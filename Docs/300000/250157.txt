<DOC>
<DOCNO> 250157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/yasam/yas03.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeugma tanrıçaları podyuma çıkıyor... 
</HEADLINE>
<TEXT>


ŞÜKRAN PAKKAN İstanbul 

Modacı Atıl Kutoğlu, her yıl eylülde New York Moda Haftası çerçevesinde düzenlediği ve Türk çizgilerini dünyaya taşıyan defilesinin bu yılki temasını, 'Zeugma' olarak belirledi. 
Önceki gün Gaziantep'i ziyaret eden Kutoğlu, antik Zeugma kenti mozaiklerinden etkilenerek yeni kreasyonunda Zeugma'dan yararlanmaya karar verdi. Defilede kullanacağı kumaşlarda özel Zeugma renklerini yakalayabilmek için Adana'daki BOSSA firmasıyla ortak çalışacağını belirtilen Kutoğlu, şunları söyledi 

'Çingene başı', öncelikli 
"Kültürümüzden, tarihimizden esintileri modernize etmek ve dünya modasına yaymak istiyorum. Zeugma konseptini New Yorklu, Londralı kadına ulaştıracağım. En çok çingene başı mozaiğinden etkilendim. Bu temayı özellikle işleceğim." 
Zeugma mozaiklerinde, deniz kraliçesi Amphitrite, zafer tanrıçası Nike ve güzellik tanrıçası Aphrodithe gibi yüzlerce tanrıça anlatılıyor. 


</TEXT>
</DOC>
