<DOC>
<DOCNO> 263631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/son/sontur04.html </URL>
<DATE> 2004/08/15/ </DATE>
<TIME> 05.00 </TIME>
<AUTHOR>  </AUTHOR>
<HEADLINE>
Konya... İki ayrı kazada 8 kişi hayatını kaybetti... 
</HEADLINE>
<TEXT>

     Konya'da meydana gelen 2 ayrı trafik kazasında 8 kişi hayatını kaybetti. Kazalarda 26 kişi yaralandı. 
     Her iki kazanın da karşıdan gelen araçların hatalı sollama yaparak yolcu otobüslerine çarpmasıyla gerçekleştiği bildirildi. 
     Edinilen bilgiye göre, Konya-Aksaray karayolunda otomobil ile otobüsün çarpışması sonucu meydana gelen kazada 6 kişi hayatını kaybetti. Konya-Ankara karayolundaki kazada da 2 kişi yaşamını yitirdi. Her iki kazada yaralanan toplam 26 kişi, Konya'daki hastanelerde tedavi altına alındı. 
     Konya-Aksaray karayolunun 52. kilometresinde 45 AT 058 plakalı yolcu otobüsü ile 42 M 3099 plakalı otomobilin çarpışması sonucu 6 kişi hayatını kaybetti. Ölenlerden altısının kimlikleri Kudbettin, Saadet, Ayten, Yavuz, Hatice ve Zeytun Gürbüz olarak bildirildi. 

     
</TEXT>
</DOC>
