<DOC>
<DOCNO> 278157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sontur29.html </URL>
<DATE> 2004/10/07/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Kilise duvarına tuvaletini yapınca... 
</HEADLINE>
<TEXT>

     Konya'da bir kilisenin bahçe duvarına çişini yapan garsona, 111 milyon 400 bin lira para cezası kesildi. 
     AA muhabirinin edindiği bilgiye göre, merkez Meram İlçesi'nde bir bilardo salonunda garson olarak çalışan İsmail A. 29 , dün gece Alaaddin Bulvarı'nda bulunan kilisenin bahçe duvarına çişini yaptı. 
     Çevrede devriye görevi yapan polis ekibi ile İsmail A ve kız arkadaşı Medine G. 19 arasında tartışma çıktı. Polislere küfür ettiği belirtilen İsmail A. ve kız arkadaşı, ifadeleri alınmak üzere Polis Merkezi'ne götürüldü. 
     Polisin talebi üzerine kilise duvarında ''inceleme yapan'' Meram Belediyesi Zabıta ekipleri, İsmail A'yı, ''çevreyi ve insan sağlığını tehdit etmek'' suçundan 111 milyon 400 bin lira para cezasına çarptırdı. 
     İsmail A. ve kız arkadaşı, sorgulamadan sonra serbest bırakıldı. 
     Meram Belediyesi Zabıta Müdürü Ekrem Kırmızıtaş da bu olay üzerinde önemle durmalarının en önemli nedeninin, ''bu kişinin, bir ibadethane olan kiliseye saygısızlık yapması'' olduğunu söyledi. 
     
</TEXT>
</DOC>
