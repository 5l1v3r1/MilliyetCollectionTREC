<DOC>
<DOCNO> 279679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sondun12.html </URL>
<DATE> 2004/10/13/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Saddam'ın nükleer malzemesi Türkiye'de mi 
</HEADLINE>
<TEXT>

     Irak'ın devrik lideri Saddam Hüseyin'in iktidarında yürütüldüğü öne sürülen nükleer programda kullanılan malzemenin bir kısmının Türkiye'de olabileceği iddia edildi. 
     
     SİSTEMATİK KAÇAKÇILIK 

     İngiliz The Guardian gazetesinin haberine göre, yasa dışı nükleer bomba programında kullanılabilecek malzemenin bir kısmı, Irak'ta daha önce gözlem altında tutulan tesislerden kayboldu. Uluslararası Atom Enerjisi Ajansı Başkanı Muhammed El Baradey'in, BM'ye verdiği bilgiye göre, Saddam Hüseyin'in nükleer programında kullanılan malzeme, sistematik olarak sökülüyor ve kaçırılıyor. 
     
     TÜRKİYE'DE OLABİLİR 

     Habere göre, Irak'tan kaçırılan nükleer malzemenin bir kısmının Türkiye, Mısır, Ürdün ve Hollanda'da olduğuna inanılıyor. Gizli nükleer silah projesi yürüttüğüne inanılan İran'ın da Irak'ta kaybolan karmaşık nükleer mühendislik malzemelerini temin etmek için son derece istekli olduğuna da dikkat çekildi. 

     
</TEXT>
</DOC>
