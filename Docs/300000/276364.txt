<DOC>
<DOCNO> 276364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/guncel/gun06.html </URL>
<DATE> 2004/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dayanıklı binayı nasıl yapacaklar 
</HEADLINE>
<TEXT>


Deprem Ş rası'nda, 45 bin mimar ve mühendisin deprem konusunda donanımsız olduğu belirtildi 

SERHAT OĞUZ İstanbul 

İstanbul'da toplanan Deprem Ş rası, sadece yapıların değil, hiçbir kurum, mevzuat, mühendis ya da mimarların da hazırlıklı ve donanımlı olmadığını ortaya koydu. 
Mevcut Yapıların İncelenmesi ve Yapı Denetimi Komisyonu'nun hazırladığı rapordan çarpıcı bölümler de şunlar 
Dört yıllık lisans eğitimiyle inşaat mühendisi ve mimar yetiştiren 37 üniversitemizin hiçbirinde "depreme dayanıklı bina tasarımı" dersi mecburi değil. Bunun sonucu olarak mimar ve mühendislerimiz depreme dayanıklı bina tasarımı konusunda yeterli bilgi ve beceri sahibi olmadan mezun olmaktadır. Bugüne kadar yetiştirilen ve halen mesleğini icra eden 45 bini aşkın inşaat mühendisi ve mimar, yeterince donatılmış durumda değildir.Mevcut yapı stokundaki sorunlu büyümenin en temel nedenlerinden biri, mevcut yapı mevzuatının sorunlu yapı üretimine çanak tutmasıdır. Örneğin çıkmalı yapı uygulaması inşaatta teknik uygulayıcıların çoğunun "bilerek lades" dediği onlarca temel sistem hatasına neden olmaktadır. Sırf bu yüzden her yıl binlerce yapı sakat doğmaktadır. Geniş alanlara yayılan çok sayıda bina türü yapının deprem güvenliklerinin belirlenmesinde kullanılabilecek bir standardımız, yönetmeliğimiz veya yönergemiz bulunmamaktadır.Bölgelerde farklılaşan deprem etkilerini belirleyecek mikro sismik bölgeleme çalışmaları neredeyse yoktur. Bu alanda yapılmış çalışmalar, İzmir Master Planı, İstanbul Deprem Master Planı, Zeytinburnu Uygulama Projesiyle sınırlı. 

Erzincan da korktu 

ERZİNCAN DHA 
İstanbul'da önceki gün yaşanan deprem paniğinin ardından dün de Erzincan'da 4.3 büyüklüğündeki deprem korku yarattı. 12.42'de meydana gelen sarsıntının merkez üssü Erzincan'ın İliç ilçesi olarak kaydedildi. 



</TEXT>
</DOC>
