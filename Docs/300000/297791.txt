<DOC>
<DOCNO> 297791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/yazar/temelkuran.html </URL>
<DATE> 2004/12/15/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Erkekliğin tarihinde kara gün 17 Aralık 
</HEADLINE>
<TEXT>


Kasabanın meydanında zorla toplanan erkek kalabalığı hayli asabileşmişti. Adam ortada bir tabureye çıkmış elinde megafon, daha konuşmasına yeni başlamıştı. Ama cık cıklaşmalar, "Bu kadarı da fazla canım" söylenmeleri tedirgin bir uğultu bulutu halini almıştı bile. Oysa konuşmacı arkadaşça bir tondan konuşmaya çalışıyordu. Sesleri bastırmak için avazı çıktığı kadar bağırdı 
"Arkadaşlaaar, Arkadaşlar Şu nokta çok önemli..." 
Beklenti yükselten bir sessizlikten sonra olabilecek en uysal sesle devam etti konuşmacı 
"Bundan sonra kızlarımıza tecavüz etmiyoruuuz " 
""Nee " diye bağırdı kalabalıktan bir ses 
"Hiç mi " 
Kalabalıkta sorular dolaştı 
"Sadece kendi kızlarımıza mı acaba " 
"Oğlanları söylemedi di mi " 
"Arkadan olunca sayılır mı acaba " 
Konuşmacı tekrar uğultunun arasında kendi sesine bir yer aradı 
"Arkadaşlar, Avrupa ile uyum çerçevesindeeee, karılarımıza ve hiçbir kadına, küçük kızlara, oğlan çocuklarına, hiç kimseye tecavüz etmiyoruz. Elle de yapmıyoruz başka bir şeyle de..." 
Derken, önce çekinik, sonra kendine güvenli bir biçimde "Yuhhh " sesleri yükseldi kalabalıktan. Ortam linç atmosferine doğru akarken, konuşmacı, "Battı balık yan gider" hissiyle, taburenin üzerinde parmak uçlarına kalkarak megafonuyla atıldı 
"Kardeşim sonra biz o kadınları düzelteceğiz diye ne biçim para harcıyoruz biliyor musunuz siz Rehabilite olmuyor bir türlü salaklar " 

Erkek eğitimi 
Böyle bir sahne yaratabilirdi belki, "erkeklerin toplumsal eğitimi." Böyle acayip sahneler yaşanırdı. Eğer birileri yapmaya, hatta sadece bunu gündeme getirmeye cesaret edebilseydi 
Bunu daha önce de birkaç kez söyledim, yine ve daha net bir biçimde söylüyorum 
Bu ülkede Avrupa Birliği destekli projelerle yıllardır kadınlarla eğitim çalışmaları yapılıyor. Kız çocukları, kadınlar sürekli sivil toplum örgütlerinin, Avrupa Birliği'nin ve devletin ortaklaşa çalışmalarıyla daha "bilinçli" hale getirilmeye çalışıyorlar. Kadınlar daha insan gibi yaşasın diye yapılıyor bunlar. Avrupa'yla daha uyumlu olalım diye. Ama kimse erkeklere eğitim vermeye cesaret edemiyor. Oysa bu ülkede kadınlardan çok, erkeklerin eğitilmeye ihtiyacı var. Kadınlar kendi ayakları üzerinde durabilsin diye yapılan sadece benim bildiğim onlarca proje var. Fakat sonra kendi ayakları üzerinde duran kızların erkekler tarafından, çoğunlukla da kendi ailelerinden erkekler tarafından tecavüze, tacize uğrayarak psikolojik dengelerini yitirdiğini biliyorum. Sadece ben onlarca böyle genç kadın tanıyorum. Projelerin yıllarca uğraştığı kızların bir adam tarafından iki dakikada yok edildiğini... Öyle araştırmalar okuyorum ki artık Türkiye'de başından böyle bir olay geçmemiş bir kız çocuğu, bir kadın var mı, emin değilim. Oğlan çocukları apayrı bir mevzu. Türkiye'de en güçlü tabunun ensest olduğunu biliyorum ve daha uzun bir zaman bu konuda tüm Türkiye'yi kapsayan bir araştırma yapılabileceğini sanmıyorum. Doğrusunu isterseniz ben Avrupa'dan alınacak tarihten ziyade, erkeklerden alınacak "tecavüzün bitim tarihini" merak ediyorum. 

Avrupalı erkekler 
Türkiye'deki kadınlar çoktan, ama çoktan Avrupalı olmaya hazırlar. Ama erkek egemen ideolojiyle aptallaştırılmış olan erkekler hazır mı, emin değilim. Bu konuda bir sosyal eğitimin nasıl verileceğini -yazının başında da görüldüğü gibi- tahayyül edemiyorum. 
Herkes 17 Aralık ve sonrasıyla ilgili bir "beklentiler manzumesi" yazıyor buyurun ben de yazıyorum 
Kırdakiler başta olmak üzere, varoşlardaki erkeklerin eğitilmesini istiyorum. Avrupa Birliği, Türkiye'yle ilgili uyum projelerine para yatıracaksa, böyle bir projeye yatırsın. Bu devletin de cesareti varsa erkeklerini eğitsin 



</TEXT>
</DOC>
