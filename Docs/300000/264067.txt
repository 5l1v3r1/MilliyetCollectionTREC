<DOC>
<DOCNO> 264067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sondun25.html </URL>
<DATE> 2004/08/17/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Arafat yarın Filistin meclisinde konuşacak... 
</HEADLINE>
<TEXT>

     Filistin lideri Yaser Arafat, yarın mecliste, yolsuzluk ve Filistin yönetiminin güvenlik birimlerinin reformuna değineceği önemli bir konuşma yapacak. 
     Resmi kaynaklar, Arafat'ın Ramallah'taki karargahında bir araya gelecek meclis üyelerine hitap edeceğini ve Filistin yönetimindeki krizden sonra herkes tarafından beklenen bu konuşmada Arafat'ın ilk kez güvenlik birimlerinin birleşmesi meselesinden söz edeceğini söylediler. 
     Arafat'a yakın bir kaynak, ''Arafat'ın ayrıca meclisteki yolsuzluk komisyonunun aldığı kararları olumlu karşıladığını bildirmesi ve reform yapılmasının gerekliliğinden söz etmesi bekleniyor'' dedi. 
     Aynı kaynak, Arafat'ın Filistin yönetiminin, İsrail'in işgal altındaki Batı Şeria'dan da çekilmesi halinde Gazze Şeridi'nden çekilmesini olumlu karşıladığını bir kez daha tekrarlayacağını kaydetti. 
     
</TEXT>
</DOC>
