<DOC>
<DOCNO> 268838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sontur32.html </URL>
<DATE> 2004/09/03/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Burası Türkiye... 'Gökten inen cisimle' sahte tedavi... 
</HEADLINE>
<TEXT>

     Kırıkkale'nin Sulakyurt İlçesi'nde yaşlı bir çift, gökten indiğini iddia ettikleri bir cisimle evlerine gelen hastaları para karşılığında tedavi ederken suçüstü yakalandı. 
     Alınan bilgiye göre, jandarma ekipleri, Hamzalı Beldesi'nde Haydar 74 ve eşi Döndü P'nin 74 , evlerine gökten bir cisim indiğini ve bu cismin bazı hastalıklara iyi geldiğini iddia ederek, para karşılığı vatandaşları tedavi ettiğini belirledi. 
     Ekipler, felçli görünümlü sivil kıyafetli jandarma personelini, tedavi için Haydar ve Döndü P'nin evine gönderdi. Haydar ve Döndü P, gökten indiğini öne sürdükleri, içi doldurulmuş elbise kolu ile bir kaşık kül kullanarak yaptıkları sözde tedavinin ardından, daha önce seri numaraları alınan 15 milyon lirayı alırken suçüstü yakalandı. 
     Gözaltına alınan yaşlı çiftin evinde yapılan aramada, bir sandıkta daha önce gelen müşterilerden alındığı belirlenen 186 milyon 500 bin lira ele geçirildi. 
     Yaşlı çift, sorgulanmalarının ardından adliyeye sevk edilecek. 
     
</TEXT>
</DOC>
