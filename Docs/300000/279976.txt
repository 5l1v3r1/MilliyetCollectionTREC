<DOC>
<DOCNO> 279976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/yazar/pulur.html </URL>
<DATE> 2004/10/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Adalet Bakanı'yla bir dertleşme... 
</HEADLINE>
<TEXT>


ŞİMDİ, iyi niyetli Adalet Bakanımız Sayın Cemil Çiçek'e bir yerde rastlasak da 
"Sayın Bakanım, Uğur Dündar'ın Arena programında anlatıp göstereceği arazi ve yapı yağmacılığı iddialarını kapsayan programa yayından bir iki saat önce hakim kararıyla yasak kondu" desek, acaba Bakan bize ne karşılık verir 
İyi niyetinden asla şüphe etmediğimiz, Sayın Bakan herhalde içini çekerek şöyle der 
"Sormayın, sormayın bir hukuk devletinde her türlü kanunsuzluğun üstesinden gelmek yargının işidir ama, yargının da bazı sıkıntıları olduğunu bilmemiz gerek " 

BİZ sorumuzu anlatamadığımızı sanarak tekrarlasak 
"Sayın Bakan, Uğur Dündar, bir televizyon programı yapıyor, arazi ve yapı yolsuzlukları iddialarını gösteriyor. Bunu öğrenen karşı taraf mahkemeye başvuruyor, mahkeme Uğur Dündar'ı dinlemeden, programı seyretmeden tedbir kararı koyuyor, yani yasaklıyor..." 
Herhalde Sayın Bakan yine üzgün, başını sallayacaktır 
"Dedim ya Bizim savcılarımızın faaliyet gösterebildiği ve kanun hakimiyetini sağlamaya çalıştığı alan daha çok sade vatandaşla alakalı, geri kalan kısımda yargının eli kolu bağlı " 

SAYIN Bakan'a karşı "Biz ne diyoruz, siz ne buyuruyorsunuz " demek mümkün mü 
Yutkunuyoruz 
"Sayın Bakan, bir adliye mensupları kooperatifinin Uğur Dündar'ın yağmalandığını iddia ettiği arazide kurulduğu sizi ilgilendirir mi " 
"Tabii ilgilendirir. Hangi adliyeymiş bu Hangi araziymiş bu " 
"Eğer, programa yasak konup sansürlenmeseydi, siz de öğrenirdiniz, biz de " 

SAYIN Bakan elbette bu gelişmelerden memnun değil, imtiyazlılardan şik yetçi, yargının elini kolunu bağlayan imtiyazlılar için Anayasa değişikliği l zım diyor 
"Bu Anayasa değişikliğini bu dönemde yapmamız l zım... Bu imtiyazlar AB ülkelerinde nasıl yürütülüyorsa, o seviyeye indirmemiz l zım " 

ARTIK dayanamıyoruz, belki de haddimizi aşıyoruz 
"Sayın Çiçek, imtiyazlıların başında milletvekilleri geliyor, şu dokunulmazlık sorununu çözsenize... Sayın Genel Başkanınız seçim öncesi söz vermişti, n'oldu Hem kusura bakmayın ama, affınıza sığınarak soralım, siz, Meclis çoğunluğuna sahip iktidar partisinin Adalet Bakanı mısınız, yoksa komisyonda atıp tutan muhalefet sözcüsü müsünüz İhtiyaçlardan söz ediyorsunuz ama gereğini yapmıyorsunuz " 

AYIP oldu değil mi 
Bir Bakan'la da böyle konuşulmaz ki 
Neyse ki hayali bir konuşma bu, Sayın Bakan bizi affeder, hoş görür, bir başka Bakan arkadaşı gibi "10 milyar lira isterim" diye yakamıza yapışmaz. 



</TEXT>
</DOC>
