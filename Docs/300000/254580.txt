<DOC>
<DOCNO> 254580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/son/soneko04.html </URL>
<DATE> 2004/07/11/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Demiryolu projeleri hız kesmiyor... 
</HEADLINE>
<TEXT>

     Demiryollarının yeniden yapılandırılması çerçevesinde programa alınan Karadeniz bölgesinde önemli bir güzergah daha demiryolu hattına kavuşuyor. 
     Demiryolları, Limanlar ve Hava Meydanları İnşaatı Genel Müdürlüğü, Çarşamba-Terme-Ünye-Fatsa demiryolu yapım projesinde ilk adımı atarak hattın fizibilite hizmetlerini ihaleye çıkardı. 
     Edinilen bilgiye göre DLH Genel Müdürlüğünün bu konuda belirlediği programa göre hattın müşavirlik çalışmalarına yönelik teklifler bu ay içinde alınacak. DLH Genel Müdürlüğü ihalede uygun görülen firmaların tekliflerini açarak değerlendirmeye alacak. 
     
     170 MİLYAR LİRALIK ÖDENEK 
     Çarşamba-Terme-Ünye-Fatsa demiryolu gizibilite etüdü için 2004 yılı yatırım programında 170 milyar liralık bir ödenek ayrılmıştı. Yaklaşık 80 kilometre uzunluğundaki demiryolu hattının fizibilite etüdü ihalesini kazanacak olan müşavir firma, bu çalışmaları en geç 12 ay içinde tamamlayacak. 
     Hattın yapımına yönelik çalışmalara önümüzdeki yıldan itibaren başlanması öngörülüyor. 
     
</TEXT>
</DOC>
