<DOC>
<DOCNO> 258722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sondun23.html </URL>
<DATE> 2004/07/28/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Bağdat'ta mahalleye roket fırlatıldı 2 ölü, 5 yaralı 
</HEADLINE>
<TEXT>

     Irak'ın başkenti Bağdat'ta meydana gelen patlamada, biri çocuk 2 kişinin öldüğü, 5 kişinin yaralandığı bildirildi. 
     Başkentteki hastane kaynakları, Bağdat'ın merkezindeki bir mahalleye fırlatılan roketin patlaması sonucu ölen çocuğun 13 yaşında olduğunu duyurdu. 
     
     Ramadi'de kanlı çatışma 

     Irak'ın başkenti Bağdat'ın batısındaki Ramadi'de, Amerikan güçleriyle direnişçiler arasında çıkan çatışmada 1 kadının öldüğü, aynı aileden 4 kişinin yaralandığı bildirildi. 
     Kentteki hastane kaynakları, Luayi Hamadi adlı kadının öldüğü çatışmanın, Hamadi ailesinin evinin bulunduğu bölgede meydana geldiğini, kocası ve 3 çocuğunun aynı çatışmada yaralandığını duyurdu. 
     Ramadi'nin doğusundaki Amerikan üssüne sabah saatlerinde havan topuyla saldırı düzenlendiği, bunun ardından kentin merkezinde bir Amerikan devriyesinin görevlendirildiği belirtiliyor. 
     
</TEXT>
</DOC>
