<DOC>
<DOCNO> 277878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sonyas10.html </URL>
<DATE> 2004/10/06/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Nefise Karatay Defilelerden çok az kazanıyoruz 
</HEADLINE>
<TEXT>

     
     Oben KIRDÖK ADANA, DHA 

     

PODYUMLARIN ünlü mankenlerinden Nefise Karatay, tanıtım ve katalog çekimlerinin, ekonomik olarak defilelerden daha tatmin edici olduğunu söyledi. Karatay, "Defilelerden kazandığımız paralar çok az'' dedi. 
     2'nci Çukurova Sanayi ve Ticaret Fuarı etkinlikleri kapsamında Adana'ya gelen manken Nefise Karatay, meslektaşı Yüksel Ak'la birlikte bir ev dekorasyon firmasının standında tanıtım yaptı. Fuar ziyaretçilerinin ilgi odağı olan Karatay, tanıtımların defilelerden daha cazip olduğunu söyledi. Mankenlerin asıl gelir kaynaklarının tanıtımlar ve katalog çekimleri olduğunu belirten Karatay, "Artık defileleri çok az sayıda büyük firma ve bazı modacılar düzenliyor. Onlardan da düşük ücretler alıyoruz. Ama katalog çekimleri ve tanıtım çalışmaları tatmin ediyor. Sadece defilelere çıksak geçinemeyiz'' diye konuştu. 
     Her teklife evet' demediğini de vurgulayan Nefise Karatay, "Gerek tanıtım işlerinde, gerekse defilelerde seçici davranıyorum. Her firmanın tanıtımına ya da defilesine çıkmıyorum. Ayrıca iç çamaşırı ve mayo giymem istendiğinde işi geri çeviriyorum'' dedi. 
     
</TEXT>
</DOC>
