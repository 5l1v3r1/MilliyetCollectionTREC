<DOC>
<DOCNO> 295343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sonyas06.html </URL>
<DATE> 2004/12/06/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Alkol cinsel yaşamı olumsuz etkiliyor 
</HEADLINE>
<TEXT>

     ALKOLÜN erkeklerde cinsel organın sertleşmesini engellediği açıklanırken kadınlarda da adet düzensizliklerine neden olduğu bildirildi. 
     Erciyes Üniversitesi Tıp Fakültesi Halk Sağlığı Anabilim Dalı Öğretim Görevlisi Dr. Elçin Balcı, dün Kayseri Polis Meslek Yüksekokulu nda öğrencilere sigara, alkol ve uyuşturucunun zararlarını anlattı. Dr. Balcı, sigaranın nefes darlığı, kanser, kısırlık ve iktidarsızlığa neden olduğunu söyledi. Sigarayı bırakan kişilerde kalp krizi geçirme riskinin yüzde 50 azaldığına işaret eden Balcı, alkolün ise gırtlak, mide ve pankreas kanserine davetiye çıkardığını, sindirim sistemini olumsuz etkilediğini, erkeklerde cinsel organın sertleşmesini engellediğini ve kadınlarda adet düzensizliklerine neden olduğunu kaydetti. 
     Uyuşturucunun tek dozda bile bağımlılık yapabileceğini belirten Dr. Balcı, Merak ve arkadaş çevresi, uyuşturucu kullanımında etkili olmaktadır. Oysa ki akıl sağlığının en büyük düşmanı uyuşturucudur. Bunlara alışmamak ya da alışkanlıklardan kurtulmak için sportif faaliyetler ile bağlama, halkoyunları gibi sosyal faaliyetlere yönelmelisiniz. Bu konuda idareciler de çalışanlarına, öğrencilerine örnek olmalıdır'' diye konuştu. 
     
</TEXT>
</DOC>
