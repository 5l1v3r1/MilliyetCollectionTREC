<DOC>
<DOCNO> 294236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sontur40.html </URL>
<DATE> 2004/12/02/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Keserle öldürülen kadının katil zanlısı sevgilisinin kardeşi çıktı 
</HEADLINE>
<TEXT>

     Uşak'ta, dün başına keserle vurularak öldürülen 2 çocuk annesinin katil zanlısı, beraber yaşadığı İsmail P'nin kardeşi çıktı. 
     Alınan bilgiye göre, Asayiş Şube Müdürlüğü ekiplerince şüphe üzerine gözaltına alınan Gülistan Ataç'ın resmi nikahsız birlikte oturduğu İsmail P'nin 28 kardeşi Şeref P'nin 20 , sorgusunda, cinayeti kendisinin işlediğini itiraf ettiği bildirildi. 
     Kadının başına keserle iki kez vurduğunu söyleyen Şeref P'nin, ifadesinde, Ataç'ın mahalledeki bazı erkeklere işaretleştiğini iddia ettiği, bu nedenle de öldürmeye karar verdiğini söylediği öğrenildi. 
     İsmail P, serbest bırakılırken, zanlı, işlemlerinin ardından adliyeye sevk edildi. Gülistan Ataç'ın cesedi, Mehmet Akif Ersoy Mahallesi'ndeki evinde, İsmail P. tarafından bulunmuştu. Ataç'ın, yaklaşık 3,5 yıl önce Batman'dan akrabası olan İsmail P. ile kaçarak Uşak'a yerleştikleri ve nikahsız yaşadıkları belirtilmişti. 
     
</TEXT>
</DOC>
