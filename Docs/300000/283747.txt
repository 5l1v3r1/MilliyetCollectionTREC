<DOC>
<DOCNO> 283747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/soneko13.html </URL>
<DATE> 2004/10/27/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Fiyatlar arttı, BP saatte 1 milyon sterlin kar etmeye başladı 
</HEADLINE>
<TEXT>

     BBC 

İngiltere'de yayınlanan Daily Telegraph, petrol fiyatlarının yükselmesiyle ihya olan BP'yi birinci sayfaya taşıdı. 
     İngiltere'nin en büyük şirketi olan British Petrolium, ya da kısa adıyla BP, gazetenin manşetine göre, petrol fiyatlarındaki tırmanışla birlikte 'saatte' 1 milyon sterlin kar etmeye başladı. 
     BP, dünyanın da ikinci büyük enerji devi şirketi. Ve Daily Telegraph, şirketin gittikçe şişen banka hesaplarının yoldaki sürücüleri ise bir o kadar öfkelendirdiği inancında. 
     Gazeteye göre, artan benzin fiyatlarından homurdananlara cevaben, BP'den bir sözcü, İngiltere'de sattıkları petrolden hemen hemen hiç kazanç sağlamadıklarını bu ülkedeki yüksek fiyatların vergilerden kaynaklandığını söylüyor. 
     
</TEXT>
</DOC>
