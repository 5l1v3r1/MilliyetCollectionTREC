<DOC>
<DOCNO> 296482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/yazar/uras.html </URL>
<DATE> 2004/12/10/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
İşler açılmaya başladı gibi 
</HEADLINE>
<TEXT>


Bu yılın üçüncü üç aylık döneminde geçen yılın aynı döneminden bu yana, 12 aylık sürede 463 bin kişinin iş bulduğu anlaşılıyor. İş denilince, ücretli iş var, yevmiyeli iş var, işveren var, kendi hesabına iş yapanlar var, ücretsiz aile işinde çalışanlar var. 
Açıklanan rakamlara göre 1 Ücretli işlerde çalışanların sayısı 490 bin artmış. 2 Yevmiyeli çalışanların sayısında 69 bin, 3 İşverenlerin sayısında 50 bin artış var. 4 Kendi hesabına çalışanlar 104 bin azalmış. 4 Ücretsiz aile işçisi sayısında da 42 bin azalma var. Son bir yılda tarım dışı faaliyetler sanayi, hizmetler iş imkanı yaratmış. Tarım dışında çalışan sayısındaki artış 629 bin. Buna karşılık tarımda çalışanların sayısında 167 bin gerileme var. 
Ordudaki, hapishanelerdeki, hastanelerdeki nüfus dışındaki nüfusa "kurumsal olmayan nüfus" deniliyor. Bizim 2004 yılının üçüncü üç aylık döneminde nüfusumuz 70 milyon 685 bin olarak tahmin ediliyor. Geçen yılın aynı döneminden bu yana 17 ayda kurumsal olmayan nüfustaki artış 1 milyon 72 bin. 15 ve daha yukarı yaş nüfustaki artış 922 bin. Buna karşılık işgücündeki artış 526 bin. İşgücündeki 526 bin artışa karşın aynı dönemde iş bulabilenler ücretli - ücretsiz bir işte çalışmaya başlayanlar 463 bin. Sonuç olarak işsiz sayısı bir yılda 63 bin artış gösteriyor. 
Burada dikkat edilmesi gereken nokta şu Ücretli veya ücretsiz bir iş bulabilenlerin sayısı artıyor ama, bu artış nüfus artışına dayalı olarak bir yılda piyasaya çıkarak iş arayanların sayısından da düşük. Bu nedenle işsiz sayısı azalmıyor, artıyor. 
Özet olarak, 70 milyondan 22 milyon 874 bin kişi bir işte çalışıyor ama, doğru dürüst ücret ve yevmiye alarak çalışanların sayısı 11 milyon 344 bin kişi. Bunlara 1 milyon işvereni ekleyiniz. Eder 12 milyon... 
Kalanlardan 5 milyonu "ücretsiz aile işçisi" diye adlandırılan ne yaptığı belli olmayanlar ile, 5 milyonu "kendi hesabına çalıştığı kabul edilen", "ne iş olsa yaparım a'bi"ciler... Kabaca her akşam düzenli olarak eve ekmek parasıyla dönenler 70 milyonda 12 - 15 milyondan ibaret... 
Nüfus artışı devam ettikçe, iş arayanların sayısının artması da doğal. Birikmiş işsizlere her yıl yeni iş arayanlar eklenince sorun büyüyor. İyi de bu insanlara kim iş verecek 
Devlet artık iş veremiyor. Tersine işten adam çıkarıyor. Bu durumda iş imkanı yaratma sorumluluğu özel sektörün sırtına biniyor. İyi de... Özel sektör hayır için adam çalıştıramaz ki... Özel sektör yatırım yapacak, bu yatırımlarda insan çalıştıracak... Yatırım için sermaye lazım. Kredi lazım. Proje lazım. 
Moral, bozmaya gerek yok. Bu tabloyu düzeltmeye mecburuz. Ekonomik ölçekli, dünya pazarında rekabet gücü olan yatırımlara başlamadan bu tabloyu düzeltemeyiz. Sorunu kendimiz çözeceğiz. Yabancı sermayenin gelmesini, AB'ye girdikten sonra Avrupalıların bizi kurtarmasını beklersek daha çok bekleriz... 

İş imkanı bulanlar ne iş yapıyor Üçüncü üç aylık dönemlerde durum bin kişi 2003 2004 Kurumsal olmayan sivil nüfus 69.613 70.685 15 ve daha yukarı yaştakiler 49.022 49.944 İşgücü 24.739. 25.265 İstihdam çalışanlar 22.411 22.874 İşsizler 2.328 2.390 Toplam işgücünün dağılımı 22.411 22.874 a Ücretli 8.886 9.376 b Yevmiyeli 1.899 1.968 c İşveren 1.030 1.080 d Kendi hesabına 5.529 5.425 e Ücretsiz aile işçisi 5.068 5.026 1 Tarım, avcılık, ormancılık 8.389 8.222 a Ücretli 88 115 b Yevmiyeli 427 456 c İşveren 50 120 d Kendi hesabına 3.310 3.080 e Ücretsiz aile işçisi 4.514 4.450 2 Tarım dışı faaliyetler 14.023 14.652 a Ücretli 8.798 8.260 b Yevmiyeli 1.471 1.512 c İşveren 980 960 d Kendi hesabına 2.219 2.345 e Ücretsiz aile işçisi 555 576 



</TEXT>
</DOC>
