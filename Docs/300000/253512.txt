<DOC>
<DOCNO> 253512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sondun08.html </URL>
<DATE> 2004/07/07/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
ABD'de 'kara para' aklamakla suçlanan çok sayıda Türk tutuklandı 
</HEADLINE>
<TEXT>

     ABD'de New York'ta üyelerinin çoğu Türk olduğu belirtilen ve kara para aklamakla suçlanan bir şebekenin işlettiği benzin istasyonları ve marketlere baskın düzenlendi. 
     Operasyonda beşi Türk çok sayıda kişi tutuklandı. 
     ABD gümrük ve göçmenlik bürosundan yapılan açıklamada tutuklanan kişilerden 11'i hakkında daha önceden tutuklama emri çıkarıldığı belirtildi. 
     11 kişiden yedisi işlettikleri benzin istasyonları ve marketler aracılığıyla 28 milyon dolar tutarında kara para aklamakla suçlanıyor. 
     Kara para aklamakla suçlanan yedi kişiden beşinin tutuklandığı 2'sinin ise hala arandığı belirtildi. 
     New York'ta yayımlanan yerel 'Newsday' gazetesi tutuklanan Türklerin isimlerinin Adil Bayat, Yahya Bayat, Turhan Ak, Ahmet Cayan ve Orhan Alparslan olduğunu yazdı. 
     Gazete Şükrü Akkaya ve Mustafa Çatalbaş'ın da arandığını yazdı. 
     Tutuklama emri çıkarılan 11 kişiden dördü ise göçmenlik yasasına muhalefetle suçlanıyor. 
     Çete üyelerinin çoğunun Türk olması nedeniyle "Ankara Operasonu" adıyla yürütülen operasyon çerçevesinde tutuklanacak kişilerin sayısının artabileceği belirtiliyor. 
     
</TEXT>
</DOC>
