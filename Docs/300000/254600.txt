<DOC>
<DOCNO> 254600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/son/sonsiy05.html </URL>
<DATE> 2004/07/11/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Sezer Hızlı nüfus artışı, gelişimi engelliyor... 
</HEADLINE>
<TEXT>

     Cumhurbaşkanı Ahmet Necdet Sezer, hızlı ve plansız nüfus artışının, ülkelerin kalkınma sürecini kesintiye uğrattığını, toplumsal gelişimi engellediğini ve gönenç düzeyini düşürdüğünü bildirdi. 
     Sezer, Dünya Nüfus Günü dolayısıyla yayınladığı mesajda, dünyadaki hızlı nüfus artışına dikkati çekerek, "Gelir dağılımının bozulması, işsizlik, çarpık kentleşme, eğitim ve sağlık alanlarındaki sorunların büyümesi gibi çok yönlü etkileriyle hızlı ve plansız nüfus artışı, ülkelerin kalkınma sürecini kesintiye uğratmakta, toplumsal gelişimini engellemekte ve gönenç düzeyini düşürmektedir. Nüfusun yaşam koşullarının iyileştirilmesi eğitim, sağlık, istihdam, iş güvencesi gibi birçok alanda öngörülü programların başarıya ulaşması, nüfus artış hızının düşürülmesiyle olanaklıdır"dedi. Türkiye'de son yıllarda nüfus artış hızının yavaşlama eğilimine girmesine karşın, ülke koşulları düşünüldüğünde henüz istenen düzeyde olmadığını kaydeden Cumhurbaşkanı Sezer, nüfusun dengeli artmasının sağlanması için yurttaşların eğitilmesi gerektiğini kaydetti. 
     
</TEXT>
</DOC>
