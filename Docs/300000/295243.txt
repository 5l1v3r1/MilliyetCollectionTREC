<DOC>
<DOCNO> 295243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sonspo08.html </URL>
<DATE> 2004/12/06/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
Galatasaray'da Felipe sesleri 
</HEADLINE>
<TEXT>

     10 numara listesini belirleyen yönetimin, Felipe'yi liste başına aldığı ortaya çıktı. Sambacı’ya mesaj gönderildi, olumlu yanıt geldi 
     
     Geçici lisansla oynuyor 

     Devre arasında her ne pahasına olursa olsun kadroyu yıldız bir orta saha oyuncusuyla takviye etmeyi planlayan Galatasaray’ın, Jorge Felipe’yi geri getirmek için çalışmalarını yürüttüğü öğrenildi. Galatasaray’la mahkemelik olan ve geçici lisansla halen Brezilya’nın Flamengo takımında oynayan Brezilyalı yıldıza haber gönderen idarecilerin, Sambacı’dan olumlu yanıt aldığı kaydedildi. 
     
     Bonservis ücreti ödenmeyecek 

     Brezilya’da liglerin iki hafta sonra bitecek olması nedeniyle boşa çıkacak olan Felipe’nin, Türkiye’ye dönmek istemesi, yöneticileri bir hayli umutlandırdı. Teknik direktör Gheorghe Hagi’nin de Brezilyalı yıldıza çok sıcak baktığı öğrenildi. Transfer gerçekleştiği takdirde taraflar arasında devam eden mahkemenin düşeceği ve Felipe’nin bonservissiz olarak geri döneceği ifade edildi. 

     
</TEXT>
</DOC>
