<DOC>
<DOCNO> 297229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/soneko09.html </URL>
<DATE> 2004/12/13/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Türkiye'nin sadece üçte biri çalışıyor 
</HEADLINE>
<TEXT>

     Bir çok OECD üyesi ülkede yüzde 50 civarında seyreden çalışanların toplam nüfusa oranı Türkiye'de yüzde 32.3'te kalıyor. Bu özelliğiyle OECD ülkeleri arasında Meksika'dan sonra ikinci en düşük noktada kalan Türkiye'de çalışan bir kişi kendisiyle birlikte iki kişiye daha bakmak zorunda bulunuyor. 
     OECD ve DİE'nin verilerinden yapılan belirlemeye göre 70.9 milyon kişilik bir nüfusa sahip bulunan Türkiye'de bir işi bulunanların sayısı sadece 22.9 milyonda kalıyor. Nüfusun geri kalan yüzde 67.7'si ise işsizler ya da değişik nedenlerle istihdama katılamayanlardan oluşuyor. 
     Türkiye'deki bu manzaraya karşılık, örneğin İsviçre'de nüfusun yüzde 56.9'u çalışıyor. 7.2 milyon olan İsviçre'de bir işte çalışanların sayısı 4.1 milyonu buluyor. 
     Nüfusu Türkiye'nin yaklaşık 10'da biri konumunda bulunan İsviçre'de çalışanların sayısı ise Türkiye'de çalışanların beşte birine yaklaşıyor. 
     5.3 milyon nüfuslu Danimarka'da 2.3 milyon kişi bir 
     işte çalışıyor. İzlanda da Danimarka gibi nüfusun yüzde 50'sinin çalıştığı ülke konumunda bulunuyor. 127 milyon noüfuslu Japonya'da çalışanların sayısı 63.3 milyonla toplam nüfusun yüzde 49.7'sine ulaşıyor. ABD'nin 288.6 milyon olan nüfusunun 136.4 bini çalışıyor. 82.4 milyon nüfusu bulunan Almanya'da bir işte çalışanların sayısı ise 38.6 milyona ulaşıyor. Avusturya, Kanada, Norveç ve Portekiz gibi ülkelerde nüfusun yüzde 49'u, Avusturalya, İsveç, İngiltere gibi ülkelerde yüzde 47'si, Kore, yeni Zellanda ve Çek Cumhiriyetinde yüzde 46'sı, İrlanda, Filandiya, Hollanda, Fransa, belçika ve İspanya gibi ülkelerde yüzde 40-45'inin işi bulunuyor. Söz konusu ülkelerin tümünde, çalışan bir kişi kendisinden ayrı olarak yaklaşık bir kişiye daha bakmak zorunda bulunuyor. Türkiye'de ise çalışan bir kişi kendisinden ayrı olarak iki kişinin geçimini sağlamakla yükümlü gözüküyor. Çalışan nüfusun toplam nüfusa oranında Türkiye'den daha olumsuz durumda sadece Meksika bulunuyor. Meksika'da 101.23 milyon olan nüfusun yüzde 19.4'ünü oluşturan 19.7 milyon kişi çalışıyor. 
     
     ÇALIŞMAYANLAR NİÇİN ÇALIŞMIYOR 

     Türkiye'de çalışmayanların büyük bölümünü ev kadınları oluşturuyor. DİE'nin verilerine göre 70.9 milyon olan Türkiye'deki nüfusun 49.9 milyonu 15 ve yukarı yaşta. Başka bir ifadeyle çalışaliler yaşta bulunuyor. 
     Ancak bunların sadece 22.9 milyonu çalışabiliyor. 
     Çalışmayanların 2 milyon 390 bini işsiz olarak sınıflandırılırken, 917 bini iş bulamayacağı için iş aramayan bu nedenle de işsizler arasında gösterilmeyen ancak bir işte çalışmaya hazır olanlardan, 126 bini mevsilik çalıştığı için anketin yapıldığı dönemde çalışmayanlardan, 13 milyon 248'sini ev kadınlarından, 3 milyon 37 bini öğrencilerden, 2 milyon 917 bini emeklilerden, 2 milyon 855 bini hastalık veya başka nedenlerle çalışamaz halde olanlardan, 1 milyon 524 bini de diğer nedenlerle işgücüne katılmayanlardan oluşuyor. 

     
</TEXT>
</DOC>
