<DOC>
<DOCNO> 299077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sondun10.html </URL>
<DATE> 2004/12/20/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Tiyatro basan Sihler polisle görüşmeye başladı 
</HEADLINE>
<TEXT>

     Dilek Kocabaş bildiriyor 

İngiltere'nin Birmingham kentinde bir tapınakta cinsel taciz ve cinayeti konu alan oyunun oynandığı tiyatroyu basan Hintli Sihlerin ileri gelenleriyle İngiliz polis yetkilileri arasında görüşmeler başladı. 
     Repertory tiyatrosunda sahnelenen Beahzti Onursuzluk adlı oyunun dini inançlarına saldırı anlamına geldiği gerekçesiyle cumartesi gecesi tiyatroyu basan ve 5 polisin yaralanmasına neden olan Sihlerin, anlaşmaya varılana kadar polisle görüşmelerini sürdürecekleri belirtiliyor. 
     Sihlerin, oyunun gösterimden kaldırılmasını istediği, polis yetkilileri ve tiyatro yönetiminin ise bir orta yol bulunması için çabaladığı kaydediliyor. 
     Tiyatro yönetimi, oyunun Sih inancına hiçbir saygısızlık unsuru içermediğini ifade ediyor. Sih toplumunun ileri gelenleri ise Birmingham halkına oyunu boykot etme çağrısında bulundu. 
     Tiyatro baskınında üç gösterici tutuklanmıştı. 
     
</TEXT>
</DOC>
