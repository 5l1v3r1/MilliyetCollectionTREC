<DOC>
<DOCNO> 298055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sonyas14.html </URL>
<DATE> 2004/12/15/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
İkizler aynı gün ikiz doğurdu 
</HEADLINE>
<TEXT>

     ABD'de yaşayan ikiz kızkardeşler aynı gün ikiz erkek bebekler doğurdular. 
     21 yaşındaki ikiz kızkardeşler Ashlee Spinks ve Andrea Springer doğumlarını aynı gün, aynı hastanede sezeryanla gerçekleştirdiler. 
     Indianapolis eyaletinde yaşayan Spinks’in hamileliğinin son haftalarını ikiz kardeşiyle birlikte geçirmek için Georgia eyaletinin Atlanta şehrine geldiği ve 1 Ocak’ta beklenen doğal doğum yerine çocuklarını önceden planladıkları şekilde dün Northside Hastanesi’nde gerçekleştirdikleri ifade edildi. 
     İkiz kızkardeşlerin her ikisinin de ikiz bebeklerini 1 Ocak 2005 tarihinde dünyaya getireceklerini hamileliklerinin altıncı ayında fark ettikleri kaydedilirken, yüksek riskli hamilelik uzmanı Dr. Larry Matsumoto’nun ikiz kızkardeşlerin aynı tarihte doğum yapacak şekilde ikiz erkek bebeklere hamile kalmalarının milyonda bir ihtimal olduğunu söylediği belirtildi. 
     
</TEXT>
</DOC>
