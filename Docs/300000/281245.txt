<DOC>
<DOCNO> 281245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonsiy05.html </URL>
<DATE> 2004/10/18/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Hıristiyan Demokratlardan AKP'ye davet 
</HEADLINE>
<TEXT>

     Avrupa Hıristiyan Demokrat Partileri Grubu, AK Parti'yi üyeliğe davet etti Avrupa Birliği'nin 25 ülkesinin 18'inde iktidar durumunda bulunan Avrupa Hıristiyan Demokrat Partileri Grubu, AK Parti'yi üyeliğe davet etti. 
     Avrupa'daki Hıristiyan Demokrat Partileri Başkanı Belçikalı politikacı Wilfried Martens, önümüzdeki hafta konunun gündeme geleceğini belirtti. 
     
     AKP teklife olumlu yanıt verirse 4 kasımda karar alınacak 
     Eğer AKP, teklife olumlu yanıt verirse, Avrupalı Hıristiyan Demokrat Parti liderlerinin 4 kasımda yapacağı toplantıda karar alınacak. 
     Hıristiyan Demokrat kökenli olan Avrupa Halk Partisi, bir süreden beri AKP'nin üyeliği ile ilgili konuyu gündemde tutuyor ve teklif için AB Komisyonu'nun Türkiye ile ilgili tavsiye raporunu bekliyordu. 
     
     AKP teklife evet derse, bir 'ilk' yaşanacak 
     4 kasımda AKP'nin üyeliği onaylanırsa, Hıristiyan Demokrat Partiler Grubu'nda 'Müslüman kökenli' ilk partinin üyeliği gerçekleşmiş olacak. 
     
</TEXT>
</DOC>
