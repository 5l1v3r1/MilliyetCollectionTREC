<DOC>
<DOCNO> 276772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/sonsiy02.html </URL>
<DATE> 2004/10/02/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Savunma Bakanı Gönül "Çatlı'nın suçlu olduğu bilinmiyor" 
</HEADLINE>
<TEXT>

     Yeniden gündeme gelen Susurluk olayının "Kendileriyle ilgisi olmadığını" belirten Milli Savunma Bakanı Vecdi Gönül, "Çatlı'nın suçlu olduğu da bilinmiyor. 
     Mahkumiyeti var mı " dedi. 
     Gönül, TBMM'de verilen resepsiyonda ANKA'nın, Susurluk'un yeniden gündeme gelmesi ve Abdullah Çatlı'nın generallerle fotoğraf çektirdiğinin ortaya çıkmasıyla ilgili sorusunu ayrıntılı yanıtlamadı. Gönül, "O konunun bizimle ilgisi yok. Ayrıca Çatlı'nın suçlu olduğu da bilinmiyor. 
     Mahkumiyeti var mı " diye soruyla yanıt verdi. 
     
     YÜZDE 40 ÇOK BÜYÜK RAKAM 
     NATO'nun aldığı, üye devletlerin ordularının yüzde 40'ının her an harekete geçecek şekilde ve yüzde 8'inin de 
     ani müdahale yapabilecek şekilde hazırda tutulması yönündeki ilke kararını da değerlendiren Gönül, "Yüzde 40 falan bizim için çok büyük rakam. ABD'nin İngiltere'nin askerleri bizim beşte birimiz kadar. Onların harekete geçirilmesi çok daha kolay" diye konuştu. Türk askerinin ISAF Komutanlığını üç aydır devralmamış olmasının tek nedeninin bütçe olduğunu bir soru üzerine açıklayan Milli Savunma Bakanı Gönül, "Biz 3'ncü Kolordu Komutanlığının karargahını hazırladık, Şubat 2005'te Afganistan'a gidecek. Ancak mutlaka bütçesinin hazırlanması lazım" dedi. 
     
     IRAK ORDUSUNUN EĞİTİMİ 
     Irak ordusunun eğitimi kararının İstanbul'da alındığını belirten Gönül, "Askerler nasıl olacağının üzerinde halen çalışıyor" demekle yetindi. 
     
</TEXT>
</DOC>
