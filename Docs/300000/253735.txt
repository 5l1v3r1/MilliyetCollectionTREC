<DOC>
<DOCNO> 253735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/siyaset/siy04.html </URL>
<DATE> 2004/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaralı Hürrem Sultan 
</HEADLINE>
<TEXT>


Gazeteci Deniz Güçer'in yazdığı kitapta söz ettiği, milletvekilleri ve bakanlarla yakın ilişkiler kurup iş bitiren sekreter merak konusu oldu 

LUBE AYAR İstanbul 


Gazeteci Deniz Güçer, milletvekili olmak isteyenlere TBMM tüyoları verdiği "Milletvekili Sırları" isimli kitabında ilginç iddialarda bulundu. Kitapta, "Ankaralı Hürrem Sultan" lakabı takılan TBMM'deki bir sekreterin çalıştığı bakanlar ve milletvekilleriyle 'yakın ilişkiler' kurup iş bitirdiği ve komisyon aldığı iddia ediliyor. Önümüzdeki hafta Alfa Yayınevi'nden piyasaya çıkacak kitapta sekreterle ilgili bölüm şöyle "Çalıştığı bakan ve milletvekilleriyle yakın ilişkiler kurup bir çok kuruluşla iş bitirmesi ve komisyon almasıyla ünlü. Üstelik kulislerde açık açık, 'Gönderin bizim emanetleri' diyecek kadar da cüretk r. Her dönem hakkında onlarca mektup TBMM Başkanlığı'na gidiyor. Ne hikmetse, 'Benim akrabam efendim' diye araya giren bir milletvekili veya bakan yüzünden gönderilmesi engelleniyor. Başbakanların, milletvekillerinin yeri bile onun kadar sağlam değil. Her yeni dönem başında ortadan kayboluyor. Sonra bir milletvekili bulup yeşil sahalara geri dönüyor. Türkiye'de biri 'Sen benim kim olduğumu biliyor musun ' diyecekse emin olun o, bu kadındır. Herkesi o kadar sindirmiştir ki, adı geçtiğinde herkesin ayakları titrer " 


</TEXT>
</DOC>
