<DOC>
<DOCNO> 275141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/son/sontur21.html </URL>
<DATE> 2004/09/26/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Tuzla Tersanesi'nde bulunan Malta gemisinde yangın... 
</HEADLINE>
<TEXT>

     Tuzla Tersanesi'nde tamirde bulunan Malta bandıralı bir geminin yağ deposunda çıkan yangın, maddi hasara yol açtı. 
     AA muhabirinin aldığı bilgiye göre, tersanede bakım ve onarım gören Malta bandıralı ''Vemaocean Valetta'' adlı bir kuru yük gemisinin yağ deposunda kaynak çalışması yapıldığı sırada yangın başladı. 
     Yangına ilk müdahale gemi ve tersane görevlileri tarafından yapılırken, Tuzla ve Pendik itfaiye ekipleri de olay yerine geldi. 
     Yangın, yaklaşık 2 saat süren çalışma sonucu diğer bölümlere sıçramadan söndürüldü. 
     Yangın nedeniyle Malta bandıralı gemide maddi hasar oluştuğu belirtildi. 
     
</TEXT>
</DOC>
