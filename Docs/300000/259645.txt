<DOC>
<DOCNO> 259645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/guncel/gun03.html </URL>
<DATE> 2004/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Soyadından nefret ediyor 
</HEADLINE>
<TEXT>


Eski MİT'çi amcası Mehmet Eymür'ü hayatında 2 kez gördüğünü belirten Kerem Eymür Soyadımdan rahatsızım 

BELMA AKÇURA 

Alaattin Çakıcı'nın, Beşiktaş Jimnastik Kulübü'nün BJK resmi başvurusuyla "İbrahim Arı" adına vize alması olayına adına karışan, eski MİT'çi Mehmet Eymür'ün yeğeni Kerem Eymür, küçük düşürüldüğü ve meslek hayatını bitirdiği iddiasıyla eski BJK Başkanı Serdar Bilgili hakkında dava açacağını söyledi. 
Beşiktaş Travel'daki Genel Müdür Yardımcılığı görevine, Çakıcı'ya vize verilmesinde rol oynadığı gerekçesiyle son verilen Eymür, sorularımızı yanıtladı 

Arı'ya vize verilmesini sağladınız mı 
Hiçbir zaman kendi başıma bir iş yapmadım. Yapamam, her şey onların onayından geçer. Kurumsal bir kulüp, her şey belgelere dayanır. 

Neden adınız geçiyor peki 
Ben de anlamadım. Adamın pasaportunun adı bilinmeyen bir taraftardan geldiği yönünde tutanak hazırladılar. Bu tür başvurularda Sinan Engin'e sorarız. Başvurusunu önce Fransa Konsolosluğu'na yapmışız, ama vize verilmemiş. Daha sonra İtalyan Konsolosluğu'ndan randevu alınmış. Randevu alanın tercüman Sinan Serhatlıoğlu olduğunu söylediler. 

O halde işinize neden son verildi 
Bilgili haber çıkmadan önce bizi topladı ve "Arı adına vize için başvurduk mu " diye sordu. Gidip kayıtlara baktım ve "İki kez başvurmuşuz" dedim. Olaylar patlak verdikten sonra işime son verilmiş, kayıtlar da silinmişti. 

Bilgili neden "İmzam sahte" dedi 
Bilgili için vize işlemlerinde hem antetli k ğıt kullanırız, hem de elektronik imzasını. Bunlar konsolosluklarda mevcut. Neden savcı beni sorgulamadı Sahte imzasını kullanmışsam, Bilgili neden beni dava etmedi Bu elektronik imzayla bine yakın vize işlemi yaptık. 

Mehmet Eymür ile ilişkiniz nedir 
Yeğeniyim. Hayatım boyunca 2 kez gördüm. Ama bu olaylardan sonra benim adımı onun adıyla kullandıkları için onu 6 - 7 kez aradım. 

Asıl hedef o mu yani 
Bilemiyorum, ama bu olaylardan sonra İstanbul'a geldiğini duydum, beni bir kez bile aramadı. Ama Faik Meral'i aramayı düşünmüş. 

Eymür soyadı sizi hiç rahatsız etti mi 
Her seferinde rahatsız etmiştir. Hatta mahkeme kararıyla değiştirmeyi bile düşündüm. Sokakta bile "Eymür'ün nesisin " diye soruyorlar. Amcam Nobel ödülü almış bir adam değil ki Görevini yapmıştır, pek çok dostu ve düşmanı olduğu kesin. 

Çakıcı ile karşılaştınız mı 
Hiç. Sinan Engin'in Çakıcı ile dostluğu olduğunu herkes biliyor. Bana sadece kendi işlerini yaptırırlardı. 


</TEXT>
</DOC>
