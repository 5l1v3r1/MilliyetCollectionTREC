<DOC>
<DOCNO> 279346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sondun01.html </URL>
<DATE> 2004/10/12/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
İsrail'de Şaron Planı gerginliği 
</HEADLINE>
<TEXT>

     İsrail Başbakanı Ariel Şaron, Gazze'den geri çekilme planını 25 ekimde meclise sunacağını açıkladı. 
     Şaron, Gazze Şeridi'nden ve Batı Şeria'nın küçük bir bölümünden çekilmeyi içeren planını 25 ekimde parlamento onayına sunmaya hazırlanırken, muhaliflerinin hedefi oldu. 
     Parlamentoda, Şaron'un açılış konuşması yapıp yapmayacağı ile ilgili bir oylama yapıldı ve Şaron'un planına tepki gösteren milletvekillerinin desteğiyle, 'e karşı 44 oyla, başbakanın konuşmasına onay verilmedi. 
     
     Şaron'a karşı verilen iki ayrı gensoru önergesi reddedildi 
     Şaron'a karşı verilen iki ayrı gensoru önergesi reddedildi. İlk oylamada 52 milletvekili hükümetin düşmesi yönünde oy kullanırken, 60 milletvekili destek oyu kullandı. Önergenin gerekçesi, hükümetin ekonomik ve toplumsal politikalarıydı. 
     Daha sonra, bir başka gensoru önergesi üzerine ikinci bir oylama yapıldı ancak bu oylamada da muhalifler, gerekli çoğunluğu sağlayamadılar. 
     İsrail Gazze'deki 21 ve Batı Şeria'daki 120 yerleşimden dördünden geri çekilecek Şaron, parlamentonun açılışında yaptığı konuşmada, Filistinlilerle anlaşmazlıklarına rağmen, Gazze'deki 21 ve Batı Şeria'daki 120 yerleşimden dördünde geri çekilmeyi öngören planından vazgeçmeyeceğini açıkladı. Şaron'un planı, bu bölgelerdeki askeri birliklerle 8 bin yerleşimcinin veya göçmenin bölge dışına çıkarılmasını hedefliyor. 
     
</TEXT>
</DOC>
