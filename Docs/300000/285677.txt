<DOC>
<DOCNO> 285677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sondun23.html </URL>
<DATE> 2004/11/03/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Terminatör, yatakta bile siyaset yapıyor 
</HEADLINE>
<TEXT>

     Amerikan Cumhuriyetçi Parti üyesi olan California Valisi Arnold Schwarzenegger 57 , Demokratları destekleyen eşi Maria Schriver ile yatakta bile siyaset konuştuğunu söyledi. 
     Schwarzenegger, Alman Bunte dergisine yaptığı açıklamada, ''Eşim zaman zaman yatakta beni dürterek, çalışanlara daha fazla ücret verilmesi gerektiğini söylüyor. Ben de kendisine 'Bu konuda beni rahat bırak, biraz daha televizyon izleyip uyumak istiyorum' diyorum'' ifadesini kullandı. 
     California valiliğini bir yıldır sürdüren Schwarzenegger, film sektörüne yeniden dönme olasılığı bulunup bulunmadığı sorusuna karşılık da, ''Hiçbir zaman 'asla' sözcüğünü kullanmamak lazım. Film sektörüne her zaman olduğu gibi hala ilgim var'' dedi. 
     Oyuncu olarak yeniden kamera önüne geçmek istemediğini, kamera arkasında da görev alabileceğini kaydeden Schwarzenegger, ''Egomu tatmin etmiş durumdayım. Politikacı olarak kamera karşısına eskisine göre çok daha fazla çıkıyorum'' diye konuştu. 
     
</TEXT>
</DOC>
