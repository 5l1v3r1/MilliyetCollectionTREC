<DOC>
<DOCNO> 283393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sondun38.html </URL>
<DATE> 2004/10/26/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Afganistan'da zafer resmen Karzai'nin 
</HEADLINE>
<TEXT>

     Afganistan'da 9 Ekim'de yapılan devlet başkanlığı seçimlerinde oy sayımının tamamlandığı bildirildi. 
     Üst düzey bir yetkili, Associated Press ajansına yaptığı açıklamada, Taliban rejimi devrildikten sonra ilk kez yapılan seçimlerde oy sayımının bittiğini ve seçimleri Hamid Karzai'nin kazandığını söyledi. 
     Usulsüzlük iddiaları üzerine 100 seçim sandığındaki incelemelerin hala sürdüğünü kaydeden yetkili, bu sandıklardan çıkacak oyların seçim sonuçlarını etkilemeyeceğini belirtti. 
     Seçim yetkilileri, 9 Ekim'de yapılan devlet başkanlığı seçimlerinin resmi sonuçlarını, Karzai'nin rakipleri tarafından ileri sürülen usulsüzlük iddialarına ilişkin incelemeler tamamlanana kadar açıklamayacaklarını söylemişlerdi. 
     Resmi sonuçların hafta sonu açıklanması, Karzai'nin de yaklaşık bir ay sonra yemin ederek görevine başlaması bekleniyor. 
     Afganistan'ın internetteki resmi seçim sitesinde ise oyların yüzde 97.7'sinin tamamlandığı belirtildi. Bu sonuca göre, Karzai oyların yüzde 55.4'ünü aldı. Bunun, Karzai'nin yakın rakibi eski Eğitim Bakanı Yunus Kanuni'nin oy oranının 39 puan üzerinde olduğu belirtildi. 
     
</TEXT>
</DOC>
