<DOC>
<DOCNO> 290812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/yazar/pulur.html </URL>
<DATE> 2004/10/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İyi ki varlar 
</HEADLINE>
<TEXT>


HIRSIZLIK, yolsuzluk, rüşvet, soygun, mafya, faiz, kredi, borç, kötü yönetim, bozuk düzen... 
Offf .. Bunaldınız değil mi 
"Bu memlekette başka bir şey yok mu " diye isyan edesiniz geldi, haklısınız... 
Var, var ama sesleri duyulmuyor. 
Ancak dost sohbetlerinde "Yahu inanılacak gibi değil " diye lafa girilerek anlatılıyor. 
Bunlardan biri... 

ÇEŞME'de, Ilıca'da "Dost" adında bir pideci vardır, 25 yıllık bir kuruluştur, Ilıca'ya gidip de orada pide yememek olmaz. 
Yaz akşamları yer bulmak güçtür, asıl güç olanı arabalara yer bulmaktır, ama TSE tescilli "Dost Pide"nin karşılayıcıları hemen arabanızı alır, önde yer yoksa, bir yerlere götürür, çıkarken getirirler, bu hizmet ücretsizdir, üstelik müşteri duvardaki yazıyla da uyarılır. 

ILICA'ya giden bir aile de "Dost Pide"ye uğramış, arabasını almışlar, götürmüşler, yemekten kalkmışlar araba çalışmıyor. 
Dükk nın sahibi Reşat Akbaykal hemen ilgilenmiş 
"Siz rahatınıza bakın, ben şimdi bir usta çağırırım " 
Ustayı evinden getirmişler bakmış, arızayı bulmuş ama, ancak yarın tamirhanede yapabileceğini söylemiş... 
Eyvah, şimdi ne olacak 
Arabayı o gece "Dost Pide"nin otoparkında muhafazaya almışlar, ertesi sabah usta gelmiş, çekici çağırılmış, Alaçatı'da tamirhaneye gidilecek, Reşat Akbaykal, çekicinin şoförünü uyarmış 
"Sakın para alma, bana gel " 
"Canım, olur mu " 
"Olur efendim, niye olmasın Siz arabayı buraya sağlam getirdiniz, burada arızalandı, çekicinin ücretini biz ödeyeceğiz." 

BİR başka örnek... 
Akhisar'da anayol üzerinde "Köfteci Rasim" vardır, Koyunpınar ailesi her yaz İstanbul'dan tatile gelirken, burada durur, köfte yerler. Bu yıl da öyle yaptılar, haziran başında köfteciye uğradılar, akşam evlerine gelince termosu unuttuklarını anladılar. Bir termos için birkaç yüz kilometre yol yapacak değiller ya 
Dört ay sonra, ekim başında, İstanbul'a dönerlerken yine "Köfteci Rasim"e uğradılar, kasadaki görevliye sordular 
"Biz burada, haziran başında bir termos unutmuştuk, haberiniz var mı " 
"Ben haziran'da burada değildim " 
Konuşmayı duyan biri geldi, her halde patronlardan biri olmalıydı 
"Evet, bir termos kalmıştı, ben onu yıkatıp sakladım " 
Termos geldi 
"Buyrun " 

İSTER pideci olsun, ister köfteci olsun müesseseleri "müessese" yapan bu gibi davranışlardır... 
Varsın soygun, hırsızlık, rüşvet, yolsuzluk, kötülük adına ne varsa olsun, şu iki örnek, bu memlekette h l insan gibi insanların da var olduğunu göstermiyor mu 
Hani televizyon sunucularının sık sık kullandıkları bir deyim vardır, konuklara "İyi ki geldiniz " derler. 
Bunlar da "İyi ki varlar " 



</TEXT>
</DOC>
