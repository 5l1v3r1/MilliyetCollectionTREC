<DOC>
<DOCNO> 273651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sonsiy11.html </URL>
<DATE> 2004/09/21/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
AKP'nin olağanüstü toplantı istemine tepkisi... 
</HEADLINE>
<TEXT>

     AK Parti Grup Başkanvekili Sadullah Ergin, CHP Genel Başkanı Deniz Baykal'ın, TBMM'nin 28 Eylül Salı günü olağünüstü toplanmasını isteyeceklerini açıklaması ile ilgili olarak, ''Yetkili kurullarımızda değerlendirilir, sonra gerekli açıklama yapılır'' dedi. 
     Ergin, gazetecilerin konuyla ilgili sorusu üzerine, CHP'nin TBMM'nin olağanüstü toplantımasını isteyeceklerine ilişkin haberin çok yeni olduğunu bildirererk, ''Şu anda bu konuyla ilgili belirlenmiş birşey yok. Yetkili organlarımızda değerlendirilir, sonra gerekli açıklama yapılır. Zaten şu an itibarıyla henüz yapılmış bir başvuru da yok'' diye konuştu. 
     AK Parti Grup Başkanvekili Eyüp Fatsa da AA muhabirine yaptığı açıklamada, ''CHP'nin yeterli imzayı bulup TBMM'yi toplantıya çağırması konusunun muhatabı Meclis Başkanı'dır. Bu bizimle ilgili bir süreç değildir'' dedi. 
     
</TEXT>
</DOC>
