<DOC>
<DOCNO> 253537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sondun33.html </URL>
<DATE> 2004/07/07/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
'İslamcı Öfke Tugayı'ndan Arap ülkelerine Irak'a asker göndermeyin 
</HEADLINE>
<TEXT>

     ''İslamcı Öfke Tugayı'' adlı bir örgüt, ''Amerikan birlikleriyle aynı kaderi paylaşacakları'' iddiasıyla, Arap ülkelerine Irak'a asker göndermemesi uyarısında bulundu. 
     Örgüt üyelerinden birinin, merkezi Dubai'de bulunan El Arabiya televizyonunun yayınladığı video kasette yer alan açıklamasında, ''Tüm Arap ülkelerini, Irak'a asker göndermenin yansımaları konusunda uyarıyoruz. Irak'a asker gönderen Arap ülkeleri, Irak'taki Amerikan güçleriyle aynı kaderi paylaşacaklar'' ifadesi yer aldı. 
     Kasette, yüzleri örtülü 4 kişinin otomatik tüfek ve bir roketatar taşıdığı, arkalarında da İslami yazılar yer alan, duvara asılı bir pankart olduğu görülüyor. 
     El Arabiya'nın adının açıklanmasını istemeyen bir editörü, kasetin televizyonun Irak'taki bürolarına gönderildiğini, konuyla ilgili ayrıntılı bilgiye sahip olmadıklarını söyledi. 
     Ürdün, Bahreyn ve Yemen, geçen hafta Irak geçici hükümetine, şartlı asker gönderme önerisinde bulunmuşlardı. 
     
</TEXT>
</DOC>
