<DOC>
<DOCNO> 291800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sonspo36.html </URL>
<DATE> 2004/11/24/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
İngiltere... Portsmouth teknik direktörü Redknapp istifa etti... 
</HEADLINE>
<TEXT>

     İngiltere Premier Ligi takımlarından Portsmouth'da, teknik direktör Harry Redknapp görevinden istifa etti. 
     Harry Redknapp, istifasının ardından yaptığı açıklamada, görevinden ayrılmayı uzun zamandır düşündüğünü belirterek, istifa kararı almasında kulüp başkanı veya yönetim kurulunun herhangi bir baskısı olmadığını söyledi. 
     Portsmouth'u, 2002-03 sezonunda Premier Lig'e çıkaran teknik direktör Redknapp'ın istifasının, kendisini istemeyen Croat Velimir Zajec'in yönetim kurulu üyeliğine atanmasının ardından gerçekleşmesine dikkat çekildi. 
     Sözleşmesini geçen ay 1 yıl uzatan Harry Redknapp'ın istifasının ardından ligde 12. sırada bulunan Portsmouth'u, Bolton Wanderers maçına, Panathinaikos'un eski teknik direktörü Zajec'in hazırlayacağı belirtildi. 
     
</TEXT>
</DOC>
