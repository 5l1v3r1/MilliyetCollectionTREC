<DOC>
<DOCNO> 270226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/ekonomi/eko02.html </URL>
<DATE> 2004/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotive talep azaldı sanayi üretimi hız kesti 
</HEADLINE>
<TEXT>


Sanayi üretimi temmuzda yüzde 12.8 arttı. Otomotivde talebin doymaya başlaması, sanayi üretim artışını yavaşlattı 

EKONOMİ SERVİSİ 

Sanayi üretim endeksindeki ağırlığıyla endekse yön veren otomotiv ve dayanıklı tüketim mallarında iç talebin doymaya başlaması, temmuzda sanayi üretiminin hız kesmesine neden oldu. Taşıt araçlarındaki üretim artış hızı ilk yedi ayda yüzde 75.7 iken temmuzda yüzde 61 olarak gerçekleşti. Sanayi üretimi, önceki aylara göre biraz gerilemesine karşın temmuzda çift haneli artışını sürdürdü. 
Temmuzda yüzde 12.8'e ulaşan sanayi üretimindeki artış yılın ilk yedi ayında yüzde 13.2 olarak gerçekleşti. Devlet İstatistik Enstitüsü verilerine göre temmuzda imalat sanayi üretimi yüzde 14.2, elektrik, gaz ve su üretimi yüzde 6.2 artarken, madencilik üretimi yüzde 1.1 azaldı. İkinci çeyrekte ise üretim artışı yüzde 15.3 oldu ve aylık verilerle hesaplanan yüzde 15.9'luk ortalama artışın çok az altında geldi. Altı aylık ortalamalara göre de sanayi üretimi yüzde 13.1 arttı. 

Temmuzda sanayi üretimi 12.8 arttı 2003 2004 Ocak 14.7 5.7 Şubat 2.1 15.2 Mart 5.1 13.0 Nisan 2.6 14.9 Mayıs 3.7 16.0 Haziran 9.6 14.8 Temmuz 9.8 12.8 Ağustos 9.2 Eylül 10.7 Ekim 10.9 Kasım 2.3 Aralık 20.4 Yıllık 8.5 


</TEXT>
</DOC>
