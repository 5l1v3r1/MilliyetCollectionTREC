<DOC>
<DOCNO> 268376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sondun09.html </URL>
<DATE> 2004/09/02/ </DATE>
<TIME> 00.30 </TIME>
<AUTHOR>  </AUTHOR>
<HEADLINE>
Suriye Lübnan'ın egemenliğiyle ilgili oylama yapılması haksızlık 
</HEADLINE>
<TEXT>

     Suriye, ABD'nin BM Güvenlik Konseyi'ne Lübnan'ın egemenlik ve toprak bütünlüğüne saygı gösterilmesi, ülkedeki Suriye askerlerinin çekilmesi çağrısı yapan bir karar tasarısı sunmasının haksızlık olduğunu bildirdi. 
     Suriye'nin resmi haber ajansı SANA, Dışişleri Bakanı Faruk El Şara'nın Lübnan Dışişleri Bakanı ve Arap Birliği Genel Sekreteri'ni telefonla aradığını ve bu gibi girişimlerin haksız olduğu konusunda mutabakata varıldığını belirtti. 
     SANA, ABD ve Fransa tarafından gündeme getirilen iki benzer tasarının hiçbir haklı gerekçesi olmadığını vurguladı. 
     ABD ve Fransa, Lübnan'ın protestolarına rağmen Suriye'nin bu ülkenin içişlerine karışmasına engel olacak bir Güvenlik Konseyi kararı için çalışıyor. 
     Beyrut ise bu girişime karşı çıkarak, uluslararası yasa ve hukuka ters düşecek böyle bir projenin büyük tehlike olduğunu ve protesto ettiğini bildirmişti. 
     Lübnan parlamentosunun, kasım ayında görev süresi dolacak Lübnan Devlet Başkanı Emil Lahud'un 3 yıllığına yeniden seçilebilmesine olanak sağlayacak anayasa değişikliğini cuma günü kabul etmesi bekleniyor. 
     
</TEXT>
</DOC>
