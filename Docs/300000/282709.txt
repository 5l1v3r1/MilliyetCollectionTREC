<DOC>
<DOCNO> 282709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/soneko06.html </URL>
<DATE> 2004/10/23/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta dolar değer kaybetti... 
</HEADLINE>
<TEXT>

     Uluslararası borsalarda geçen hafta, ABD Doları, önemli para birimleri karşısında değer kaybederken, altın fiyatları yükseldi. 
     ABD ekonomisiyle ilgili son verilerin karamsarlığa yol açması, uluslararası döviz piyasalarında doların önemli paralar karşısında son ayların en düşük seviyelerine inmesine neden oldu. 
     Euro karşısında son 8 ayın an düşün seviyesine yaklaşan ABD Doları, Japon Yeni ve İsviçre Frangı karşısında da son 3 ayın en düşük seviyesine indi. 
     ABD Doları'nın Avrupa döviz borsalarında önemli para birimleri karşısında hafta başı ve sonundaki değerleri şöyle 
     
     
PARA BİRİMİ CUMA PAZARTESİ Japon Yeni 107.44 109.32 İsviçre Frangı 1.2189 1.2329 Kanada Doları 1.2406 1.2561 
     Londra döviz piyasasında Pazartesi 1.2474 dolardan kapanan euro, Cuma kapanışta 1.2620 dolara çıktı. 
     Aynı borsada Pazartesi 1.8028 dolardan kapanan İngiliz Sterlini de hafta sonuna 1.8231 dolarda girdi. 
     
     ALTIN FİYATLARI 
     Altının ons fiyatı bazı borsalarda pazartesi ve cuma kapanışları itibariyle şöyle 
     
     
BORSA CUMA PAZARTESİ Londra 422.40 418.50 Zürih 422.13 418.38 Hong Kong 422.13 419.35 
     Londra Borsası'nda gümüşün ons fiyatı Pazartesi kapanışta 7.02 dolardan işlem görürken, Cuma günkü kapanışta 7.26 dolara yükseldi. 
     
     MENKUL KIYMET PİYASALARI 
     New York Borsası'nda geçen hafta art arda açıklanan 3'ncü çeyrek şirket karları yanında ABD ekonomisiyle ilgili fazla parlak bulunmayan veriler, yön belirlemede etkili oldu. 
     Dow Jones Endeksi ve Nasdaq Endeksi haftaya düşüş eğilimi içinde sırasıyla 9,933.38 puan ve 1,911.50 puandan girdi. 
     Petrol fiyatlarının da hafta içinde rekor seviyelere yakın seyretmesine şirket karlarının beklentileri karşılayamaması eklenince Dow Jones Endeksi, bir türlü psikolojik 10 bin barajını geride bırakamadı. 
     Nasdaq Endeksi'nde hafta içinde oluşan küçük artış ise internet arama motoru Google başta olmak üzere teknoloji şirketlerinin yatırımcılara umut veren bilançolar açıklamasından kaynaklandı. 
     Geçen haftayı, Pazartesi'ne göre gerileyen Dow Jones Endeksi 9,754.86 puandan, hafta başına göre hafif artış kaydeden Nasdaq Endeksi ise 1,915.02 puandan kapattı. 
     Petrol fiyatlarının rekor seviyelerden gerilememesi, Tokyo Borsası'nda hafta içinde satışların artmasına neden oldu. Nikkei Endeksi, haftaya düşüş eğilimi ile 10,982.95 puandan başladı. Endeks haftayı, 125.82 puan düşüşle, 10,857.13 puandan kapattı. 
     
</TEXT>
</DOC>
