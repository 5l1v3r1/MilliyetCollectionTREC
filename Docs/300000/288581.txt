<DOC>
<DOCNO> 288581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/sonsiy07.html </URL>
<DATE> 2004/11/13/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
TRT'den CHP'ye yanıt Tüm mesajları kısaltıyoruz 
</HEADLINE>
<TEXT>

     TRT, yıllardır süregelen uygulama doğrultusunda 10 Kasım günü sadece CHP Genel Başkanı Deniz Baykal'ın değil, TBMM Başkanı Bülent Arınç ve Başbakan Tayyip Erdoğan'ın mesajlarının da kısaltılarak kamuayuna duyurulduğunu belirtti. 
     TRT, CHP'nin "Deniz Baykal'ın 10 Kasım mesajı sansürlendi" iddiasına açıklık getirdi. TRT açıklamasında Atatürk'ün ölüm yıldönümü nedeniyle Cumhurbaşkanı Ahmet Necdet Sezer, Genelkurmay Başkanı Orgeneral Hilmi Özkök, TBMM Başkanı Bülent Arınç ve Başbakan Recep Tayyip Erdoğan ile CHP Genel Başkanı Deniz Baykal'ın mesajlarının ana haber bülteni öncesinde 10 dakikalık özel bölümde yayınlandığı kaydedildi. 
     Yıllardır süregelen uygulama nedeniyle 10 Kasım günü Sezer'in ve Özkök'ün mesajlarının aynen yayınlandığına dikkat çekilen açıklamada, Arınç, Erdoğan ve Baykal'ın mesajlarının kısaltılarak kamuayuna duyurulduğu ifade edildi. 
     
</TEXT>
</DOC>
