<DOC>
<DOCNO> 289578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sonspo18.html </URL>
<DATE> 2004/11/17/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Zehiroğlu Beşiktaş'tan korkmuyoruz... 
</HEADLINE>
<TEXT>

     Çaykur Rizespor, pazar günü deplasmanda Beşiktaş ile yapacağı maçın hazırlıklarını sürdürüyor. 
     Kulüp genel kaptanı Yılmaz Zehiroğlu, Beşiktaş ile zorlu bir maç yapacaklarını belirterek, ''Her maçta olduğu gibi bu maça da puan ya da puanlar almak için çıkacağız'' dedi. 
     Beşiktaş'tan korkmadıklarını ifade eden Zehiroğlu, ''Çaykur Rizespor bu sezon oynadığı maçlarda istikrarlı bir tablo ortaya koymuştur. Bunu sürdürmek amacındadır. Futbolcularımız gerçek performanslarını ortaya koyarlarsa Beşiktaş maçından puan veya puanlarla ayrılacağımıza inanıyorum'' diye konuştu. 
     Öte yandan, Mehmet Cengiz Tesisleri'nde antrenör Bülent Albayrak yönetiminde gerçekleştirilen antrenmana, milli takım kamplarında bulunan Kürşat, Koray, Gürol, Fahri ile ülkesinin milli takım kampında bulunan Zdravkov katılmadı. 
     Yeşil-mavili ekip, yarın uçakla İstanbul'a giderek, hazırlıklara İstanbul Büyükşehir Belediyespor Tesisleri'nde devam edecek. 
     
</TEXT>
</DOC>
