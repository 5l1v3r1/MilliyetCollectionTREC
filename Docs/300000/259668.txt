<DOC>
<DOCNO> 259668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/siyaset/siy06.html </URL>
<DATE> 2004/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan askere çağrılırsa GP başkanlığı bitecek 
</HEADLINE>
<TEXT>


GÖKÇER TAHİNCİOĞLU Ankara 


Yargıtay Başsavcılığı, Milli Savunma Bakanlığı'na MSB Genç Parti GP Genel Başkanı Cem Uzan'ın askere alınıp alınmayacağını, GP'ye de Uzan'ın askerlik durumunu sordu. MSB'nin askere alınması için yeniden çağrı yapılacağını bildirmesi halinde, Uzan'ın genel başkanlığı son bulacak. Kaynaklar, Siyasi Partiler Yasası'na SPY göre, askerlerin siyaset yapamayacağını, TSK İç Hizmet Yasası'nda da askerlerin, partiye üye olmaları halinde, askerlik hizmeti bitene kadar yetkilerinin dondurulacağının, sadece oy verme gibi haklarını kullanabileceklerinin düzenlendiğini vurguladı. Kaynaklar, genel başkanlık makamı boşaldıktan hemen sonra seçim öngörüldüğüne de dikkat çekti. 



</TEXT>
</DOC>
