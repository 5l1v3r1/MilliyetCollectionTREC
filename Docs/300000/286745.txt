<DOC>
<DOCNO> 286745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/dunya/axdun02.html </URL>
<DATE> 2004/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Oruçlu Türk askerine sempati 
</HEADLINE>
<TEXT>


K BİL Milliyet 


K bil'de ISAF bünyesinde 243 Türk askeri görev yapıyor. Üsleri "Camp Doğan"da, Azerbaycan ve Arnavutluk'un ISAF emrine verdiği 20'şer asker de kalıyor. Anlayacağınız, Müslümanlar bir kampta toplanmış. Müslümanlık deyince, bunun faydası büyük. Bir kere, Batılı ülkelerin askerleri devriyeye çıktıklarında araçlarından inmiyor. Eller hep tetikte. Türk askerleri ise yaya olarak devriye geziyor. Halkın arasına karışıyorlar. Türk tüfeklerinin namluları yere bakıyor. Bugüne kadar Türk askerine yönelik tek bir saldırı olayı yaşanmamış. Türk subayları, Afganların Türk askerlerinin kendileri gibi oruç tuttuklarını öğrenince sevindiklerini söylüyor. Irak Savaşı yüzünden Afganistan'da baş gösteren helikopter sıkıntısının hafifletilmesi için Haziran 2004'te 6 aylığına 80 personeli ile K bil'e nakledilen üç Türk Black Hawk helikopteri, lojistik hizmetlerde kullanılıyor. 


</TEXT>
</DOC>
