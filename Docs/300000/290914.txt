<DOC>
<DOCNO> 290914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/sontur09.html </URL>
<DATE> 2004/10/16/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Mevlid okunurken ev çöktü 8 yaralı 
</HEADLINE>
<TEXT>

     İZMİT'in Bekirpaşa semtindeki bir evde mevlüt okunduğu sırada aşırı yüke dayanamayan oda döşemelerinin çökmesi sonucu 8 kişi yaralandı. Olay, dün akşam saat 21.15 sıralarında meydana geldi. 
     Bekirpaşa Santral mevkii, Ali Galip Caddesinde, Hüseyin Gözoğlu'na ait 2 katlı ahşap evde, vefat eden bir genç kızın ölümünün 7'inci günü nedeniyle mevlüt okutulduğu sırada odanın tahta döşemeleri bir anda çöktü. 
     İzmit'in Bekirpaşa semtindeki evin çökmesi esnasında yaralananların sayısının 8 kişi olduğu ve tamamının kadınlardan oluştuğu belirlendi. Halen İzmit Devlet Hastanesi'nde tedavi gören yaralıların adları şöyle "Embiye Doğan, Gülcan Köse, Nazmiye Yağcı, Münevver Sevinç, Sevim Ceylan, Nazmiye Yağcı, Dilek Ayat, Ramize Demir.'' Devlet Hastanesi doktorları, yaralıların hayati tehlikesinin bulunmadığını bildirdi. 
     
</TEXT>
</DOC>
