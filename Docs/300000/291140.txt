<DOC>
<DOCNO> 291140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonspo04.html </URL>
<DATE> 2004/11/22/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Fenerbahçe, Avrupa Kupaları'nda 109. maçına çıkıyor... 
</HEADLINE>
<TEXT>

     Fenerbahçe, Avrupa Şampiyonlar Ligi'nde yarın AC Sparta Prag ile yapacağı karşılaşmayla Avrupa Kupaları'ndaki 109. maçına çıkacak. 
     Sarı-lacivertliler, bugüne kadar yaptıkları 108 maçta 32 galibiyet 15 beraberlik ve 61 yenilgi aldı. Rakip filelere 113 gol atan, sarı-lacivertliler kalesinde 195 gol gördü. 
     108 Avrupa Kupası mücadelesinde Şampiyonlar Ligi'nde 16 maç yapan Fenerbahçe, Şampiyon Kulüpler Kupası'nda 33, Şampiyonlar Ligi ön eleme turunda 6, UEFA Kupası'nda 44 ve Kupa Galipleri Kupası'nda 9 maç yaptı. 
     
     YURTDIŞINDA 8 GALİBİYET 
     Sarı-lacivertliler, Avrupa Kupaları'nda bugüne kadar yurtdışında yaptığı 55 maçta sadece 8 kez kazandı. 
     Rakiplerinin sahalarında yaptığı maçlardan 39 kez mağlup ayrılan Fenerbahçe, 8 kez de eşitliği bozamadı. 
     Sarı-lacivertliler yurtdışında yaptığı maçlarda, Şampiyon Kulüpler Kupası ve UEFA Kupası'nda 3'er, Şampiyonlar Ligi ve ön eleme turlarında da 1'er kez rakiplerini yendi. 
     Fenerbahçe'nin yurtdışında kazandığı Avrupa Kupası maçları şunlar 
     
     Şampiyon Kulüpler Kupası 
     1959 Csepel-Fenerbahçe 2-3 1. tur rövanş, Budapeşte . 
     1974 Juenesse-Fenerbahçe 2-3 1. tur ilk maç, D'Esch . 
     1985 Bordeaux-Fenerbahçe 2-3 1. tur ilk maç, Bordeaux . 
     
     UEFA Kupası 
     1990 Guimares-Fenerbahçe 2-3 1. tur rövanş, Vittoria . 
     1994 Turan-Fenerbahçe 0-2 Ön eleme rövanş, Bakü . 
     1995 Partizani Tirani-Fenerbahçe 0-4 Ön eleme rövanş, Tiran . 
     
     Şampiyonlar Ligi 
     1996 Manchester United-Fenerbahçe 0-1 Gurup maçı, Manchester . 
     
     Şampiyonlar Ligi Ön Eleme Turu 
     1996 Maccabi Tel Aviv-Fenerbahçe 0-1 İlk maç, Tel Aviv . 
     
</TEXT>
</DOC>
