<DOC>
<DOCNO> 292285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/yazar/pulur.html </URL>
<DATE> 2004/11/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yeni kavgamız SSK hastaneleri 
</HEADLINE>
<TEXT>


HÜKÜMET, "Sosyal güvenlik reformu yapacağım " diyor, işçiler, "SSK hastanelerine el koyacaklar " diye sokaklara dökülüyor. 
Türk - İş, reform adı altında sosyal güvenlik sisteminin çökertilmeye çalışıldığını ileri sürüyor, "IMF, Dünya Bankası ve sağlık sektöründeki çıkar çevrelerinin bunu istediğini" belirtiyor, komisyonda Bakan ve CHP milletvekilleri birbirine giriyor. 
Sağlık Bakanı, reform yapılırsa, bütün işçilerin istedikleri hastanelerde düzenli ve adil bir biçimde muayene, tedavi olacaklarını söylüyor. 
Başbakan, yürüyüş yapan emekçilere kızıyor, "Bu işlere harcadıklarınızla bir hastane yapsaydınız " diyor. 
Türk - İş Başkanı Salih Kılıç anında cevaplıyor 
"Yapalım da, onu da elimizden alın, değil mi " 

SSK hastaneleri Sağlık Bakanlığı'na devredilirse ne olur 
Bildik bileli, bu hastanelerden şik yet edilmez mi 
O halde Türk - İş buna niye karşı 
Çünkü onlara göre, "nihai amaç" sağlık sisteminin özelleştirilmesidir. 
SSK hastaneleri Sağlık Bakanlığı'na devredilecek, bunlar ve diğer hastaneler Maliye Bakanlığı'nca özelleştirilecektir. 
Yani SSK ve devlet hastaneleri özel sektöre satılacaktır. 

BU ne demektir 
Türk - İş'e göre, bu şu demektir 
"Devlet artık sağlık hizmeti vermeyecek, sağlık hizmeti satın alacaktır." 
Nasıl olacak bu 
İşçiler, memurlar, emekliler, dullar özel sektörün bu hastanelerine gidecek, teşhis, tedavi giderlerini, SSK, Emekli Sandığı, Bağ - Kur gibi kurumları ödeyecektir. 

PEKİ, bunun sakıncası nedir 
Türk - İş madde madde açıklıyor 
"Satın alınan sağlık hizmetinin kalitesi artmayacaktır. 
Kaliteli sağlık hizmeti için, hastalar ek ücret ödeyeceklerdir. 
Hastane kuyrukları sona ermeyecektir. 
Sağlık hizmetlerinin kapsamı daraltılacak, kapsamı aşan hizmetin bedelini hasta ödeyecektir. 
Yani, bir hizmetin bedeli 100 lira, kapsam 50 lira ise, ikinci elli lirayı hasta ödeyecektir. 
Emekliler sağlık hizmeti alabilmek için parasal katkıda bulunacaklardır. 
Herkes ilaç parasının bir bölümünü cebinden ödeyecektir. 
Emeklilik yaşı 68'e çıkarılacak, ödenecek prim artırılacaktır." 

TÜRK - İş'in reforma tepkilerinin başlıca satırbaşları böyle... 
Elbette, kimse reforma karşı değildir, sorun reformdan kimin ne anladığıdır, bir başka deyimle reform kimin çıkarınadır. 
Bu reform tartışması daha uzun sürer, Avrupa'ya uyum yasası değil ki, bir çırpıda çıksın. 



</TEXT>
</DOC>
