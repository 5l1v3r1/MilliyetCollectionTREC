<DOC>
<DOCNO> 260559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sonspo19.html </URL>
<DATE> 2004/08/04/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Bulak Zor maç, taraftar desteğine ihtiyacımız var... 
</HEADLINE>
<TEXT>

     Denizlispor Teknik Direktörü Giray Bulak, Gaziantepspor ile zor bir maç oynayacaklarını, kazanmak için taraftar desteğine ihtiyaçları olduğunu belirtti. 
     Gaziantepspor'un her zaman ligin güçlü ve iyi futbol oynayan takımlarından biri olduğunu ifade eden Bulak, ''Bizde iyi takım olduğumuzu geçen sezon kanıtladık. Yeni sezona da Gaziantepspor'u yenerek iyi bir başlangıç yapmak istiyoruz'' dedi. 
     Bulak, ligin iyi futbol oynayan 2 iyi takımının mücadelesinin zevkli ve çekişmeli geçeceğine inandığını kaydederek, ''Kendi sahamızda oynamanın avantajını kullanmak istiyoruz. Zor bir maç olacağının bilincindeyiz. Bu nedenle de futbolcuları teşvik edecek taraftar desteğine ihtiyacımız var. Maç akşam oynanacağı için, taraftarların bizi yalnız bırakmayacağına inanıyoruz'' diye konuştu. 
     
     TRANSFER İSTEDİ 
     Geçen sezon lig beşincisi olan kadroda yer alan bazı isimlerin takımdan ayrıldığını, dolayısıyla orta saha ve defans bloğunda sıkıntıları olduğuna dikkati çeken Bulak, birkaç futbolcu takviyesi gerektiğini, yönetimin de bu konuda çalışmalarını sürdürdüğünü söyledi. 
     Takımla birlikte antrenmanlara çıkmaya başlayan Ankaragücü'nden Mehmet Türkmehmet ile prensipte anlaştıklarını bildiren Bulak, bu futbolcunun bonservisiyle ilgili pürüzün giderilmesi halinde sözleşme imzalanacağını sözlerine ekledi. 
     
</TEXT>
</DOC>
