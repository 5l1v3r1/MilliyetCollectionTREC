<DOC>
<DOCNO> 268221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sontur08.html </URL>
<DATE> 2004/09/01/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Kadın kiracısını kapısını kırarak taciz etti 
</HEADLINE>
<TEXT>

     İsmail AKDUMAN SAMSUN, DHA 
SAMSUN'da yaşayan 24 yaşındaki Mustafa Altınbaş, içki içtikten sonra 20 yaşındaki kadın kiracısının kapısını kırıp dairesine girmeye kalktı ve iddiaya göre kiracı K.Ç.'ye elle taciz etti. Ev sahibini zorla dışarı atan K.Ç. şikayetçi olunca gözaltına alınan Altınbaş, sevkedildiği adliyede tutuksuz yargoılanmak üzere serbest bırakıldı. 
     Gazi Mahallesi Seyit Mesut Birinci Sokakta dün saat 01.30 sıralarında meydana gelen olayda, mobilya mağazasında çalışan Mustafa Altınbaş aşırı derece alkollü halde oturduğu apartmana geldi. İddiaya göre Altınbaş, uzun süredir hoşlandığı kiracısı K.Ç.'nin ziline bastı. Evde tek başına kalan ve bir medikal ürünler satan şirkette çalışan kiracısının kapıyı açmaması üzerine sinirlenen Altınbaş, kapıyı kırarak içeri girdi. Kiracısı K.Ç.'ye aşkını ilan eden zanlı Altınbaş, "Senden hoşlanıyorum. Benimle birlikte ol'' diyerek, genç kızı öpmeye ve elle taciz etmeye başladı. 
     Başkasını sevdiğini söyleyen K.Ç., Mustafa Altınbaş'ın elinden kurtulamayınca bağırmaya başladı. Bu sırada apartmanda oturan diğer kiracılar da uyanınca, Mustafa Altınbaş hiç bir şey olmamış gibi evine çıktı. K.Ç. ise polisi arayarak ev sahibinden şikayetçi oldu. Gözaltına alınan Altınbaş, "Sadece ondan hoşlandığımı göstermek istedim. Kötü bir niyetim yoktu'' diye konuştu. Altınbaş, sevkedildiği adliyede tutuksuz yargılanmak üzere serbest bırakıldı. 

     
</TEXT>
</DOC>
