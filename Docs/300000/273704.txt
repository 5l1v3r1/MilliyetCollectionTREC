<DOC>
<DOCNO> 273704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sontur09.html </URL>
<DATE> 2004/09/21/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
El bombasını güvenlik güçlerine atmaya çalışırken bomba elinde patladı 
</HEADLINE>
<TEXT>

     Şırnak'ta el bombasını güvenlik güçlerine atmaya çalışan terörist, elinde bombanın patlaması sonucu öldü. 
     Şırnak Valiliği'nden, yapılan yazılı açıklamada, bitiş sürecini vatandaşların kullandığı yollara mayın döşeyerek örtme kaygısı içerisine giren terör örgütü PKK Kongra-Gel'in mayın ve bombalarla masum insanların canına kast ettiği ve kalleşçe savunmasız insanlara zarar verdiği belirtildi. 
     Bölge halkının kullandığı Şırnak'ın Akdizgin-Güçlükonak karayoluna dün tahrip gücü yüksek mayın döşemeye çalışan 1 teröristin patlayıcı maddelerle yakalandığı ifade edilen açıklamada, şöyle denildi 
     ''Ele geçirilen terörist, terör örgütüne ait sığınakları göstereceğini beyan etmesi üzerine bölgede başlatılan operasyonel faaliyet sırasında yer gösterdiği sığınakta daha önceden sakladığı el bombasını güvenlik güçlerine atmaya çalıştığı sırada el bombası teröristin elinde patladı. Terörist olay yerinde ölürken, güvenlik güçlerine herhangi bir zayiat meydana gelmemiştir.'' 
     
</TEXT>
</DOC>
