<DOC>
<DOCNO> 272669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sonsiy02.html </URL>
<DATE> 2004/09/17/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
ABD bunu tartışıyor "Türkiye, yeni Arjantin mi '' 
</HEADLINE>
<TEXT>

     Salih ZEKİ WASHINGTON, DHA 
WASHINGTON'da Global Policy Center'ın düzenlediği Türkiye, Yeni Arjantin mi ' başlıklı toplantıda konuşan Bilkent Üniversitesi Ekonomi Bölümü Başkanı Profesör Erinç Yeldan, yeni bir ekonomik kriz tehlikesine dikkat çekerek cari açığın Gayri Safi Milli Hasıla'ya oranının, 1994 ve 2001 yıllarındaki rakamlara yaklaştığını belirtti. 
     Washington'da Ulusal Basın Klübü'nde Global Policy Center tarafından düzenlenen toplantıda Türk ekonomisindeki kırılgan noktalara dikkat çekilerek yeni bir kriz olmaması için alınması gereken tedbirler tartışıldı. "Türkiye, yeni Arjantin mi '' toplantısında konuşan Profesör Erinç Yeldan, Türkiye'nin kırmızı bölge olarak adlandırılan tehlikeli bir aralıkta olduğunu söyledi. Yeldan, IMF ile yola devam etmenin doğru olduğunu ancak mevcut IMF programının büyük tehlikeler içerdiğini vurguladı. 
     Türkiye'deki yabancı kaynaklı sıcak para hareketlerinin dövizin serbest dalgalanmasını engellediğini, bunun da dalgalı kur rejimi'ni tehlikeye soktuğunu açıklayan Yeldan, "Acil tedbirler alınması gerekiyor'' dedi. 
     
</TEXT>
</DOC>
