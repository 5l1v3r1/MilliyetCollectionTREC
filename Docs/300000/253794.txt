<DOC>
<DOCNO> 253794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sondun28.html </URL>
<DATE> 2004/07/08/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Fransa'da durum kritik Cezaevleri paltamaya hazır bomba gibi... 
</HEADLINE>
<TEXT>

     Fransa'da avukatlar, ülkedeki cezaevi koşullarını ''patlamaya hazır bombaya'' benzeterek, yetkililere gerekli önlemleri vakit geçirmeden almaları çağrısında bulundu. 
     Fransa'daki bütün baroların temsilcilerinin katılımıyla düzenlenen konferansta yayımlanan bildiride, cezaevlerinin koşulları sert dille eleştirildi. 
     Fransa'da 63 bin tutuklu bulunduğu kaydedilen bildiride, cezaevi koşularının ''felaket'' olduğu bildirildi. 
     Özellikle mevcut cezaevi kapasitesinin bu kadar çok tutukluyu barındırabilecek seviyede olmadığı ifade edilen bildiride, cezaevi koşullarının Fransa demokrasisi için ''utanç kaynağı'' olduğu vurgulandı. 
     Fransa'da cezaevleri kapasitesinin 49 bin 156 olmasına rağmen, haziran itibarıyla mahkum sayısının 63 bin 444 olduğu belirtildi ve cezaevlerindeki dolululuk oranının yüzde 129'a ulaştığına dikkat çekildi. 
     
</TEXT>
</DOC>
