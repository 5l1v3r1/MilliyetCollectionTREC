<DOC>
<DOCNO> 294543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sontur13.html </URL>
<DATE> 2004/12/03/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Alkollü koca dehşeti 
</HEADLINE>
<TEXT>

     Adem GÜVEN- Murat EREN DHA 

İZMİR'in Eskiizmir semtinde evinde eşi Nuriye Dönmez'i ve gürültüyü duyup gelen komşusu Metin Ateş'i yumruklayıp, tabanca kabzasıyla yaralayan Cenami Dönmez havaya ateş açtı. Eve gelen polis öfkeli kocayı ve suçaleti tabancayı saklayan kardeşi Hasan Dönmez'i gözaltına aldı. 
     Olay, önceki gün saat 23.30 sıralarında 3959 38 sokak 22 numaradaki evde meydana geldi. İddiaya göre akşam saatlerinde gelip kardeşi Hasan Dönmez'le 31 birlikte alkol almaya başlayan Cenami Dönmez 35 , eşi Nuriye Dönmez'i 38 dövmeye başladı. Bu sırada iki katlı binanın üst katında oturan Metin Ateş 29 , gürültüden rahatsız olup, uyarmak için alt kata indi. Kapıyı açınca karşısında komşusunu gören Cenami Dönmez'in kızgınlığı daha da arttı. Komşusu Ateş'e belinden çıkardığı tabancasını doğrultup ardından kabzasıyla başına vurdu. Ruhsatsız tabancasıyla havaya da ateş açan Cenami Dönmez diğer komşuları tarafından polise ihbar edildi. 
     Polisin geldiğini görünce paniğe kapılan Dönmez, tabancasını saklaması için kardeşi Hasan Dönmez'e verdi. Kardeş DÖnmez de silahı evlerinin yaklaşık 15 metre ilerisindeki derenin yanına sakladı. Evde yapılan incelemede bir boş kovan bulundu. Cenami Dönmez ile kardeşi gözaltına alındı. Kardeş Dönmez'in sakladığı tabanca da ele geçirildi. Nuriye Dönmez ile komşusu Metin Ateş İzmir Atatük Eğitim ve Araştırma Hastanesi'nde ayakta tedavi gördü. Olayla ilgili soruşturmanın sürdürüldüğü bildirildi. 
     
</TEXT>
</DOC>
