<DOC>
<DOCNO> 293508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sonspo40.html </URL>
<DATE> 2004/11/30/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
İşte Beşiktaş'ın muhtemel 11'i... 
</HEADLINE>
<TEXT>

     UEFA Kupası 2. tur B Grubu'nda yarın Belçika'nın Standard Liege takımıyla karşılaşacak Beşiktaş'ta hedef galibiyet. 
     Grupta 3 puan ve averajla 2. sırada yer alan siyah-beyazlılar, yarınki maçtan galip ayrılarak puanını 6'ya çıkarmayı amaçlıyor. 
     BJK İnönü Stadı'nda saat 21.45'te başlayacak karşılaşmayı Portekiz Futbol Federasyonu'ndan Pedro Proenca Garcia Alves Oliveira, Paulo Jorge Ribeiro Leite Januario, Serafim Nogueira Baia hakem üçlüsü yönetecek ve mücadele Kanal D'den naklen yayınlanacak. 
     Beşiktaş'ın Standard Liege karşısına şu 11'le çıkması bekleniyor 
     Ramazan, Fatih, Emre Çağdaş , Mustafa, İbrahim Üzülmez, Ahmed Hassan, Okan, Ahmet Yıldırım, Tümer, Sergen ve Pancu. 
     Öte yandan Beşiktaş'ta bugün kontrol amaçlı olarak Ranoldo'nun tomografisi, Emre'nin de MR'ının çekildiği bildirildi. 
     
     YÖNETİM KAPALI TRİBÜNDE İZLEYECEK 
     Beşiktaş Kulübü Yönetim Kurulu üyeleri, Kulüp Başkanı Yıldırım Demirören'in Steaua Bükreş maçı öncesi, ''İnönü Stadı'ndaki ilk seyircili maçımızı taraftarımızla birlikte izleyeceğiz'' açıklamasının ardından, yarınki Standard Liege karşılaşmasını kapalı tribünde taraftarlarla birlikte izleyecek. 
     Beşiktaş Kulübü Basın Sözcüsü Reha Muhtar, yarın hep birlikte kapalı tribünde olacaklarını, Türkiye İş Kadınları Derneği Yönetim Kurulu üyelerinin de kendileriyle birlikte kapalı tribünde maçı izleyeceklerini söyledi. 
     
</TEXT>
</DOC>
