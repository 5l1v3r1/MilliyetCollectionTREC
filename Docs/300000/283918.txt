<DOC>
<DOCNO> 283918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sonyas19.html </URL>
<DATE> 2004/10/27/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Ev kedileri de stresten mustarip... 
</HEADLINE>
<TEXT>

     Çağımızın en önemli sağlık problemlerinden olan stresin evcil kedileri dahi etkilediği bildirildi. 
     Edinbourg Üniversitesi Veterinerlik Fakültesi hekimlerince yapılan bir çalışma, ev kedilerinin de strese bağlı hastalıklar yaşadığını ortaya çıkardı. 
     Çalışmanın sonucunda, eve bir başka kedinin alınmasının bu stresin en büyük kaynağı olduğu, bunu eve yeni bir insanın gelmesinin ve evden taşınmanın takip ettiği belirlendi. 
     Veteriner hekimlerin bu sonuçlara, stresli ve sağlıklı kedilerin tuvalet alışkanlıklarını izleyerek vardıkları kaydedildi. 
     Tuvalet zorluğu yaşayan kedilerin sağlıklı kedilere oranla daha çok anksiyete huzursuzluk belirtileri gösterdiğini ifade eden kedi sağlığı uzmanı veteriner hekim Danielle Gunn-Moore, ''Anksiyetenin tuvalet zorluklarına yol açabileceğini düşünüyoruz. Bu sorunların nedenlerini anlayabilmek için her hayvanın karakter farklılıklarının ve yaşadığı ortamlar arasındaki farkların incelenmesi gerekiyor'' açıklamasında bulundu. 
     
</TEXT>
</DOC>
