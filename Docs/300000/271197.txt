<DOC>
<DOCNO> 271197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/son/sonspo22.html </URL>
<DATE> 2004/09/12/ </DATE>
<TIME> 20.55 </TIME>
<AUTHOR>  </AUTHOR>
<HEADLINE>
Kayseri ve Konya puanları paylaştı 2-2 
</HEADLINE>
<TEXT>

     Birinci Süper Futbol Ligi'nde Kayserispor ile Konyaspor arasında yapılan maç 2-2'lik eşitlikle sonuçlandı. 
     6. dakikada sağ kanattan gelişen Kayserispor atağında Fazlı, ceza alanında topla buluştu. Bu futbolcu vurmakta gecikince, Konyaspor savunması araya girdi. 
     10. dakikada Yasin'in yaklaşık 30 metreden vurduğu sert şutta, top direkten döndü. Dönen topu Tayfun'dan önce araya giren savunma tehlikeli bölgenin dışına çıkardı. 
     12. dakikada Mehmet Topuz, ceza yayı üzerindeki Hakkı Daş'ı gördü. Hakkı'nın vuruşunda, top auta çıktı. 
     14. dakikada Mehmet Topuz'un kullandığı köşe atışına çok iyi yükselen Alper, kafayla meşin yuvarlağı ağlara gönderdi 1-0. 
     36. dakikada Murat, uzaklaştırmak istediği topu Fazlı'ya kaptırdı. Fazlı, ceza yayı üzerinde bulunan Johnson'ı gördü. Bu futbolcunun bekletmeden vurduğu top Kaleci Petkoviç'te kaldı. 
     Maçın ilk yarısı Kayserispor'un 1-0 üstünlüğüyle bitti. 
     
     İKİNCİ YARI 

     54. dakikada Kamber'in Altan'a yaptığı faulü, yine bu futbolcu kullandı. Altan'ın ceza alanına ortaladığı topu, kaleci Metin son anda dışarıya çeldi. 
     59. dakikada Mehmet Alper, kaleye giden topu elle kesti. Hakem penaltı noktasını gösterdi. Cem Karaca, kullandığı penaltı atışında topu ağlara gönderdi 1-1. 
     70. dakikada Mehmet Ayaz'ın kullandığı köşe atışından gelen topa Johnson yükselmeden vurdu. Meşin yuvarlak kaleci Petkoviç'in üzerinden ağlarla buluştu 2-1. 
     76. dakikada Ernani'nin soldan yaptığı ortaya çok iyi yükselen Zafer Biryol, kaleci Metin'in solundan topu filelere gönderdi 2-2. 
     90. dakikada Johnson'ın yaklaşık 30 metreden vurduğu sert şutta, top auta çıktı ve maç 2-2 berabere sona erdi. 
     MAÇIN KARNESİ 
     

KAYSERİSPOR 2 - KONYASPOR 2 Stat Atatürk Hakemler Metin Aydoğan xx, Alpaslan Dedeş xxx, Aleks Taşçıoğlu xxx Kayserispor Metin xx, Serkan xx, Mehmet Alper xx, Levent xx, Serkan Damla xx, Mehmet Topuz xxx Dk. 87 Müslüm Can , Johnson xxx, Kamber xx, Hakkı Daş x Dk. 46 Mehmet Ayaz x , Fazlı x Dk. 73 Ali Turan xx , Gökhan xx Konyaspor Petkoviç xx, Yasin xx, Levent xx, Cem Karaca xxx, Zafer Biryol xxx, Altan xx Dk. 90 Okan , Oumar xxx, Zafer Demir xx Dk. 89 Camara , Ernani xx, Tayfun x Dk. 71 Muhammed x , Murat xx Goller Dk. 14 Alper, Dk. 59 Cem Karaca penaltıdan , Dk. 70 Johnson, Dk. 76 Zafer Biryol Sarı Kartlar Dk. 49 Altan Konyaspor , Dk. 61 Mehmet Topuz, Dk. 62 Kamber Kayserispor Kırmızı Kart Dk. 59 Mehmet Alper Kayserispor      
</TEXT>
</DOC>
