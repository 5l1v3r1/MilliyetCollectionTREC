<DOC>
<DOCNO> 288710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/yazar/tamer.html </URL>
<DATE> 2004/11/14/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bayram mesajı Ticaret varsa, saldırı yok 
</HEADLINE>
<TEXT>

Siemens'in CEO'suna göre AB tarih verirse, orta büyüklükte ve küçük şirketler Türkiye'de yatırım yapar, ama ulus ötesi şirketler yeni pozisyon almazlar 

MÜNİH 

Dr. Heinrich von Pierer 12 yıl önce Siemens'in başına geçtiğinde, 2 Almanya'nın birleşme sancıları yaşanıyordu. Siemens de bu bağlamda Doğu Almanya'daki pek çok üretim tesisini satın almıştı. O günlerde Siemens'in toplam 391 bin çalışanından 60'ı Almanya'daydı. Yeni CEO Dr. Klaus Kleinfeld, toplam 430 bin çalışanından sadece 164 bininin Almanya'da bulunduğu bir Siemens devralıyor. 
Dün de yazdım. Von Pierer, son basın toplantısında Çin, Rusya ve Hindistan'ı dilinden düşürmedi. Siemens'in bu 3 ülkede Ar - Ge merkezleri kurduğunu birkaç kez vurguladı. Dünyanın en büyük elektronik pazarı olan Amerika ve Japonya da önemliydi elbet, ama umut vaat eden bu 3 pazarın yeri ayrıydı. Siemens'in Çin'deki yatırımları 1 milyar euroya ulaşmıştı. Önümüzdeki dönemde 1 milyar euroluk yatırım daha yapılacaktı. 

Rusya'ya destek Von Pierer "Rusya'daki büyüme, dünya ekonomisi için yeni bir şanstı. Bunu destekleyip yararlanmalıyız," dediğinde bir kez daha anladım ki Batılı gelişmiş ülkeler, -daha doğrusu artık siyasileri de yöneten çokuluslu şirketler bundan böyle Rusya ve Çin gibi büyüyen ekonomilerle siyasi gerginlik yaratmazlar. Askeri müdahaleler, işgaller, "barış harek tları", ancak çokuluslu şirketlerin ticaret yapma imk nlarının bulunmadığı Irak ya da Somali gibi ülkelere düzenlenebilir. 
Genel Kurmay Başkanımız Orgeneral Hilmi Özkök de bu görüşü Türkiye'den teyid etti. Özkök, Harp Akademileri Komutanlığı'nda 10 ülkenin katılımıyla gerçekleştirilen Güneydoğu Avrupa Simülasyon Ağı 2004 Tatbikatı nedeniyle yaptığı konuşmada, "Artık düşman ülke kalmadı, en büyük tehdit terörizm" dedi. Ulus ötesi dev şirketlerin dünyasından sizlere Bayram mesajı olarak, "Ticaret varsa, saldırı yok" diyebilirim. 

Nükleere ilgi Siemens'in basın toplantısında Türkiye'den hiç söz edilmedi. Von Pierer, sadece benim sorularıma verdiği kısa yanıtlarla Türkiye'ye değindi. İlk sorum üzerine, Türkiye'nin ikliminin rüzg r enerjisine uygun olduğunu belirtti. Ancak anladım ki Siemens, Fransızlarla 34 ortaklığının bulunduğu Alstom'dan dolayı Türkiye'de nükleer santral kurulmasıyla daha çok ilgili. Rüzg r santralları konusunda ise biz, küçük çaplı çok sayıda santral kurmayı düşündüğümüz için, Siemens'in ilgi alanına girmiyoruz. 

AB katılım süreci 17 Aralık'ta Avrupa Birliği'nden müzakere tarihi aldığımız takdirde Siemens'in Türkiye'deki yatırımları artar mı Von Pierer'in bu soruma yanıtı da olumlu değildi "Polonya ve Çek Cumhuriyeti gibi eski sosyalist blok ülkelerine bakın. Oralarda olduğu gibi Türkiye'ye de orta boy ve küçük çaplı şirketler gelir, ama AB'ye katılım süreci büyük şirketleri Türkiye'ye yönlendirmez." 
Bu saptama çok gerçekçi göründü bana. Ford, Fiat, Renault, Siemens gibi ulus ötesi dev şirketler, Türkiye'deki pozisyonlarını yıllar önce almışlar zaten. Belli bir kurulu düzenleri ve işin başında güvendikleri yöneticileri var. 
Örneğin Siemens'in Türkiye'deki şirketlerinin toplam cirosu 1,5 milyar euro. Türkiye'den ihracat 100 milyon euro. Bu rakamın 70 milyon euroluk bölümünü, orta iletim panosu gibi Türk mühendislerinin araştırıp geliştirdiği ürünler oluşturuyor. Orta iletim panosu, tüm dünyadaki Siemenslere Türkiye'den gidiyor. 

Not Yıllık iznimin kalan bölümünü kullanacağım. Bir hafta için bana müsaade... 



</TEXT>
</DOC>
