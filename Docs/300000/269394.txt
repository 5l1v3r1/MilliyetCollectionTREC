<DOC>
<DOCNO> 269394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sondun31.html </URL>
<DATE> 2004/09/06/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Resmi açıklama geldi Yakalanan kişi El Duri değil 
</HEADLINE>
<TEXT>

     Irak İçişleri Bakanlığı, yapılan testlerin, dün yakalanan kişinin, Irak'ın devrik lideri Saddam Hüseyin'in sağ kolu olarak bilinen İzzet İbrahim El Duri olmadığını gösterdiğini bildirdi. 
     Bakanlıktan yapılan açıklamada, ''Yapılan testlerden sonra, tutuklanan kişinin El Duri olmadığının anlaşıldığı, ancak yine hükümet tarafından aranan, El Duri ile bağlantılı birisi olduğu'' belirtildi. 
     Irak Başbakanı İyad Allavi'nin bürosu, dün yakalanan kişinin El Duri olup olmadığını belirlemek için DNA testi sonuçlarının beklendiğini duyurmuş, Irak güvenlik güçlerinin, El Duri olduğu sanılan birini yakaladığını, ancak şu anda yakalananın El Duri olduğu konusunda kesin bilgi olmadığını, DNA sonuçlarının beklendiğini belirtmişti. 
     Irak Eyalet İşleri Bakanı Vail Abdüllatif, Amerikan askerleriyle ulusal Irak muhafızlarının düzenlediği operasyon sırasında El Duri'nin yakalandığını ve 70 yandaşının da öldürüldüğünü söylemişti. 
     
</TEXT>
</DOC>
