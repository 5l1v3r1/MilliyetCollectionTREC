<DOC>
<DOCNO> 287078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/soneko01.html </URL>
<DATE> 2004/11/08/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Serbest piyasada dolar 1 milyon 460 bin lira... 
</HEADLINE>
<TEXT>

     Euro Dolar paritesinin rekor seviyeye yükselmesi serbest piyasada da kendisini hissettiriyor. 
     İstanbul serbest piyasada 1 milyon 459 bin liradan güne başlayan dolar şu sıralarda bin liralık artışla 1 milyon 460 bin liradan işlem görüyor. 
     İstanbul ve Ankara'da dolar, euro ve sterlinin alış-satış fiyatları, saat 14.00 itibariyle şöyle 
     

İSTANBUL SERBEST PİYASA ALIŞ SATIŞ ABD Doları 1,455,000 1,460,000 Euro 1,885,000 1,891,000 İngiliz Sterlini 2,695,000 2,720,000      

ANKARA SERBEST PİYASA ALIŞ SATIŞ ABD Doları 1,455,000 1,463,000 Euro 1,884,000 1,894,000 İngiliz Sterlini 2,690,000 2,722,000      
Serbest piyasada, Cuma günkü kapanışta dolar 1 milyon 460 bin lira, euro 1 milyon 880 bin lira olmuştu. 
     
     DOLAR KOTASYONLARI 

     Bankalararası piyasada dolar kotasyonları, saat 14.05 itibariyle, alışta en düşük 1 milyon 453 bin lira, en yüksek 1 milyon 457 bin lira, satışta en düşük 1 milyon 458 bin lira, en yüksek 1 milyon 462 bin lira seviyesinde bulunuyor. 
     
     PARİTE 

     ABD’nin ekim ayı tarım dışı istihdam artışı bekleneni üzerinde gelmesine rağmen Almanya Başbakanı Schroeder’in açıklamaları Euro'yu ABD Dolar'ı karşısında yine güçlü konuma getirdi. 
     Eylül ayında 139 binde kalan ABD’nin tarım dışı istihdam artışı verisinin, Ekim ayında 169 bin seviyelerinde çıkması bekleniyordu. Rakam 337 bin çıkınca, beklentilerin üstündeki veri, paritenin uluslararası piyasalarda 1.28 doların altını görmesine neden oldu. 
     Ancak Almanya Başbakanı Schroeder’in daha güçlü bir euro'yu tolere edebilecek durumda oldukları yönündeki açıklaması, Bush Başkanlığı'ndaki ABD’nin dış ticaret açığının ne olacağı yönündeki belirsizlik ile birleşince, parite tarihi bir zirve olan 1.2972 dolara yükseldi. Bundan önceki rekor seviye 18 Şubat’ta 1.2930 dolar’dı. 
     Uluslararası piyasalarda euro-dolar paritesi 1.2954, sterlin-dolar paritesi 1.8586, yen-dolar paritesi ise 105.53 düzeyinde seyrediyor. 

     
</TEXT>
</DOC>
