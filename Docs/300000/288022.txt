<DOC>
<DOCNO> 288022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sondun62.html </URL>
<DATE> 2004/11/11/ </DATE>
<TIME> 22.23 </TIME>
<AUTHOR>  </AUTHOR>
<HEADLINE>
İspanyol hükümetine göre Türkiye müzakereleri geçikmeden başlamalı 
</HEADLINE>
<TEXT>

     İspanyol Hükümeti, Türkiye-AB arasındaki müzakerelere gecikmeden başlamasından yana olduğunu bildirdi. 
     Anamuhalefetteki Halk Partisi'nden PP milletvekili Roberto Soravilla'nın, 17 Aralık tarihinde yapılacak AB Zirvesi'nde karara bağlanacak Türkiye'nin AB'ye giriş süreciyle ilgili bir soru önergesine yazılı cevap veren Hükümet, Türkiye ile AB'nin resmi müzakerelere ''ertelenmeden'' başlanmasından yana olduğunu belirtti. 
     Sosyalist İşçi Partisi'nin PSOE iktidarındaki hükümetten yapılan açıklamada, AB Komisyonu'nun açıkladığı İlerleme Raporu'nda Türkiye ile müzakerelere başlama tavsiyesinde bulunmasına destek verildiği kaydedildi. 
     Türkiye'nin AB ile müzakerelere başlamak için gerekli olan Kopenhag kriterlerini tamamladığının Komisyon raporunda belirtildiğinin altını çizen İspanyol Hükümeti, ''Türkiye'nin adaylığı 1999 Helsinki Zirvesi'nde tanınmıştır ve diğer aday ülkeler Bulgaristan, Romanya ve Hırvatistan gibi aynı şartlarda adaylık süreci gerçekleşecektir. Türkiye, müzakereleri tamamladıktan sonra tüm haklara sahip olarak AB'ye girebilecektir'' denildi. 
     
</TEXT>
</DOC>
