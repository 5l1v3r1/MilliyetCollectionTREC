<DOC>
<DOCNO> 278807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/siyaset/siy03.html </URL>
<DATE> 2004/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört Fransız'dan biri bizi destekliyor 
</HEADLINE>
<TEXT>



Fransa'da düzenlenen bir kamuoyu araştırması, birkaç sene sonra olsa bile, sadece 4 kişiden birinin, Türkiye'nin AB üyeliğine destek verdiğini ortaya koydu. L'Express dergisinin yarın çıkacak sayısında yer alan araştırmada, Türkiye'nin birkaç yıl içinde gerçekleşebilecek AB üyeliğine destek veren Fransızların oranının yüzde 26 olduğu bildirildi. "Fransızların yüzde 61'inin Türkiye'nin AB üyeliğine karşı çıktığının" belirtildiği araştırmada, "kararsızların oranının ise yüzde 13'te kaldığı" kaydedildi. 
Araştırmayı düzenleyen BVA Enstitüsü Başkanı Jerome Sainte-Marie, "Türkiye'nin AB üyeliğine Fransa'da gerçekten bir karşı koyuş var. Bu hem siyasi partilerden, hem de toplumun farklı kesimlerinden geliyor" dedi. 


</TEXT>
</DOC>
