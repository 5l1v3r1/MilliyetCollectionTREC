<DOC>
<DOCNO> 265736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sonspo01.html </URL>
<DATE> 2004/08/23/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
İngiltere’nin Ali Aydın’ı ... Avrupa liglerinde bu hafta... 
</HEADLINE>
<TEXT>

     Premier Lig’de Southampton-Blackburn maçını yöneten Andy D’Urso, iki sarı kart gösterdiği Ferguson’u oyundan atmayı unutup, bir skandala imza attı Geçen sezon Fenerbahçe - Rizespor maçında yaşanan ve ligin kaderini etkeleyen Ali Aydın’ın sarı kart skandalının bir benzeri de İngiltere’de yaşandı. Önceki gün Tugay’ın takımı Blackburn’ün Southampton’a deplasmanda 3-2 yenildiği maçın hakemi Andy D’Urso 2 sarı kart gösterdiği Ferguson’u, 4. hakeminin ısrarlı uyarılarına rağmen oyundan atmayı unutup, büyük hata yaptı. 
     
     Tugay’a gösterdim sandım’ 

     Maç tekrar seyredip, hata yaptığını kabul eden tecrübeli hakem, Büyük bir yanlışlığa sebep oldum. Ama ben ilk sarı kartı Tugay’a gösterdiğimi sandımö diyerek, kendini savundu. İngiltere’nin gözde hakemleri arasında yer alan FIFA kokartlı D’Urso’nun Premier Lig’in 19 kişilik Top Class’ listesinden çıkarılıp, açığa alınacağı, Ferguson’a ise 1 maç ceza verileceği bildirildi. 
     
     Gol düellosu Arsenal’in 5-3 

     İngiltere Premier Ligi’nde geçen sezon namağlup şampiyonluğa ulaşan Arsenal, Middlesbrough’u 5-3 mağlup ederek yenilmezlik serisini 42 maça çıkardı ve Notthingham Forest’in rekorunu egale etti. Londra temsilcisinde perdeyi Thierry Henry açarken, Middlesbrough Job, Hasselbaink ve Queudrue’nin golleriyle öne geçti. Ancak Arsenal’de Bergkamp hemen farkı bire indirdi. İkinci yarı oyuna giren Pires durumu eşitlerken, dördüncü gol Reyes’ten geldi. Skoru ise perdeyi açan isim olan Thierry Henry belirledi. 
     
     Ne de olsa Bayern 

     Almanya’nın en köklü ekiplerinden Bayern Münih’in B takımı olan Bayern Münih Amatör, Birinci Lig temsilcilerinden Mönchengladbach’ı penaltı vuruşları sonunda Almanya Kupası’ndan eledi. Bundesliga’da mücadele eden Hertha Berlin de üçüncü ligden Aindling önünde korkulu rüya görürken, galibiyet golünü 86. dakikada Neudendorf ile kaydetti ve ikinci tura yükselmeyi başardı. Almanya Kupası’nda günün diğer sonuçları Dynamo Dresden-Karlsruhe 1-2, Köln Amatör-Wolfsburg 0-3, Schoneiche-1860 Münih 1-2, Neumunster-Hannover 0-3, Essen-Alemannia Aachen 0-2, Aalen-Mainz 2-5, Wattenscheid-Eintracht 1-3, Plauen-Arminia Bielefeld 1-2. 
     
     Feyenoord tutulmuyor 0-4 

     Hollanda Ligi’nde Feyenoord fırtınası dinmek bilmiyor... Sezonun ilk maçında Graafschap’ı 6-1’lik skorla mağlup eden Kırmızı-Beyazlı ekip, bu hafta da Williem II deplasmanında 4-0’lık galibiyet almayı başardı. Geçen yılın şampiyonu Ajax da NAC Breda’yı 6-2 mağlup etti. Bu maçta Ibrahimoviç attığı üç golle yıldızlaştı. Hollanda Ligi’nde diğer sonuçlar De Graafschap-Den Bosch 1-1, Utrecht-Roosendaal 5-1. 
     
     Süper Kupa Milan’ın 

     İtalya’da lig şampiyonu ile kupa şampiyonunun karşı karşıya geldiği İtalya Süper Kupası’nda Milan, Lazio’yu Shevchenko’nun attığı 3 golle devirdi ve kupayı kucakladı. San Siro’da oynanan finalde, Shevchenko 36, 43 ve 76. dakikalarda sahneye çıktı ve Milan’ın üç golünü kaydetti. İspanya’da ise iki ayaklı olarak oynanan İspanya Süper Kupası’nın ilk maçında şampiyon Valencia, kupanın sahibi Zaragoza’yı Vicente’nin tek golüyle 1-0 mağlup etti. Siyah-Beyazlı ekipte yeni transferler Di Vaio, Fiore ve Corradi de boy gösterdi. 
     
     Fabiano Roma’ya doğru 

     Sao Paolo ve Brezilya Milli Takımı’nda attığı gollerle Avrupa’nın dev ekiplerinin transfer gündemine giren 21 yaşındaki Luis Fabiano, Roma’yla anlaşmaya vardı. İtalya’nın yüksek tirajlı gazetelerinden La Gazzetta dello Sport’a konuşan genç yıldız, Lazio ve Lens de beni istedi ancak Roma gibi büyük bir takımda oynamak hayalim. Umarım en yakın zamanda Roma formasını giyerimö dedi. 

     
</TEXT>
</DOC>
