<DOC>
<DOCNO> 285874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sontur54.html </URL>
<DATE> 2004/11/03/ </DATE>
<TIME> 18.23 </TIME>
<AUTHOR>  </AUTHOR>
<HEADLINE>
Yalova'da, erkek çocuğa tecavüz iddiası... 
</HEADLINE>
<TEXT>

     Yalova'da, 13 yaşındaki bir ilköğretim okulu öğrencisine tecavüz ettiği iddiasıyla yakalanan çocuk, tutuklandı. 
     Alınan bilgiye göre, bir ihbarı değerlendiren Yalova Emniyet Müdürlüğü ekipleri, tecavüze uğradığını iddia eden ilköğretim okulu öğrencisi A.C.M'nin ifadesine başvurdu. 
     A.C.M'nin ifadesinde, otobüs durağında beklediği sırada yanına gelen A.G'nin 11 , bisiklete bindirerek zorla kuytu bir yere götürdüğünü ve burada kendisine tecavüz ettiğini söylediği öğrenildi. 
     Tecavüz olayına şahit olan bir arkadaşının ''Ne yapıyorsunuz'' diye bağırması üzerine, A.G'nin yanında bulunan Ş.M'nin 19 , arkadaşını bıçak göstererek korkuttuğunu, zanlıların, daha sonra olay yerinden kaçtıklarını öne süren A.C.M'nin iddiası üzerine, A.G. ve Ş.M. gözaltına alındı. 
     A.C.M'nin doktor muayenesinde tecavüze uğradığı belirlenirken, A.G, sorgulamasının tamamlanmasının ardından sevk edildiği mahkemece tutuklandı. Ş.M. ise tutuksuz yargılanmak üzere serbest bırakıldı. 
     Yalova Emniyet Müdürü Ahmet Çokgüler, resmi kayıtlara göre 11 yaşındaki A.G'nin, yapılan muayene sonucu ''kemik yaşı''nın 16 olduğunun tespit edildiğini bildirdi. 
     
</TEXT>
</DOC>
