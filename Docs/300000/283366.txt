<DOC>
<DOCNO> 283366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sondun11.html </URL>
<DATE> 2004/10/26/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Tibet'te 5.7 büyüklüğünde deprem 
</HEADLINE>
<TEXT>

     Tibet'in güneybatısında, Richter ölçeğine göre 5.7 büyüklüğünde bir deprem oldu. 
     Çin Merkez televizyonunun haberinde, Himalayalar yakınında Zhadapulancian'da meydana gelen depremde can ya da mal kaybı olmadığı bildirildi. 
     Karla kaplı bölgede az yerleşim biriminin bulunduğu belirtildi. 
     
     JAPONYA'DA DEPREMDE ÖLENLERİN SAYISI 27 
     Öte yandan, Japonya'nın Niigata bölgesinde hafta sonunda meydana gelen depremde ölenlerin sayısının 27'ye yükseldiği bildirildi. 
     Polis tarafından yapılan açıklamada, depremde 3 kişinin kaybolduğu, 2 bin 500 kadar kişinin yaralandığı belirtildi. 
     Birçok artçı sarsıntının izlediği şiddetli depremin ardından ölü sayısının artması, afetten kurtulan ancak geceleri evlerinin dışında geçirmek zorunda kalan yaşlıların fiziksel ve zihinsel durumundaki bozulmaya bağlanırken, mevsim dolayısıyla havanın soğuk olmasıyla da açıklanıyor. 
     Niigata bölgesinde hala 100 binden fazla kişinin 486 geçici merkezde barındığı belirtiliyor. 
     
</TEXT>
</DOC>
