<DOC>
<DOCNO> 280395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sonspo07.html </URL>
<DATE> 2004/10/15/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Galatasaray'da 100. yıl kutlamaları 17 Ekim 19.05'te başlayacak 
</HEADLINE>
<TEXT>

     100. yıl kutlamalarının başlayacağı 17 Ekim tarihine iki gün kala Başkan Özhan Canaydın Galatasaraylılar’a ikinci bir çağrı yaptı. Geçen hafta düzenlediği basın toplantısında, Kayserispor maçının oynanacağı 17 Ekim Pazar günü saat 19.05’te Türkiye ve Dünya’daki tüm Galatasaraylılar’ın camlarına ve balkonlarına bayraklarını asmasını isteyen ve bu çağrısının duyurulmasını basın mensuplarından rica eden Cim Bom’un patronu, dün düzenlediği basın toplantısında da ikinci bir davette bulundu. 
     Canaydın, Bütün Galatasaraylılar’a bir çağrı yapmıştım. 17 Ekim, 19.05’te bütün Galatasaraylılar’ın evlerinin balkonlarına ve camlarına, flamalarını asmalarını istemiştim. Bu çağrımı tekrarlıyorum. Türkiye ve Dünya’daki bütün Galatasaraylılar belirttiğim tarih ve saatte camlarına bayrak ve flamalarını assınlar. 17 Ekim’de, 100. yılımıza Galatasaray’ın hakettiği gibi ve bize yakışan şekilde merhaba diyeceğizö açıklamasını yaptı. Canaydın ayrıca kutlama programı hakkında bilgi verdi. 
     
</TEXT>
</DOC>
