<DOC>
<DOCNO> 252651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/son/soneko05.html </URL>
<DATE> 2004/07/03/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Turkcell, bedelsiz hisse senedi ihracı nedeniyle SPK'ya başvurdu... 
</HEADLINE>
<TEXT>

     Turkcell İletişim Hizmetleri A.Ş, 856 trilyon 480 milyar lirası iç kaynaklardan, 118 trilyon 159 milyar lirası da temettüden karşılanmak üzere bedelsiz hisse senedi ihracı nedeniyle Sermaye Piyasası Kurulu'na SPK başvurdu. 
     SPK'nın haftalık bülteninde yer alan bilgilere göre, bu hafta içinde hisse senedi ihracı nedeniyle toplam 7 adet ortaklık Kurul'a müracaat etti ve Kurul, söz konusu başvuruları incelemeye aldı. 
     Buna göre, Alternatif Yatırım Ortaklığı A.Ş, 1 trilyon 993 milyar lira bedelli, Elda İçecek ve Enerji Hizmetleri San. ve Tic. A.Ş, 5 trilyon lira bedelli, Kayseri ve Civarı Elektrik T.A.Ş, 13 trilyon lira iç kaynaklardan karşılanmak üzere bedelsiz, Usas Uçak Servisi A.Ş, 28 trilyon 500 milyar lira iç kaynaklardan karşılanmak üzere bedelsiz, Çelebi Hava Servisi A.Ş 1 trilyon 800 milyar lira iç kaynaklardan, 2 trilyon 700 milyar lira da temettüden karşılanmak üzere bedeliz, Zorlu Enerji Elektrik Üretimi Otoprodüktör Grubu A.Ş de 1 trilyon 665 milyar lira temettüden karşılanmak üzere bedelsiz hisse senedi ihracı için Kurul'a başvurdu. 
     Bosch Fren Sistemleri San. ve Tic. A.Ş de 1 trilyon 600 milyar liralık önceki kayıtlı sermaye tavanını 10 trilyon liraya yükseltmek amacıyla Kurul'a müracaat etti. 
     
     KURUL KAYDINA ALINANLAR 
     Kurul tarafından bu hafta içinde 9 ortaklığın 22 trilyon 862 milyar lira bedelli, 40 trilyon 379 milyar lira iç kaynaklardan, 12 trilyon 741 milyar lirası ise temettüden karşılanmak üzere bedelsiz hisse senedinin kayda alınma talebi kabul edildi. 
     Elazığ Altınova Çimento Sanayi Ticaret A.Ş'nin 7 trilyon 140 milyar lira bedelli, Borova Yapı Endüstrisi A.Ş'nin 3 trilyon 37 milyar 500 milyon lira bedelli, Şeker Finansal Kiralama A.Ş'nin 2 trilyon 824 milyar lira bedelli, Haznedar Refrakter Sanayi A.Ş'nin 8 trilyon 750 milyar lira iç kaynaklardan karşılanmak üzere bedelsiz ve İzmir Enerji San.ve Tic. A.Ş'nin 750 milyar lira iç kaynaklardan karşılanmak üzere bedelsiz hisse senedinin Kurul kaydına alınma talebi olumlu karşılandı. 
     Öte yandan Arat Tekstil San. ve Tic. A.Ş'nin 4 trilyon 860 milyar lira bedelli, Acıbadem Sağlık Hizmetleri ve Tic. A.Ş'nin 29 trilyon 259 milyar lirası iç kaynaklardan, 12 trilyon 741 milyar lirası temettüden karşılanmak üzere bedelsiz, Demko Demirci Konservecilik A.Ş'nin 1 trilyon 620 milyar lira iç kaynaklardan karşılanmak üzere bedelsiz, Elda İçecek ve Enerji Hizmetleri San. ve Tic. A.Ş'nin de 5 trilyon lira bedelli hisse senedi ihracı talebi kabul edildi. 
     
     YATIRIM FONU KATILMA BELGESİ 
     Bu hafta SPK, nominal tutarı 10 trilyon lira İş Yatırım Menkul Değerler A.Ş B tipi Sütaş Değişken Özel Fonu ile nominal tutarı 25 trilyon lira olan Koçbank A.Ş B tipi Likit Fonu katılma belgelerinin kayda alınması uygun gördü. 
     Kurul tarafından Şeker Finansal Kiralama A.Ş'nin sermaye artırımı nedeniyle ihraç edilecek hisse senetlerinin kayda alınma talebi de uygun görülürken, şirketin mevcut sermayesini temsil eden 16 trilyon lira nominal değerli hisse senetleri de Kurul kaydına alındı. Bu arada, Karel Elektronik San. ve Tic. A.Ş'nin 8 trilyon 200 milyar lira sermaye tavanı ile kayıtlı sermaye sistemine geçme talebi olumlu karşılandı. 
     
</TEXT>
</DOC>
