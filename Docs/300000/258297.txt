<DOC>
<DOCNO> 258297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sonspo26.html </URL>
<DATE> 2004/07/26/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Konyasporlu Camara ve Oumar, forma imzaladı... 
</HEADLINE>
<TEXT>

     Konyasporlu Camara ve Oumar, kombine bilet satışını desteklemek için taraftarlarla biraraya gelerek forma imzaladı. 
     Kule Site Alışveriş Merekezi'nde açılan Konyaspor standında kombine biletlerin satışını desteklemek için forma imzalayan siyahi oyuncular Oumar ve Camara, taraftarlardan büyük ilgi gördü. 
     Oumar, geçen yıl 11. bitirdikleri ligde bu sezon daha iyi bir yere gelmek için çalışacaklarını belirterek, ''Mücadele edeceğimiz takımlar çok sayıda transfer yaptı. Başarı zor gibi görünse de takım olarak kendimize güveniyoruz'' dedi. 
     Galatasaray ile yapılacak maçın ligdeki ilk karşılaşmaları olduğu için büyük önem taşıdığını belirten Oumar, ''Hazırlık maçları iyi geçti. 3 galibiyet ve 1 yenilgimiz var. Tek eksiğimiz şimdilik Zafer Biryol. Takım kaptanımız da lig maçlarına hazırlanıyor. Takım olarak calışmalarımız sürüyor'' dedi. 
     Şu anda Konyspor'da top koşturmaktan dolayı çok memnun olduğunu dile getiren Oumar, başka bir takıma gitmeyi gelecek yıl sözleşme bittiği zaman düşüneceğini kaydetti. 
     Camara ise Türkiye'de bulunmaktan çok mutlu olduğunu, takım arkadaşlarının kendisine çok yardım ettiğini ifade ederek, hedefinin Konyaspor forması altında başarılara imza atmak olduğunu söyledi. 
     Siyahi futolcular, takım oyuncularıyla taraftarların iletişim halinde olması gerektiğini ve standda forma imzalatan taraftarlarıyla biraraya gelmekten memnun olduklarını sözlerine eklediler. 
     
</TEXT>
</DOC>
