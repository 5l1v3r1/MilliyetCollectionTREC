<DOC>
<DOCNO> 261245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sonyas17.html </URL>
<DATE> 2004/08/06/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Beckham, 18 bin Euro'ya malikane kiraladı... 
</HEADLINE>
<TEXT>

     İngiltere Milli Takımı'nın ve Real Madrid'in yıldız futbolcusu David Beckham, İspanya'nın başkenti Madrid'te aylık 18 bin Euro'ya bir malikane kiraladı. 
     İspanyol gazetesi ABC'nin haberine göre, başkent Madrid'in en lüks bölgelerinden La Moraleja'da bir malikale kiralayan David-Victoria Beckham çiftinin aylık 18 bin Euro kira ödeyecekleri belirtildi. 
     Haberde, Beckham çiftinin sadece bir kez malikaneyi gördükleri, çok yakın bir arkadaşları aracılığıyla kiralama işlemlerini yaptıkları bildirildi. 
     Bin metrekarelik malikanenin 10 bin metrekare büyüklüğünde bahçesinin bulunduğu ve içinde havuz ile tenis kortu olduğu bildirilirken, değerinin ise 5 milyon Euro olduğu ifade edildi. 
     Beckham çiftinin yeni evlerine, restorasyon ve güvenlik işlemleri bittikten sonra eylül ayı sonlarında yerleşmeleri bekleniyor. 
     
</TEXT>
</DOC>
