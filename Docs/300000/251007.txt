<DOC>
<DOCNO> 251007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/magazin/axmag01.html </URL>
<DATE> 2004/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumların 'aşk gemisi' şoku 
</HEADLINE>
<TEXT>



Kıbrıs Rum Kesimi açıklarında seyreden ve içinde 100 turistin bulunduğu bir gemide, her türlü cinsel fantezinin yaşandığı ve grup seksin yapıldığı ortaya çıktı. Polisin gizlice fotoğraflarını da çektiği gemideki yolcuların 18 - 30 yaşları arasında olduğu, çoğunluğu İngiliz turistlerin oluşturduğu anlaşıldı. 
Rum Kesimi'ne doğru seyreden gemiye polis ihbar üzerine baskın düzenledi. Alınan bilgilere göre, gemide ahlak dışı işler yapıldığı ve uyuşturucu kullanıldığı belirlendi. "Fantasy" adlı geminin geceliğinin yemek dahil 30 sterlin olduğu ve geminin skandallarla ünlü Ayia Napa bölgesinden hareket ettiği kaydedildi. 

'Hayal gücünün çok ötesinde' 
Rum Polis Şefi Sotiris Haralambous, baskınla ilgili yaptığı açıklamada, manzara karşısında şoke olduklarıın belirtirken, "Herkes çıplaktı, en az 80 kişinin bulunduğu grupta topluca seks yapılıyordu, çok dehşet verici ve hayal gücünün ötesinde bir görüntüydü" dedi. 
Feribotun organizatörleri, internet sitelerinde güvenilir ve harika olarak tanımladıkları gemilerinde ayrıca "kırbaç, erkek striptizci, yaramaz bayanlarla dolu sonsuz bir eğlence sizi bekliyor" diye reklam yapıyordu. 


</TEXT>
</DOC>
