<DOC>
<DOCNO> 295244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sonspo09.html </URL>
<DATE> 2004/12/06/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Trabzon'da seyirciye isyan var 
</HEADLINE>
<TEXT>

     
     Hiç memnun değiller 
     Trabzonspor’da Ziya Doğan’ın Konya maçından sonra istifa etmesi ortamı bir hayli germişti. Yönetime sıçrayan sıkıntılar, takım içinde de su yüzüne çıktı. Bordo - Mavililer tüm bu olumsuz koşullara rağmen, bu yılın flaş ekibi Çaykur Rizespor’u zor da olsa mağlup etti. Ancak tribüne gelen taraftarın özellikle Gökdeniz’e tepki göstermesi, takımın futbolundan memnun olmaması beraberinde başka sıkıntıları da gündeme getirdi. 
     
     Aktuğ Çirkin bir olay 
     Başkan Atay Aktuğ, Gökdeniz’e yapılanların boyutunu bilmediğini, ancak tribünlerin kendi futbolcularına hakaret etmesi kadar çirkin birşey olamayacağını belirtirken, Bu takım bizim, futbolcular bizim. Oyuncuya karşı böyle davranılmamalıdır. Sahada mücadele edenler de Trabzonspor’un başarısını istiyorö dedi. Teknik direktör İhsan Derelioğlu’nun tepkisi de en az Başkan kadar büyüktü. Derelioğlu şunları söyledi 
     
     Ortam çok gergindi’ 
     Anlık bir reaksiyon oldu. Bunları büyütmek doğru değil. Taraftar da Gökdeniz’i bir günlük değerlendirmemeli. O Trabzonspor’un önemli bir değeridir. Bu maç öncesi gelişen ortam herkesi duygusal açıdan etkilemişti. Aslında oyuncularımız maç öncesi zor durumdaydı. Fakat birer profesyonel olarak görevlerini eksiksiz yerine getirdiler. Her şeylerini ortaya koydular. Onları kutlamak gerekiyor. Alkışlanmayı hakettiler.ö 
     
</TEXT>
</DOC>
