<DOC>
<DOCNO> 286455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sontur05.html </URL>
<DATE> 2004/11/05/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Asena'nın suç duyurusu... Tatlıses, savcılığa ifade verdi 
</HEADLINE>
<TEXT>

     ''Asena'' adıyla tanınan oryantal Onur Çakmak'ın hakkında suç duyurusunda bulunduğu sanatçı İbrahim Tatlıses, Savcılığa ifade verdi. 
     İstanbul Adalet Sarayı'na bu sabah gelen İbrahim Tatlıses'in ifadesini, yaklaşık yarım saat süreyle Basın Savcısı Nurten Altınok aldı. 
     Saat 09.00 sıralarında adliye binasından hızla ayrılan Tatlıses, bu sırada A.A muhabirinin sorusunu yanıtsız bıraktı. 
     İbrahim Tatlıses'in, ifadesinde, ''Gazetelerde yer alan sözlerin kendi beyanlarıyla birebir aynı olmadığını, sözlerinde tehdit kastı bulunmadığını'' söylediği öğrenildi. 
     Bu arada, İbrahim Tatlıses'in Onur Çakmak'a yönelik ''tehditlerde bulunduğu'' iddia edilen bir televizyon yayınına ilişkin kasetin de incelenmek üzere istendiği belirtildi. 
     Onur Çakmak'ın avukatı, sanatçı İbrahim Tatlıses hakkında, ''tehdit'', ''eğitim özgürlüğü ve çalışma hürriyetini engellemek'' iddiasıyla geçtiğimiz pazartesi günü suç duyurusunda bulunmuştu. 
     
</TEXT>
</DOC>
