<DOC>
<DOCNO> 256625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sontur49.html </URL>
<DATE> 2004/07/19/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
İmar Bankası davasına devam edildi... 
</HEADLINE>
<TEXT>

     Tasarruf Mevduatı Sigorta Fonu TMSF tarafından el konulan İmar Bankası'na ilişkin Kemal, Yavuz ve Hakan Uzan'ın da aralarında bulunduğu 25 sanığın yargılanmasına devam edildi. 
     İstanbul 8. Ağır Ceza Mahkemesi'ndeki duruşmaya, tutuklu sanıklardan Bahattin Uzan, Erol Hürbaş, Yaşar Avni Güral, Birol Çilingir, Gürol Demirkol, Hilmi Başaran, Mustafa Akar, Sadık Karagöz, Nurettin Sivlim, Yeşim Öztürk ve Tacettin Pak ile tutuksuz sanıklar Nedim Çokçok, Gül Handan Ertargın ve Dilek Atıcı katıldı. Diğer tutuksuz sanıklar ise duruşmaya gelmedi. Davanın gıyabi tutuklu sanıkları Kemal, Yavuz ve Hakan Uzan ise yakalanamadıkları için duruşmada hazır bulunmadı. 
     Mahkeme Heyeti Başkanı Mustafa Akın, bilirkişi incelemesinin yapıldığını, ancak raporun sunulmadığını belirterek, bilirkişinin, dosyanın kapsamlı olması nedeniyle, verilen 2 aylık süreye ilave süre talebinde bulunduğunu tutanağa yazdırdı. 
     Duruşmada söz alan Yeşim Öztürk, İmar Bankası'nda resmi olarak hiçbir zaman görev dağılımı yapılmadığını, bu nedenle mağdur olduğunu savundu. 
     ''Mali Kontrol''ün çok genel bir tabir olduğunu, aslında görevinin şubelerin sekreterya işlerini yapmaktan ibaret bulunduğunu belirten Öztürk, ''Online sisteme geçerken her şey Mali Kontrol'e bağlanmış. Kesilen bir dekont, çekilen bir mesaj, Mali Kontrol'e sorulurdu. Şubeler nereyle konuşmaları gerektiğini bile bize sorardı. Görevimiz olmayan şeylerden sorumlu tutuluyoruz'' dedi. 
     Söz alan sanık avukatlarından Vehbi Kahveci de Zeki Cumhur Doğan ile yeminli murakıplardan Nazım Demirtaş hakkında Şişli Cumhuriyet Başsavcılığı'nca soruşturma yürütüldüğünü belirterek, bu soruşturma dosyası evrakının istenmesini talep etti. 
     Diğer tutuklu sanık avukatları da tek tek söz alarak müvekkillerinin tahliyesine karar verilmesini istedi. 
     Mahkeme Heyeti, bilirkişiye 1.5 ay ek süre verilmesini, Zeki Cumhur Doğan ve Nazım Demirtaş hakkındaki soruşturma evrakının da Şişli Cumhuriyet Başsavcılığı'ndan istenmesini kararlaştırdı. 
     Tutuklu sanıkların tahliye istemlerini reddeden Mahkeme Heyeti, TMSF avukatının verdiği dilekçede hakkında suç duyurusunda bulunulması istenilen Miyaser Nursun Özşahin ve Beyoğlu Noteri ile Ayşegül Akay, Cem Cengiz Uzan, Hakan Uzan ve Kemal Uzan hakkında yapılması talep edilen incelemenin, Şişli Cumhuriyet Başsavcılığı'nda bu konuda bir işlem yapılıp yapılmadığının araştırılmasından sonra karara bağlanmasına hükmederek, duruşmayı erteledi. 
     
     İDDİANAME 
     İstanbul Cumhuriyet Başsavcılığı'nca hazırlanan iddianamede, sanıklar Kemal Uzan, Yavuz Uzan, Erol Hürbaş, Yaşar Avni Güral, Birol Çilingir, Gürol Demirkol, Hilmi Başaran, Sadık Karagöz, Tacettin Pak ve Mehmet Koray Özkaya'nın, ''2 kez nitelikli zimmet'', ''19 bin 334 kez dolandırıcılık'', ''off-shore hesaplardan mevduat kaydırarak BDDK'nın ikazlarına uymamak'' ve ''cürüm işlemek için teşekkül oluşturmak'' suçlarından toplam 87 bin 12 yıl ile 145 bin 24 yıl arasında ağır hapis cezasına çarptırılması isteniyor. 
     Sanıklardan Nedim Çokçok, Dilek Atıcı, Gül Handan Ertargın, Sami Bulut, Yeşim Öztürk, Çiğdem Karakoç ve Mehmet Bulat'ın da benzer suçlardan 87 bin 10 ile 145 bin 19 yıl arasında ağır hapis cezasına çarptırılması talep edilen iddianamede, Murat Hakan Uzan, Bahattin Uzan, Azmi Yılmaz, Suat Gusinali, Mustafa Akaran, Sadık Karagöz, Tacettin Pak ve Mehmet Koray Özkaya'nın, ''2 kez nitelikli zimmet'', ''19 bin 334 kez dolandırıcılık'', ''off-shore hesaplardan mevduat kaydırarak BDDK'nın ikazlarına uymamak'' ve ''cürüm işlemek için teşekkül oluşturmak'' suçlarından toplam 87 bin 12 yıl ile 145 bin 24 yıl arasında ağır hapis cezasına çarptırılması isteniyor. 
     Sanıklardan Nedim Çokçok, Dilek Atıcı, Gül Handan Ertargın, Sami Bulut, Yeşim Öztürk, Çiğdem Karakoç ve Mehmet Bulat'ın da benzer suçlardan 87 bin 10 ile 145 bin 19 yıl arasında ağır hapis cezasına çarptırılması talep edilen iddianamede, Murat Hakan Uzan, Bahattin Uzan, Azmi Yılmaz, Suat Gusinali, Mustafa Akar, Nuray Özel ve Nurettin Sivlim'in ise ''zimmet'' ve ''cürüm işlemek için teşekkül oluşturmak'' suçundan 7 ile 14 yıl arasında ağır hapis cezasına çarptırılması talep ediliyor. 
     İddianamede, Mustafa Say'ın da ''Bankacılık Kanunu'na muhalefet'' suçundan 2 ile 4 yıl arasında, Nuray Özel ve Nurettin Sivlim'in ise ''zimmet'' ve ''cürüm işlemek için teşekkül oluşturmak'' suçundan 7 ile 14 yıl arasında ağır hapis cezasına çarptırılması talep ediliyor. 
     İddianamede, Mustafa Say'ın da ''Bankacılık Kanunu'na muhalefet'' suçundan 2 ile 4 yıl arasında hapisle cezalandırılması isteniyor. 
     
</TEXT>
</DOC>
