<DOC>
<DOCNO> 267432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/astro/index.html </URL>
<DATE> 2004/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektrikli dolunay 
</HEADLINE>
<TEXT>


Bugün gökyüzü dolunayın gerginliğini yaşıyor. Yüksek enerjiler, patlamalar ve ani tepkilerle karşılaşabiliriz. Teknolojik cihazlara ve elektrikle ilgili aletlere özel bir önem vermek gerekebilir. Koç'lar geçmişle alakalı konuların üzerinde artık durmamalı. Duygularını pozitif yönde kullanarak yeni başlangıçlara odaklanmaları gerekir. Boğa'lar pozitif enerjilerle beraberler. Arkadaşlıklar ve grup çalışmalarında ortaya koyacakları yenilikler öne çıkmalarını sağlayacak. İkizler için iyimser olmak kolay görünüyor. Yenilikler denemeleri onlara olumlu katkılar getirecek. İş hayatında kararlılık göstermeleri halinde başarıya açıklar. Yengeç'ler yaratıcı enerjilerini öne çıkarmaları gereken bir gündeler. Özellikle yabancılar ve işle ilgili konularda iyimser olmaları için sebepler var. Aslan'lar kendi birikimleri konusunda abartılı düşüncelerini bırakmalı. Eşin parasal durumuyla ilgili beklenmedik gelişmelere karşı hazırlıklı olunmalı. Başak'lar için enerjik olacakları koşullar bulunuyor. Ortaklaşa alanda değişiklik ve yenilikler için uygun bir zaman. Ancak aşırı hırslı davranışlardan da uzak durulmalı. Terazi'ler için işle ilgili yeni planlarını uygulamanın zamanı geldi. Engel gibi görünen konuları yapıcı davranarak çözmeleri gerekir. Akrep'ler pozitif olacakları bir gündeler. Yaratıcı alanda başarılı çalışmalar var. Aşkta yeni heyecanlara da açık olunmalı. Yay'lar iş hayatı ve eve ait konularla uğraşmaları gereken koşulların üstesinden gelmeye çalışmalı. Daha çok eve ait konular onlar için oyalayıcı olabilecek. Kariyere yönelik yeni amaçları bulunuyor. Oğlak'lar için oldukça hareketli bir gün. Düşünceleriyle dikkat çekebilirler. Yeni düşüncelerini yakın çevreleriyle paylaşmaktan yanalar. Kova'lar için dengeli harcamalar yapmaları gereken bir gün. Gereksiz alışverişler nedeniyle üzülebilirler. Kendi birikimlerine ait kararlarında aceleci olunmamalı. Balık'lar birçok alanda harekete geçirici şartlarla karşı karşıya bulunuyor. Kişisel girişimleri onlara yeni şanslar getirebilir. Kararlı olmaya bakmalılar. 

</TEXT>
</DOC>
