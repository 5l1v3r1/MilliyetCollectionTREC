<DOC>
<DOCNO> 287572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sontur63.html </URL>
<DATE> 2004/11/09/ </DATE>
<TIME> 21.48 </TIME>
<AUTHOR>  </AUTHOR>
<HEADLINE>
Erdoğan, Ahmet Candemir'in ailesine taziyelerini bildirdi 
</HEADLINE>
<TEXT>

     Başbakan Recep Tayyip Erdoğan, cep telefonunun kapkaççılar tarafından çalınmasına karşı koyarken darp edilip trenden atılarak hayatını kaybeden Kocaeli Üniversitesi öğrencisi Ahmet Hakan Canıdemir'in babasına taziyelerini iletti. 
     Edinilen bilgiye göre, Başbakan Erdoğan, acılı baba Muzaffer Canıdemir'i telefonla arayarak, olaydan duyduğu üzüntüyü dile getirdi. 
     Muzaffer Canıdemir'e başsağlığı dileyen Erdoğan'ın, acılı babaya, kapkaç olaylarını araştırmak ve gerekli tedbirleri almak üzere 4 bakandan oluşan bir komite kurulduğunu belirttiği öğrenildi. 
     Başbakan Erdoğan'ın, kapkaç olayları konusunda vatandaşların polise yardımcı olması gerekliliğine işaret ettiği de kaydedildi. 
     
</TEXT>
</DOC>
