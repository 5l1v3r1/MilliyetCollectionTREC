<DOC>
<DOCNO> 266125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/ekonomi/aeko.html </URL>
<DATE> 2004/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Star, bölünüp satılacak 
</HEADLINE>
<TEXT>


Danışman şirketin 'İhaleye çıkılırsa yeterli talep gelmeyebilir' uyarısında bulunduğu Star Grubu'nun gazete, televizyon ve radyo kanallarının ayrı ayrı satılması planlanıyor 

Ahmet Erhan Çelik Ankara 

Tasarruf Mevduatı Sigorta Fonu TMSF , Star Medya Grubu'nun satış yöntemini belirlemekte kararsızlığını koruyor. Danışman şirket, Star'ın ihale yoluyla satışa çıkarılması halinde "yeterli talebin oluşmayabileceği" uyarısında bulundu. Star'ın televizyon, gazete ve radyo kanallarının parçalanarak satılması planlanırken, satış işleminin ekim ayına sarkabileceği bildirildi. 
TMSF yetkililerinden edinilen bilgilere göre, Star Grubu'nun satışında "rızai veya cebri satış" olarak adlandırılan iki yöntemden biri tercih edilecek. Danışman şirket, daha önce hiçbir yayın organının ihaleyle satılmadığını belirlerken, "İhaleye çıkılması halinde büyük alıcılar teklif vermeyebilir. Çünkü medya alanında kimse diğeriyle sıkı bir rekabet istemiyor" uyarısında bulundu. 

Kamuoyu korkusu 
Bankacılık yasasının 15 7a maddesine dayandırılan rızai satışta ihale yapılmayacak, son kararı bir komisyon verecek. Cebri - satış yönteminde 6183 sayılı Amme Alacaklarıyla İlgili Yasa hükümleri esas alınacak. Bu yasaya göre ihalede en yüksek teklifi veren, Star bünyesindeki yayın organlarının yeni sahibi olacak. 
Cebri icraya anlamlı talep gelmemesi ihtimali TMSF'de sıkıntıya neden olurken, kurumun rızai satış yöntemiyle ilgili çekincesi "Bu yöntemde takdir yetkisi kullanılacak. Kamuoyu ortaya çıkacak sonucu nasıl değerlendirir, bunu bilemiyoruz" şeklinde tanımlandı. 
Star'ın satışıyla ilgili teknik çalışmaların son iki hafta içinde hızlandırıldığı öğrenildi. TMSF'nin Star Grubu bünyesindeki gazete, televizyon ve radyo kanallarının ayrı ayrı ya da gruplandırılarak satılması kararında, yayın organlarının k rlılık eğrileri etkili oldu. 

Televizyon k ra geçti 
Star televizyon ve radyo kanallarının k rlı, gazetenin ise zararda olduğu bildirildi. Star televizyonu UEFA Şampiyonlar Ligi'nin geçen sezon maçlarıyla ilgili son taksit ödemesini haziran ayında yaparken, ilk defa k ra geçti. Star gazetesinin ise tiraj artırmasına rağmen zarar ettiği belirlendi. 

CHP'den 'Taş düşebilir, ayı çıkabilir' uyarısı ANKARA Milliyet 
CHP Grup Başkanvekili Kemal Anadol, Star Grubu'nun satışının şaibeli olmaması için belli koşulların yerine getirilmesini isterken, "paravan şirketlerin" satışa katılmasını engellemek gerektiğini söyledi. Anadol, satışla ilgili uyarılarını, Kastamonu'ya maledilen bir sözle açıklayarak, "Taş düşebilir, ayı çıkabilir" dedi. Satışla ilgili endişelerini dile getiren Anadol şu uyarılarda bulundu 
Satışın hangi ihale yöntemiyle yapılacağı önceden açıklanmalı.Sektörde tekelleşmeyi önlemek için Rekabet Kurulu'ndan mutlaka görüş alınmalı.İhaleye gireceklerle ilgili güvenlik belgesi alınacağı açıklanmalı.İhaleye paravan firmaların girmesini engellemek için ihaleye girecek firmalarla ilgili mali yeterlilik belgesi istenmeli. 
Anadol, bu koşulların yerine getirilmemesi halinde şaibeli bir satış olacağı konusunda kuşkular taşıdıklarını bildirdi. Anadol, "İhaleye paravan firmaların gireceği yolunda bir duyumunuz mu var " sorusuna karşılık da, Kastamonulular'a maledilen bir sözü anımsatarak, "Taş düşebilir, ayı çıkabilir" dedi. 


</TEXT>
</DOC>
