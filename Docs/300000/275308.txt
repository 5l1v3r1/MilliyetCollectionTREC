<DOC>
<DOCNO> 275308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/soneko25.html </URL>
<DATE> 2004/09/27/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Rusya, YUKOS'un satışından 15 milyar dolar bekliyor... 
</HEADLINE>
<TEXT>

     Rusya'da birikmiş vergi borcu ve işletilen faizler yüzünden satışa çıkarılacak olan petrol devi YUKOS'un varlıklarından en az 15 milyar dolar bekleniyor. 
     Sanayi ve Enerji Bakan Yardımcısı İvan Materov, YUKOS'un mal varlıklarının bağımsız denetçilerin hesapladığı değerinin bu civarda olduğunu belirterek, bu fiyatın altında teklif verilmesi halinde bu varlıkların satılmaması gerektiğini söyledi. 
     Piyasalarda, eski başkanı Mihail Hodorkovski'nin Devlet Başkanı Vladimir Putin ile ters düşmesinden sonra hükümetin hışmına uğradığına inanılan YUKOS'un, gerçek değerinin çok altında bir fiyata Kremlin'in uygun gördüğü devlet şirketlerine satılacağı dedikoduları dolaşıyordu. 
     Gözlemciler, Materov'un söylediği fiyatta karar kılınması durumunda, elinde fazla nakit kaynak bulunmayan Rus devlet şirketlerinin YUKOS'un mal varlıklarını satın almasının mümkün olmayacağını belirtiyor. 
     
</TEXT>
</DOC>
