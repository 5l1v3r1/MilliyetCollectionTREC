<DOC>
<DOCNO> 298297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sontur35.html </URL>
<DATE> 2004/12/16/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Zanlı, su sıkılarak yakalandı 
</HEADLINE>
<TEXT>

     Bursa'nın İnegöl İlçesi'nde bir gardiyanı bıçakla yaralamak suçundan aranan zanlı, polise direnince, itfaiye ekipleri tarafından su sıkılarak etkisiz hale getirildikten sonra gözaltına alındı. 
     Alınan bilgiye göre, ''memura mukavemet'' suçundan sabıkalı olduğu öğrenilen İdris Artık 34 , 12 Aralık'ta yolda karşılaştığı gardiyan Ekrem Özgül 39 ile cezaevinde kaldığı sürede kendisine kötü davrandığı gerekçesiyle tartıştı. 
     Tartışma sırasında Özgül'ü elinden yaralayarak olay yerinden kaçan Artık'ın, Hamidiye Mahallesi Girgin Sokak'ta bir evde kaldığını belirleyen güvenlik güçleri, anılan adrese operasyon düzenledi. 
     Artık'ın, uyarılara rağmen evden çıkmaması ve elindeki keserle polisi tehdit etmesi üzerine olay yerine çağrılan itfaiye ekipleri, tazyikli su sıkarak zanlıyı etkisiz hale getirdi. 
     Gözaltına alınan zanlı, sorgulamasının tamamlanmasının ardından çıkarıldığı nöbetçi mahkeme tarafından tutuklandı. 
     
</TEXT>
</DOC>
