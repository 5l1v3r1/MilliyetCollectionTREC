<DOC>
<DOCNO> 281901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonspo17.html </URL>
<DATE> 2004/10/20/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Kayserispor Sinani ve Hakkı ile yollarını ayırıyor... 
</HEADLINE>
<TEXT>

     Kayserispor, Sinani ve Hakkı Daş ile yollarını ayırıyor. 
     Basın Sözcüsü Ergün Bilen, AA muhabirine yaptığı açıklamada, Sinani ve Hakkı Daş'ın uzun süredir antrenmanlara çıkmadıklarını, bunun noter tarafından da tespit edildiğini söyledi. 
     Bugün Kayseri'ye gelecek olan Sinani'nin menajeri ile son kez görüşeceklerini belirten Bilen, iki futbolcunun da sözleşmesini feshedeceklerini kaydetti. 
     Bilen, takımın bu hafta sonu sahalarında yapılacak Akçaabat Sebatspor maçının hazırlıklarını sürdürdüğünü de belirterek, ''Bu maç bizim için hayati bir önem taşıyor. Bu nedenle taraftarlarımızın desteğine ihtiyacımız var. Bu maçta şeytanın bacağını kıracağımıza inanıyoruz. Sakat olan Müslüm'ün durumu belli değil. Onun dışında önemli bir eksiğimiz yok'' dedi. 
     
</TEXT>
</DOC>
