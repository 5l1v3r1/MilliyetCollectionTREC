<DOC>
<DOCNO> 287175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sonspo19.html </URL>
<DATE> 2004/11/08/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Sakaryaspor Gol bölgesinde sıkıntı yaşıyoruz... 
</HEADLINE>
<TEXT>

     Sakaryaspor'da Çaykur Rizespor yenilgisinin üzüntüsü yaşanıyor. 
     Sakaryaspor Kulüp Başkanı Selahattin Aydın, AA muhabirine yaptığı açıklamada, takımın verdiği mücadelenin sonuçsuz kaldığını kaydetti. Çaykur Rizespor karşısında iyi mücadele ettiklerini ancak sonuca gidemediklerini belirten Aydın, ''Gol bölgesinde sıkıntı yaşıyoruz. Takımın golcü futbolcuya ihtiyacı var'' dedi. 
     Takımın yakalayacağı iyi bir havayla yükselişe geçebileceğini ifade eden Aydın, ''Olumsuzlukları konuşmak veya oyunun iyi olduğunu söylemek yetmiyor. Çünkü ortada iyi bir netice yok. İyi mücadele ediyoruz, pozisyonlar üretiyoruz ama gole dönüştüremiyoruz. Bunun için takımın bir hava yakalaması gerekiyor. Bu gerçekleşirse ligin alt sıralarından kurtuluruz'' diye konuştu. 
     
</TEXT>
</DOC>
