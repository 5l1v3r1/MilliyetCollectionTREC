<DOC>
<DOCNO> 265060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sonspo24.html </URL>
<DATE> 2004/08/20/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Trabzonspor Başkanı Malatyaspor maçı çok zor olacak 
</HEADLINE>
<TEXT>

     Trabzonspor Kulübü Başkanı Atay Aktuğ, yarın yapacakları Malatyaspor maçının çok zor olacağını söyledi. 
     Atay Aktuğ, yaptığı açıklamada, Malatyaspor'un iyi bir kadro kurduğunu ifade ederek, ''Zor maç olacağını biliyoruz. Malatyaspor lige iyi bir başlangıç yaptı. Malatyaspor ile kulüp ve yönetim olarak ilişkilerimiz çok iyi, sahada dostane bir müsabakanın geçmesini temenni ediyoruz. Biz Trabzonspor'uz, her zamanki gibi 3 puan için oynayacağız. İnşallah Malatya'dan galibiyetle döneriz'' dedi. 
     Kulüp futbol şubesi sorumlusu Erdal Aygün ise, zor bir haftaya girdiklerini belirterek, ''Eksiklerimiz olmasına rağmen Malatyaspor maçını kazanmasını bileceğiz. İnşallah ondan sonraki Dinamo Kiev maçını da geçeriz, çünkü o maç Trabzon'un tarihini değiştirecek. O karşılaşma, Trabzonspor'u hem ekonomik hem de onursal olarak ileriye götürecek Avrupa Şampiyonlar Ligi'ne girmemiz açısından kaderimizi belirleyecek'' diye konuştu. 
     
</TEXT>
</DOC>
