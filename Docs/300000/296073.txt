<DOC>
<DOCNO> 296073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/dunya/dun02.html </URL>
<DATE> 2004/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorlu takvim 
</HEADLINE>
<TEXT>


ANKARA Milliyet 


Avrupa Birliği'nin AB Türkiye'nin tam üyelik müzakereleri konusunda kritik kararı alacağı 17 Aralık'a kadar, Ankara - Brüksel hattında yoğun bir trafik yaşanacak. Takvim şöyle işleyecek 
8 - 10 Aralık Brüksel'de dün başlayan AB Daimi Temsilciler Toplantısı'nda COREPER dışişleri bakanlarının yapacağı toplantı için üçüncü taslak oluşturulacak. 
9 Aralık Başbakan Recep Tayyip Erdoğan, Dönem Başkanı Hollanda Başbakanı Jan Peter Balkenende ile Brüksel'de yemekte bir araya gelecek. Dışişleri Bakanı Abdullah Gül de Brüksel'de Almanya, İngiltere ve İspanya dışişleri bakanları ile görüşecek. 
10 Aralık Erdoğan, Belçika Başbakanı Guy Verhofstadt ve AB Komisyonu'nun Genişlemeden Sorumlu Üyesi Olli Rehn ile bir araya gelecek. 
13 - 14 Aralık AB Dışişleri Bakanları, üçüncü taslağı görüşerek liderlere sunulacak son taslağı hazırlayacak. Toplantıya Gül'ün de katılması gündemde. 
15 Aralık Erdoğan başkanlığındaki Türk heyeti Brüksel'e gidecek. 
16 - 17 Aralık AB Konseyi toplanacak ve Türkiye ile ilgili metne son halini vererek açıklayacak. Erdoğan ve Gül, zirve boyunca liderlerle metin pazarlığı yürütecek. 


</TEXT>
</DOC>
