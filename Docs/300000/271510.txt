<DOC>
<DOCNO> 271510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sonyas15.html </URL>
<DATE> 2004/09/13/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Tayland turistler için görgü kitabı hazırlıyor... 
</HEADLINE>
<TEXT>

     ABD'li bir yönetmenin filminin reklam afişi için Buda heykelinin başına bağdaş kurarak poz vermesi bardağı taşıran son damla oldu ve Tayland hükümeti ülkeye gelen turistleri terbiye etmek için görgü kitabı hazırladı. 
     Kültür Bakan Yardımcısı Weerasak Kowsurat, gelecek yıl dağıtıma verilmesi planlanan kitabın, turistlere Tayland halkının değerlerine saygısızlık etmeden ülkeyi gezmek için gereken temel bilgileri içereceğini söyledi. 
     Bakan Yardımcısı, bu temel bilgiler arasında insan başının vücudun en saygın noktasını oluşturduğu, Tayland halkının çoğunluğunun Budist ve Buda'nın kutsal bir kişilik olduğu gibi hatırlatmaların bulunacağını ifade etti. 
     Tayland Dışişleri Bakanlığı'nın da söz konusu filmin senaryo yazarı, yönetmeni ve baş rol oyuncusu olan ABD'li Philippe Caland'a bir protesto mektubu gönderdi. 
     ''Buda'nın tepesinde bağdaş kurmanın ayıp olduğunu bilmediğini'' iddia eden Caland, istemeden yaptığı terbiyesizlikten dolayı Tayland halkından özür diledi. 
     
</TEXT>
</DOC>
