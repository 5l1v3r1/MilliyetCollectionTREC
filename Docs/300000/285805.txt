<DOC>
<DOCNO> 285805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sonspo29.html </URL>
<DATE> 2004/11/03/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Diyarbakırspor Galatasaray maçında 27 yıllık hasrete son vereceğiz 
</HEADLINE>
<TEXT>

     Diyarbakırspor'da sakatlıkları nedeniyle Talip ve Sertan, Galatasaray maçında oynayamayacak. 
     Diyarbakırspor Menajeri İsmet Yılmaz, yaptığı açıklamada, Diyarbakırspor'un bu sezon ligde şu ana kadar yaptığı maçlarda istediği puanı toplayamadığını söyledi. 
     Galatasaray maçı hazırlıklarının sürdürdüğünü ifade eden Yılmaz, şöyle konuştu 
     ''Günde tek idmanla Galatasaray maçı hazırlığını sürdürüyoruz. Kampa girdik. Futbolcularımız antrenmanlarda çok istekli çalışıyor. Maçta sakatlığı süren Talip ve Sertan forma giyemeyecek. Galatasaray maçını kazanarak, çıkışa geçmek istiyoruz. Maçta futbol kuralları içerisinde kazanmak için ne gerekiyorsa yapacağız. Galatasaray'ı 27 yıldır yenemiyoruz. Galibiyet alarak, kulüp tarihine geçmek istiyoruz. Seyircilerimizin 90 dakika süresince bizi desteklemesini istiyoruz.'' 
     
</TEXT>
</DOC>
