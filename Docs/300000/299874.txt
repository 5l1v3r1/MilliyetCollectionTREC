<DOC>
<DOCNO> 299874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/soneko37.html </URL>
<DATE> 2004/12/22/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
ATO Başkanı AB, Kıbrıs konusunda hem taraf hem hakem olmuştur 
</HEADLINE>
<TEXT>

     Ankara Ticaret Odası ATO Başkanı Sinan Aygün, Avrupa Birliği'nin AB , Kıbrıs konusunda hem taraf hem de hakem olduğunu belirterek, ''Avrupa bizim için ne ilk ne de son istasyon olmalıdır. Esas olan kalkınma trenini kaçırmamaktır'' dedi. 
     Aygün, ATO'nun düzenlediği ''2002-2003 yılllarında ençok kurumlar ve gelir vergisi ödeyen, ençok ihracat yapan, nakliyecilik ve müteahhitlik alanında ülkeye en fazla döviz kazandıran firmalara'' verilen plaket töreninde yaptığı konuşmayı, daha çok AB-Türkiye ilişkileri üzerinde yoğunlaştırdı. 
     Odasının geçen dönemde yaptığı eylem ve faaliyetleri anlatan Aygün, bu çerçevede Avrupa Birliği'nin samimiyetsiz ve çirkin yüzünü, bıkmadan, usanmadan anlatmaya çalıştıklarını bildirdi. Aygün, Türkiye ile AB arasında 41 yıldır süren serüvenin, müzakere tarihi verilmesiyle sonuçlanmasında hükümetin yaptığı yasal düzenlemlerle üzerine düşeni yerine getirdiğini ifade ederek, buna rağmen AB'nin radikallerinin rahat durmadığını ileri sürdü. 
     Kıbrıs sorununun kriter haline getirildiğini, Rum tarafına kötü polis oynatılarak Türkiye'nin önüne set çekilmek istendiğini, Rumların veto silahını ellerinde bulundurmanın güveni içinde müzakereleri bloke edeceklerini açıkça ifade etmelerini eleştiren Aygün, ''BM inisiyatifinde önümüzdeki 9 aylık sürede girişimlerimize kendi rızalarıyla yanaşacaklarını sanmak aşırı iyimserlik olur. AB, Kıbrıs konusunda hem taraf hem de hakem olmuştur. Deyim yerindeyse mahkeme kadıya mülk olmuştur'' diye konuştu. 
     
     DAHA TUZAKLAR BİTMEDİ 
     Müzakere sürecinde AB'nin önüne sözde Ermeni soykırımından, Kıbrıs'taki birliklerin çekilmesine, Abdullah Öcalan'ın başka hapishaneye naklinden, PKK ile ateşkes imzalanmasına, Patriğin ekümenlik hakkından, Dicle ve Fırat sularının uluslararası bir kuruluş tarafından yönetilmesine rıza gösterilmesine, işgücünün serbest dolaşımı hakkından vazgeçmeye kadar, pek çok konuda tuzaklar hazırlandığını belirten Aygün, konuşmasında şunları söyledi 
     ''AB-Türkiye ilişkileri sürecinde en çok duyduğum konu demokratikleşme idi. Ben de bu konuda adım atılması gerektiğine inanıyordum ta ki yılların politikacısı Kamuran İnan'ın şu sözlerini duyuncaya kadar... Kendi içinde en büyük sayıda hain yetiştiren memleket Türkiye'dir. Avrupa'da 407 Türk derneği kendi memleketi aleyhine faaliyet gösteriyor. İnsan sayısı ise 205 bin civarındadır. Sayın İnan'ın bu sözleri demokrasiye yapılan ihaneti gösteriyor. 
     Evet, Türkiye gerek dünya şartları gerekse jeopolitik konumu sebebiyle Avrasya'nın en kritik bölgesindedir. Ekonomik ve sosyal alanlarda sıkıntılarımız olabilir, ancak miletimizin gücü ve potansiyelimiz bunların hepsinden büyüktür ve etkilidir. 
     Bu coğrafyada oya gibi işleyerek oluşturduğumuz bir medeniyetin ve geleneğin mirasçılarıyız. Avrupa Birliği bizim için ne ilk ne de son istasyon olmalıdır. Esas olan kalkınma trenini kaçırmamaktır. O tren, AB'ye de uğrar, Rusya'ya da uğrar, Kafkaslara da uğrar, Uzakdoğu'ya da uğrar...41 yıldır bize yapılanları bir bir not ediyoruz. Bu bizim hayallerimizin ucunu açıyor, deragasyonlarımızın ufkunu genişletiyor, ön koşullarımızı pekiştiriyor.'' 
     
     ÖDÜL ALANLAR 
     Öte yandan, 2002 yılında en çok kurumlar vergisi ödeyen ilk 3 firma arasında NSS Savunma Sistemleri, N.V Turkse Perenco Ankara Şubesi, Park Termik Elektrik Sanayi bulunurken, gelir vergisi ödeyenler arasında ilk üç sırayı Cemil Özgür, Talip Kahraman, Ahmet Hamdi Ayan oluşturuyor. 
     MAN Türkiye, FNSS Savunma Sistemleri, Etsun Entegre Tarım Ürünleri en fazla ihracat, Reysaş Taşımacılık ve Lojistik Ticaret, Mağdenli Nakliyat, Golden Lojistik Akaryakıt ise nakliyecilik alanında en fazla döviz getiren şirketler oldu. Yüksel İnşaat, Tepe İnşaat ile Ahsel İnşaat da müteahhitlik hizmetlerinde en fazla döviz kazandıran firmalar olarak ilk üç sırada yer aldı. 
     
     GEÇEN YIL İLK ÜÇE GİRENLER 
     2003 yılıda en fazla kurumlar vergisi ödeyen firmalar arasında FNSS yine ilk sırada yer alırken, Havelsan ile Aselsan ilk üçlüyü oluşturdular. 
     En fazla gelir vergisi ödeyenler arasında Talip Kahraman, Rahmi Koç, Oğuz Gürsel ilk üçü paylaşırken, FNSS Savunma Sistemleri, MAN Kamyon Otobüs Ticaret ile Etsun Entegre Tarım Ürünleri en fazla ihracat yapan firmalar oldu. 
     Reysas T.A.Ş, Mağdenli Nakliyat, Selamoğlu Nakliyat en fazla döviz getiren nakliyeciler, Gama Endüstri, Tepe İnşaat ile Aysel İnşaat da müteahhitlik hizmetlerinde en fazla döviz getiren firmalar olarak belirlendi. 
     
</TEXT>
</DOC>
