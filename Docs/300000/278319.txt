<DOC>
<DOCNO> 278319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sondun08.html </URL>
<DATE> 2004/10/08/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Türkiye Raporu'nun Kıbrıs'ta yansımaları 
</HEADLINE>
<TEXT>

     Oshan SABIRLI LEFKOŞA, DHA 

KKTC'de yayımlanan gazeteler genel olarak Avrupa Komisyonu'unda alınan kararı olumlu karşılarken, rapor Güney Kıbrıs Rum Kesimi'nde İşgale yer verilmediği' gerekçesiyle eleştirildi. 
     Kıbrıs Gazetesi, 'Türiye'ye Yeşil Işık' manşetiyle haberi okuyucularına aktarırken, Türkiye'nin 40 yıllık AB macerasında tarihi bir dönemece gelindiğini yazdı ve "Avrupa Komisyonu, Türkiye'nin İlerleme Raporu'nu onaylayarak tam üyelik müzakerelerinin başlamasını önerdi'' dedi. Halkın Sesi Gazetesi, Türkiye, AB İlerleme Raporu'ndan memnun' manşetini kullanarak, "AB Komisyonu ilerleme Raporu'nda, Türkiye'yle tam üyelik müzarekelerine başlanması öngörülüyor''ifadesini kullandı. 
     Haberi, Yeşil ışık' başlığıyla duyuran Yenidüzen Gazetesi, Türkiye rapordan memnun' diye yazdı. Rum Yönetimi'nin tepkili olduğunu aktaran gazete, Erdoğan'nın Avrupa Konseyi Parlementerler Meclisi'ndeki konuşmasına da yer verdi. Afrika Gazetesi, "Türkiye'de ve Kıbrıs'ta yeni dönem, AB'den şartlı evet çıktı'' başlığıyla verdiği haberde Erdoğan'ın "Koşullu evet sözkonusu değil. Nereden çıkardınız, nasıl tercüme ettiniz bilmiyorum. Herhalde yanlış bir iletişimi var'' sözlerine ve AB Komisyonu Başkanı Romano Prodi'nin açıkça koşullu evet' demesine yer verdi. 
     Vatan Gazatesi'yse haberi, "AB'den Türkiye'ye Müzakereler için şartlı evet' diye aktardı. Cumhuriyet Kuzey Kıbrıs, "Bütün yollar iyice tıkandı'' manşetiyle aktardığı haberde "Türkiye, AB Komisyonu'ndan İlerleme Raporu için olumlu sonuç aldı. Ancak Kıbrıs için bütün yollar tıkandı'' dedi. 
     Rapor sonucunu "AB'den Türkiye'ye çifte standart, şartlı evet'' manşetiyle veren Volkan Gazetesi, "AB Komisyonu Başkanı Prodi, Türkiye için şartlı evet' öngördüklerini açıklarken, Türk kamuoyunu yanıltmak için gerçekleri gizlemeye çalışan Erdoğan, Ne şartı, şart yok. Bu da nereden çıkıyor' dedi'' diye yazdı. Güneş Gazetesiyse, Türkiye'ye yeşil ışık' manşetini kullandı ve "Avrupa Komisyonu Türkiye'nin İlerleme Raporu'nu onayladı. Raporda, Türkiye'yle tam üyelik müzarekelerine başlanması öngörülürken, demokratikleşme ve insan haklarında sorun yaşandığı takdirde üyelik müzakerelerinin alınacağı belirtiliyor'' dedi. 
     
     RUM GAZETELERİNDEN YORUMLAR 
     Alithia Gazetesi haberi, "İşgal Yok. AB raporunda tek kelime bile yok. Komisyonun Türkiye raporu Lefkoşa'ya şamar. Uzun katılım yolu için yeşil ışık yandı'' satırlarıyla duyurdu. Fileleftkheros, "Süreç himaye altında. Türkiye olumlu raporu garantiledi. Ancak sözün geri alınması tehdidi her zaman tehlike oluşturacak'' başlıklarını kullanarak haberi manşetten verdi. 
     Konuyu "Aralık son şans. Komisyon raporu Ankara'ya şartlı evet''' başlığıyla ele alan Politis Gazetesi, Verheugen hiçbir şey dinlemedi. Ankara Komisyon raporundan memnun İstediğimizi aldık''' yorumunu yaptı. 
     Haravgi Gazetesiyse, "AB Komisyonu'nun Türkiye Raporu Şartlı. AB'den Türkiye'ye çekinceli evet. Verheugen Türkiye'yi sorumluluklarından kurtardı. Avrupa değerlendirmeleri rapor dengeli, süreç açık. Ankara Memnun'' diye yazdı. Simerini Gazetesiyse "Avrupa'dan Türkiye'ye şartlı evet. Türkiye'ye turuncu ışık. İşgale hiçbir değinme yok. Ankara'ya göre karar olumlu'' ifadelerini kullandı. 
     
</TEXT>
</DOC>
