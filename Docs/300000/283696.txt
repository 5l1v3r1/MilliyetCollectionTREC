<DOC>
<DOCNO> 283696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sondun25.html </URL>
<DATE> 2004/10/27/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Barnier Balkan ülkeleri AB'ye girmeli 
</HEADLINE>
<TEXT>

     Fransa Dışişleri Bakanı Michel Barnier, Balkan ülkelerinin AB'ye girmesinden yana olduğunu söyledi. 
     Barnier, Fransız La Croix gazetesine verdiği demeçte, ''Balkan ülkelerinin hep birlikte AB'ye yöneleceklerini umarım'' dedi. 
     ''Kendimize sormalıyız Bizim çıkarımız ne, onlarınki ne '' diyen Barnier, ''AB kapısını Balkanlara kapamak, onları dışarı atmak ve hiçbir şeyden korkmamak, hiçbir şey de ummamak mı, yoksa zamanı geldiğinde hem kendimiz hem de onlar için yararlı olacak şekilde saflarımıza katılmaları için fırsat sunmak mı '' diye sordu. 
     Barnier, ''İşte bu nedenlerle AB, Balkanların Avrupa tercihini gerçekten desteklemeli'' dedi ve reform yoluna giren Hırvatistan'a resmi adaylık statüsü verilmesiyle atılan ilk adımın devamının getirilmesini istedi. 
     
</TEXT>
</DOC>
