<DOC>
<DOCNO> 293219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sonyas14.html </URL>
<DATE> 2004/11/29/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Çok içmek 'elma' vücut yapıyor 
</HEADLINE>
<TEXT>

     BBC 

İçki göbeğinin sırrı çözüldü. Haftada bir-iki gün ancak çok içenlerin vücudu 'elma' tipi olurken, aynı miktarda içkiyi bir haftaya bölüştürmek göbekten uzak tutuyor... 
     Bir ya da iki oturuşta çok miktarlarda alkol tüketmek vücudu 'elma' şekline sokuyor. Ancak aynı miktardaki alkolü daha uzun sürede tüketenler içki göbeğinden daha az etkileniyor. 
     Danimarka'danın Kopenhag kentindeki Alkol Araştırma Merkezi uzmanlar, bir oturuşta çok içen ' lemciler'in ciddi hastalıklara yakalanmaya daha meyilli olduğunu belirtti. 
     Prof. Morton Gronbeck'in verdiği bilgiye göre lemcilerin göbekleri genişlerken, aynı miktarda içkiyi bir haftaya bölüştürmek vücudu, yağların göbek çevresine toplandığı elma formundan koruyor. Elma tipinde olanların kroner kalp rahatsızlıkları, yüksek tansiyon ve şeker hastalığına yakalanma riski yüksek. 
     Prof. Gronbeck ve meslektaşlarının araştırma örneklemi, 57 bin kişiden oluştu. Araştırma hem çok içmenin tehlikelerini, hem de ölçülü içmenin kalp hastalıklarına karşı savaşta etkili bir araç olduğunu ortaya koydu. Prof. Gronbeck, kroner kalp rahatsızlıklarına karşı en etkin içki içme yolunun, periyodik bir şekilde küçük ölçülerde alkol alınması olduğunu vurgularken, asla günde dört-beş kadehten fazla içilmemesi gerektiğini söyledi. 
     
     Beş gün, bir-iki kadeh 

     Araştırmaya göre, haftanın beş günü, her gün bir-iki kadeh alkol, kroner kalp hastalıklarından koruyor. Ancak haftada iki gece 10 kadeh içki içenlerin, alkole bağlı ölüm riski bir anda iki katına çıkıyor. Kadınlara günde iki ya da üç kadehten fazlası, erkeklere üç ya da dört kadeh içkiden fazlası önerilmiyor. 
     En son veriler, Britanya'da her beş erkekten birinin ve 11 kadından birinin bira göbeğine sahip olduğunu gösteriyor. Bu da söz konusu erkeklerin haftada en az bir gün sekiz kadehten fazla, kadınların da altı kadehten fazla içki içtiğini gösteriyor. 
     
</TEXT>
</DOC>
