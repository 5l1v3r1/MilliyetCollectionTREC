<DOC>
<DOCNO> 253886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sonspo12.html </URL>
<DATE> 2004/07/08/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Trabzonspor hazırlık maçında Holstein Kiel'i 3-0 yendi 
</HEADLINE>
<TEXT>

     İkinci etap kamp çalışmalarını Almanya'da sürdüren Trabzonspor'da futbolcuların her geçen gün artan performansı teknik heyeti memnun ediyor. 
     Almanya'da kamp programı çerçevesinde çeşitli hazırlık maçları gerçekleştiren Trabzonspor, bu maçlarla eksiklerini belirlemeye çalışıyor. 
     Kampta sakatlıkları devam eden Fatih, Tolga, Erdinç, Volkan ve Augistine, takım arkadaşlarından ayrı olarak çalışırken, bu oyuncular 3. lig ekiplerinden Holstein Kiel takımı ile oynanan hazırlık maçının kadrosunda yer almadı. 
     Trabzonspor kamp yaptığı Heide Treef Oteli'nin futbol sahasında ikinci hazırlık maçını 3. lig ekiplerinden Holstein Kiel takımıyla gerçekleştirdi. Bordo-mavili ekip, Kiel takımının karşısına Petkoviç Dk. 46 Hasan Sönmez , Emrah, Hasan, Karel, Hüseyin Dk. 71 Selim , Tayfun, Celaleddin Dk. 60 Ufuk , Thijs, Gökdeniz Dk. 65 Çağlar , Mehmet Yılmaz Dk. 65 Mustafa , İbrahim Ege Dk. 46 Yatara onbiriyle çıktı. 
     Maçı 3-0 kazanan Trabzonspor'un gollerini 7. dakikada Gökdeniz, 34. dakikada Mehmet Yılmaz ve 38. dakikada İbrahim Ege attı. 
     Oldukça istekli ve azimli bir oyun sergileyen Trabzonspor, 10 Temmuz tarihinde Almanya'daki üçüncü hazırlık maçını Werder Bremen ile yapacak. 
     
</TEXT>
</DOC>
