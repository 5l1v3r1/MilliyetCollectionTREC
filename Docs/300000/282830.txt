<DOC>
<DOCNO> 282830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/guncel/gun90.html </URL>
<DATE> 2004/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Konsept Albümler .. 

Tüm albüm boyunca bir konunun işlendiği, içinde bulunan bütün şarkıların genellikle bir hikayeyi oluşturduğu albümlerdir. Aşağıda "Dünyada önemli konsept albümler Top10" başlığında bazıları görülüyor. Gelelim ülkemize... Bizde "konsept albüm" kavramı epey farklı. Genelde "aşk" üzerine "konseptler" söz konusu. Ama ne aşk Bakalım... 
1 Demet Akalın Sevgilisi İbrahim Kutluay'ın kendisinden ayrılmasını bir türlü kabullenemeyen Demet Akalın, iki albümündeki şarkılarıyla, mesajlarını verdi. "Unuttum huyunu suyunu, boyunu posunu 1.97'dir İbo " ve "Gazeteleri açıp, baş sayfalara bakıp kahrolacaksın sen" gibi anlamlı sözlerle, "kin ve nefret" üzerine kurulu bir "konsept" oluşturdu... 
2 Rafet El Roman... Onun da iki "konsept" albümü var. Birincisinde ayrıldığı eşi Tuba Altıntop'a "inan artık seni hiç sevmiyorum, o eskidendi, artık hepsi bitti, sensiz de çok iyi yaşıyorum" mesajını verdikten sonra "aşkı senle yaşayamazsam varsın olmasın" ve "seninle açtım bu gözleri, seninle kaparım ancak" diyerek, derin bir pişmanlık ve üzüntüye doğru yumuşak geçiş yaptı. İki albüm, iki ayrı duygu, karmaşık konseptler... 
3 Ve İbo... O farklıdır .. O da konsept albüm yaptı. Albüm çıktı çıkıyor, içinde iki şarkı var direkt mesajı olan. Birinde "Yanıyor ciğerim, sevdam duruyor, yakıyor sevdiğim, sensiz olmuyor be güzelim" diyor. Ne güzel aşk acısı çeken, sevdiği insana olan özlemini, yazdığı şarkıyla anlatan, hani karşı taraftaki kadının kalbi şayet taştan değilse, koşa koşa gelmesi gereken bir durum söz konusu. Fakat İbo bu, elbette bir farkı olacak. "Kız ben seni vurmaz mıyım, saçlarından asmaz mıyım, senin gibi bir zalimi tarihlere yazmaz mıyım" dedi, olaya noktayı koydu. "Konsept" dediğin budur, gerisi yalan... 
Not Yukarıdaki yazıyı ciddiye alıp "ama bunlar konsept albüm değil ki" diyenlere şimdiden teşekkür ediyoruz... 

Hayatımda pişmanlık duyacağım bir şey olmadı. Fakat o kadar çok teorim var ki ileride öğrenciler hiç yaşamamış olmamı dileyecekler... 
Johann Carl Friedrich Gauss 

Dünyada önemli 'konsept albümler' Top10 

1 The Wall - Pink Floyd 
2 Operation Mindcrime - Queensryche 
3 Dead Winter Dead - Savatage 
4 The Crimson Idol - Wasp 
5 Dark Side of the Moon - Pink Floyd 
6 Abigail - King Diamond 
7 Nightfall in Middle-Earth - Blind Guardian 
8 OK Computer - Radiohead 
9 The Lamb Lies Down on Broadway - Genesis 
10 Oxyg ne - Jean Michel Jarre 

Gerçek Olanlar Az Sonra 
"Bunlar gerçek olmayan hurafeler..." b b 
</TEXT>
</DOC>
