<DOC>
<DOCNO> 277309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/guncel/agun.html </URL>
<DATE> 2004/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Anında çark etti 
</HEADLINE>
<TEXT>


Avusturya'daki duruşmada Türkiye'yi suçlayan Çakıcı, mahkeme iadesine karar verince, "Türkiye'de sessiz bir devrim gerçekleşti. Dönüp hesaplaşacağım" dedi 


Türkiye'de hakkında tutuklama kararı çıkması üzerine, yasadışı yollardan Avrupa'ya kaçtıktan sonra Avusturya'da yakalanan organize suç örgütü lideri Alaattin Çakıcı'nın Türkiye'ye iadesine karar verildi. 
Çakıcı, Viyana'daki Eyalet Mahkemesi'nin dünkü duruşmada verdiği karara karşı yasal itiraz hakkını kullanmayacağını belirterek, "Türkiye'de 1946'dan bu yana ilk kez sessiz bir devrim gerçekleşti. Ülkeme dönüp devletimle hesaplaşmak istiyorum" dedi. 
Türkiye'nin talebi üzerine açılan iade davasının dünkü duruşmasında h kim Peter Seda, suçlamaları okudu. Çakıcı'nın avukatları Karl Bernhauser ile Walter Rosenkranz da, "Türkiye'de işkence yapıldığını, Çakıcı'nın Fransa'dan iade edildikten sonra hücrede izole edilip intihara sürüklendiğini" iddia etti. Avukatların iadesine karşı çıktığı Çakıcı da savunmaya katıldığını belirterek, şunları söyledi 

Karara itiraz etmedi 
"1998'de Fransa'da tutuklandım ve sadece 2 davadan yargılanmak üzere iade edildim. Tahliyeme 3 ay kala bir olay oldu. Bu olayı da bana mal ettiler. Mahkemeye çıkarıldım ve serbest bırakıldım. Savcı ikinci bir mahkemeye havale etti, hukuk dışı bir şekilde tutuklandım. Yeğenim Barış Çakıcı, Bulgaristan'da silahla yakalanarak teslim edildi. Ölüm tehdidiyle aleyhimde ifadesi alındı. Sonunda cezamı tamamlayarak tahliye oldum." 
Tahliye olduktan sonra pasaport talebinde bulunduğunu kaydeden Çakıcı, şöyle devam etti "17 ay sabırla bekledim ama pasaportu alamadım. Yargıtay'a güveniyordum. Ancak yüksek mahkeme 18 aylık cezayı onayladı. Kaçmak isteseydim neden 17 ay bekleyeyim " 
Duruşma sonunda Çakıcı'nın Avusturya'ya sahte pasaportla girmek dışındaki tüm suçlardan Türkiye'ye iadesine engel olmadığına karar verildi. Son sözü sorulan Çakıcı, "Teşekkür ediyorum ve kararınıza saygı duyuyorum. İade edilmek istiyorum" diye konuştu. Salondan çıkarılırken geri dönen Çakıcı, Seda'ya, "İtiraz hakkımı kullanmak istemiyorum. Daha önceki yıllarda olsaydı Türkiye'ye dönmek istemezdim" şeklinde konuştu. 
Avukat Rosenkranz, Çakıcı'nın "son dakika manevrası"nı "Anlaşarak yaptığımız savunma taktiğiydi" diye açıkladı. 

Savcı Türkiye hukuk devleti 

Çakıcı'nın avukatları, "Türkiye'de işkence yapıldığını iddia ederek, Türk Avukat Şeyda Yıldırım'ın tanık olarak dinlenmesini istedi. H kim Peter Seda sağda , talebini reddederek Savcı Michael Klackl'a solda söz verdi. Klackl, Çakıcı'nın "tehlikeli bir suçlu olduğunu, Türkiye'ye iadesinde hukuki ve insan hakları bakımından engel bulunmadığını" belirterek, Türkiye'ye iadesini istedi. Auvukatların "Türkiye'de h kimler siyasi baskı altında" iddiasına da karşı çıkan Klackl, "Tüm bunlar çok saçma. Türkiye uluslararası anlaşmalara taraf bir hukuk devletidir" dedi. 


</TEXT>
</DOC>
