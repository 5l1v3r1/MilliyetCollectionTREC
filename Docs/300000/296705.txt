<DOC>
<DOCNO> 296705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/dunya/dun03.html </URL>
<DATE> 2004/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bartholomeos Sabredeceğiz 
</HEADLINE>
<TEXT>


Patrik, Erdoğan'ın 'Belek'te, tüm sorunlarının halledileceği vaadinde bulunduğunu' belirtti 

ATİNA Milliyet 


Geçtiğimiz günlerde Atina'da, "Düş kırıklığına uğradık. Sorunlarımızın hiçbiri çözülmedi" diyerek Türk hükümetinden şik yet eden İstanbul Fener Rum Patriği Bartholomeos dün ağız değiştirdi. 
Patrikhane'nin kütüphanesinde düzenlenen ve Yunanistan'ın İstanbul Başkonsolosu Aleksis Aleksandris'in de katıldığı bir etkinlikte konuşan Bartholomeos, "Üç dini buluşturan Belek'teki tören sırasında Başbakan Sayın Erdoğan, bizlerle baş başa kısa sohbetinde Patrikhane'nin temsilcisi Diositheos'a tüm sorunlarımızın halledileceğini söyledi, biraz sabretmemizi istedi. Biz şimdiye kadar sabrettik, sabrediyoruz ve yakın gelecekte de sabredeceğiz. Ümitle beklediğimiz ve hak ettiğimiz iyi günlerin gecikmemesi için dua ediyoruz" dedi. 
Başbakan Erdoğan'ın geçtiğimiz günlerde Ermeni Hastanesi'ni ziyaret ederek Ermeni azınlığa karşı değer ve dikkat verdiğini göstermiş olduğunu kaydeden Patrik, "Sayın Erdoğan'ın bu nazik niyetini bizim azınlığa da göstereceğini ümit ediyoruz. Azınlığımız her zaman yasalara saygılı olmuştur" diye konuştu. 


</TEXT>
</DOC>
