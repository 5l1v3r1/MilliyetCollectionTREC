<DOC>
<DOCNO> 296238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/soneko26.html </URL>
<DATE> 2004/12/09/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
AB'den Çin'e mesaj Tekstil ihracatını abartmayın 
</HEADLINE>
<TEXT>

     Avrupa Komisyonu'nun ticaretten sorumlu üyesi Peter Mendelson, Çin'den, Avrupa Birliğine yönelik tekstil ihracatını "abartmamasını" istedi. 
     Mendelson, bir AB-Çin iş toplantısı için hazırladığı konuşma metninde, gelecek Ocak ayından itibaren AB'nin Çin tekstil ürünlerine uyguladığı ithalat kotalarını kaldıracağını hatırlatarak, "Ama, ihracatınızı artırma konusunda duyarlı olmanız ve ihracat hacmini makul bir zaman içinde ılımlı bir şekilde artırmanız için sizi uyarıyorum" dedi. 
     AB yetkilisi, Çin'in AB'ye yönelik ihracatını "abartması" durumunda sadece Avrupalı tekstil üreticilerinin değil, Bangladeş, Sri Lanka, Mauritus gibi ülkelerde geçimi tekstil sanayiine bağlı milyonlarca insanın olumsuz etkileneceği ve bu ülkelerde yoksulluk, ekonomik kriz ve toplumsal patlamalara yaşanacağını vurguladı. 

     
</TEXT>
</DOC>
