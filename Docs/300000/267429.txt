<DOC>
<DOCNO> 267429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/son/sonyas06.html </URL>
<DATE> 2004/08/29/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
TIR direksiyonunda bir kadın En büyük sıkıntım makyaj yapamamak 
</HEADLINE>
<TEXT>

     Romanyalı kadın TIR sürücüsü Florea Emılıa, Türkiye-Romanya arasında yük taşımacılığı yapıyor. 
     Kapıkule Sınır Kapısı'ndan Türkiye'ye giriş yaparken AA muhabirinin sorularını cevaplayan 41 yaşındaki TIR sürücüsü Emılıa, mesleğe 15 yıl önce Romanya'daki bir sürücü okulunda öğretmenlik yaparak başladığını ve 5 yıldır TIR şoförlüğü yaptığını söyledi. 
     Türkiye'de kendini güvende hissettiğini belirten Emılıa, ''Firmam da bunu bildiği için Türkiye'ye beni gönderiyor. Ayda 2-3 defa Türkiye'ye geliyorum'' dedi. 
     Mesleğini severek yaptığını, erkeklerden geri kalmadığını, mola verdiği yerlerde meslektaşlarıyla sohbet ederek, çeşitli oyunlar oynadığını anlatan Emılıa, yollarca en büyük sıkıntısının rahat makyaj yapacak zaman ve fırsat bulamamak olduğunu ifade etti. 
     ''Kadın olmak TIR kullanmaya engel değil, bunu bir iş olarak görüyorum. İlk başta erkeklerin bakışlarından rahatsız oldum, ancak zamanla birbirimize alıştık'' diyen Emılıa, erkek sürücülerin ve polislerin kendisine çok kibar davrandığını kaydetti. 
     
</TEXT>
</DOC>
