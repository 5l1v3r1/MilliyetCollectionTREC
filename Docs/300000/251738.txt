<DOC>
<DOCNO> 251738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sontur26.html </URL>
<DATE> 2004/06/29/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Karaman... Bıçaklı gençler dehşet saçtı... 
</HEADLINE>
<TEXT>

     Karaman'da bir grup genç, 5 kişiyi bıçakla yaraladı, bir kahvehanenin de camlarını ve sandalyelerini kırdı. 
     Edinilen bilgiye göre, Mehmetbey Mahallesi Kenzi Caddesi Işıklı Kavşağı'nda Serhat A. 19 , Kadir K. 18 , Murat B. 18 ve Beytullah V. 18 , henüz belirlenemeyen nedenle tartıştıkları Muhammet Tekin 17 , Kenan Tekin 16 ve Halil Arı'yı 16 çeşitli yerlerinden bıçaklayarak kaçtı. 
     Daha sonra Yeşil Ada Mahallesi Sabahaddin Özer İş Merkezi önüne gelen 4 kişi, burada da Murat Tezcan'ı 17 bıçakla yaraladılar. 
     Aynı mahallede bulunan bir kahvehaneye gelen gençler, kahvehane sahibi Hüseyin Şimşek'in boğazına bıçak dayayarak, para vermesini istedi. 
     Para vermemekte direnen Şimşek'i de bıçaklayan 4 kişi, kahvehanede sandalyeleri ve camları kırıp olay yerinden kaçtılar. 
     Kaçan 4 kişi polis tarafından kısa sürede yakalanıp gözaltına alınırken, yaralanan 5 kişi de Karaman Devlet Hastanesi'ne kaldırıldı. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
