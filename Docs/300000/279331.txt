<DOC>
<DOCNO> 279331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/yazar/akyol.html </URL>
<DATE> 2004/10/12/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa'ya yeni Türk akını 
</HEADLINE>
<TEXT>


TÜRKİYE'de bazı kimseler AB üyeliğini "İkinci Sevr" gibi görürken, Avrupa'da bazı kimseler de "Türklerin Avrupa'yı yeniden istilası" gibi görüyorlar. 
İkisi de gerçek dışı ama şu bir gerçek Avrupa'ya Türk göçü artacak, Avrupa'da Türk nüfusu katlanacak 
Bu birçok şeyi etkileyecek Bizim Avrupa'ya, Avrupalıların bize bakışını... 
Verheugen, Avrupa'daki bu "Türk göçü" korkusuna atıfta bulunarak diyor ki 
- Günün birinde Türklerin göçüne sevineceğiz. Önemli olan doğru kişilerin gelmesi. 
Günün birinde sevinecekler çünkü ihtiyarlayan Avrupa ekonomik seviyesini sürdürmek için genç göçmen nüfus almaya mecbur. 
"Akil adamlar"ın hazırladığı "Bağımsız Türkiye Komisyonu" raporuna göre, Türkiye'den "uzun vadede 2.7 milyon Türk Avrupa'ya göçebilecektir." 

BAŞKA bir rapor... IMF'nin Eylül 2004 tarihli, "Küresel Demografik Değişim" adlı fevkalade önemli raporu... İşte birkaç tespit 
Zengin ülkelerde doğurganlık düşüyor, nüfus yaşlanıyor. Buna karşılık dünya nüfusu artıyor, fakirler daha çok doğuruyor çünkü Zengin ülkelerde yaşayan nüfus 1950 yılında dünya nüfusunun yüzde 32'siydi, bu oran 2000 yılında yüzde 20'ye düştü, 2050 yılında yüzde 14'e düşecek Gelişmiş ülkeler 2050 yılına kadar, bugünkü ekonomik düzeylerini korumak için, nüfuslarının yüzde 30'una varan oranlarda göçmen işçi almak zorunda kalacaklar Aşırı yaşlanma ve altından kalkılamaz emeklilik giderleri sebebiyle özellikle Fransa ve Almanya, daha çok göçmen işçi almak zorunda kalacak. 

TÜRKİYE açısından baktığımızda, nüfusumuz 2015 yılında 82 milyona çıkarak Almanya'ya eşitlenecek 2050 yılında Almanya'nın nüfusu 80 milyona inerken, Türkiye'nin nüfusu 97 milyona çıkacak ve orada duracak 
Bu rakamlar da "akil adamlar raporu"nda yer alıyor. Rapor, Türkiye'nin "Avrupa'nın dört büyük ülkesinden biri" olacağını, karar kurullarını ciddi surette etkileyeceğini, üstelik bunun gerekli olduğunu da belirtiyor. 
Önümüzdeki yirmi yılda 15 milyon kadar köylümüz daha şehirlere gelecek, gelmeli de... Çünkü kalkınma ve modernleşme demek, öncelikle şehirleşme demektir. 
Ama eğitim, altyapı, iş sorunları . 
Bizim de bu nüfusun bir kısmını Avrupa'ya göndermeye, ülke içinde yatırımları artırmak için yabancı sermayeye ihtiyacımız var. 
Verheugen'in söylediği gibi Avrupa bizden eğitimli nüfus alacak. Türklüğün iyi temsili yönünden, bu bizim açımızdan da uygun. Ama öncelikle kendimiz için muazzam bir eğitim, altyapı ve istihdam devrimi yapmamız şart Mesela Çin, Kore, Tayvan, Malezya gibi ülkeler kadar istikrarlı ve yüksek kalkınma hızlarını senelerce devam ettirmemiz lazım. 
Bu da sandıktan istikrarlı hükümetler çıkmasına, piyasa ekonomisine ve dışa açılmaya bağlıdır. 
Avrupa'da daha çok Türk olacak Türkiye'de daha çok Avrupa yatırımı olacak 
İşte çağın bu 'gidişat'ıdır ki, "çok kültürlülük, hoşgörü, birlikte yaşama" gibi değerleri hem Türkiye'de hem Avrupa'da her zamankinden daha önemli hale getiriyor. 
Her şeyi yeni baştan düşünmemiz, geleceğe çok dikkatle bakmamız gerekiyor. 



</TEXT>
</DOC>
