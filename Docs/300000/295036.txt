<DOC>
<DOCNO> 295036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/ekonomi/eko04.html </URL>
<DATE> 2004/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
"Daha fazla Golf" isteyen 6 ay bekleyecek 
</HEADLINE>
<TEXT>


LEVENT KÖPRÜLÜ Bologna 

Volkswagen'in tamamen yenilediği Golf modelinin daha yüksek ve fonksiyonel kardeşi, İtalya'nın Bolonya kentinde düzenlenen fuarda dünyaya tanıtıldı. Almanya'da ocak ayının sonlarında piyasaya sunulacak Golf Plus, Türkiye'ye ağustos ayından itibaren ithal edilmeye başlanacak. 
VW Binek Araç Marka Genel Müdürü Birgül Ak Karacahisarlı, aracın, tek hacimliler sınıfında yüzde 15 pay almasını hedeflediklerini belirtti. Gelecek yıl Volkswagen ürün gamının üçte ikisini yenileneceğini, böylece piyasaya çok sayıda yeni model sunacaklarını ifade etti. 

Yeni bir neslin temsilcisi 
Golf Plus, gerek tasarım, gerekse de boyutlar ve donanım açısından Golf'ten oldukça farklı. 95 mm. daha yüksek tasarlanan gövdesi, iç mek nda daha fazla genişlik sunuyor. Golf ile markanın tek hacimli aracı Touran arasında bir yere konumlandırılan Golf Plus' ta, farklı bir iç mekan ve konsol kullanılmış. 
Öne ve arkaya kaydırılabilen arka koltuklar, istenildiğinde katlanarak değişik alanlar yaratılıyor. Mesela istenildiğinde ortadaki koltuk yatırılarak, bir masa gibi kullanılabiliyor. 


</TEXT>
</DOC>
