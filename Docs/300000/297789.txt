<DOC>
<DOCNO> 297789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/yazar/pulur.html </URL>
<DATE> 2004/12/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"İşler A'dan Z'ye kadar bozuk " 
</HEADLINE>
<TEXT>


BİRİ kalkıp Türklerin belirgin kişiliklerini belirten bir örnek isterse, o kadar düşünmeye gerek yok, sıcağı sıcağına, pazar günü Ali Sami Yen Stadyumu'nda yaşananı gösterebilirsiniz. 
Önce kuralı koyup sonra kuralın kuralı koyanlar tarafından yok sayılması... 

MAÇLARDAKİ teröre karşı alınan tedbirlerin açıklandığı günlerde, biz umudumuz olmadığını yazarken neye güveniyorduk 
Deneyimlerimize, tecrübelerimize... 
Bu iş zor yürür diyorduk... 
İşte yürümedi. 

ALINAN kararlardan biri de, tribündeki merdivenlerin boş bırakılmasıydı... 
İlk büyük maçta, kural çöp sepetine atıldı, Galatasaray-Fenerbahçe maçında, merdivenler doluydu, şöyle bir üstünkörü boşaltılmaya çalışıldı, olmadı ve maç başladı. 
Oysa, alınan karara göre merdivenler boşaltılmadıkça maça başlanamayacaktı. 

PEKİ nasıl başladılar 
Anlaşılıyor ki, Federasyon Başkanı emretmiş 
"Maç başlasın " 
Federasyon Başkanı böyle yaparsa, seyirci ne yapmaz 
İmamla cemaat hik yesini bilirsiniz... 

BİZE göre sorun, merdivenlerin boşaltılması değil, merdivenlerin doldurulmasıdır. 
Tribünlerin alacağı kadar bilet satılırsa adam deli mi gidip taş merdivenlerde otursun... 
Demek fazla bilet satılmış ki, merdivenler dolmuş... 
Hani fazla bilet satılmayacaktı 
Hik ye 
Yarın hangi maçta merdivenlerin boşaltılmasını isteyebilirsiniz 
Yüzlerce kişiyi merdivenlerden boşaltmak zor olabilir, lakin kolayı var, baştan merdivenleri doldurmazsan, boşaltmak gibi bir derdin olmaz. 
Ama senin niyetin bu değilse... 

FENERBAHÇE Başkanı Aziz Yıldırım yanlış mı söyledi 
"Büyük bir fırsat kaçtı" diyor, "Eğer merdivenler boşaltılmayınca maç ertelenseydi, bu yeterli ders olurdu" diyor. 
Hayır, Aziz Yıldırım bunu maçtan sonra söylemiyor, maç başlamadan önce Federasyon Başkanı'na söylüyor, hatta "Galatasaray Başkanı da benim gibi düşünüyordu" diyor. 

KURAL koymak, kuralı uygulamamak... 
Bir Başbakan Refik Saydam, yıllar önce "İşler A'dan Z'ye kadar bozuk " demişti. 
Düzelmesi mümkün mü 



</TEXT>
</DOC>
