<DOC>
<DOCNO> 268957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/yazar/asik.html </URL>
<DATE> 2004/09/04/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bunlar tesadüf mü 
</HEADLINE>
<TEXT>


Çeçenlerin davası da kavgası da Rusya'yla... Ama Rusya'dan sonra en fazla eylemi bizim ülkemizde yaptılar... Üstelik de onlara en hoşgörüyle, sempatiyle yaklaşan ülke Türkiye olmasına rağmen... Gemi kaçırmalar... Otel basıp insanları rehin almalar vs... Bu eylemler genellikle turizm mevsimine rastladı. Turizmimiz zarar gördü... 
Osetya'daki son eylemin zamanlaması da ilginç... Terörist eylem tam da Rusya Devlet Başkanı Putin ülkemizi ziyaret edecekken yapıldı. Çok şeyler beklediğimiz ziyaret bu yüzden ertelendi, Türk - Rus ilişkilerinde yeni bir dönemi başlatacak adım atılamadı. 
Şimdi gelin de meraklanıp şu soruları sormayın bakalım kendi kendinize bütün bu zamanlamalar tesadüf müdür Yoksa arkasında bizim bilmediğimiz bilinçli bir hesap mı var Varsa o hesabın arkasında asıl kim ya da kimler var 

Başbakan Erdoğan, zinanın suç sayılmasına karşı çıkanların kulaktan dolma bilgilerle konuştuğunu söylemiş. 
Demek çağdaş ülkeler kulaktan dolma bilgilerle hareket ediyor. 

Irak'ta katliam... Irak'ta üç Türk şoför öldürüldü... Bu şoförlerin kayıp olduğunu bile bilmiyorduk. H len kaç yurttaşımız kayıp bilmiyoruz. Sadece öldürüldüklerinde öğreniyoruz... 
Fransa iki gazetecisi kaçırılınca bütün gündemini değiştirdi. Fransız hükümeti ülkedeki bütün Müslümanları, iki gazetecinin kurtarılması için seferber etti. Dışişleri Bakanı Barnier Mısır ve Ürdün'e gönderildi. Ortadoğu'nun din adamları ve Papa rehinelerin salınması için çağrı yaptılar. H l da bu çabalar sürüyor... Acaba kendimiz için çıkaracağımız acı bir ders yok mu ortada 

AKP Kadın Kolları'nın zina konusunda hükümetle farklı bir görüşü yokmuş. 
Olsa bile söyleyebilirler mi .. 

Açık bir pencere "Hiçbir vakit tam karanlık değil, gece 
Kendimde denemişim ben Kulak ver dinle 
Her acının sonunda Açık bir pencere vardır 
Aydınlık bir pencere 
Hayal edilecek bir şey vardır... 
Yerine getirilecek istek Doyurulacak açlık 
Cömert bir yürek Uzanmış açık bir el 
Canlı canlı bakan gözler vardır 
Bir yaşam vardır yaşam Bölüşülmeye hazır..." 
Paul Eluard 

Başbakanlık Koruma Müdürü Ali Rıza Uzuner, Gazi Orduevi'ndeki 30 Ağustos resepsiyonunda Başbakan, Meclis Başkanı ve bakanların korumalarıyla hazır bulunması konusundaki yazımız üzerine bir açıklama yaptı... Salonda Başbakan'ın 2 korumasının bulunduğunu, korumaların güvenlik değil daha ziyade yol gösterme gibi amaçlarla hareket ettiğini, Orduevi'nde bir güvenlik sorunu olamayacağını ifade etti... Açıklama için teşekkür ederiz... 


Otel gerekli mi İstanbul Laleli'nin sembolü haline gelen eski Ramada yeni Merit Antique Otel'in tahliyesi sürüyor. Birkaç gün içinde otel tamamen boşaltılmış olacak... Dün NET Holding'in Başkanı Besim Tibuk ile Türkiye Otelciler Birliği Başkanı Timur Bayındır ve Eski Başkanı Sinan Babila otelde ortak bir basın toplantısı düzenlediler. Önce durum izah edildi... 
1987 yılında açılan otelin 20 yıllık kiralama hakkı NET Holding'e aittir. Otelin yüzde 1'lik ortağı Göksel Denizcilik, iki yıl önce notere, otelin 2003 yılında tahliye edileceğine ilişkin bir taahütname vermiştir. Aynı günlerde yüzde 1'lik hisseyi Loytaş'a satarak otelle ilişiğini kesmiştir. NET Holding'den kimi isteklerde bulunan Göksel Denizcilik bu isteklerin yerine gelmemesi üzerine THK'yı noterdeki tahliye taahüdünden haberdar etmiş, THK bunun üzerine tahliye davası açmış ve kazanmıştır. Şimdi otelin klimasından yataklarında, mutfak eşyasından avizelerine, televizyonlarından buzdolaplarına herşeyi sökülüp götürülüyor. 
TÜROB Eski Başkanı Sinan Babila dünkü basın toplantısında dedi ki 
- Türkiye turizme umut bağlamıştır. Şu anda hükümet yabancı sermayeyi Türkiye'de otel yatırımı yapmaya çağırıyor. Herhalde yatırım yapmaya niyetlenenler ülkemizdeki uygulamayı inceleyecektir. Bir otel eğer yüzde 1 hisseye sahip birinin verdiği taahüt ile sahibinin elinden alınıyorsa hiçbir yabancı şirket böyle bir ortamda yatırım yapmaz.. 
Timur Bayındır da İstanbul'da turizmin en civcivli anında bu alelacele tahliyeye anlam veremediklerini anlattı. NET'in bir yetkili bu acele tahliyeyi THK'nın içindeki çekişmeye bağladı. Turizm Bakanı'nın bu işleri uzaktan seyretmesi de bir başka komedi... Kim kime dum duma... 

Talanın kanıtı İzmitli dostumuz Oralp Basım, geçen gün İzmir Fuarı'nı gezerken Irak pavyonuna da uğramış. Manzarayı şöyle anlatıyor. 
"Yüzlerce metrekarelik koca salonda sergilenen tek ürün, bir zamanlar dillere destan olan Bağdat Müzesi'nin posteriydi. Amerikalılar adamların memleketlerini öylesine yağmalamışlar, öylesine soyup soğana çevirmişler ki, fuara getirecekleri hiçbir şeyleri kalmamış." 



</TEXT>
</DOC>
