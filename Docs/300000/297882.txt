<DOC>
<DOCNO> 297882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/soneko19.html </URL>
<DATE> 2004/12/15/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Gümrük müşavirliği sınavını, Gümrük Müsteşarlığı yapacak... 
</HEADLINE>
<TEXT>

     Gümrük müşavir ve müşavir yardımcılığı için 2005 yılında yapılması gereken sınavı, Gümrük Müsteşarlığı kendi yapacak. 
     Gümrük Müsteşarlığı'nın Gümrük Yönetmeliği'nde yaptığı değişiklik, Resmi Gazete'nin bugünkü sayısında yayımlandı. Yönetmeliğe eklenen geçici madde ile 2005 yılı içerisinde gerçekleştirilmesi gereken gümrük müşavir ve gümrük müşavir yardımcılığı sınavlarının, Müsteşarlıkça belirlenecek usül ve esaslar çerçevesinde, bir defaya mahsus olmak üzere müsteşarlık tarafından yapılması öngörüldü. 
     Gümrük Yönetmeliği uyarınca, gümrük müşavirliği sınavı ön eleme ve mesleki yetenek sınavı olmak üzere iki aşamada yapılıyor. Ön eleme sınavı Yükseköğretim Kurulu Öğrenci Seçme ve Yerleştirme Merkezi veya sınav yapan diğer resmi kuruluşlar tarafından gerçekleştiriliyor. 
     
</TEXT>
</DOC>
