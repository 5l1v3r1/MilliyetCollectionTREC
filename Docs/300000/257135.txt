<DOC>
<DOCNO> 257135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/son/sonspo19.html </URL>
<DATE> 2004/07/21/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Trabznspor'un maç biletleri de Biletix'te... 
</HEADLINE>
<TEXT>

     Tranzonspor Kulübü'nün maç biletleri, Biletix tarafından satılacak. 
     Biletix'den yapılan yazılı açıklamaya göre, iki taraf arasında imzalanan anlaşma, 2004-2005 futbol sezonunda Hüseyin Avni Aker Stadyumu'nda oynanacak Trabzonspor'un tüm maçlarının biletlerinin Biletix ağı üzerinden satışını öngörüyor. 
     Beşiktaş, Fenerbahçe ve Galatasaray'ın ardından Trabzonspor ile de anlaşmaya varılmasıyla Biletix 4 büyük futbol klübünün resmi bilet satış acentesi oldu. Anlaşma çerçevesinde Trabzonspor taraftarları maç biletlerini Trabzon'da açılan yeni 6 Biletix satış noktası, www.biletix.com internet sitesi, 0216 556 98 00 Biletix Çağrı Merkezi ile İstanbul, Ankara ve İzmir'de bulunan satış noktalarından satın alabilecekler. 
     Trabzonspor Genel Müdürü Burak Gürdal, Biletix ile yaptıkları anlaşmanın, hem taraftarların Biletix sisteminden yararlanmaları hem de İstanbul ve Ankara dahil olmak üzere Türkiye'nin diğer illerinde yaşayanların, maç biletlerine kolayca ulaşabilmeleri açısından önemli olduğunu belirtti. 
     Biletix Genel Müdürü A. Ali Abhary ise Biletix hizmetlerinin yayılma hedefine Trabzonspor ile bir adım daha yaklaştıklarını ifade etti. 
     
</TEXT>
</DOC>
