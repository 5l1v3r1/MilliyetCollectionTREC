<DOC>
<DOCNO> 279875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sonyas27.html </URL>
<DATE> 2004/10/13/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
İngiltere en uzun ve soğuk kışa hazırlanıyor 
</HEADLINE>
<TEXT>

     İngiltere'de meteoroloji uzmanlarının yaptıkları uzun vadeli tahminler, bu kışın, ülkenin yakın tarihinin en uzun ve soğuk kışı olacağına işaret ediyor. 
     İlk ciddi soğuk hava dalgasının gelecek pazartesi günü ülkeye ulaşacağına dikkat çeken meteoroloji uzmanları, bu soğuk hava dalgasının kasım ve aralık aylarında ülkeyi etkisi altına alacağı kaydedildi. 
     Meteoroloji uzmanı Andrew Bond, ''Bizim tahminlerimize göre, İngiltere son yüzyılın en soğuk kışına hazırlanıyor. Bütün geçen kışlardan daha kötü bir kışa hazırlanın. Bu dönemde sık sık kuzey iklimine yakın gelişmeler izleyeceğiz. Yani daha sık kar yağacak'' dedi. 
     Özellikle kasım ayının 22'si ile 27'si ve aralık ayının 4'ü ile 11'i arasındaki dönemlerde son derece soğuk ve yağışlı günlerin olacağına dikkat çeken meteoroloji uzmanları, aynı şekilde 22-25 Ocak arasında da İngilizlerin son yüzyılın en soğuk günlerini yaşayacakları uyarısında bulundu. 

     
</TEXT>
</DOC>
