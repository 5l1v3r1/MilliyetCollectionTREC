<DOC>
<DOCNO> 257536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/spor/spo06.html </URL>
<DATE> 2004/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Liseliler sahip çıktı 
</HEADLINE>
<TEXT>



İstanbulspor'a müjde 
İSTANBUL Erkek Liseliler Eğitim Vakfı adına açıklama yapan yönetici Emre Can, İstanbulspor'un satın alınmasıyla ilgili çalışma başlattıklarını açıkladı. Can, İstanbulspor A.Ş.'nin Başkanı Mehmet Akif Yaşin ve Orhan Güner ile yapılan görüşme sonucunda, asıl sahip olan Sarı - Siyahlı camianın, bu takımı almasının en doğru yol olduğu konusunda görüş birliğine vardıklarını söyledi. Emre Can, gizlilik anlaşması çerçevesinde yürütülecek çalışmalarda, ücret konusunda da henüz bir rakamın ortaya çıkmadığını belirtti. 

Emre Can açıkladı 
EMRE Can amaçlarının, Sarı - Siyahlı camia olarak kendi içlerinden doğmuş ve 10 ortağı bulundukları İstanbulspor'un, lige başlarken sahipsiz görüntü karalamalarından kurtarmak olduğunu vurguladı. Can, "Geçen sezon verdiği onurlu mücadelenin takdiri yerine, moral bozucu eleştiriler yapılmasına anlam veremiyoruz. Kaldı ki, TMSF'nin gösterdiği ilgi, transfer çalışmalarını büyük bir memnuniyet ile izlemekteyiz. Gerekli açıklamaları ilerleyen günlerde yeni haberler ile kamuoyuna duyuracağız" diye konuştu. 

</TEXT>
</DOC>
