<DOC>
<DOCNO> 289005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sonsiy13.html </URL>
<DATE> 2004/11/15/ </DATE>
<TIME> 17.59 </TIME>
<AUTHOR>  </AUTHOR>
<HEADLINE>
Aralık müzakerelerine kadar 5 - 6 madde daha çıkacak 
</HEADLINE>
<TEXT>

     AK Parti Genel Başkan Yardımcısı Dengir Mir Mehmet Fırat, 17 Aralık tarihindeki AB müzakereleri öncesinde halledilmesi gereken 5-6 madde kaldığını bildirdi. 
     Fırat, AK Parti Mersin İl Teşkilatı'nda düzenlenen bayramlaşma töreninde, 17 Aralık öncesini değerlendirdi. 
     Avrupa Birliği'ne girmek için halledilmesi gereken 5-6 madde kaldığını belirten Fırat, ''17 Aralık öncesinde bu maddeleri de çıkartarak, rahatlayacağız. Müzakerelere rahat gidilecek'' dedi. 
     
     ''NARENCİYE BENİ DE ZARAR ETTİRDİ'' 
     Bayramlaşma sırasında bir partilinin, ''narenciye para etmiyor. Perişan olduk'' diyerek, destek istemesi üzerine, kendisinin de Adanalıoğlu Köyü'nde 360 dönüm narenciye bahçesi olduğunu belirten Fırat, şunları kaydetti 
     ''Ben hayatımın 24 yılını narenciyeye vakfetmiş bir adamım. Çünkü benim geçimim, maaşımın dışında narenciyedendir. Bunun büyük kesimi de enterdotan cinsi limon. Bahçeme gittiğimde üçte birinin dökülmüş olduğunu, üçte birinin de yağmursuzluk nedeniyle çatladığını, dolasıyla 400 ton maldan 100 ton malımın kaldığını gördüm. Onu da 250 bin liradan verirsen alırız dediler . Şunu iddia ediyorum, Türkiye'de narenciyeyi benden iyi bilen yok. Doğrudur bu yıl para yapmıyor. Geçen yıl ne kadar devlet desteği verilmişse bu yıl da aynısı veriliyor. Ama piyasa şartları maalesef çok kötü. Ancak, bunlara rağmen, desteğin arttırılması için çalışıyoruz. Geçen yıl greyfurt dalda 50 bin liraydı. Bu yıl 700 bin lira.'' Partililerle bayramlaştığı sırada, Mersin Üniversitesi Erdemli Meslek Yüksek Okulu'nda öğrenci olan engelli Şahin Yolcu'nun 22 , kendisine iş sözü verildiğini iddia etmesi üzerine sinirlenen Fırat, salonu terk etti. 
     Fırat, salonu terk ederken, ''Engellilere biz sahip çıkıyoruz. Engelli AK Parti milletvekilleri var. Sen buraya gelip kameraları görünce artistlik yapıyorsun. Buraya gelip artistlik yapma''dedi. 
     ''Torpil'' lafına çok kızdığını belirten Fırat,''Sana torpil yapmak demek, diğerlerinin hakkını ezmek demektir. Böyle adalet olmaz, kimseye işe aldıracağına dair söz vermedim''diye konuştu. 
     
</TEXT>
</DOC>
