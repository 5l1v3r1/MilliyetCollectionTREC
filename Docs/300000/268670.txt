<DOC>
<DOCNO> 268670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/yasam/yas18.html </URL>
<DATE> 2004/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



İSTANBUL 

Kaza numarasıyla Porsche cip çaldılar 
İSTANBUL Milliyet 
İstanbul Levent'te dün gece bir bardan çıkan Gökçin Serter'in 34 S 4080 plakalı 2004 model Porsche Cayenne S model cipine, Mercedes marka bir otomobil hafif çarptı. Serter'in inmesini fırsat bilen bir kişi cipe binerek kaçtı. Mercedes'teki diğer 3 kişi de hızla olay yerinden uzaklaştı. 

İSTANBUL 

Cami tuvaletinde eroin koması 
İSTANBUL Milliyet 
Beşiktaş'ta, Sinan Paşa Camii tuvaletinde önceki akşam baygın halde yatan Soner Veli Çelebi'yi 35 gören vatandaşlar, durumu polise bildirdi. Polis, Çelebi'nin yanında şırınga buldu. Kolunda iğne izlerine rastlanılan Çelebi, Taksim İlkyardım Eğitim ve Araştırma Hastanesi'ne kaldırıldı. Fazla miktarda eroin enjekte ettiği belirtilen Çelebi'nin durumu ciddiyetini koruyor. 

SAMSUN 

Evde metan imali canına mal oldu 
DHA 
Tekkeköy'e bağlı Çay Mahallesi'nde çiftçi Mustafa Duran 42 , hayvan dışkısını yakarak metan gazı üretmek için bahçesine imalathane kurdu. Borularla banyo ve mutfağına gaz hattı döşeyen ve 4 aydır ürettiği gazı kullanan Duran, önceki akşam borulardaki gaz kaçağını tamir etmek istedi. Duran bu sırada meydana gelen patlamada öldü. 


</TEXT>
</DOC>
