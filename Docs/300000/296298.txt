<DOC>
<DOCNO> 296298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sonspo21.html </URL>
<DATE> 2004/12/09/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Beşiktaş'ta Kayserispor önünde hedef 3 puan... 
</HEADLINE>
<TEXT>

     Ligde son haftalarda aldığı puanlarla çıkışa geçen Beşiktaş, yarın Kayserispor ile yapacağı karşılaşmayı da kazanarak çıkışını sürdürmeyi hedefliyor. 
     Beşiktaş, Kayserispor maçı için bugün Kayseri'ye giderken, kart cezalısı Sergen ve İbrahim Toraman'ın yanı sıra sakat oyuncular Ronaldo, Carew, Tayfun ile teknik direktör Del Bosque tarafından kadroya alınmayan Kaan Dobra, Serdar Özkan ve kaleci Murat Şahin kafilede yer almadı. 
     Bu arada, Samsunspor maçında gördüğü kırmızı kart nedeniyle İstanbulspor maçında forma giyemeyen Pancu, cezasının bitimi sonrası Kayserispor karşısında oynayabilecek. 
     Beşiktaş'ın, Kayserispor karşısında sahaya Ramazan, Fatih, Mustafa Doğan Emre , Çağdaş, İbrahim Üzülmez, Ali Güneş, Okan, Ahmet Yıldırım, Tümer, Ahmed Hassan, Pancu muhtemel 11 ile çıkması bekleniyor. 
     Beşiktaş ile Kayserispor arasındaki karşılaşma yarın Kayseri Atatürk Stadı'nda saat 20.00'de yapılacak. Digitürk'ten naklen yayınlanacak maçı hakem Cem Deda, yönetecek. 
     
</TEXT>
</DOC>
