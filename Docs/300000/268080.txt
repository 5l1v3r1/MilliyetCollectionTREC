<DOC>
<DOCNO> 268080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sondun12.html </URL>
<DATE> 2004/09/01/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Cani keskin nişancının iç çamaşırı şikayeti 
</HEADLINE>
<TEXT>

     ABD'de başkent Washington ve civarını, işlediği cinayetlerle dehşete boğan keskin nişancı John Allen Muhammed, hapishanede kendisine iç çamaşırı verilmemesinden ve yasal dosyalara ulaşımının kısıtlanmasından şikayet etti. 
     Yargıç Jonathan Thacher'a şikayette bulunan Muhammed, kendisine iç çamaşırı, çorap ve tişört verilmemesinden yakındı. Ancak şerif sözcüsü, bu iddiaları yalanladı. 
     Keskin nişancı John Allen Muhammed, geçen yıl yargılanarak ölüme mahkum edilmişti. Virginia'daki Fairfax ilçesi şerif sözcüsü Karen McClellan, Muhammed'in iç çamaşırı, çorap ve tişörte sahip olduğunu ve bunları giyme özgürlüğü bulunduğunu belirtirken, Muhammed'in neden şikayet ettiğini anlamadığını söyledi. 
     John Allen Muhammed, aynı zamanda hapishane gardiyanlarının, avukatlarından gelen elektronik postaları okumasına ve kendisiyle ilgili yasal dosyalardan her seferinde sadece birine bakmasına izin verdiklerini de söyledi. 
     Yargıç ise Muhammed'in bu iddialarını araştıracağını söyledi. 
     
</TEXT>
</DOC>
