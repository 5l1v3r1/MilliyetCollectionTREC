<DOC>
<DOCNO> 255935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/sonspo08.html </URL>
<DATE> 2004/07/16/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Eski Dünya Satranç Şampiyonu gözaltında... 
</HEADLINE>
<TEXT>

     Amerikalı eski Dünya Satranç Şampiyonu Bobby Fischer'in Japonya'da gözaltına alındığı bildirildi. 
     Polis, ''1992 yılında Yugoslavya'ya uygulanan uluslararası yaptırımları ihlal ederek bu ülkede bir satranç maçına katıldığı'' gerekçesiyle ABD makamlarınca aranan Fischer'in başkent Tokyo'daki Uluslararası Narita Havaalanı'ndan Filipinler'e gitmek üzereyken gözaltına alındığını belirtti. 
     Japonya'da yayımlanan Aşahi Şimbun gazetesi, Fischer'in ABD'ye iade edilmesinin planlandığını yazdı. 
     Boris Spassky ile 1972'te İzlanda'da karşı karşıya gelerek dünya şampiyonu olan Fischer, 1975'te Anatoly Karpov ile yapacağı maç için talep ettiği koşullar, Uluslararası Satranç Federasyonu tarafından kabul edilmeyince unvanını kaybetmiş, 1992 yılındaysa eski Yugoslavya'da Spassky ile yeniden karşı karşıya gelmişti. 
     
</TEXT>
</DOC>
