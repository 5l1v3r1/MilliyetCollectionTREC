<DOC>
<DOCNO> 299955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sonspo31.html </URL>
<DATE> 2004/12/22/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Gaziantep B.B 2 - Malatyaspor 3 
</HEADLINE>
<TEXT>

     Türkiye Kupası 2. kademe maçında Malatyaspor, Gaziantep Büyükşehir Belediyespor'u 3-2 yenerek, kupada 3. tura yükseldi. 
     21. dakikada, orta alandan gelişen organize atakta İlhan'ın ara pasıyla topla buluşan Ferit, ceza sahası içinde plase vuruşla topu kalecinin sağından filelerle buluşturdu 1-0. 
     61. dakikada, Ayman defansı rahat geçerek ceza sahasına kadar girdi, kaleci ile karşı karşıya kaldı, topu ters köşeden filelere gönderdi 2-0 
     63. dakikada, Onur'un ortaladığı topla ceza sahası içinde topla buluşan Bilal'in plase vuruşuyla meşin yuvarlak ağlarla buluştu 2-1 
     84. dakikada, Cengiz'in ortaladığı topla buluşan Onur, ceza sahası içinde bulunan Bilal'a uzattı, bu futbolcu ceza sahası içinde karambolde topu kalecinin üstünden aşırtma bir vuruşla ağlara gönderdi 2-2 
     89. dakikada, Mikalele'nin ceza sahası içine ortaladığı topla buluşan Ferit, kaleci ile karşıya kaldı sert vurarak topu filelerle buluşturdu 3-2 
     Karşılaşmayı 3-2 kazanan Malatyaspor, 3. tura yükselen takım oldu. 
     
     KÜNYE 

     

Stat GASKİ. Hakemler Cemil Şensöz xx, Hamit Korkmaz xx, Altan Erden xx. Gaziantep Büyükşehir Belediyespor İsmail x, Muhammet xx Dk. 78 Adem x , Vahap xx, Bünyamin xx, Hakan x Dk. 83 Berkay x , Cengiz xx, Bilal xx, Fatih xx, Hasan xx, Onur x, Baykal x. Malatyaspor Bora xx, Serkan Özsoy xx, Bülent xx Dk. 76 Mikalele x , İlhan xx Dk. 51 İlyas x , Ayman xxx, Eren xx, Mert xx, Murat xx, Serkan Bensol xx, Atilla xx, Ferit xxx. Goller Dk. 21, Dk. 61 Ayman, Dk. 63 ve Dk. 84 Bilal, Dk. 89 Ferit.      
     ''İYİ MÜCADELE ETTİK AMA GALİP GELMEYİ BAŞARAMADIK'' 

     Gaziantep Büyükşehir Belediyesi Teknik Direktörü Ali Güneş, Türkiye Kupası maçında karşılaştıkları güçlü rakipleri Malatyaspor karşısında, iyi mücadele etmelerine karşın galip gelmeyi başaramadıklarını söyledi. 
     Ali Güneş, maçtan sonra yaptığı açıklamada, sahaya Malatyaspor'u yenmek için çıktıklarını, 90 dakika boyunca iyi mücadele etmelerine karşın sahadan 3-2 yenik ayrılıp kupadan elendiklerinini kaydetti. 
     Gaziantep Büyükşehir Belediyesi Kulübü Başkanı Erol Maraş ise Malatyaspor maçında futubolcuların hırslı ve istekli oynadığını, futbolun beğeni kazandığını ve uzatma dakikalarında yedikleri golle sahadan yenik ayrılarak elendikleri için üzgün olduklarını bildirdi. 
     Malatyaspor maçında futbolcular ve teknik heyetin görevini en iyi biçimde yaptığını anlatan Maraş, ''Takımımızın, Malatyaspor'a futbol dersi verdiğini herkes gördü. 2-0 yenik duruma düşmemize rağmen oyundan kopmayıp beraberliği yakaladık. Ama uzatma dakikalarındaki beklenmedik gol, sonucu belirledi'' diye konuştu. 
     Malatyaspor Teknik Direktörü Aykut Kocaman ise çok iyi hazırlandıkları maçta mutlak galibiyet için sahaya çıktıklarını, savunma hataları nedeniyle iki basit gol yemelerine karşın, son dakika golüyle galip gelmeyi başardıklarını kaydetti. 
     Kocaman, yenilen golde savunmanın çok büyük hatası olduğunu anlatarak, ''Maça iyi başlayan futbolcularımız, 2 gol atarak üstünlüğü yakaladı. Ancak gollerden sonra, biraz da rakibi küçümseyip, rehavete kapılmanın soncunda iki basit gol yedik. Ama futbolcularımız son dakika golüyle hatalarını affettirip, galip gelmeyi başardılar. Çok mutluyuz.'' 
     
</TEXT>
</DOC>
