<DOC>
<DOCNO> 285797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sonspo21.html </URL>
<DATE> 2004/11/03/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Denizlispor Düşme potasındaki takımlarla oynayacağımız maçlar önemli 
</HEADLINE>
<TEXT>

     Denizlispor Profesyonel Futbol Şubesi Başkanı Turgut Dalaman, ligin 12, 13 ve 14. haftalarında düşme potasındaki takımlarla yapacakları maçların rakipleri kadar, kendileri içinde önemli olduğunu belirtti. 
     Takımın geride kalan 11 haftada sergilediği performanstan memnun olduklarını ifade eden Dalaman, 30 puanlık ilk yarı hedefini rahat gerçekleştireceklerine inandığını söyledi. 
     Hedefi yakalama konusunda İstanbulspor ile yapacakları karşılaşmayı ''dönüm maçı'' olarak gördüklerini kaydeden Dalaman, şöyle devam etti 
     ''Bu hafta deplasmanda İstanbulspor, daha sonra kendi sahamızda Kayserispor ve ardından deplasmanda Akçaabat Sebatspor ile karşılaşacağız. Düşme potasındaki takımlarla oynayacağımız 3 maç, rakiplerimiz kadar bizim içinde önemli. Bu 3 maçtan 9 puan elde ettiğimizde, 30 puanlık hedefin üzerine çıkma şansını yakalayacağız.'' Dalaman, sakatlıkları devam eden Ömer Rıza ve Botha'nın hızla iyileştiğini, Ömer Rıza'nın cuma günü Türkiye'ye geleceğini ve İstanbul'da Denizlispor kafilesine katılacağını bildirdi. 
     Veysel'in transferiyle ilgili haberlerin kendilerinin bilgisi dışında yazıldığını söyleyen Dalaman, ''Veysel'e sezon başında transfer teklifi yapmıştık. Tercihini Beşiktaş'tan yana kullandı. Şu anda kadroya giremiyor. Takımıyla ilgili problemini çözerek gelirse kapımız kendisine her zaman açık. Ancak, transfer teklifinde bulunmadık'' dedi. 
     Bu arada, yeşil-siyahlı futbolcular, İstanbulspor maçının hazırlıklarını teknik direktör Giray bulak gözetiminde yapılan çalışmayla sürdürdü. 
     
</TEXT>
</DOC>
