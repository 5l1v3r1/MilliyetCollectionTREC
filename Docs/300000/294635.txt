<DOC>
<DOCNO> 294635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/guncel/gun04.html </URL>
<DATE> 2004/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkan, Arhavi Savcısı'nı suçladı 
</HEADLINE>
<TEXT>


Ulutaş, Arhavi Sahil Yolu inşaatında mührü sökenler hakkında işlem yapmayan İskenderoğlu'nu şik yet etti 

ŞÜKRAN ÖZÇAKMAK İstanbul 

Arhavi Belediye Başkanı Musa Ulutaş, belediyenin mührünü sökerek Artvin Arhavi Sahil Yolu dolgu inşaatına devam edilmesini sağlayanlar hakkında "takipsizlik" kararı veren Arhavi Savcısı Emrullah İskenderoğlu'nu Adalet Bakanlığı'na şik yet etti. Ulutaş, İskenderoğlu'nun "Bu ulusal projedir, ruhsatsız da geçer" dediğini iddia etti. 
Ulutaş, dilekçesinde İskenderoğlu'nu inşaatla ilgili yasal takip yapmamakla suçladı. Adalet Bakanlığı'ndan hukuksuzluğun son bulması için yardım isteyen Ulutaş, dilekçesinde şunları kaydetti "Savcı, belediyemizin kaçak yol yapımı nedeniyle tuttuğu 'Yapı Tatil Zaptı'nı söküp atanlar hakkında, suç duyurusunda bulunduğumuz halde, 'Bu bir ulusal projedir, ruhsatsız da geçebilir' demek suretiyle, ceza ve çevre kanununa göre suç sayılan konuda işlem yapmamakta. Bu konuda, İdare Mahkemesi'nin verdiği kararı da görmezden gelmektedir. Bu nedenle görevini yapmayan savcı hakkında şik yetçiyim." 
Sivil toplum örgütlerinin temsilcileri de dolgu yola alternatif olan Güney Kuşaklama Yolu Projesi'nin gözden geçirilmesini ve inşaatın durdurulmasını istedi. 


</TEXT>
</DOC>
