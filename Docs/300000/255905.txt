<DOC>
<DOCNO> 255905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/soneko36.html </URL>
<DATE> 2004/07/16/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa günü 191 puan yükselişle tamamladı... 
</HEADLINE>
<TEXT>

     İMKB Ulusal-100 Endeksi 2. seansta, 1. seansa göre 59.93 puan artışla 19,157.29 puandan kapandı. 
     Böylece Endeks, gün sonu kapanışı itibariyle 22 Nisan günü gerçekleştirdiği 19,431.50 puanlık kapanışın ardından, ilk kez 19,000 puanın üstünde bir kapanış yapmış oldu. 
     2. seansta hisse senetlerinin ortalama değer artışı yüzde 0.31 oldu. 
     Endeks 2. seansa, 24.46 puan düşerek 19,072.90 puan seviyesinde başladı. Seansın ilk yarısını 18,976.53 puandan geçen endeks, seans içinde en düşük olarak 18,884.07 puanı, en yüksek olarak da kapanıştaki 19,157.29 puanı gördü. 
     1. seanstaki 131.12 puanlık artış dikkate alındığında, endeks günlük bazda 191.05 puan yükseldi. Hisse senetlerinin günlük ortalama değer artışı yüzde 1,01 olarak belirlendi. 
     2. seans kapanışında, mali endeks 18.03 puan düşerek 26,516.29 puan, sanayi endeksi 137.35 puan artarak 16,691.50 puan, hizmetler endeksi 34.91 puan artarak 10,602.31 puan oldu. 
     Böylece ilk seansa göre mali grup hisseler ortalama yüzde 0.07 düşerken, sanayi grubu hisseler ortalama yüzde 0.83, hizmet grubu hisseler ortalama yüzde 0.33 değer kazandı. 
     2. seansta işlem gören toplam 299 hisse senedinden 98'i değer kazandı, 125'i değer yitirdi, 76'sının fiyatında değişiklik olmadı. 
     Seansta, 502 trilyon 993 milyar 363 milyon liralık işlem hacmi kaydedildi. Günlük işlem hacmi 897 trilyon 106 milyar 859 milyon lira olarak hesaplandı. 
     2. seansta Doğan Holding, Yapı Kredi Bankası, İş bankası C , Ereğli Demir Çelik ve Garanti Bankası, en çok işlem gören hisse senetleri olarak belirlendi. 
     
</TEXT>
</DOC>
