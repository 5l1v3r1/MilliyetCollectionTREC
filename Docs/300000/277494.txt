<DOC>
<DOCNO> 277494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sonspo09.html </URL>
<DATE> 2004/10/05/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Rooney'in kardeşi de geliyor... 
</HEADLINE>
<TEXT>

     İngiltere'de geçtiğimiz hafta en çok konuşulan oyuncu Fenerbahçe'ye attığı üç golle sakatlık döneminin ardından sahalara iyi bir dönüş yapan Wayne Rooney oldu. 
     Fakat şimdilerde İngiltere'de daha iddialı bahisçiler yatırımlarını Rooney'in kardeşi John üzerine yapmaya hazırlanıyor. 
     13 yaşındaki genç Rooney ağabeyiyle birlikte Everton'dan Manchester'a geldi ve Kırmızı Şeytanlar'ın altyapısına kaydoldu 
     . Bir kulüp görevlisi John Rooney'in yeteneklerinin altını çizerek "Eğer Rooney kardeşler ileride birlikte Manchester United'ı Şampiyonlar Ligi finaline çıkarırsa şaşırmayın" dedi. 
     Bu arada Rooney iki teknik adam arasında polemiğe neden oldu. United menajeri Alex Ferguson, başarılı futbolcunun, Fenerbahçe galibiyetinde adrenalinin çok yükseldiğini ve bu nedenle Middlesbrough maçında biraz ağır oynadığını savunarak, "Rooney, biraz ara vermeli" dedi. 
     İngiltere milli takımı teknik direktörü Sven Goran Eriksson ise, onu kadro dışı bırakmanın zor olduğunu ifade ederek, "Ayrıca, niye onu kadro dışı bırakayım ki Rooney oynamalı" diye konuştu. 

     
</TEXT>
</DOC>
