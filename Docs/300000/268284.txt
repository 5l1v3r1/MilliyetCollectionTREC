<DOC>
<DOCNO> 268284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/astro/index.html </URL>
<DATE> 2004/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkür düzeliyor 
</HEADLINE>
<TEXT>


Saat 16.10'da Merkür düzeliyor. Şimdi daha rahat hareket edebilir ve uzun süredir üzerinde düşündüğümüz konuları ilerletebiliriz. Öğleden sonra saatlerinde daha iyimser olmaya çalışmalıyız. Koç'lar etkileyici olacakları günlerindeler. Kişisel girişimlerde başarıya açık olacaklar ancak biraz daha toleranslı olmalılar. Boğa'lar için yersiz endişelerden uzak kalmaları onların yararına. Yakın çevrelerinin desteğiyle kötümserliklerini yenebilirler. İkizler gruplar içerisinde aktif olmaları gereken günlerindeler. Bu arada başkalarımdan alacakları önerilerle pozitif çalışmaları söz konusu olabilecek. Yengeç'ler duygusal olarak güven arayışında olsalar da iş hayatında öne çıkabilecekleri fırsatlar olabilir. Sorumluluklar dikkat çekiyor. 
Aslan'lar şanslı görünüyorlar. Yeni fikirlere ilgi gösterebilirler. Bu arada yabancılarla alakalı olumlu gelişmelere hazır olmalılar. Başak'lar ortaklaşa alanda gerginlikten uzak kalmalı. Enerjilerini doğru kullanmaya çalışarak maddi paylaşımlar konusunda yeni girişimler yapabilmeliler. Terazi'ler için aktif olacakları bir gün. Ortaklaşa alanda kendilerini iyi anlatabilirler. Ancak ani kararlarla hareket etmeleri riskler yaratabilir. Akrep'ler günlük işlerde çabuk kararlar alabilirler, hızlı adımlar öne çıkıyor. Yenilikler denemeleri onların işlerini kolaylaştıracak. Duygusal olarak rahat olmayabilirler. Yay'lar rahat ve canlı olacakları koşullar sayesinde enerjikler. Aşk hayatında hareketlilik var. Oğlak'lar gerginliğe açık bir gündeler. Süregelen işlerini tamamlamaları için planlı hareket etmeleri lazım. Kova'lar hareket, eğitim ve zihinsel alanda verimliler. Duygu ve düşüncelerde uyumlu olmaları onları başarılı kılacak. Balık'lar maddi alanda risk taşıyan durumlardan uzak kalmalı ve birikimlerine daha fazla önem vermeliler. 


</TEXT>
</DOC>
