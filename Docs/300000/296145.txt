<DOC>
<DOCNO> 296145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/yazar/pulur.html </URL>
<DATE> 2004/12/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Öbür dünyadan canlı yayın yapar gibi... 
</HEADLINE>
<TEXT>


DİYELİM sevmediğiniz biri öldü, arkasından bir yazı yazdınız. Merhum için, cehennemde şöyle yanacak, şöyle hesap verecek, şöyle sorgulanacak, dediniz. 
Hatta öbür dünyadan canlı yayın yapar gibi anlattınız. 
Ne hakkınız var buna 

YARGITAY 4. Hukuk Dairesi de böyle diyor 
"Ölen bir kişinin ölümden sonra din kurallarına göre yargılanacağını, böyle bir kişinin ölümden sonra hayırla y d edilemeyeceğini ve melekler tarafından sorgulanacağını içeren ve ölümden sonra nasıl bir sonuçla karşılaşılacağını gerçek doğruymuş gibi anlatan haberin din kurallarına göre de doğru olduğu kabul edilemez. Bu nedenle yazarın ağır kusurlu olduğu sonucuna varılır." x 

YARGITAY, bu görüşünü hangi dava için açıklamıştır 
Abdurrahman Dilipak, Deniz Kuvvetleri eski komutanı emekli Oramiral Güven Erkaya vefat ettikten sonra arkasından bir yazı yazar, şöyle der 
"...BÇG'nin kurucusu, 28 Şubat'ın güçlü paşası dar-ı bekaya göçtü. Şimdi onu Kiramen K tibin melekleri sorguluyor olsa gerek. İşte böyle. Herkesin yaptıkları ve yapması gerekirken yapmadıkları, söyledikleri ve söylemeleri gerekirken söylemediklerinin hesaplarının sorulacağı bir gün gelecek ve o gün, hiçbir şey gizli kalmayacak. Herkese hak ile batıl gösterilecek. Herkes yaptıklarının karşılığını hayır ya da şer, eksiksiz olarak görecek. Şimdi Güven Erkaya sorguya alındı. Elbette bir gün biz de gidecek ve orada onunla görüşeceğiz. Rütbelerin hiçbir işe yaramadığı bir zamanda ve mek nda Güven Paşa'yı görecek çok kişi olacak ve adalet yerini bulacak." 
Bu yazı üzerinde "Gözcü" gazetesinde Abdurrahman Dilipak'a cevap verilir, Dilipak cevabı, kişilik haklarına saldırı olduğunu ileri sürerek, tazminat ister... 

MAHKEME tazminat istemesini kısmen kabul eder, dosya Yargıtay'a gelir. 
Yargıtay 4. Hukuk Dairesi kararı bozar 
"Gerçekten, ölen bir kişinin öldükten sonra nasıl bir sonuçla karşılaşacağını yaşayanlar, bu bağlamda davacı tarafından belirlenmesi ve doğruymuş gibi yayın konusu yapılması din kurallarına göre de doğru bir yaklaşım olarak kabul edilemez. Davacının bu eylemi onun ağır kusurunu oluşturur. Şu durumda davalıların, davacının bu davranışına karşı yayında yer aldığı biçimde değerlendirme yapmaları, ağır biçimde de olsa davacıyı eleştirmelerinde hukuka aykırılık bulunmamaktadır. Böyle bir değerlendirme davacının ağır kusurunun bir sonucudur. Hiç kimse kendi kusurlu eylemine dayanarak tazminat isteyemez." 

SİZ, saygıdeğer bir insan için adeta cehennemden canlı yayıp yapıp onu günahk r göstereceksiniz, birileri size cevap verdi mi "Kişilik haklarıma saldırdılar" diye feryat edeceksiniz. 
Ankara'da h kimler var. 

x İstanbul Barosu Dergisi. Cilt 78, sayı 4, yıl 2004. 



</TEXT>
</DOC>
