<DOC>
<DOCNO> 253372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sontur01.html </URL>
<DATE> 2004/07/06/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Sarıyer'de koruda yürürken üzerine ağaç dalı düşen kadın öldü... 
</HEADLINE>
<TEXT>

     Sarıyer'de bir korulukta üzerilerine ağaç dalı düşen kadın öldü, oğlu yaralandı. 
     A.A muhabirinin aldığı bilgiye göre, Şerife Akçınar 60 , oğlu Alpaslan Akçınar'la 45 birlikte 6 yaşındaki Cem adlı torununu, Emirgan Korusu'ndaki çocuk parkına götürdü. 
     Çocuğun oynadığı park yakınındaki iki ayrı banka oturan Şerife ve Alpaslan Akçınar'ın üzerine, bir kısmı çürüdüğü belirtilen bir kestane ağacının dalı, rüzgarın da etkisiyle kırılarak düştü. 
     Şerife Akçınar, dalın başına çarpması sonucu olay yerinde can verirken, Alpaslan Akçınar da yaralandı. Ağaç dalının düşmesi sırasında babasının müdahalesiyle dalın altında kalmaktan kurtulan küçük Cem ise kazada yara almadı. 
     Alpaslan Akçınar, SSK Okmeydanı Eğitim ve Araştırma Hastanesi'ne kaldırılarak tedavi altına alındı. 
     Başından yaralanan ve vücudunda kırıklar olduğu belirtilen Akçınar'ın durumunun ciddiyetini koruduğu öğrenildi. 
     
</TEXT>
</DOC>
