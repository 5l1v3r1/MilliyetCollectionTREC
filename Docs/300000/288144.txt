<DOC>
<DOCNO> 288144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sontur31.html </URL>
<DATE> 2004/11/11/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Şüpheli ölüm Cesedi ağaca asılı bulunan servisçi nasıl öldü 
</HEADLINE>
<TEXT>

     Tekirdağ'ın Çorlu İlçesi'nde, 2 gündür kayıp olan ve cesedi ağaca asılı bulunan, taşımacılık şirketi sahibinin ölümü, şüpheli bulundu. 
     2 gündür minibüsüyle birlikte kayıp olan taşımacılık şirketi sahibi Hakan Kıral'ın 32 cesedi, jandarma tarafından Çorlu-Çerkezköy karayolu Hacı Şeremet mevkiinde boş bir arazide, ağaçta asılı bulundu. 
     Savcılık tarafından yapılan incelemede, Kıral'ın göğsünde darp izlerine rastlandı. Ceset, ayrıntılı otopsi amacıyla adli tıp kurumuna gönderildi. 
     Kıral'ın çeşitli firmalarda çalıştıktan sonra kendi şirketini kurduğu ve banka kredisiyle minibüs satın aldığı belirtildi. 
     Yetkililer, evli ve iki çocuk babası Kıral'ın pazartesi günü öğrencileri Tekirdağ'daki okullarına götürdüğünü ancak, akşam öğrencilerini almaya gelmediğini ve kendisinden bir daha haber alınamadığını belirttiler. 
     
</TEXT>
</DOC>
