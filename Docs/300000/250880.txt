<DOC>
<DOCNO> 250880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sonspo01.html </URL>
<DATE> 2004/06/25/ </DATE>
<TIME> 00.25 </TIME>
<AUTHOR>  </AUTHOR>
<HEADLINE>
Portekiz yarı finalde, İngiltere'den elveda 8-7 
</HEADLINE>
<TEXT>

     12. Avrupa Futbol Şampiyonası'nda ilk yarı finalist Portekiz... Euro 2004'te A Grubu birincisi Portekiz ve B Grubu ikincisi İngiltere arasındaki nefes kesen çeyrek final maçında gülen taraf ev sahibi Portekiz oldu. Normal süresi 1-1, uzatmaları ise karşılıklı gollerle 2-2 sona eren karşılaşmada penaltı vuruşları sonucu Portekiz, İngiltere'yi 6-5 mağlup ederek yoluna devam etti. 
     Şampiyonanın ilk çeyrek final karşılaşmasında İngiltere 3. dakikada Michael Owen'la öne geçti, 80 dakika yenik oynayan ev sahibi Portekiz 83. dakikada Postiga'la beraberliği sağladı ve maç uzatmaya gitti. 
     ''Gümüş Gol'' uygulaması yapılan uzatma dakikaları da Rui Costa ve Lampard'ın sayılarıyla 2-2 tamamlandı ve seri penaltı atışlarına geçildi. 
     İngiltere'nin ilk penaltısını kullanan David Beckham ve Portekiz'in üçüncü penaltısını kullanan Rui Costa topu auta atınca 6. penaltılara geçildi. İngiltere'den Vassel'in vuruşunu Portekiz kalecisi Ricardo çıkardı ve son penaltıyı atmak için topun başına kendisi geçti. 
     Topu kaleci James'in uzanamayacağı yere gönderen kaleci Ricardo, böylece son sözü söyleyerek takımını yarı finale taşıyan isim oldu. 
     
     Maçın Karnesi 

     

Stat Luz Hakemler Urs Meier, Rudolf Kappeli, Francesco Buragina İsviçre Portekiz Ricardo, Miguel Dk. 79 Rui Costa , Carvalho, Andrade, Nuno Valente, Costinha Dk. 63 Simao , Maniche, Deco, Figo Dk. 75 Postiga , Ronaldo, Nuno Gomes İngiltere James, Gary Neville, Terry, Campbell, Cole, Beckham, Lampard, Gerrard Dk. 81 Hargeaves , Scholes Dk. 57 Phil Neville , Rooney Dk. 27 Vassell , Owen Goller Dk. 3 Micheal Owen, Dk. 83 Postiga, Dk. 110 Rui Costa, Dk. 115 Lampard Sarı kartlar Dk. 56 Costinha, Dk. 85 Deco, Dk. 119 Carvalho Portekiz , Dk. 37 Gerrard, Dk. 44 Gary Neville, Dk. 92 Phil Neville İngiltere Normal Süre 1-1 Uzatma 2-2 Seyirci 65 bin      
</TEXT>
</DOC>
