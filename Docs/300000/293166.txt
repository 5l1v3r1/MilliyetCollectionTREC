<DOC>
<DOCNO> 293166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sontur18.html </URL>
<DATE> 2004/11/29/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Öğretmenin çektiği kulağa 4 dikiş atıldı 
</HEADLINE>
<TEXT>

     Erol KÜÇÜKOĞLU DHA 

ORDU'nun Gülyalı İlçesi'ndeki Turnasuyu Yatılı İlköğretim Bölge Okulu'nda öğrenim gören 7 yaşındaki Ebru Işık'ın, nöbetçi öğretmen İbrahim Gür tarafından sınıfta yüksek sesle konuştuğu gerekçesiyle kulağı çekildi. Ebru Işık'ın meme kısmından derisi yırtılan kulağına dört dişik atıldı. Baba Yücel Işık şikayetçi oldu. 
     Turnasuyu YİBO'da 25 Kasım günü meydana gelen olayda, 1'inci sınıf öğrencisi 7 yaşındaki Ebru Işık iddiaya göre, teneffüs sırasında sınıfta arkadaşlarıyla yüksek sesle konuştu. Bu sırada koridorda dolaşan nöbetçi Öğretmen İbrahim Gür, sınıfa girerek "Neden yüksek sesle konuşuyorsun'' diyerek Ebru Işıkküçük'ın kulağını çekti. 
     
     KANAYAN KULAĞI TUVALETTE YIKADI 

     Ebru Işık'ın meme kısmından derisi yırtılan kulağı aniden kanamaya başladı. Ebru Işık'ı hastaneye götürmek yerine, tuvalette kulağını yıkayan öğretmen İbrahim Gür, birşey olmamış gibi görevine devam etti. Hafta sonu tatili için evine gelen Ebru Işık, kulağındaki yarayı görererk paniğe kapılan babası 35 yaşındaki Yücel Işık'a olanları anlatıt. 
     Baba Işık, kızını Ordu Devlet Hastanesi'ne götürdü. Yapılan muayenede, Ebru Işık'ın yırtılan sağ kulağına 4 dikiş atıldı ve bir hafta rapor verildi. Baba Yücel Işık, "Eşimle birlikte çalıştığımız için pazartesi günü kızımızı okula bırakıyor, cuma günü de alıyorduk. Gece kızım bu olayı bana söyleyince, hemen sabah hastaneye götürdüm. Öğretmen hakkında Gülyalı İlçe Jandarma Karakolu'na şikayette bulundum'' dedi. 
     Öğretmen İbrahim Gür hakkında idari ve adli soruşturma başlatıldı. 
     
</TEXT>
</DOC>
