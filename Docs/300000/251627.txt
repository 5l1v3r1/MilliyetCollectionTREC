<DOC>
<DOCNO> 251627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sondun35.html </URL>
<DATE> 2004/06/29/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
ABD, Irak'ta Irak'ın parasını harcadı 
</HEADLINE>
<TEXT>

     ABD'nin, Irak'ın yeniden inşasının birinci yılında, kendi parasından daha çok Irak'ın parasını harcadığı bildirildi. 
     ABD Kongresi'nin bir raporuna göre, ülkenin yeniden yapılanmasında Amerikan fonlarından 3 milyar dolar harcanırken, Irak'ın parasından 8.3 milyar dolar harcandı. 
     Saddam Hüseyin sonrası Irak'taki yeniden inşa ve yardım çalışmaları için, Nisan ayı itibarıyla 58 milyar dolar ayrılmıştı. Bu miktarın 24 milyar doları Amerikan fonlarından, 13.6 milyar doları uluslararası yardımdan, 21 milyar doları da Irak'ın petrol gelirleri ve eski rejimin servetinden oluşuyordu. 
     Rapora göre, 24 milyarlık Amerikan fonlarından yalnızca 3 milyar doları harcanırken, Irak'ın gelirlerinden sağlanan paradan 8.3 milyar dolar sarfedildi. 
     
</TEXT>
</DOC>
