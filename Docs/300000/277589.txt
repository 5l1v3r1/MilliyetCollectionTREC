<DOC>
<DOCNO> 277589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/dunya/dun03.html </URL>
<DATE> 2004/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Diğer adaylara uyarı 
</HEADLINE>
<TEXT>


MİLLİYET Brüksel 


Avrupa Birliği Komisyonu, bugün yayımlayacağı raporlarda, Romanya, Bulgaristan ve Hırvatistan'ı da uyarmaya hazırlanıyor. Komisyon, Bulgaristan ve Romanya'ya, "Ekonomik ve yönetimsel reformlar tamamlanmadığı takdirde katılım bir yıl gecikebilir" mesajı verecek. Yeni aday Hırvatistan'a yönelik olarak ise, "demokrasi, özgürlük, insan hakları ve temel özgürlüklere saygı" konusu ön plana çıkarılıyor. Bu alanlarda yaşanacak olası aksamalar, Hırvatistan açısından müzakerelerin askıya alınması sonucunu doğuracak. Bulgaristan ve Romanya'nın normal şartlarda 2007'de üye olmaları öngörülüyor. Hırvatistan da 2005'in ilk aylarında müzakerelere başlayacak. Bu adayın 2009 yılında üye olması bekleniyor. 


</TEXT>
</DOC>
