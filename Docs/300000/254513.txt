<DOC>
<DOCNO> 254513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/siyaset/asiy.html </URL>
<DATE> 2004/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayaküstü düğün sorgusu 
</HEADLINE>
<TEXT>


Başbakan Erdoğan'ın kızının düğünü için Lütfi Kırdar Sergi Sarayı çevresine zırhlı araçlar yerleştirildi, bölgeden geçenlerin bazıları kısa sorgulamalara maruz kaldı 

Elvan Ezber 


Başbakan Recep Tayyip Erdoğan'ın kızının bugün yapılacak düğünü için alınan güvenlik önlemleri, dün uygulamaya konuldu. Lütfi Kırdar Rumeli Salonu'nda 17.30'da yapılacak nik h töreni için konuklar 16.30'dan itibaren salona alınacak. Yaklaşık yedi bin konuğun katılacağı nik hı İstanbul Büyükşehir Belediye Başkanı Kadir Topbaş kıyacak. Nik hta damadın ailesi, geline pırlanta ve inciden oluşan takılar takacak. Davetlilere, çini işlemeli nik h şekeri dağıtılacak. Erdoğan, basın mensuplarının "Heyecanlı mısınız " sorusuna karşılık "bu kadar tecrübeden sonra gayet sakin olduğunu" söyledi. 

'Kaybetmedik' 
Erdoğan, kız babası olarak neler hissettiğinin sorulması üzerine de, "Kızımızı ve erkek evladımızı evlendirdiğimizde kaybettiğimize inanmıyoruz. Her ikisi de hayatın birer kazanımı, cilvesidir. Bunlar kader planı içerisinde mukadder olan neticelerdir. Önemli olan mutluluğun tesis edilmesi" dedi. 
NATO Zirvesi'nde kullanılan "Polis" yazılı demir barikatlarla düğünün yapılacağı Lütfi Kırdar'ın çevresi yasak bölge haline getirildi. Zirve için kurulan güvenlik kameraları da devreye sokuldu. Lütfi Kırdar'ı çevreleyen caddelerin girişleri ve bağlantı noktalarına akrep olarak adlandırılan 15 zırhlı araç konuşlandırıldı. 

Şüphelilere sıkı arama 
Öte yandan, Lütfi Kırdar ve çevresinde, sivil polis sayısının çokluğu da dikkat çekti. Binanın çevresindeki park caddelerde dolaşan sivil polisler, şüpheli gördükleri kişileri durdurup sıkı aramadan geçirdi. 
Özellikle kamera ya da fotoğraf makineli kişilere, polis tarafından ayaküstü kısa bir sorgulama yapıldı. Şüpheli oldukları gerekçesiyle durdurulan kişilerin, kimlik bilgileri, ev ve işyeri adresleriyle ve telefon numaraları kaydedildi. 

'Erkek tarafına' 50 milyara patladı 

Düğün töreni 50 milyar liraya mal oldu. Düğün harcamasının tamamını Berat Albayrak'ın babası, yazar Sadık Albayrak'ın karşılayacağı öğrenildi. Harcamaların tutarı, salon kirası dahil 50 milyar lirayı buldu. Bunun 10 bin dolarını salon kirası oluşturdu. Erdoğan'ın geçen yıl yine Lütfi Kırdar'da gerçekleştirdiği oğlu Necmettin Bilal'in nik hıysa 40 milyar liraya mal olmuştu. 

Balayından sonra türbe ziyareti 

ESRA Erdoğan ile Berat Albayrak düğün ve balayının ardından kayınpeder Sadık Albayrak'la birlikte Şeyh Edebali'nin Bilecik'teki türbesini ziyarete gidecek. Yeni Şafak gazetesine konuşan Sadık Albayrak, balayı sonrasında çiftin ilk olarak Albayraklar'ın memleketi Trabzon'a el öpmeye, daha sonra Şeyh Edebali'nin türbesine ziyarete gideceklerini bildirdi. 


</TEXT>
</DOC>
