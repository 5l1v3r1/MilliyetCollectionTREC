<DOC>
<DOCNO> 299548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sonspo13.html </URL>
<DATE> 2004/12/21/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
İlk yarının teknik adam dosyası... 
</HEADLINE>
<TEXT>

     Birinci Süper Futbol Ligi'nde 2004-2005 sezonunun ilk yarısında, 18 takımda 25 teknik direktör görev aldı ve 7 kulüp, çalıştırıcısıyla yollarını ayırdı. 
     Ligdeki takımların 15'i Türk teknik adamla çalışmayı tercih ederken, yalnızca 3 büyük kulüpten Fenerbahçe, Alman Christoph Daum, Galatasaray, Rumen Gheorghe Hagi, Beşiktaş da İspanyol Vicente Del Bosque'ye takımı emanet etti. Yabancı teknik adamlardan ilk yarıda değişen olmadı. 
     Ligde 21 yerli çalıştırıcıdan 8'inin görevine son verilirken, 11 takım da teknik adamını değiştirmedi. 
     İlk yarıyı son sırada kapayan Akçaabat Sebatspor, 3 teknik adamla ilk yarıyı tamamladı. Bu takımda, Mehmet Birinci ve ardından Sadi Tekelioğlu'nun da görevlerinden ayrılmalarından sonra kırmızı-beyazlılar, son haftaki maçlarına da Şenol Kürkçüoğlu yönetiminde çıktı. 
     İlk yarıda 2 takımda birden görev yapan tek teknik adam olan Sakıp Özberk ise Konyaspor ve Ankaragücü'nde çalıştı. 
     Ligin ilk yarısında takımlarda görev yapan teknik direktörler ve görev süreleri hafta olarak şöyle 
     Akçaabat Sebatspor Mehmet Birinci 5 , Sadi Tekelioğlu 11 , Şenol Kürkçüoğlu 1 . 
     Beşiktaş Vicente Del Bosque 17 . 
     Büyükşehir Belediyesi Ankaraspor Samet Aybaba 17 . 
     Çaykur Rizespor Rıza Çalımbay 17 . 
     Denizlispor Giray Bulak 17 . 
     Diyarbakırspor Ümit Kayıhan 17 . 
     Fenerbahçe Christoph Daum 17 . 
     Galatasaray Gheorghe Hagi 17 . 
     Gaziantepspor Nurullah Sağlam 17 . 
     Gençlerbirliği Erdoğan Arıca 8 , Oğuz Çetin 9 . 
     İstanbulspor Erol Tok 17 . 
     Kayserispor Hüsnü Özkara 7 , Hikmet Karaman 10 . 
     Konyaspor Sakıp Özberk 6 , Hamza Hamzaoğlu 1 , Saffet Susiç 10 . 
     Malatyaspor Aykut Kocaman 17 . 
     Ankaragücü Reha Kapsal 14 , Sakıp Özberk 3 . 
     Sakaryaspor Necmettin Sert 5 , Şaban Yıldırım 12 . 
     Samsunspor Ertuğrul Sağlam 17 . 
     Trabzonspor Ziya Doğan 14 , İhsan Derelioğlu 3 . 
     
</TEXT>
</DOC>
