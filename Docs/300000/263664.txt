<DOC>
<DOCNO> 263664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/son/sonyas05.html </URL>
<DATE> 2004/08/15/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
''X-Men'', Halle Berry'siz geri dönüyor... 
</HEADLINE>
<TEXT>

     Bilim-kurgu klasikleri arasına adını yazdıran ''X-Men'', bu kez Halle Berry'siz geri dönüyor. Ünlü aktrisin çok para istemesine sinirlenen yapımcılar, tanınmış oyuncuya filmin üçüncüsünde rol vermedi. 
     Internetteki ''imdb'' sitesinin haberine göre, son günlerde ''Kedi Kadın-Catwoman'' filminde ''Storm'' adlı karakteri canlandıran Berry, çok para isteyince başrolden oldu. 
     Uzun süredir ünlü yıldızla görüşme masasında bulunan yapımcılar, sonunda yola Halle Berry olmadan devam etme kararı aldı. Berry'nin filmin kendi rolünün üzerine kurulması isteğini de geri çeviren yapımcılar, 37 yaşındaki oyuncuya kapıyı nazikçe gösterdi. 
     Filmde, eski kadroda yer alan ve yapımcıların anlaşmaya varmak üzere olduğu Hugh Jackman, Rebecca Romijn ve Famke Janssen'ın da aynı karakterleri canlandırması bekleniyor. 
     ''X-Men'' serisinin ilk halkası 2000 yılında, ikinci film ise 2003'te vizyona girmişti. Filmin üçüncüsünün 2006 yılında izleyici karşısına çıkması planlanıyor. 
     
</TEXT>
</DOC>
