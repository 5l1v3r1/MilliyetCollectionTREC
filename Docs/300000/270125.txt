<DOC>
<DOCNO> 270125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sonspo22.html </URL>
<DATE> 2004/09/08/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Akçaabat Sebatspor-Fenerbahçe maçı için üst düzey güvenlik önlemleri 
</HEADLINE>
<TEXT>

     Birinci Süper Futbol Ligi'nde cumartesi günü yapılacak Akçaabat Sebatspor-Fenerbahçe maçında üst düzeyde güvelik önlemleri alınacağı bildirildi. 
     Trabzon Emniyet Müdürü Ramazan Akyürek, AA muhabirine yaptığı açıklamada, maç öncesi veya sonrasında en ufak bir taşkınlığa izin vermeyeceklerini belirterek, ''Hem Trabzonspor, hem de Akçaabat Sebatspor'un taraftarı son derece centilmendir. Akçaabat Sebatspor ile Fenerbahçe arasında hafta sonu oynanacak maç öncesi veya sonrasında hiçbir olayın yaşanmayacağını tahmin ediyorum'' dedi. 
     Akyürek, her ihtimale karşı diğer maçlarda olduğu gibi bu maçta da üst düzeyde güvenlik önlemi alacaklarını kaydetti. 
     
</TEXT>
</DOC>
