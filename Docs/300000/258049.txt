<DOC>
<DOCNO> 258049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/son/sonspo02.html </URL>
<DATE> 2004/07/25/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Del Bosque'nin gözdesi İbrahim Üzülmez... 
</HEADLINE>
<TEXT>

     Beşiktaş'ın yeni teknik direktörü Vicente Del Bosque, siyah-beyazlıların oynadığı 6 hazırlık maçında en çok İbrahim Üzülmez'e şans tanıdı. 
     Siyah-beyazlılar, Avusturya ve Almanya'da yaptıkları kampta toplam 6 maç oynarken, İbrahim Üzülmez 5 maçta görev alıp, 441 dakika sahada kalarak, en çok forma giyen oyuncu oldu. 
     İbrahim Üzülmez'i 4 maçta görev alıp, 300 dakika oynayan yeni transfer Ali Güneş izlerken, Ümit Aydın da 5 maçta, 299 dakika ile 3. sırada yer aldı. 
     
     YENİ TRANSFERLER 

     Yeni transferlerden Çağdaş ve kaleci Murat Şahin 270'er, Berkant 261, Veysel 251, Okan Buruk 240, Fatih ile Mustafa Doğan 212, İbrahim Akın da 197 dakika forma giydi. 
     Kampa geç katılan yeni transfer John Carew ise Partizan ile yapılan hazırlık maçında şanssız bir şekilde sakatlanınca, sadece 1 maçta forma giyip, 20 dakika sahada kalabildi. 
     Gaziantepspor'dan alınan İbrahim Toraman ise Brondby ile oynanan ilk hazırlık maçında 90 dakika sahada kalırken, sakatlığı nedeniyle diğer maçlarda görev alamadı. 
     Del Bosque'nin her seferinde övgüyle bahsettiği Sergen Yalçın ise zaman zaman sakatlanması nedeniyle en az forma giyen futbolcular arasında yer alıp 3 maçta sadece 141 dakika oynayabildi. 
     
     FUTBOLCULAR VE OYNAMA SÜRELERİ 

     Beşiktaş'ın Avusturya-Almanya kampında yaptığı 6 hazırlık maçında futbolcuların oynadıkları süreler şöyle 
     

Futbolcu Maç Süre 1- İbrahim Üzülmez 5 441 2- Ali Güneş 4 300 3- Ümit Aydın 5 299 4- Tümer Metin 4 294 5- Daniel Pancu 5 273 6- Guiaro Ronaldo 3 270 7- Çağdaş Atan 3 270 8- Murat Şahin 3 270 9- Sinan Kaloğlu 3 266 10-Ahmed Hassan 5 264 11-Berkant Göktan 5 261 12-Veysel Cihan 4 251 13-Ahmet Yıldırım 4 247 14-Okan Buruk 4 240 15-Fatih Sonkaya 4 212 16-Mustafa Doğan 4 212 17-İbrahim Akın 4 197 18-Serdar Özkan 4 196 19-Yasin Sülün 3 186 20-Okan Koç 3 180 21-Emre Aşık 3 180 22-Oscar Cordoba 2 180 23-Sergen Yalçın 3 141 24-Ramazan Kurşunlu 1 90 25-İbrahim Toraman 1 90 6-Kaan Dobra 3 64 27-John Carew 1 20      
</TEXT>
</DOC>
