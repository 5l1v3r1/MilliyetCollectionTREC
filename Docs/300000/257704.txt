<DOC>
<DOCNO> 257704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sontur29.html </URL>
<DATE> 2004/07/23/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Önce 20 milyar lirasını kaptırdı, sonra tutuklandı... 
</HEADLINE>
<TEXT>

     Konya'nın Seydişehir İlçesi'nde, ortağının oğluna 20 milyar lira veren bir kişi, parayı geri alabilmek için ortağını kaçırınca, 72 yaşındaki babasıyla birlikte tutuklandı. 
     AA muhabirinin edindiği bilgiye göre, İzmir'de yaşayan İlker Kahraman 24 , Konya'nın Seydişehir İlçesi'nde yaşayan babası Akif Yıldırım'ı 42 arayarak ''Elimde 5 kilo 300 gram altın var. 20 milyar lira getirirsen altınları sana veririm'' dedi. 
     Yıldırım ise ''Sen bu altınları çalmışsındır, sana güvenmiyorum'' diyerek, eski eşinden olan oğlunun teklifini geri çevirdi. Akif Yıldırım'la birlikte çalışan ortağı Ahmet Aydın 35 ise ''20 milyar lirayı sen vermezsen ben veririm'' diyerek ikna ettiği baba Yıldırım'la birlikte İzmir'e gitti. 
     İzmir'de bir banka şubesinden çektiği 20 milyar lirayı İlker Karaman'a veren, ancak altınları alamayan Ahmet Aydın, ortağı Yıldırım'la birlikte Seydişehir'e geri döndü. 
     Olaydan yaklaşık 1 ay sonra ''İzmir'e gidip oğlundan paramızı alalım'' diyerek ortağı Akif Yıldırım'ı ikna eden Ahmet Aydın ve babası Yusuf Aydın 72 , otomobille gittikleri Karabulak Köyü yakınlarında Yıldırım'ın başına silah dayayarak zorla 10 milyarlık senet imzalattırdı. 
     Ardından Yıldırım'ı bir ağaca ayaklarından asan baba-oğul, ''20 milyar lirayı getirmezsen seni öldüreceğiz'' diye tehdit ederek serbest bıraktı. Yıldırım, olaydan hemen sonra polise giderek durumu anlattı. 
     Kısa sürede yakalanarak nöbetçi mahkemeye çıkarılan baba-oğul Ahmet ve Yusuf Aydın, adam kaçırma ve zorla senet imzalattırma iddiasıyla tutuklanarak Seydişehir Kapalı Cezaevi'ne gönderildi. 
     
</TEXT>
</DOC>
