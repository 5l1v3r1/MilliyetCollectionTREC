<DOC>
<DOCNO> 265487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/son/sonspo09.html </URL>
<DATE> 2004/08/22/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Song, A.Hassan’a karşı... 
</HEADLINE>
<TEXT>

     Galatasaray’ın Kamerunlu savunmacısı Song, 5 Eylül’de Dünya Kupası Afrika elemeleri grup maçında Beşiktaş’lı Ahmed Hassn ile savaşacak. 
     
     Pazubandın sahibi 
     Galatasaray’ın yeni transferlerinden olan Kamerunlu defans oyuncusu Rigobert Song, ülkesinin 5 Eylül’de Mısır ile yapacağı Dünya Kupası Afrika Elemeleri 3. Grup maçının kadrosuna çağrıldı. 28 yaşındaki tecrübeli savunmacının kendileri için büyük önem taşıyan ve 3. grubun en güçlü iki takımını karşı karşıya getiren karşılaşmada Kamerun’un başında kaptan olarak sahaya çıkacağı belirtildi. 
     
     Bir de Denizlili 
     Bu karşılaşma Türk futbolunu da yakından ilgilendiriyor. Çünkü ligin altınca haftasındaki Beşiktaş - Galatasaray derbisinden önce iki takımın da yıldız isimleri Song, Kamerun formasıyla Kahire’de Ahmed Hassan’ın Mısır’ına karşı mücadele edecek. Cim Bom’un diğer Kamerunlu’su Saidou ise milli takım kadrosuna çağrılmazken, Denizlispor’un file bekçisi Hamidou kadroya davet edildi. 
     
</TEXT>
</DOC>
