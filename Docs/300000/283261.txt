<DOC>
<DOCNO> 283261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sonyas15.html </URL>
<DATE> 2004/10/25/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Gitarı, Hititler mi keşfetti 
</HEADLINE>
<TEXT>

     İlk gitarın Hititler döneminde Çorum'da imal edildiği iddia edildi. 
     Alacahöyük Kazı Başkanı Prof. Dr. Aykut Çınaroğlu, AA muhabirine yaptığı açıklamada, Alacahöyük'teki sfenksli kapının sol kulesinin hatları üzerinde gitar ve tulum çalan 2 müzisyen figürü bulunduğunu söyledi. 
     Çınaroğlu, ''Sfenksli kapının sol kulesinin hatları üzerinde baş tanrıçanın simgesi ile başlayan figürler, kraliçe ve törene katılanlar, kurbanlık hayvan getirenler, kılıç yutan cambazlar, açlıktan duran merdivene tırmanan kişi, gitarlı müzisyenler ve boğa figürü ile son buluyor'' dedi. 
     Çorum Valisi Hüseyin Poroy da dünyada ilk gitarı Hititlerin imal edip çaldığını savundu. 
     Vali Poroy, Alman ve İspanyollardan önce Hititlerin gitarı kullandığını, Alacahöyük'teki sfenksli kapının sol tarafındaki Hitit kabartmalarında gitar figürü bulunduğunu belirtti. 
     
</TEXT>
</DOC>
