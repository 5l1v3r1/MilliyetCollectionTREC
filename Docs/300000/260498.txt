<DOC>
<DOCNO> 260498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/soneko21.html </URL>
<DATE> 2004/08/04/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Telsim'den aileleri özel ekonomik tarife... 
</HEADLINE>
<TEXT>

     Telsim, ''CepAile'' adlı yeni bir tarife sundu. 
     Telsim'den yapılan açıklamada, yeni tarifede, aile bireylerine dakikası 18 bin liradan ya da 5 dakikası 1 kontörden konuşma imkanı verildiği bildirildi. 
     CepAile tarifesinden yararlanan ailelerin, ekonomik tarifenin yanı sıra kendi aralarında ücretsiz olarak mesajlaşıp, kontör transferi yapabileceği, CepInfo ve CepAjanda servislerinden de ücretsiz yararlanabileceği belirtilen açıklamada, aile bireylerinin faturalı veya kontörlü hat seçebileceği duyuruldu. 
     CepAile kapsamında 500 kontör yükleyen abonelerin 100 kontör, 1000 kontör yükleye abonelerin ise 250 kontör hediye kazanacağı bildirildi. 
     Açıklamaya göre, CepAile kampanyasında aile dışına doğru yapılan aramalarda faturalı hatlar için Telsim İçi Avantaj, kontörlü hatlar için CepFlash paketinin tarifeleri geçerli olacak. 
     CepAile'yi kullanan faturalı hat aboneleri KDV dahil, ÖİV hariç olmak üzere aylık 2 milyon 900 bin lira sabit ücret ödeyecek. 
     CepAile hatları arasında indirimli görüşme yapılabilmesi için kontörlü hat abonelerinin, ayda bir defada en az 100 kontör yüklemeleri gerekiyor. 
     Aile içi bedava SMS ve indirimli görüşme promosyonunun 31 Aralık 2005 tarihine kadar geçerli olduğu CepAile kampanyasına, 30 Eylül tarihine kadar başvuru yapılabilecek. 
     
</TEXT>
</DOC>
