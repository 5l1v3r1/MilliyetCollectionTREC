<DOC>
<DOCNO> 293746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sondun35.html </URL>
<DATE> 2004/12/01/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Ukrayna'da acil ekonomik tedbirler... Parasal işlemlere sınırlama 
</HEADLINE>
<TEXT>

     Nihat Dağdelen AA 

Ukrayna Ulusal Bankası, ülkenin bankacılık sisteminden para çekimini sınırlandıracak acil tedbirler aldı. 
     Ülkede hem muhalefet hem de iktidar, tırmanan bir ekonomik kriz konusunda uyarılarda bulunurken, siyasi gerginliğin yarattığı belirsizlik nedeniyle endişeye kapılan Ukraynalılar, gerginliğin tırmanmasıyla bankalara koşmuş ve paralarını çekmeye başlamıştı. 
     Ukraynalıların paralarını çekmek için bankalara hücum etmesi, ülkede enflasyon oranının artması endişesini yaratırken, Ukrayna Merkez Bankası bankalardan çekilecek para miktarını ve döviz alım işlemlerine sınırlama getirdi. Sınırlamalar, bu sabahtan itibaren yürürlüğe girdi. 
     Ukrayna'da siyasi belirsizliğin devam etmesinin, doların karaborsada yüzde 10 oranında artmasına neden olduğu kaydedildi. 
     Ekonomisi de ülke siyasetiyle aynı hatlar üzerinde bölünmüş durumda olan Ukrayna'da hedef piyasa olarak Batı Avrupa görülüyor. 
     Ukrayna'nın doğu bölgesi batısına göre sanayileşmişken, doğu bölgesinin ekonomisi de Rusya ile yaptığı ticarete bağımlı durumda. 
     Uzmanlar, ülkede yaşanan siyasi krizin ekonomik bir çöküşe neden olacağı endişesinin biraz ''abartılı'' olduğunu kaydettiler. 
     
</TEXT>
</DOC>
