<DOC>
<DOCNO> 269936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/spor/spo15.html </URL>
<DATE> 2004/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Sıra geldi engellilere 

ATİNA'DA düzenlenen olimpiyat oyunlarından sonra şimdi de engelli sporcular aynı şehirde Paralimpik Oyunları'nda mücadele verecek. Ülkemizi temsil edecek kafileyle dün bir basın toplantısı düzenleyen Gençlik ve Spor Genel Müdür Vekili Mehmet Atalay, madalyalarla geri döneceklerini belirtti. 

Ülkerspor İtalya'ya gitti 

ÜLKERSPOR hazırlık kampı için İtalya'nın Bormio kentine gitti. Kulüp menajeri Hakan Artış, Bormio'da ağırlık, kondisyon ve teknik çalışmalar yapacaklarını belirterek, "Ayrıca Avrupa'nın ünlü takımlarının mücadele edeceği Bormio, PAOK, Scavolini ve Asvel turnuvalarına katılacağız" dedi. 

Ömer Rıza Türk vatandaşı 

SAKATLIĞI nedeniyle 2 ay sahalardan uzak kalacağı açıklanan Denizlisporlu Ömer Rıza, Türk vatandaşlığına alındı. Kuzey Kıbrıs Türk Cumhuriyeti asıllı İngiliz vatandaşı olan golcü futbolcunun Bakanlar Kurulu tarafından kabul edilen vatandaşlık başvurusunu, Cumhurbaşkanı Ahmet Necdet Sezer de onaylandı. 

Barış'ın gücü yetmedi 

AKBANK Private Banking TED Open Uluslararası Tenis Turnuvası'nda ilk tur karşılaşmaları dün başladı. Tarabya'daki TED kortlarındaki turnuvada bir numaralı seribaşı Lüksemburglu Gilles Müller, ilk maçında Fransız Pequery'yi 7 - 5, 6 - 2 yendi. Barış Ergün ise İtalyan Dell'Acqua'ya üç sette kaybetti. Çiftlerde de Barış Ergüden - Haluk Akkoyun, Çek Levinsky - Luxa'ya 6 - 0, 6 - 3 yenilerek elendi. Bugün dünyaca ünlü İsviçreli Marc Rosset korta çıkacak. 


</TEXT>
</DOC>
