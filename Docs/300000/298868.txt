<DOC>
<DOCNO> 298868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/yazar/yilmaz.html </URL>
<DATE> 2004/12/19/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
"Beni bankanın tahsilatı ilgilendirir" 
</HEADLINE>
<TEXT>

Vakıfbank Genel Müdür Yardımcısı Hüseyin Durmaz'a, Alaattin Çakıcı ile ilişkisi bilinen Erol Evcil'in Say Metal'deki konumunu sorduğumda, "Emniyet birimlerinde çalışın" önerisi ile karşılaştım 

Başbakan Yardımcısı ve Devlet Bakanı Abdüllatif Şener, Malki cinayeti nedeniyle 34 ay cezaevinde yatan ve Alaattin Çakıcı ile ilişkisi bilinen Erol Evcil'i, TMSF bünyesindeki Sivas Demir Çelik İşletmeleri SDÇİ ile, İzmir'deki Er Ege Metal şirketi arasındaki para trafiğini öğrenmek üzere görüşmeye davet ettiğini açıkladı. 
İkili, SDÇİ ve Evcil'in olduğu öne sürülen Er Ege Metal arasındaki "ortaklığı" görüştü. 
Geçtiğimiz günlerde bu sütunlarda okuyanlar hatırlayacaklar, Er Ege Metal olarak anılan şirket, İzmir'deki Ege Metal'in mülkü üzerinde faaliyetlerini sürdürüyor. Ege Metal'in mülkiyeti ise Vakıfbank'ın. Banka 50 milyon dolar kredi borcu olan Ege Metal'i icradan satın almıştı. Banka Ege Metal'in işletmesini, sahiplerinin kurduğu Say Metal'e devretti. 
Bu arada Say Metal'in kurucusu demir çelik sektörünün yakından tanıdığı Mustafa Ergün ile ortakları arasında anlaşmazlık çıktı, olay büyüdü. Başbakanlık Teftiş Kurulu müfettişleri, Vakıfbank'ta konu ile ilgili araştırma yürüttü. 
Say Metal olarak anılan şirket, bugün Er Ege Metal levhası taşıyor ve ticari faaliyetlerini aynı isimle sürdürüyor. 
Şener'in Evcil'den aldığı bilgiye göre, Er Ege Metal'i Evcil'in yakınları işletiyor. Sivas'tan Meclis'e giren Şener, Er Ege Metal'in, SDÇİ ile ilgili politikasına ilişkin Evcil'e talimat veriyor, "SDÇİ'yi Sivas'tan taşımayın" diyor... 
Bu arada olayın bir başka muhatabı Vakıfbank ne yapıyor 
Vakıfbank Genel Müdür Yardıcısı Hüseyin Durmaz ile aramızda şu konuşma geçiyor 

Say Metal ile protokol yaptınız, ancak bugün aynı işletme Er Ege Metal olarak faaliyet gösteriyor. İşletmecinin işletmecisi veya kiracısı olur mu 
Protokolü bilmiyorum, biz alacağımıza bakarız. Say Metal borcunu tıkır tıkır ödüyor. Bağcıyı mı dövmek istiyorsunuz, üzüm mü yemek 

Ne kadar ödüyor 
5 milyon dolar. 

Ödeme bittiğinde Ege Metal'in mülkiyeti Say Metal'e geçecek mi Geçecekse, Say Metal ile aranızdaki protokol bir satış vaadi sözleşmesi mi 
Evet. 10 yıl daha ödeyecekler, borç bitince mülkiyet Say Metal'e geçecek. Faiz ve anapara ödemesi olarak banka iyi bir anlaşma yaptı. 

Say Metal, Er Ege Metal olarak faaliyet gösterebilir mi 
Basında ortaklar birbirini vurdu falan diye haberler çıktı, mafya bağlantıları var mı bilemem. Muhatabım Say Metal'dir. 

Kiracının kiracısı olur mu 
Sağlam pabuç değillermiş, birbirlerini vurmuşlar bunlar beni ilgilendirmez bankanın borcunu tahsil etmesinde yanlış var mı 

Ben bu paranın kara mı, ak mı olduğu ile de ilgileniyorum kaldı ki Emniyet de bu yönde soruşturma yapıyor... 
Ahmet mi, Mehmet mi işletiyormuş beni ilgilendirmez. Say Metal isterse 10 tane şirket kursun. 

Emniyet'in soruşturması sizi de kapsamıyor mu 
Bize gelmediler siz neyi öğrenmek istiyorsunuz Bilgi vermek zorunda değilim 

Emniyet birimlerinin araştırdığı karapara kaynaklarını... 
O zaman Emniyet birimlerinde çalışın 

Neyle ilgiliydi Size bir hatırlatma yapmak istiyorum. 
Hasan İncekara, TMSF yönetim kurulundan geçtiğimiz ay istifa etmişti. Şener, "İncekara'nın istifasını istedim, ancak konu Evcil ile ilgili değildi" açıklaması yapmıştı. 
İncekara, TMSF'den önce görev aldığı Vakıfbank yönetim kurulundan da, "kredi takibi" söylentisi çıktığı sırada istifa etmişti. 
İncekara'nın Vakıfbank'tan ayrılma nedenini sorduğumda ise Durmaz istifa mı, genel kurul dönemi mi hatırlamıyor. Bankada 1998 yılından bugüne yönetim kurulu üyesi olarak da görev alan Durmaz, İncekara'nın görev süresini 2002 - 2003 olarak aktarıyor. Oysa ayrılma tarihi 2004 başı... 
İncekara ise Evcil ile yaptığı bir telefon görüşmesinin amirlerinin bilgisi dahilinde olduğunu ileri sürmüştü. 
İncekara'nın Evcil görüşmesine bağlı olarak sığındığı liman TMSF'ye geçen bankalara olan kredi borçlarından dolayı alacaklılar listesinde olması. 

İncekara, Vakıfbank'tan da istifa etmiş Hasan İncekara, Demir - Kazahstan Bank genel müdürlüğü döneminde, bankaya BDDK'nın el koyması üzerine bir süre BDDK Başkanı Engin Akçakoca ile çalıştı. BDDK'dan, uyuşmazlık nedeniyle ayrıldığı ileri sürüldü. İncekara, Şener'in BDDK'dan sorumlu danışmanı oldu. Aynı dönemde İncekara TMSF kurul üyeliğine atandı. 16 Ocak 2003 - 30 Ocak 2004 tarihleri arasında görev yaptığı Vakıfbank yönetim kurulu üyeliğinden istifa eden İncekara, TMSF'ye 13 Ocak'ta atanmıştı. Genel kurul öncesi istifalar, bankacılık camiasında "istifanın istenmesi" olarak okunur. Say Metal'in banka ile protokolü sürdüğü dönemde Vakıfank'ta olan İncekara, söylendiği gibi sağlık nedenleriyle ilgili olarak TMSF'den istifa ettiyse, yeni görev yeri DPT, rehabilitasyon merkezi mi 



</TEXT>
</DOC>
