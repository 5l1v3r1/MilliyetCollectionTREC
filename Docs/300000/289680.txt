<DOC>
<DOCNO> 289680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/guncel/gun90.html </URL>
<DATE> 2004/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Kenan, kaç kurtar kendini .. 

Ülkemizde bir Hollywood yapımcısı film çekeceği için zil takıp oynadık...Film, Gılgamış destanını anlatacak, ülke tanıtımı açısından oldukça yararlı olacaktı...Filmin bütçesi 20 milyon dolar olacak, Türk oyuncular da filmin bazı rollerinde yer alacaktı. Kendilerine Hollywood'un kapıları sonuna kadar açılacak, Brad Pitt, George Clooney, Angelina Jolie muhtemelen işsiz kalacaklardı ..Hollywood yapımlarında, oyunculara çok büyük paralar verilir, bazen film bütçesinin yarısı onlara giderdi. Büyük para kazanılacaktı bu işten, çok büyük ..Oyuncu seçimi için ülkenin ünlü kadınlarıyla yenen yemekler, bir türlü başlayamayan çekimler, yapımcının "yahu bir yerden kredi bekliyorduk, gelmedi" açıklaması... Rezaletin bini bir para .. 
Bardağın taşmasına bir damla kalmıştı, o da düştü çok şükür. Beğeniriz, beğenmeyiz, ayrı mesele, fakat, önce filmde oynayacağı açıklanan, adı filmin afişine dahi yazılan Hande Ataizi, filmde oynamaktan vazgeçince, aşağıdaki sorulara cevap bulmamız şart oldu... 
Onca yenen yemekten ve harcanan zamandan sonra seçilen Hande Ataizi'ne 5000 dolar teklif edildiyse, başrollerden birinde oynayacak olan Kenan İmirzalıoğlu'na ne kadar ödenecektir Hadi diyelim ki 10 katı olsun, 50 bin doları biz versek, Kenan Bey bizim çekeceğimiz bir filmde oynamayı kabul eder mi Hollywood'da, "iddialı" bir filmde ortalama bir rolü oynayan bir kişiye verilen para ne kadardır Hollywood'da bir figüranın günlük ücreti ne kadardır Beni Atoori sayı saymayı bilmekte midir, ya da hiç dayak yememiş midir Kışın ortasında, bir bölümü kumlarda, bir bölümü ormanda geçen bu film nasıl çekilecektir Destandaki ünlü kavga sahnesinde, kumlar havaya nasıl uçurulacaktır "Hollywood'dan geldim" diyen bu kişilere "Öyle mi, neresinden Hangi işleri yaptıydın sen " demek neden kimsenin aklına gelmedi Hala neden kimsenin aklına gelmiyor Hollywood'da "şu adamı susturalım, imajımızı rezil etti" diyecek bir babayiğit yok mudur Kenan İmirzalıoğlu, bu filmden kendisine bir fayda geleceğine inanmakta mıdır 
Daha ne diyelim yahu, adam 5000 dolara "Hollywood prodüksiyonunda" oyuncu oynatıyor. Selam verdik, borçlu çıkmak üzereyiz... Bu konu hakkında ilk eleştirel yazıyı yazma gafletinde bulunduğumuz için üçüncü ve son yazıyı da yazmak zorunda kaldık. Daha ne diyelim yahu .. Belki sayın Dr. İsmet Salu son noktayı koyar Belki... 

Her şey yağmurlu bir gece sonrası, şemsiyemi çabuk kurusun diye ters çevirip yere koymamla başladı... 
Adam Satellite çanak antenin mucidi 

Türk Lirasına yapılan ayıplar Top10 

Not "Yeni"sine yapmayalım babında .. 
1 Üzerine yazılan yazılar 5 dakika sonra arkasını çevir, şimdi değil salak 5 dakika sonra demedik mi... 
2 Üzerine yazılan numaralar 0123 456 789 seni ateşli gecelere davet ediyorum, ara beni boya beni... 
3 Üzerine yazılan hatırlatıcı notlar... buraya kadar 250 milyon... 
4 Buruşturularak cebe sokulup taşınması... ya bu "biraz" kırışmış geçer di mi 
5 Evlilik, sünnet gibi cemiyetlerde toplu iğnelerle ile delik deşik edilmesi... 
6 Üzerine resim eklemeler Atatürk'e saç, sakal, bıyık çizilmesi... 
7 Koli bandıyla pvc'vari yapıştırılıp kaplanması... 
8 Elektrik bandıyla siyah-sarı onarılmaya çalışılması... 
9 Uçak, gemi, fişek gibi bilumum kağıt katlama sanatının sergilenmesi... origami 
10 Yazın, yolda erimiş sakızın üzerine metal 250.000 TL yapıştırıp yoldan geçenlerin eğilip almaya çalışmalarını izlemek ve başarısızlıklarıyla fütursuzca eğlenilmesi... 

Derhal Tüneyin 
"Buradaki her kızın tepemde yeri vardır..." b b 
</TEXT>
</DOC>
