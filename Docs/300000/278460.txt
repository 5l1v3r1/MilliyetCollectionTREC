<DOC>
<DOCNO> 278460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sontur09.html </URL>
<DATE> 2004/10/08/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
'Kızım için öğretmeniyle yattım ..' 
</HEADLINE>
<TEXT>

     Kerem PULGAT- Zafer SAMANCI DHA 

KONYA'da eşinden ayrılan 42 yaşındaki Arzu K., Konya Lisesi öğretmeni 56 yaşındaki Ali Ünen'in, 16 yaşındaki E.Y'yi sınıf geçirmek vaadiyle, kendisiyle cinsel ilişkiye girdiğini öne sürdü. Arzu K.'nin dilekçeyle başvurusu üzerine Milli Eğitim Müdürlüğü öğretmen Ali Ünen'le ilgili soruşturma başlattı. 
     Arzu K.'nın, Konya Lisesi Müdürlüğü'ne verdiği şikayet dilekçesindeki iddialara göre olay şöyle gelişti 
     Konya Lisesi'nde okuyan ve geçen yıl 2'nci sınıfı tekrar eden E.Y.'nin annesi Arzu K., öğretim yılının sonuna doğru kızının derslerini öğrenmek için okula gitti. Tarih dersi başta olmak üzere kızının bazı derslerinin zayıf olduğunu öğrenen Arzu K.'ya yardımcı olacağını söyleyen Tarih öğretmeni Ali Ünen telefon numarasını aldı. 32 yıllık öğretmen Ali Ünen, telefonla aradığı Arzu K'ya, kızının sınıf geçmesini sağlayabileceğini söyledi. Arzu K., bundan sonraki gelişmeleri şöyle anlattı 
     "Ali Ünen, beni telefonla arayıp randevu verdi. Güvendiğim için aklıma kötü bir şey gelmedi. Randevu verdiği yerde buluştuk ve otomobiliyle beni evine götürdü. Ne yapmak istediğini sorduğumda Endişelenme. Kızının geleceği için sana iyilik yapacağım' dedi. Eşinden ayrı yaşadığını söyledi. Birlikte yemek yedik, içki içtik. Bana, Eğer benimle birlikte olursan kızını kaldığı derslerden geçiririm' dedi. Kızım sınıf tekrarı yaptığı için bunalımdaydı. Eğer bir kez daha kalırsa intihara sürüklenebilirdi. Bu yüzden öğretmenle birlikte oldum.'' 
     
     KIZI KALINCA ŞİKAYETÇİ OLDU 

     Yıl sonu geldiğinde kızı E.Y.'nin Matematik, Fizik, Kimya ve Biyoloji derslerinden kaldığı için okuldan atıldığını anlatan Arzu K., okula giderek öğretmen Ali Ünen'e hesap sorduğunu söyledi. Okul yönetimi tarafından polis zoruyla dışarı çıkarıldığını belirten Arzu K., daha sonra şikayet dilekçesi yazarak, yaşadıklarını okul yenetimine bildirdi. Şikayet dilekçesini işleme koyan okul yönetimi, Meram İlçe Milli Eğitim Müdürlüğü'ne konuyu iletti. Ünen hakkında, dilekçe üzerine idari soruşturma başlatıldı. 
     
     İYİLİK YAPMIŞ 

     Evli ve 3 çocuk babası Ali Ünen, veli Arzu K.'nın kendisini tahrik ettiğini ve ilişkiye girdiğini doğruladı, ancak karşılığında hiçbir vaatte bulunmadığını söyledi. 
     Ünen, "Kızı benim dersimden de kalıyordu. Ancak çocuk bir kez daha yıl tekrarı yapmasın diye kendi dersimden geçirdim. Ben ona iyilik yaptım. Bana teşekkür etmesi gerekirken, olayı büyütmesine hiç bir anlam veremiyorum'' dedi. 
     
     E.Y.'NİN GÜNLÜĞÜ 

     İkinci kez sınıfta kalınca okuldan atılan E.Y. annesi ile öğretmeni arasındaki ilişkiyi öğrenince yıkıldı. Yaşadıklarını Tek dostum' dediği günlüğüne yazan E.Y. şu ifadelere yer verdi 
     "Bu hayat ve insanlar umutlarımı çaldılar. Geleceğimi yok ettiler. Artık hiç bir şey istemiyorum. Ağlamak istemiyorum. Ne zamana kadar ayakta kalacağım bilemiyorum. Hayallerim ve dileklerim gerçekleşmedi. Gücüm kalmadı, gücüm olsaydı vazgeçmezdim ama yoruldum. Artık dayanamıyorum. Kayboldum, neredeyim, nereye gidiyorum, ne yapıyorum Bilmiyorum.'' Talihsiz E.Y, artık okumak istemediğini söyledi. 

     
</TEXT>
</DOC>
