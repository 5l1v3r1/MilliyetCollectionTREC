<DOC>
<DOCNO> 257649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sonspo05.html </URL>
<DATE> 2004/07/23/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Kulüplerden tren kazasında ölenler için başsağlığı mesajları... 
</HEADLINE>
<TEXT>

     Galatasaray Kulübü, Sakarya'nın Pamukova İlçesi'nde meydana gelen tren kazasında yaşamını yitirenler için başsağlığı mesajı yayınladı. 
     Sarı-kırmızılı kulübün resmi internet sitesinden yapılan açıklamada, şöyle denildi 
     ''İstanbul-Ankara seferini yapan Yakup Kadri Karaosmanoğlu Ekspresi'nin, Sakarya'nın Pamukova İlçesi yakınlarında raydan çıkması sonucu meydana gelen kazada hayatını kaybeden vatandaşlarımıza Allah'tan rahmet, yakınlarına başsağlığı, yaralanan vatandaşlarımıza acil şifa dileriz.'' 
     
     FENERBAHÇE BAŞSAĞLIĞI MESAJI YAYINLADI 

     Fenerbahçe Kulübü, Sakarya'nın Pamukova İlçesi'nde meydana gelen tren kazasında yaşamını yitirenler için başsağlığı mesajı yayınladı. 
     Sarı-lacivertli kulübün resmi internet sitesinden yapılan açıklamada, şöyle denildi 
     ''Birçok vatandaşımızın hayatını kaybettiği, birçoğunun da yaralandığı hızlı tren kazasını büyük bir üzüntü içinde öğrenmiş bulunuyoruz. 
     Tüm ülkemizi olduğu gibi bizleri de yasa boğan bu kazada hayatlarını kaybeden vatandaşlarımıza Tanrı'dan rahmet, kederli aileleri ve yakınlarına başsağlığı, yaralananlara ise acil şifalar dileriz.'' 
     
</TEXT>
</DOC>
