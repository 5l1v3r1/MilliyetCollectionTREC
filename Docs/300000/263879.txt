<DOC>
<DOCNO> 263879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/son/sontur14.html </URL>
<DATE> 2004/08/16/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Topbaş ''Endişemiz 1 yılda yağacak yağmurun 1 saat içinde düşmesi'' 
</HEADLINE>
<TEXT>

     İstanbul Büyükşehir Belediye Başkanı Kadir Topbaş, kentte bugünden itibaren sel ve su baskınlarına yol açabilecek şiddetli yağış beklentisine ilişkin, ''Şu anda henüz teyakkuz halindeyiz. Hava şartları her an değişebilir'' dedi. 
     İstanbul Valisi Muammer Güler, kentte etkisi artan yağıştan dolayı saat 15.30'dan itibaren resmi dairelerin mesailerini erken bitirmeleri talimatı verdiğini bildirdi. 
     Vali Güler, basın mensuplarına yaptığı açıklamada, ''Resmi dairelere, saat 15.30'dan itibaren mesailerini erken bitirmeleri konusunda talimat verdim. Yarın da eğer buna gerek kalırsa, saat 15.30 itibariyle yine kendilerinin mesailerini erken bitirmelerini istedim. Tabii kritik personel hariç olmak üzere...'' dedi. 
     Topbaş, Kağıthane'deki Büyükşehir Belediyesi Afet Koordinasyon Merkezi'nde AKOM yaptığı açıklamada, İstanbul'da metrekareye düşen yağış miktarının ortalama 55 kilogram olacağının tahmin edildiğini anlatarak, bazı noktalarda bunun 100 kilogramı bulabileceğini kaydetti. 

     
</TEXT>
</DOC>
