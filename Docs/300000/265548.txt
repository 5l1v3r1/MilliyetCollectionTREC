<DOC>
<DOCNO> 265548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/ekonomi/eko06.html </URL>
<DATE> 2004/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de internet kullanımı artıyor 
</HEADLINE>
<TEXT>



Türkiye'deki internet kullanım oranı, 1999 - 2002 yılları arasında yüzde 988.9 oranında artarak 4.9 milyona ulaştı. Dünya Bankası verilerini baz alarak yapılan hesaba göre, 1999'da Türkiye'de 450 bin kişi olan internet kullanıcı sayısı, 2002'de 4.9 milyona çıktı. Aynı dönemde dünyadaki internet kullanıcı sayısı ise 183 milyondan 683 milyon kişiye çıkarak, yüzde 240'lık artış gösterdi. Böylelikle Türkiye'de internet kullanımı konusunda yüzde 7'lik penetrasyon oranına ulaşılmış oldu. Kişisel bilgisayar sayısı açısından ise bu dönemde dünya ortalamasında her bin kişiye 101 kişisel bilgisayar düşerken, bu rakam Türkiye'de 45 adette kaldı. Bu arada 1999 - 2002 döneminde Türkiye'de, bin kişiye düşen sabit ve mobil telefon hattı sayısı ise yüzde 95.3 arttı ve 322'den 629'a çıktı. 


</TEXT>
</DOC>
