<DOC>
<DOCNO> 255192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sontur36.html </URL>
<DATE> 2004/07/13/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
'Kiminle istersem sevişirim' dedi, öldürüldü... 
</HEADLINE>
<TEXT>

     Trabzon'un Değirmendere Mahallesi'nde Dağıstan uyruklu Tahkmina Kadadova'yı tabancayla vurarak öldürdüğü gerekçesiyle tutuklanan Yılmaz Köse'nin yargılanmasına başlandı. Trabzon Ağır Ceza Mahkemesi'ndeki duruşmaya tutuklu sanık Yılmaz Köse katıldı. 
     Trabzon Ağır Ceza Mahkemesi'nde "Kasten adam öldürmek" suçundan 30 yıl ağır hapis istemiyle yargılanan Yılmaz Köse, ilk kez hakim karşısına çıktı. Duruşmada, öldürdüğü Tahkmina Kadadova' dan sık sık "Rahmetli" diye söz eden Köse, cinayeti şöyle anlattı 
     "Rahmetli Tahkmina ile 2 yıl önce tanıştık. Hayat kadınlığı yapıyordu. Birkaç kez birlikte olduk. Tahkmina bir gün bana sadece benimle birlikte olmak istediğini söyledi. Kabul ettim ve kendisine otel odası tuttum. Sürekli birlikte oluyorduk ve tüm ihtiyaçlarını karşılıyordum. Karı-koca hayatı yaşıyorduk. Rahmetliyi sevmiştim. Ona ev tutacaktım. Olay günü yanında 2 erkekle dolaşırken gördüm ve 'Bunların senin yanında ne işi var ' dedim. Bana, 'İstediğimle seks yaparım. Anan değilim, bacın değilim. Sana ne Seni kullanıp paranı yedim. Şimdi s..tir git' dedi. Bir anda kendimi kaybettim. Silahımı çekerek bir el ateş ettim. Gerisini hatırlamıyorum''. 
     Trabzon'un Değirmendere Mahallesi Çarşıiçi Sokakta Dağıstan uyruklu Tahkmina Kadadova 28 Mart 2004'de vurularak öldürülmüştü. Olayın zanlısı olarak yakalanan Yılmaz Köse, tutuklanmıştı. 

     
</TEXT>
</DOC>
