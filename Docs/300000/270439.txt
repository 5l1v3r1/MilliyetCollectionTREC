<DOC>
<DOCNO> 270439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sonspo04.html </URL>
<DATE> 2004/09/09/ </DATE>
<TIME> 00.30 </TIME>
<AUTHOR>  </AUTHOR>
<HEADLINE>
Favoriler bu kez kazandı İşte dün gecenin toplu sonuçları... 
</HEADLINE>
<TEXT>

     2006 Dünya Kupası Avrupa elemelerinde 8 grupta 2. maçlar geride kalırken ilk maçlarda şok sonuçlar alan Avrupa futbolunun devleri, bu kez kazanmayı bildi. Dün gecenin en farklı sonucuna Liechtenstein'ı 7-0'la bozguna uğratan Slovakya imza attı. 
     
     İngilizler Polonya'dan şen dönüyor 

     Eleme maçlarının açılışnda 2-0 önde götürdüğü maçta Avusturya'dan 2 dakikada 2 gol yiyerek şaşkına dönün İngiltere bu kez Polonya deplasmanındaydı. J. Defoe ile öne geçen Britanyalılar, maç 1-1 giderken A. Glowacki'nin kendi kalesine attığı golle kötü gidişe dur dedi. Bu sonuçla, teknik direktör Eriksson ferahlamış oldu. 
     
     Fransa bu kez güldü 

     1998 Dünya ve 2000 Avrupa Şampiyonu Fransa, kötü sonuçların ardından Faroe Adaları'nı deplasmanda 2-0'la geçerek rahat bir nefes aldı. Üç gün önce kendi evinde İsrail ile berabere kalarak tüm ülkeyi hayalkırıklığına uğratan Horozlar, bu kez Guily ve Cisse'nin golleriyle 3 puanla tanıştı. 
     
     Del Piero İtalya'ya hayat verdi 

     5. Grubun favorisi İtalya, 3 puanla başladığı grup elemelerinde 2. maça çıktığı Moldova'da da galip gelerek puanını 6'ya çıkardı. Gök-mavililere 3 puanı getiren tek gol Juventuslu tecrübeli golcüleri Alessandro Del Piero'dan geldi. 
     
     Hırvatlar, İsveç'i evinde devirdi 

     Malta'yı deplasmanda 7-0 yenerek grup maçlarına fırtına gibi giren İsveç, kendi evinde Hırvatistan'a 1-0'la boyun eğdi. İsveç'i yıkan golü Hırvatistan'dan Srna kaydetti. 
     
     Portekiz, son 15 dakikada 4'ledi 

     Son Avrupa finalisti Portekiz ise 75. dakikaya 0-0 berabere girdiği Estonya maçında Chiristiano Ronaldo, Helgar Postiga 2 ve Pauleta'nın arka arkaya attığı gollerle sahadan farklı galip ayrıldı. 
     İşte dün gecenin toplu sonuçları... 
     

1.GRUP 2.GRUP Andorra 1 5 Romanya Kazakistan 1 2 Ukrayna Ermenistan 0 2 Finlandiya Gürcistan 2 0 Arnavutluk Hollanda 2 0 Çek Cumhuriyeti Yunanistan 0 0 Türkiye 3.GRUP 4.GRUP Lüksemburg 3 4 Letonya Faroe Adaları 0 2 Fransa Slovakya 7 0 Liechtenstein İsrail 2 1 Kıbrıs Rum Kesimi Portekiz 4 0 Estonya İsviçre 1 1 İrlanda Cumhuriyeti 5.GRUP 6.GRUP Norveç 1 1 Belarus Avusturya 2 0 Azerbaycan Moldova 0 1 İtalya Polonya 1 2 İngiltere İskoçya 0 0 Slovenya Galler 2 2 K.İrlanda 7.GRUP 8.GRUP Litvanya 4 0 San Marino İsveç 0 1 Hırvatistan Bosna Hersek 1 1 İspanya Macaristan 3 2 İzlanda      

     
</TEXT>
</DOC>
