<DOC>
<DOCNO> 261460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/ekonomi/eko06.html </URL>
<DATE> 2004/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yeni program, kaynak bulmayı kolaylaştırır' 
</HEADLINE>
<TEXT>


ANKARA Milliyet 

Türkiye Odalar ve Borsalar Birliği TOBB Başkanı Rifat Hisarcıklıoğlu, IMF ile yapılacak yeni stand - by'ın, Türkiye'nin borçlarının çevrilmesi ve düşük faizle borçlanılması açısından önemli olduğunu söyledi. 
Hisarcıklıoğlu, "Çünkü önümüzdeki dönemde yaklaşık 23 milyar dolarlık bir geri ödeme var IMF'ye... Bunun finansmanı nasıl olacak bu belli değildi" dedi. Foto Muhabirleri Derneği'ni ziyaret eden Hisarcıklıoğlu, gazetecilerin sorularını yanıtlarken, yurtdışından kaynak arayışının daha rahat olması ve reel faizlerin daha düşük olacağı inancıyla da IMF ile yapılacak yeni bir stand - by düzenlemesinin önemli olduğunu vurguladı. 
Programın mutlaka sosyal sorunları ele alması gerektiğini de kaydeden Hisarcıklıoğlu, işsizlik sorunun çözümü için yatırım ortamının iyileştirilmesi gerektiğini söyledi. 


</TEXT>
</DOC>
