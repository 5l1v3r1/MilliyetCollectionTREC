<DOC>
<DOCNO> 274080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sonyas03.html </URL>
<DATE> 2004/09/22/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
En yavaş olan kazandı 
</HEADLINE>
<TEXT>

     Tansel KORKMAZ ÇİVRİL Denizli , DHA 
DENİZLİ'nin Çivril İlçesi'nde bu yıl 10'uncusu düzenlenen Elma ve Kültür Festivali'nde, Kısa ve uzun mesafede, en yavaş bisiklet sürme' yarışması yapıldı. 
     Üç gün süren Elma ve Kültür Festivali'nde konferans, konser, panel gibi etkinliklerin yanı sıra çeşitli yarışmalar da düzenlendi. Yarışmaların en ilginci ise, kısa ve uzun mesafede en yavaş sürücünün belirlendiği bisiklet yarışı oldu. Yarışçılar, bisikletin dengesini kaybetmeden ve ayağı yere değmeden 500 metre ve 5 kilometrelik iki etabı sonuncu bitirmek için çaba harcadı. 
     500 metrelik kısa etabın birincisi Necati Ceylan, ikincisi de Niyazi Horasanlı oldu. Diğer yarışçılar, ayakları yere değdiği için yarışı bitiremedi. 5 kilometrelik etapta ise Çağdaş Horasanlı birinci, Ömer Cengiz ikinci, Ramazan Duran üçüncü oldu. Dereceye girenlere madalya ve Cumnuriyet Altını hediye edildi. 
     Festivalin geleneksel etkinliklerinden Elma Güzeli Yarışması'nda 8 genç kız birincilik için yarıştı. Yarışmada Ümran Akar Elma Güzeli seçilirken, Sinem Aykut ikinci, Sevtap Bayar üçüncü oldu. Dereceye giren güzellere çeşitli hediyeler verildi. Festival, Nalan Altınörs'ün konseriyle sona erdi. 
     Çivril Belediye Başkanı Ahmet Ateş, ilçenin en önemli gelir kaynağının elma üreticiliği olduğunu, ülke genelinde elma satışı yaptıklarını belirti. AKP Milletvekili Mehmet Yüksektepe'nin başlattığı "Elma yiyin, güzelleşin'' kampanyasının elma satışlarına büyük katkısı olduğunu kaydeden Ateş, Türk Cumhuriyetleri ve Ortadoğu'da birçok ülkeden talep geldiğini keydetti. 
     
</TEXT>
</DOC>
