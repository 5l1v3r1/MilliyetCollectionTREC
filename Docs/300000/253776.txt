<DOC>
<DOCNO> 253776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sondun08.html </URL>
<DATE> 2004/07/08/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Enron yöneticisi hesap veriyor 
</HEADLINE>
<TEXT>

     Amerikan enerji şirketi Enron'un eski başkanı hakkında, şirketin üç sene önceki batışında oynadığı rol nedeniyle dava açılıyor. 
     Kenneth Lay'in yolsuzluk ve yasadışı hisse alım-satımından yargılanması bekleniyor. 
     Suçsuz olduğunu yineleyen Lay, yine de hakkındaki iddiaları duymak üzere bugün mahkemeye gideceğini söyledi. 
     Enron yetkilileri hesaplarındaki 15 milyar dolarlık açığı bir dizi mali ortaklık kurarak gizlediklerini itiraf etmişti. 
     İflas sırasında şirketin pekçok çalışanı hayat boyu yaptıkları birikimleri kaybetti. 
     Kenneth Lay, Başkan George Bush'a mali yardımda bulunduğu ve şirket jetlerini kullandırdığı için davanın siyasi yankılarının da olması bekleniyor. 
     Lay'in ayrıca enerji politikası konusunda Başkan Bush'a danışmanlık yaptığı da öne sürülüyor. 
     
</TEXT>
</DOC>
