<DOC>
<DOCNO> 274625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sontur06.html </URL>
<DATE> 2004/09/24/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Yeni bir 'tecavüzcünle mutlu musun' kararı daha .. 
</HEADLINE>
<TEXT>

     KAYSERİ'de kız arkadaşı 16 yaşındaki D.Ç. ile zorla ilişkiye giren 22 yaşındaki Gökhan Ekinci, duruşmada evlenmeyi kabul edince tahliye edildi. Gökhan Ekinci, evlenmezse 11 ay 20 gün hapis cezası yatacak. 
     Kayseri'nin Bünyan İlçesi'nde 22 Mart 2004 günü arkadaşının düğününe gideceğini söyleyen D.Ç. eve dönmedi. Kızlarının kaybolduğundan endişelen aile ise durumu polise bildirdi. D.Ç. sabah erkek arkadaşı Gökhan Ekinci'nin evinde bulundu. Yakalanan Gökhan Ekinci tutuklandı. 
     Kayseri 1. Ağır Ceza Mahkemesi'nde görülen davada tutuklu yargılanan Gökhan Ekinci, D.Ç.'nin isteği üzerine beraber olduklarını ve istediği takdirde evlenebileceğini söyledi. D.Ç.'nin annesi Melahat Ç. sanık Gökhan Ekinci ile evlendireceğini ve tahliyesini istedi. Duruşmada ifade veren D.Ç. de Ekinci ile kendi isteğiyle ilişkiye girdiğini anlattı. 
     Gökhan Ekinci'yi küçük yaştaki kızla ilişkiye girmekten 11 ay 20 gün hapis cezasına çarptıran mahkeme heyeti, sanığın evlenme koşuluyla cezasını erteledi ve tahliyesine karar verdi. Ekinci, evlenme cüzdanını en kısa zamanda mahkemeye götürmezse cezasını çekmek üzere hapise girecek. 

     
</TEXT>
</DOC>
