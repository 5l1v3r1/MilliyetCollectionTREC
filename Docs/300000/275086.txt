<DOC>
<DOCNO> 275086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/son/sonsiy18.html </URL>
<DATE> 2004/09/26/ </DATE>
<TIME> 19.05 </TIME>
<AUTHOR>  </AUTHOR>
<HEADLINE>
Baykal TCK'yı Anayasa Mahkemesi'ne götüreceğiz 
</HEADLINE>
<TEXT>

     CHP Genel Başkanı Deniz Baykal, TCK'nın bugün tekriri müzakere yoluyla değiştirilerek kabul edilen 184. maddesinin af niteliği taşıdığı ve oylamada nitelikli çoğunluk aranmadığını bildirerek, Anayasa Mahkemesine başvuracaklarını söyledi. 
     Baykal, TCK'nın kabul edilmesinin ardından gazetecilerle yaptığı sohbette, söz konusu yasa konusunda CHP ve AK Parti arasında sağlanan mutabakatın, bugün 2 ayrı tekriri müzakere önergesi ile bozulduğunu bildirdi. 
     Yapılan görüşmeler sonrasında CHP'nin karşı çıkmasına rağmen kabul edilen 184. maddenin, af niteliği taşıdığını ve bu nedenle oylamada nitelikli çoğunluk aranması gerektiğini kaydeden Baykal, ''Sayın Meclis Başkanı bile oylamalarda bu çoğunluğun olmadığını itiraf etmiştir. Arkadaşlarımız süresi içinde Anayasa Mahkemesi'ne başvuracaklardır'' dedi. 
     
</TEXT>
</DOC>
