<DOC>
<DOCNO> 288578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/sonsiy04.html </URL>
<DATE> 2004/11/13/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Kırklareli Belediye Başkanı'nın hayati tehlikesi sürüyor... 
</HEADLINE>
<TEXT>

     Trakya Üniversitesi T.Ü Tıp Fakültesi Hastanesi Başhekim Yardımcısı Doç. Dr. Murat Birtane, tedavi altında tutulan Kırklareli Belediye Başkanı Yılmaz Şeşen'in hayati tehlikeyi atlatamadığını bildirdi. 
     Doç. Dr. Birtane, 11 Kasım'da Reanimasyon Ünitesi'ne zehirlenme tanısıyla yatırılan Şeşen'in tedavisine devam edildiğini söyledi. 
     Şeşen'in zehirlenmesine neden olan faktörlerin tespit edilmesi için kan örneğinin alındığını ve incelemelerin halen devam ettiğini belirten Birtane, ''Bizler Şeşen'i kurtarmaya çalışıyoruz. Şeşen, henüz hayati tehlikeyi atlatamadı. Bilinci kapalı. Bazı şeylere az da olsa tepki veriyor. Sözlü uyarılırımızı dikkate alarak, kolunu oynatarak, öksürebiliyor. Buna rağmen iyi diyemeyiz'' dedi. 
     Şeşen'in, borçla devraldığı belediyede, işçilerin paralarını ödeyemediği için girdiği bunalım sonucu, çok miktarda hap içtiği belirtiliyor. 
     
</TEXT>
</DOC>
