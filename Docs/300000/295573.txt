<DOC>
<DOCNO> 295573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sonsiy10.html </URL>
<DATE> 2004/12/07/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Ağar Türkiye'ye savaş mağlubu muamelesi yapılıyor... 
</HEADLINE>
<TEXT>

     DYP Genel Başkanı Mehmet Ağar, Türkiye ile AB ilişkilerinde yeni bir süreci başlatması beklenen 17 Aralık tarihi yaklaştıkça gündeme getirilen bazı taleplerin kamuouyunda Türkiye'ye savaş mağlubu muamelesini yapıldığı izlenemi yarattığını kaydetti. 
     Mehmet Ağar, kısa bir süre kalan AB Zirvesi'ne yönelik yaşanan gelişmeleri değerlendirdiği yazılı açıklamasında, 17 Aralık yaklaştıkça Türkiye'ye baskı ve dayatma yapmak isteyen çevrelerin iştahlarının kabardığını belirtti. Ağar, bu çerçevede PASOK lideri Yorgo Papandreu'nun "To Vima" gazetesine verdiği bir demeçte Türkiye'nin üyeliğine şartlı destek verecekleri yönünde görüşler açıkladığını kaydetti. 
     Ağar, Papandreu'nun koyduğu şartların Güney Kıbrıs'ın tanınması, Ada'dan asker çekilmesi için yol haritası, Kıbrıs sorununun çözümünde Türkiye'ye sorumluluk yüklenmesi, Ege'de Yunan milli çıkarlarının korunması ve deniz ve hava sahası ihlallerinin bildiriye eklenmesi olduğunu ifade etti. 
     Ağar, diğer yandan Fener Rum Patrikliği'nin ekümenlik talebini de anımsatarak, şöyle dedi 
     "Bütün bu davranışlar kamuoyumuzda 'Türkiye ile herhangi bir ortaklık müzakeresi yapılmıyor da, yenik çıktığı bir savaşın barış şartları tartışılıyor' havasını egemen kılmaktadır. 
     Bu tavrı, bu yaklaşımı, bu şantajcı, dayatmacı siyaseti şiddetle reddediyor, iktidardan, ilgili çevrelere karşı kesin, açık, kararlı bir duruş sergilenmesini talep ediyoruz. 
     İktidar, arkasında milletin olmayacağı hiçbir karara rıza gösteremez, hiçbir tavra boyun eğemez. 
     18 Aralık sabahı millete bakacak yüzü olmayanların 
     iktidar koltuğunda bir saat daha oturmasına izin verilemez." 
     
</TEXT>
</DOC>
