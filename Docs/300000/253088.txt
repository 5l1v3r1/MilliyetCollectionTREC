<DOC>
<DOCNO> 253088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sontur04.html </URL>
<DATE> 2004/07/05/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Türkiye-İsrail arası uçuşlar yeniden başladı 
</HEADLINE>
<TEXT>

     İsrail Havayolları El Al, havalimanındaki gerekli güvenlik düzenlemelerinin yapılması ve güvenlik görevlilerinin silah taşıyabilecek olması nedeniyle Türkiye-İsrail arası uçuşları yeniden başlattı. 
     Türkiye-İsrail arası uçuşlar güvenlik görevlilerinin Atatürk Havalimanı'nda silahlı dolaşımına izin verilmediği için askıya alınmıştı. 
     Güvenlik önlemlerinin alınmasıyla birlikte, El Al Havayolları’nın Telaviv-İstanbul seferini yapan uçağı, saat 20.20’de Atatürk Havalimanı’na iniş yaptı. 
     
     Yoğun güvenlik önlemleri alındı 
     Uçağın park yerine yanaşması sırasında yoğun güvenlik önlemleri alındı. El Al Havayolları’nın güvenlik görevlileri, uçağın kargosunu boşaltacak ve içini temizleyecek işçileri, dedektörle tek tek aradı. 
     Yapılan anlaşma gereği, El Al Havayolları'nın güvenlik görevlileri yalnızca uçak içinde olmak üzere silah taşıyabilecek. 
     
</TEXT>
</DOC>
