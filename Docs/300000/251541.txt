<DOC>
<DOCNO> 251541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/guncel/gun06.html </URL>
<DATE> 2004/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayakta alkışa CD hediye 
</HEADLINE>
<TEXT>


BİRSEN ALTUNTAŞ 

NATO Zirvesi'ne katılan liderler, Cumhurbaşkanı Ahmet Necdet Sezer'in önceki gece Dolmabahçe Sarayı'nda verdiği yemekte, Londra'da yaşayan müzikolog Dr. Emre Aracı'nın şefliğindeki İstanbul Oda Orkestrası'nın dinletisini ayakta alkışladı. Aracı, "Orkestrayı, Osmanlı zamanındaki gibi Muayede Salonu'ndaki 4 balkondan Ortaköy'e bakan tarafa yerleştirdik" dedi. Aracı, geceyi şöyle anlattı "Konserde aralarında Sultan Abdülaziz ve 5. Murad gibi bestek r padişahların da bulunduğu hanedan mensuplarına ait orijinal eserleri ve Mozart ve Beethoven gibi evrensel bestecilerin de içlerinde Türk temaları ihtiva eden yapıtlarını seslendirdik. Orkestra selama durduğunda aşağıdaki tezahürat bizi çok mutlu etti. Bütün davetlilere yeni çıkan 'Boğaziçi Mehtapları'nda Sultan Portreleri' isimli albümüm hediye edildi." 


</TEXT>
</DOC>
