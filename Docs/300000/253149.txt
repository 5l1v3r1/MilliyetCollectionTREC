<DOC>
<DOCNO> 253149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/dunya/axdun01.html </URL>
<DATE> 2004/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın avukatları gövde gösterisi yapacak 
</HEADLINE>
<TEXT>


DIŞ HABERLER SERVİSİ 


Geçtiğimiz hafta Amerikan yönetimince Iraklı yetkililere teslim edilen devrik lider Saddam Hüseyin'i savunmak isteyen yüzlerce avukat ve hukuk danışmanı, müvekkilerine destek vermek için, başkent Bağdat'a onlarca otobüslük bir konvoyla gitmeyi planlıyor. 
Saddam Hüseyin'in karısı Sacide tarafından tutulan 21 kişilik avukat grubundan İsaam Gazevi, Associated Press Ajansı'na verdiği demeçte, aralarında 400 kadar Amerikalı ve Avrupalı avukatın da bulunduğu 2 bine yakın hukukçunun, güvenlik endişelerine rağmen konvoyla Bağdat'a geleceğini söyledi. Gazevi, avukatların yolculuk hazırlıkları için bugün Ürdün'ün başkenti Amman'da toplanacağını kaydetti. 
Bu arada, New York Times gazetesi, Irak'taki amerikan karşıtı direnişin arkasında, Saddam Hüseyin'in kuzenlerinden oluşan bir şebekenin olduğunu öne sürdü. 


</TEXT>
</DOC>
