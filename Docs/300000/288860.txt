<DOC>
<DOCNO> 288860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/guncel/gun02.html </URL>
<DATE> 2004/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombacıların ölüm kayıtları ne oldu 
</HEADLINE>
<TEXT>


ESRA ALUS İstanbul 

İstanbul'da 15 Kasım 2003'te El Kaide'nin Neve Şalom ve Beth Israel sinagoglarına eşzamanlı olarak bomba yüklü kamyonetlerle saldırmasının bugün yıldönümü. Bir yıl içinde yaşanan gelişmeler özetle şöyle 
Canlı bomba Mesut Çabuk, 15 Kasım'da, 09.25'te Beth Israel Sinagogu'na patlayıcı yüklü kamyonetle saldırıda bulundu. Patlamada 14 kişi öldü. Bundan bir dakika sonra Gökhan Elaltuntaş, Neve Şalom Sinagogu'na aynı yöntemle saldırı düzenledi. 9 kişinin öldüğü saldırıda, canlı bombalar parçalandı.Bombaların amonyum nitrat ve nitroselüloz bileşiği içerdiği tespit edildi. Polis, El Kaide'nin Türkiye yapılanması olan örgütü ortaya çıkardı.Örgütün emiri Habip Akdaş, ş ra üyeleri Azad Ekinci ve Gürcan Baç ile örgütün 9 önemli üyesi halen firari. Ancak Akdaş ile Ekinci'nin Irak'ta öldürüldüğü belirtiliyor. Ölüm kayıtları ise davanın görüldüğü İstanbul 10. Ağır Ceza Mahkemesi'ne ulaşmadı.El Kaide davasında 69 sanık yargılanıyor. Habip Akdaş'ın eşi Cemine Akdaş ile Gürcan Baç'ın imam nik hlı eşi Mediha Yıldırım da tutuklu sanıklar arasında. İki kadın, "örgütün sair efradı" olmakla suçlanıyor. Tutuklu yargılanan sanıklardan 10'u suç vasfı, delil durumu ve sabit ikametg hları olması nedeniyle tahliye edildi. 

</TEXT>
</DOC>
