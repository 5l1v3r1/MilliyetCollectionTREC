<DOC>
<DOCNO> 295455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sondun01.html </URL>
<DATE> 2004/12/07/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
KKTC eğitimde Rumları tanıyor 
</HEADLINE>
<TEXT>

     Oshan SABIRLI LEFKOŞA, DHA 

TÜRKİYE'nin AB üyeliği için kritik önem taşıyan 17 Aralık zirvesine günler kala başta Kıbrıs Rum Kesimi olmak üzere AB üyesi ülkelerin Kıbrıs Cumhuriyeti'ni tanıma baskısı artarken, KKTC Milli Eğitim Bakanlığı, Güney Kıbrıs'taki eğitim merkezlerine denklik veriyor ve bu okullarla ilgili işlemler gerçekleştiriyor. Milli Eğtim Bakanlığı'nın Rum okullarında okuyan öğrencilere verdiği denklik belgeleri ve Güvenlik Kuvvetleri Komutanlığı GKK tarafından onaylanıyor. 
     GKK'nın askere alma işlemlerini yürüten ASAL Şube' erkek öğrencilerin askerlik işlemlerinde KKTC MEB'nın onayı sonrasında işlem gerçekleştiriyor. MEB'nın 'öğrencidir' diye onay vermesi durumunda askerlik işlemleri tecil ediliyor. Asal Şube, KKTC dışındaki ülkelerde okuyanların yanı sıra, çeşitli nedenlerden dolayı öğrenimlerini Rum tarafında sürdürmeyi tercih eden KKTC vatandaşlarını da, MEB'nın onayı sonrasında, askerlik işlemlerinden muhaf tutuyor. 
     
     KKTC'DE ASKERLİKLE İLGİLİ YASA MADDESİ 

     Yasaya göre, KKTC vatandaşı olan her erkek askerlik görevini yerine getirmekle yükümlü. Eğitimlerine devam ettiklerini lise veya dengi okul müdürlükleri ya da Eğitim ve Öğretim İşleri ile Görevli Bakanlığı'nın vereceği resmi belgelerle kanıtlayan yükümlüler, eğitimleri bitinceye kadar veya yaş sınırına ulaşıncaya kadar askerliklerini erteleyebiliyor. 
     
</TEXT>
</DOC>
