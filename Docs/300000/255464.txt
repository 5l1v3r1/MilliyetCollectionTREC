<DOC>
<DOCNO> 255464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/son/sontur23.html </URL>
<DATE> 2004/07/14/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
İran, PKK Kongra -Gel çatışmasıyla ilgili bilgi verdi... 
</HEADLINE>
<TEXT>

     Dışişleri Bakanlığı Sözcüsü Namık Tan, İran güvenlik güçlerinin terör örgütü PKK Kongra-Gel üyeleriyle yaptığı çatışmaya ilişkin İranlı yetkililerin Ankara'yı bilgilendirdiğini söyledi. 
     Tan, Dışişleri Bakanlığı'nın haftalık basın toplantısında konuya ilişkin bir soru üzerine, İran'ın söz konusu çatışmalara ilişkin Ankara'yı bilgilendirdiğini kaydederek, şunları söyledi 
     ''Konuya ilişkin olarak İran yetkililerince tarafımıza verilen bilgiye göre, çatışmalar, PKK Kongra-Gel unsurlarının kanun dışı yollardan sınır geçişi yapma teşebbüsleri sonucu meydana gelmiştir.'' Tan, daha önce konuya ilişkin yaptığı açıklamada, İranlı yetkililerin, Türkiye-İran Ortak Güvenlik Komitesi toplantısı sırasında çatışmalara ilişkin olarak Ankara'yı ayrıntılı şekilde bilgilendirmelerini beklediklerini kaydetmişti. 
     
</TEXT>
</DOC>
