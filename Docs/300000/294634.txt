<DOC>
<DOCNO> 294634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/guncel/gun03.html </URL>
<DATE> 2004/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Zamanaşımı 2013'te 
</HEADLINE>
<TEXT>


Yargıtay, Altınbaş'ın işkenceyle öldürülmesine ilişkin davanın 2006'da değil, 2013'te zamanaşımına gireceği yorumunu yaptı 

GÖKÇER TAHİNCİOĞLU Ankara 

Yargıtay, Hacettepe Üniversitesi öğrencisi Birtan Altınbaş'ın 1991'de işkenceyle öldürülmesine ilişkin davanın 2006'da değil, 2013'te zamanaşımına gireceği yorumunu yaptı. 
Ankara 2. Ağır Ceza Mahkemesi, Altınbaş'ın ölümüne neden oldukları iddia edilen bir kısmı emekli polisler İbrahim Dedeoğlu, Sadi Çaylı, Süleyman Sinkil ve Hasan Cavit Orhan'ı 4 yıl 5 ay 10'ar gün hapse mahk m etmişti. 
Bu kararı önceki gün bozan Yargıtay 1. Ceza Dairesi, sanıkların cezasında TCK'nın 463. maddesinde düzenlenen, "faili belli olmayacak şekilde adam öldürme" nedeniyle yapılan indirimin haksız olduğuna, polislerin 6 gün boyunca sırayla işkence yaparak ölüme neden olduklarına karar verdi. Sanıkların yargılandığı, TCK'nın 448. maddesinde düzenlenen, "kastı aşan adam öldürme" cezasının 8 yıldan aşağı olmamak üzere hapis cezasını öngörmesi nedeniyle yapılan bu yoruma göre, dava 15 Ocak 2006'da zamanaşımına girecekti. 
Yargıtay, üst sınırı belirtilmeyen "kastı aşan adam öldürme" gibi suçlarda TCK'nın 13. maddesine göre cezanın üst sınırının 24 yıldan hesaplanacağı yorumunu yaptı. Buna göre, zamanaşımı süresinin 22.5 yıla çıktığı, dosyanın 15 Haziran 2013'te zamanaşımına gireceği yorumu yapıldı. 
Daire, zamanaşımı riski bulunmamasını hesaba katarak, işkence davalarını etkileyecek bir karara imza attı. Dava, sanıkların cezasında indirim yapılmasını sağlayan TCK'nın 463. maddesinin uygulanması nedeniyle bozuldu. Buna göre, sanıklar yaklaşık 8 yıl 10'ar ay cezaya mahk m edilebilecek. 


</TEXT>
</DOC>
