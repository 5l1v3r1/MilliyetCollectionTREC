<DOC>
<DOCNO> 277254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sontur34.html </URL>
<DATE> 2004/10/04/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Laboratuvarda patlama 1 yaralı 
</HEADLINE>
<TEXT>

     Denizciler Caddesi'ndeki bir laboratuvarda meydana gelen patlama sonucu 1 kişi yaralandı. 
     Denizciler Caddesi'nde Sağlık Bakanlığı Ankara Bölge Tüberküloz Laboratuvarı ve Verem Savaş Dispanseri'nin bulunduğu 4 katlı binanın en üst katında bulunan bir laboratuarda saat 15 20 sıralarında bir patlama meydana geldi. 
     Patlama sırasında laboratuvarda bulunan H.Hüseyin Yörükbulut, yaralandı. Ankara Numune Hastanesi Yanık Tedavi Merkezi'nde ilk müdahalesi yapılan Yörükoğlu'nun bir kolunda ve yüzünde yanıklar olduğu öğrenildi. 
     Patlamanın ardından olay yerine gelen polis, binanın bulunduğu yeri güvenlik çemberine alarak soruşturma başlattı. Emniyet ve 112 Hızır Acil Servisi yetkililerinden alınan bilgiye göre, patlamaya, tıbbi malzemeleri sterilize etmeye yarayan ''Otoklav'' adlı cihazdaki doğalgazın sıkışmasının neden olduğu öğrenildi. 
     
</TEXT>
</DOC>
