<DOC>
<DOCNO> 290133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/soneko07.html </URL>
<DATE> 2004/11/19/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Akbank'tan Autoshow için düşük faizli taşıt kredisi 
</HEADLINE>
<TEXT>

     20 kasımda başlayacak ve 9 gün sürecek olan fuara 500 bin ziyaretçi bekleniyor 
     Akbank, Autoshow 2004 kapsamında satılacak otomobiller için düşük faizli özel taşıt kredisi verecek. 
     Akbank’ın taşıt kredileri 3 ay ödemesiz 36 aya kadar vade seçenekleri ve yüzde 1.95’den başlayan faiz oranlarıyla tüketiciye ulaşacak. 
     Buna göre Akbank, Autoshow 2004 standında 2-12 ay vadeli taşıt kredilerine yüzde 1.95, 13-24 ay vadeli olanlara yüzde 2, 25-36 ay vadeli taşıt kredilerine de yüzde 2.05 oranında faiz uygulayacak. 
     
     Kredi başvurusu fuarda yapılacak 
     Otomobilseverlerin fuarda beğendikleri otomobile sahip olmaları için Akbank standına uğrayarak, taşıt kredisi başvurusunda bulunmaları gerekiyor. 
     Söz konusu taşıt kredisi başvuruları, fuar süresince bir şube gibi çalışacak Akbank standında anında değerlendirilerek, kredilendirilecek. 
     
     23 markaya kredi 
     Taşıt kredilerinde yüzde 27 oranındaki pazar payı ile lider olan Akbank, uyguladığı rekabetçi faiz politikasının yanı sıra anlaşmalı olduğu otomobil markalarıyla da geniş bir çerçevede hizmet veriyor. 
     2004 yılında anlaşmalı olduğu otomotiv markası sayısını 23’e yükselten Akbank, Ford, Opel, Tofaş, Volkswagen, Honda, Hyundai, Toyota, BMW, Kia, Nissan, Peugeot, Suzuki,Lada, Seat, MAN, Mitsubishi, BMC, Skoda, Isuzu, Desoto, Fargo, İveco ve Scania gibi otomotiv sektörünün önde gelen firmalarıyla avantajlı kampanyalar düzenliyor. 
     Ayrıca Akbank standında fuar boyunca katılımcılara bireysel internet şubesi, kasko ve içinde taşıt kredilerine ek olarak ihtiyaç ve konut kredilerinin de yer aldığı bireysel krediler gibi ürün ve hizmetler de sunulacak. 
     
</TEXT>
</DOC>
