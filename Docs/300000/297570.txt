<DOC>
<DOCNO> 297570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/soneko37.html </URL>
<DATE> 2004/12/14/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
ABD'nin dış ticaret açığı rekor kırdı... 
</HEADLINE>
<TEXT>

     Cari açıkla birlikte dolardaki değer kaybının en önemli nedeni olarak gösterilen ABD'nin dış ticaret açığı, rekor kırmayı sürdürüyor. 
     Ticaret Bakanlığı'nın açıkladığı verilere göre, ABD'nin dış ticaret açığı bu yılın Ekim ayında 55.5 milyar dolara yükseldi. 
     Söz konusu açık, ihracat artışına rağmen yüksek petrol fiyatlarının da etkisiyle ithalatın kontrolden çıkmasıyla oluştu. 
     Buna göre ABD'de Ekim'de ihracat, bir önceki aya göre yüzde 0.6 artışla 98.1 milyar dolara yükseldi. İhracattan hızlı artan ithalat ise yüzde 3.4 artışla 1.5 milyara ulaşarak rekor kırdı. 
     ABD'nin ekim ayı dış ticaret açığıyla ilgili ekonomistlerin beklenti ortalaması ise 52.4 milyardı. 
     ABD yönetiminin en büyük şikayet konularından Çin ile ticaretten oluşan açık ise Ekim'de en yüksek aylık değerine ulaşarak 16.8 milyar dolar oldu. 
     ABD'nin dış ticaret açığı Ağustos'ta .6 milyar dolar, Eylül'de ise 51.6 milyar dolar olmuştu. Ülkenin daha önceki dış ticaret açığı rekoru, 55 milyar dolar ile Haziran ayında kırılmıştı. 
     
</TEXT>
</DOC>
