<DOC>
<DOCNO> 259191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/siyaset/siy01.html </URL>
<DATE> 2004/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Derviş'e gözdağı' 
</HEADLINE>
<TEXT>


Disiplin Kurulu'na sevk edilen CHP'li Aydın Amaç muhalefeti sindirmek. Gözdağı veriyorlar 

SALİHA ÇOLAK Ankara 


CHP'de, İstanbul milletvekilleri Ahmet Güryüz Ketenci, Hasan Aydın ve Ankara Milletvekili Mehmet Tomanbay'ın ihraç istemiyle Disiplin Kurulu'na sevk edilmesi, diğer muhaliflere gözdağı olarak yorumlandı. Aydın, "Hem muhalif olarak görülen milletvekillerine, hem de Kemal Derviş'e gözdağı verdiler" dedi. 
Parti yönetiminin, kamuoyu tepkisinden çekindiği için ihraç kapsamını dar tuttuğunu kaydeden Aydın, "Bu muhalefetin sindirilmesine yönelik bir işlem... Üç kişi hakkında böyle bir işlem başlatırsın, herkes bundan dersini alır. Muhalefet susar" diye konuştu. Aydın, şöyle devam etti "Güçleri yetse hepimizi atacaklar ama yetmedi. Böyle bir girişimde bulunsalar, kamuoyu tepkisi olacaktı. Bundan çekindiler, böylece herkese gözdağı verdiler." CHP'nin İktidar Yürüyüşü Hareketi'nden bazı milletvekilleri de, "Ya bizi de atın ya da kıyımı durdurun" çağrısı yaptı. 



</TEXT>
</DOC>
