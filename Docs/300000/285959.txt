<DOC>
<DOCNO> 285959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/yasam/yas04.html </URL>
<DATE> 2004/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Taklitçiye ceza 100'er milyon 
</HEADLINE>
<TEXT>


Çakmaklarını taklit ettikleri Tokai firmasını maddi manevi büyük zarara sokan taklitçi 4 kişi ile bir firmaya açılan dava, 3 yıl sonra bu kararla bitti 

ŞAKİR AYDIN İstanbul 

Çakmak firması Tokai, taklit ürünler satarak, haksız rekabete yol açtığı iddiasıyla 3 yıl önce 4 kişi ile bir firmaya açtığı davayı kazandı. 
Japon malı 'Tokai'nin Türkiye'deki tescilli üreticisi Azmüsebat Çakmak ve Traş Bıçağı Sanayi ve Ticaret A.Ş., piyasada taklit ürünler satarak haksız rekabete yol açtığı iddiasıyla 4 kişi ile bir de firma hakkında dava açmıştı. İstanbul 1. Fikri ve Sınai Haklar Hukuk Mahkemesi, geçtiğimiz nisan ayında, firmayı 500'ü manevi, 500'ü de maddi toplam bir milyar lira, dört kişiden her birini ise 50'si manevi 100'er milyonluk tazminat ödemeye mahk m etti. 

'Bu ceza caydırmaz' 
1990'dan bu yana yaklaşık 50'nin üzerinde benzeri dava açtıklarını belirten firma yetkilileri, yıllar süren mahkemeler ve kesilen düşük cezalar nedeniyle taklit ürünlerin önüne geçilmenin zor olacağına dikkat çekti. 
Bu cezaların taklitçileri caydırmaktan çok uzak olduğunu söyleyen firma avukatı Handan Bağdiken de, "Tayland ve Çin'den parça halinden getirilen çakmaklar burada birleştirilerek, ucuz fiyatan piyasaya sürülüyor. Bu da haksız rekabete yol açıyor" dedi. 




</TEXT>
</DOC>
