<DOC>
<DOCNO> 285079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/soneko09.html </URL>
<DATE> 2004/11/01/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Turizmde Türkiye 'in', Güney Kıbrıs 'out' 
</HEADLINE>
<TEXT>

     Zafer ATAMER CENEVRE, DHA 

TÜRKİYE 2003 yılında turist sayısı en çok artan ülkeler sıralamasında dördüncülüğe yerleşirken, söz konusu artışın 2004'ün ilk dokuz ayında da devam ettiği açıklandı. 
     Geçtiğimiz günlerde İsviçre'nin Montrö kentinde düzenlenen geleneksel Uluslararası Turizm ve Seyahat Acentaları Birliği TTW fuarının sonunda, dünyada turist sayısı en fazla artan ve azalan ülkelere dair bir değerlendirme sunuldu. Değerlendirmede Türkiye 'artış kaydedenler' listesinde dördüncü sıraya otururken, Avrupa Birliği'nin çiçeği burnunda üyelerinden Çek Cumhuriyeti'nin en başarılı, Kıbrıs Rum Kesimi'nin ise en başarısız ülke olması dikkat çekti. Kuruluşun açıklamasında, "Plajlar cenneti Türkiye, turistlerin yeni gözdesi'' ifadelerine yer verildi. 
     2003 yılı için elde edilen bilgilere göre turist sayısında artış kaydeden ülkeler sıralaması şu şekilde oluştu 
     1. Çek Cumhuriyeti yüzde 58. 
     2. Finlandiya yüzde 45. 
     3. Hırvatistan yüzde 36. 
     4. Türkiye yüzde 32. 
     5. Macaristan yüzde 24. 
     6. İrlanda yüzde21. 
     7. Malta yüzde 10. 
     8. Slovenya yüzde 9.5. 
     9. Avusturya yüzde 9. 
     10. Liechtenstein yüzde 8. 
     11. Yeni Zelanda yüzde 7. 
     Bunun yanında turist sayısı en yüksek oranda gerileme kaydeden ülkeler listesi şöyle 
     1. Kıbrıs Rum Kesimi yüzde 58. 
     2. Kenya yüzde 49. 
     3. Hong Kong yüzde 33. 
     4. Çin yüzde 25. 
     5. Singapur yüzde 24,5. 
     6. Portekiz ve İspanya yüzde 13. 
     7. Tunus yüzde 12. 
     8. Tayland yüzde 10. 
     9. Yunanistan ve Mısır yüzde 9. 
     10. ABD yüzde 8. 
     11. Japonya ve Malezya yüzde 6. 
     
     'PLAJLAR CENNETİ TÜRKİYE YENİ GÖZDE' 
     Öte yandan kuruluşun açıklamasında, "Turistler İsviçre'nin Alpleri'ni, Amerika nın görkemini ve Afrika yı kara deftere alırken, Prag ve Noel Baba nın yurdu Finlandiya ile plajlar cenneti' Türkiye turistlerin yeni gözdesi'' ifadelerine de yer verildi. Açıklamada Türkiye turizmindeki artış eğiliminin 2004'ün ilk dokuz ayında da sürdüğü vurgulandı. 
     
</TEXT>
</DOC>
