<DOC>
<DOCNO> 287257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sonyas09.html </URL>
<DATE> 2004/11/08/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Şişmanlara ömür ekleyen formül 
</HEADLINE>
<TEXT>

     Bilim adamları, yemeğe eklenen bir formülle aşırı şişmanların ömrünü yüzde 20 artırabilecekleri umudunda. 'MultiBene' adlı formül bitki sterolleri ve besleyici mineraller içeriyor. 
     Bunların, yağlı yemeklerle karıştırıldığında, kobay obez farelerin ömrünü yüzde 60 oranında uzattığı ortaya çıktı. 
     Finlandiya Helsinki Üniversitesi yetkilileri, ömrün uzamasının, kolesterol ve kan basıncı seviyesinin düzenlenmesinden kaynaklandığını söyledi. 
     Margarinlere de katılan bitki sterollerinin yararları biliniyor. Ancak sterollerle, kalsiyum, potasyum ve magnezyum gibi besleyicilerin kombinasyonundan oluşan bu formül, kan damarlarının fonksiyonlarını da artırıyor. 
     Yetkililer bu formülün obeziteyle savaşta da yararlı olacağını, ama bunun hayatı uzatıyor olması kadar şaşırtmayacağını vurguladı. 
     
</TEXT>
</DOC>
