<DOC>
<DOCNO> 281704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/guncel/gun02.html </URL>
<DATE> 2004/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çamur atıyorlar' 
</HEADLINE>
<TEXT>


Bilecik Valisi Çevik, Kutluhan Arslan'ın Peker'le bağlantısını bilmediğini, yasadışı silah ruhsatı da verilmediğini söyledi 

ŞÜKRAN ÖZÇAKMAK İstanbul 

Bilecik Valisi Ayhan Çevik, Milliyet'in sorularını yanıtlarken, dinlemeye takılan konuşma için "Kutluhan Arslan ile telefon konuşması yaptım. Birçok konuşma oldu, ama ben bahsettiğiniz konuşmayı hatırlamıyorum" dedi. Çevik, Arslan'ı silah ruhsatı işleri nedeniyle mi tanıdığı sorusu üzerine şu açıklamayı yaptı 
"Hayır. O da buradaki her işadamı gibi gelip beni ziyaret etti. Burada, kum ocağı işletiyordu. Geldi, karşılıklı konuşmamız oldu. Telefonumu istedi. Ben de onun telefonlarını aldım. Çeşitli defalar görüşmelerimiz oldu. Peker'le bağlantısını bilmiyordum, bilseydim konuşur muydum " 
Yasal olmayan yoldan verilmiş ruhsat olmadığını, verilenlerin de iptal edildiğini belirten Çevik, "Kutluhan Arslan'ın benden silah ruhsat talebi hiç olmadı" dedi. 
Peker ve adamlarınca otellerde ağırlanmadığını kaydeden Çevik, Arslan'ın adını anmadığı bir "Vali" için yaptığı kadın pazarlığıyla ilgili olarak da şöyle konuştu 
"Bunlar suç örgütü mensubu. Her yerde herkese çamur atabilirler. Başka birine temin ettiği kadını, benim adımı kullanarak daha iyi bir kadın temin etmek istemiş olabilir. Ben onunla bir veya iki kez görüştüm. Onun haricinde hiç görüşmedim." 


</TEXT>
</DOC>
