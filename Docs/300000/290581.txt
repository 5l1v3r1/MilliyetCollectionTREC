<DOC>
<DOCNO> 290581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/spor/spo15.html </URL>
<DATE> 2004/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Sam şampiyon 

DÜNYA Profesyonel Boks Federasyonu Kıtalararası unvan maçında Sinan Şamil Sam, Kazak asıllı Rus rakibi Denis Bakthtov'u 10. raudda nakavt etti, Dünya Profesyonel Ağır Sıklet şampiyonluğu için yolunu açtı. Boksorümüze maçın bitiminde Kıtalararası Şampiyonluk Kemeri takıldı. 

Bursaspor'da başkan Körüstan 

YEŞİL - Beyazlı kulübün dün yapılan Olağanüstü Genel Kurulu'nda, Erkan Körüstan başkanlığa seçildi. Uludağ Üniversitesi Fethiye Kültür Merkezi'ndeki kongrede Mesut Mestan çekilince, eski başkanlardan Recep Günay, yöneticilerden Erkan Körüstan ile İskender Kaya yarıştı. 699 oyun 400'ünü alan Körüstan kulübün 21. başkanı oldu. 

Botaş'ta şok 

BAYANLAR Basketbol 1. Lig takımlarından Botaşspor'un rahatsızlanarak Ortadoğu Hastanesi'ne kaldırılan ABD'li sporcusu Althea Charles'ın yapılan kontrollerinde kalp krizi geçirdiği tespit edildi. Çukurova Üniversitesi Balcala Hastanesi Kardiyoloji servisine nakil edilen ve burada anjiyo olan Charles'ın pazartesi günü taburcu edileceği bildirildi. 

Junisius imzaladı 

ERKEKLER basketbolda Avrupa'da başarılı olmayı hedefleyen Banvitspor, Litvanyalı Marius Junisius ile bir yıllık sözleşme yaptı. Bandırma ekibinin başkanı Özkan Kılıç, bir süredir denedikleri Junisius'u teknik heyetin olumlu rapor vermesi üzerine kadrolarına kattıklarını söyledi. Denenen ABD'li Corey Lowis ise gönderildi. 


</TEXT>
</DOC>
