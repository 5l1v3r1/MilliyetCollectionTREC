<DOC>
<DOCNO> 256630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sonyas03.html </URL>
<DATE> 2004/07/19/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
İstanbul'da havuz keyfi... İşte alternatifler... 
</HEADLINE>
<TEXT>

     Sıcak bir İstanbul gününü havuzbaşında geçirmek isteyenler, mini bir rehbere ne dersiniz İşte İstanbul'un seçkin mekanları ve fiyatları... 
     
     Parkorman 

     İçerisinde yer alan çeşitli tesislerin tam ortasındaki açık havuz ve etrafını çevreleyen çimenlerde güneşlenme keyfi ile Parkorman, hoş bir seçenek sunuyor. 1600 metrekarelik havuzun giriş ücreti hafta içi 30 milyon TL., öğrenci için ise 20 milyon TL. 
     Hafta sonu ücreti 50 milyon TL. 3 - 10 yaş arası çocuklar için fiyat 30 milyon TL. 20 girişlik üyelik fiyatı 750 milyon TL. Bonus karta 3 taksit yapılıyor . 
     Büyükdere Cad. Fatih Çocuk Ormanı, Maslak. 
     0212 328 20 00 
     
     Grand Cevahir Otel 

     Grand Cevahir Otel birbirine bağlantılı açık ve kapalı olmak üzere toplam 33 metre uzunluğunda, 12 metre genişliğinde bir havuza sahip, 07 00 - 22 00 saatleri arasında hizmet veren havuzun giriş ücreti hafta içi 25 milyon TL., hafta sonu ise 35 milyon TL. 
     Sezonluk üyelik 350 Dolar KDV. 
     Darülaceze Caddesi, Okmeydanı Şişli. 
     0212 314 42 42. 
     
     Koruken GYM 

     Spor merkezinde birçok aktivitenin yanı sıra kapalı ve açık yüzme havuzu, fitness, sauna, hamam da bulunuyor. Açık yüzme havuzunun ücretleri kullanım gün ve saatlerine göre değişiyor. Aylık havuz üyeliği 300 milyon TL. Sezonluk üyelik ise 600 milyon TL. Günlük girişlerde ise hafta içi 20 milyon TL., hafta sonu 40 milyon TL. 
     Çocuklara yüzde 50 indirim yapılıyor. 
     Korukent, A Blok, Alt kat. 
     0212 274 06 68. 
     
     BuzADA 

     Haziran - Ekim 2004 tarihleri arasında hizmet verecek olan GS BuzADA 5500 metrekarelik bir alanın yeniden inşa edilmesiyle oluşturuldu. BuzADA bünyesinde olimpik yüzme havuzu, güneşlenmek için ayrılan özel teraslar, 300 kişi kapasiteli beach - cafe - bar, 450 metrekare üzerine kurulu Boğaz manzaralı ve spor merkezi, buzİstanbul ve buzİtalya restorantları bulunuyor. BuzADA'da gündüz ve gece eğlenme mekanları ayrı bölümlerde. BuzADA'nın Marmara Denizi'ne bakan kısmı gündüz mekanı, Karadeniz'e bakan kısmı ise gece mekanı olarak tasarlanmış. Geçmişin plaj konseptini günümüze taşıyan BuzADA'nın Cafe'si 10 00 - 22 00 saatleri arasında servis veriyor. 
     Hafta için giriş ücreti 20 milyon TL., hafta sonu 30 milyon TL. Kulüp için giriş ücreti alınmıyor. Gitmişken buz ayranı da denemeyi unutmayın. 
     GS Adası, Kuruçeşme Ortaköy. 
     0212 263 09 09. 
     ASYA YAKASI 
     
     Moda Deniz Kulübü 

     Nezih ortamıyla yaz sıcaklarında üyelerine 09 00 - 19 00 saatleri arasında hizmet veren açık havuza üye harici ziyaretçi kabul edilmiyor. Üyelik için bir kereye mahsus 16 milyar TL. ödemeniz gerekiyor. Yıllak aidat ise 200 milyon TL. Sezonluk havuz üyeliği 360 milyon TL. Hafta içi ve hafta sonu üyeler 15 milyon TL karşılığı havuzu kullanabiliyor. Üyelerin misafirlerine hafta içi giriş ücreti 30 milyon TL., hafta sonu 60 milyon TL. 
     Moda Caddesi, Ferit Tek Sk., No 1 Kadıköy Moda. 
     0216 346 90 72 4 hat 
     
     Club Adampol Hotel 

     Clup Adampol'un yarı olimpik açık havuzu bulunuyor. Hergün 09 00 - 19 00 saatleri arasında hizmet veriyor. Hafta içi giriş ücreti 20 milyon TL. Hafta sonu giriş ücreti ise 25 milyon TL. 
     Cumhuriyet Cad., No 32 Polonezköy 0216 432 31 54. 
     
     Saklıköy Country Club 

     Yarı olimpik açık havuzu bulunan Saklıköy Country Club'ün havuzu hergün 09 00 - 19 00 saatleri arasında açık. Hafta içi giriş ücreti 15 milyon TL. Hafta sonu ise üye harici giriş kabul edilmiyor. Ayrıca hafta sonu için rezervasyon yaptırmak gerekiyor. 
     Sezonluk bir kişi yıllık 1125 Euro. 
     Ishaklı Köyü Ovası, Bayramköprü Mevkii No 2 Ishaklıköyü Beykoz. 
     0216 434 55 21 - 22 
     
     Sözbir Royal Residence Hotel 

     Hotelin açık ve yarı olimpik havuzu bulunuyor. Havuz hergün 09 00 - 17 00 saatleri arasında kullanılabilir. Hafta içi giriş ücreti 25 milyon TL., hafta sonu ise 35 milyon TL. 
     15 Eylül'e kadar sezonluk giriş ücreti bir kişi için 395 Dolar. 
     Paşa Limanı Cad., No 4 Üsküdar. 
     0216 495 70 00. 
     
     Büyükada Spor Kulübü 

     Büyükada Spor Kulübü'nün açık havuzu hergün 09 00 - 19 00 saatleri arasında açık. 
     Hafta içi giriş ücreti 25 milyon TL., hafta sonu ücreti ise 50 milyon TL. Sezonluk 10 bilet 200 milyon TL. 
     Deniz Kulübü Sk., No 21 Kumsal Mevkii Büyükada. 
     0216 382 75 76. 
     
</TEXT>
</DOC>
