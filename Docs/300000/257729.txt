<DOC>
<DOCNO> 257729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sontur54.html </URL>
<DATE> 2004/07/23/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
İstanbul'a getirilen 10 yaralıdan 9'unun durumu iyi... 
</HEADLINE>
<TEXT>

     Sakarya'daki tren kazasında yaralanarak İstanbul'daki çeşitli hastanelere getirilen 10 yaralıdan 8 yaşındaki Burak Yerlikan'ın yoğun bakımda tutulduğu, diğerlerinin sağlık durumunun ise iyi olduğu bildirildi. 
     AA muhabirinin aldığı bilgiye göre, kazadan sonra Haydarpaşa Numune Hastanesi'ne getirilen hastalardan Mustafa Ergenç de göğüs ve karın travması, Şeymanur Tınas da kafa ve göğüs yaralanmaları bulunuyor. Her iki hasta ile yüzündeki sinir kesisi nedeniyle plastik cerrahi ameliyatına alınan Filiz Özçelik'in sağlık durumlarının iyi olduğu öğrenildi. 
     Kafa travması nedeniyle Lütfi Kırdar Kartal Eğitim ve Araştırma Hastanesi'ne sevk edilen 8 yaşındaki Burak Yerlikan'ın ise yoğun bakımda tutulduğu belirtildi. Aynı hastanede kafa travması ve ayağındaki kırık nedeniyle tedavi gören 4 yaşındaki Edanur Tınas'ın sağlık durumunun da iyi olduğu ifade edildi. 
     Marmara Üniversitesi Tıp Fakültesi Hastanesi'ne getirilen ve sol kolda parçalı kırık bulunan Hüseyin Karabeyoğlu'nun da ortopedi uzmanlarınca ameliyata alındığı belirtildi. 
     Aynı kazada yaralanan Mustafa Öztürk'ün İstanbul Üniversitesi Tıp Fakültesi Hastanesi Acil Cerrahi Servisi'nde müşahade altında tutulduğu, SSK Okmeydanı Eğitim ve Araştırma Hastanesi'nde tedavi gören ve ayağında kırık bulunan Oğuz Sarıışık'ın durumunun da iyi olduğu kaydedildi. 
     VKV Amerikan Hastanesi'nde bulunan Uğur Öz'ün sağ kalçasında kırık, sol kalçasında çatlak olduğu ve aynı hastanede tedavi gören Beril Gümüşsoy 32 ile sağlık durumlarının iyi olduğu ifade edildi. 
     
</TEXT>
</DOC>
