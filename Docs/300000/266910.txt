<DOC>
<DOCNO> 266910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sonspo08.html </URL>
<DATE> 2004/08/27/ </DATE>
<TIME> 00.15 </TIME>
<AUTHOR>  </AUTHOR>
<HEADLINE>
Basketbolda ABD'nin yarı finaldeki rakibi Ginobili'nin Arjantin'i oldu... 
</HEADLINE>
<TEXT>

     28. Yaz Olimpiyat Oyunları'nda en büyük ilgiyi gören dallardan biri olan erkekler basketbolda, ABD'den sonra Litvanya, İtalya ve Arjantin de yarı finale yükseldi. 
     Helliniko Spor Salonu'ndaki 2. çeyrek final mücadelesinde Litvanya, Çin Halk Cumhuriyeti'ni 95-75 -37 yenerken, Macijauskas'ın 32 ve Javtokas'ın 14 sayılık performanslarıyla farklı skorlu galibiyete ulaştı. Çin'de ise Yao Ming'in 29 sayı ve 11 ribaundu farklı skorlu yenilgiyi engelleyemedi. 
     Çeyrek finalin 3. maçında ise İtalya, Porto Riko'yu 83-70'lik skorla geçerek yarı finale adını yazdırdı ve yarı finalde Litvanya'nın rakibi oldu. 
     İtalya'da Bulleri 20 sayı, Basile 18 sayı ve Marconato da 15 sayı ve 12 ribauntla takımlarını galibiyete taşırlarken, Porto Riko'da ise eski Beşiktaşlı Ayuso 24, Arroyo da 23 sayıyla oynadı. 
     Son çeyrek final mücadelesinde ise Arjantin evsahibi Yunanistan'a 69-64'lük skorla üstünlük sağlayarak yarı finalist oldu. 
     Yarı finalde yarın 20.00'de İtalya-Litvanya, 22.15'te ABD ile Arjantin karşılaşacak. 
     
</TEXT>
</DOC>
