<DOC>
<DOCNO> 283846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sontur07.html </URL>
<DATE> 2004/10/27/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Çılgın aşık, bekçi öldürdü... 
</HEADLINE>
<TEXT>

     İbrahim ÖZÇEKİÇ KAYSERİ, DHA 

KAYSERİ'de Adem Şahin, aşık olduğu kadını görmek için sık sık gittiği fabrika önünden kendisini uzaklaştıran fabrika bekçisı Celal Temurlenk'i bıçakla öldürdü. 
     Olay, Organize Sanayi Bölgesi 14'üncü Cadde'de bulunan Kumtel Fabrikası önünde meydana geldi. Bir süre önce Kumtel'de çalışırken mesai arkadaşı bir kadına aşık olan, ardından işten çıkıralın 25 yaşındaki Adem Şahin, bir başka fabrikaya girdi. Şahin, aşık olduğu kadını görebilmek için hemen her gün iş çıkışı fabrika önüne gelip beklemeye başladı. 
     Kumtel Fabrikası'nın bekçisi 51 yaşındaki Celal Temurlenk'in, her defasında fabrika önünden uzaklaştırmasına içerleyen Adem Şahin, geçen pazar günü öğle saatlerinde yanına bıçak olarak fabrika önüne geldi. Burada karşılaştığı bekçi Temurlenk'le tartışan Şahin, bıçağını çekerek onu karnından ve göğsünden ağır yaraladı. Bekçi Celal Temurlenk, kaldırıldığı Erciyes Üniversitesi Tıp Fakültesi Gevher Nesibe Hastanesi'nde yaşamını yitirdi. 
     Cinayetten sonra kaçan Adem Şahin, jandarma tarafından yakalanarak gözaltına alındı. Şahin verdiği ifadede, "Sevdiğim kadınla arama girmeye kalkıştı. Fabrika önüne bir daha gelmememi söylüyordu. Hakaretler ediyordu. Sonunda dayanamadım ben de bıçakladım. Zaten akli dengem de pek yerinde değil'' diye konuştu. 
     Emniyete sorgulanan Adem Şahin'in adliyeye sevk edilcek. 
     
</TEXT>
</DOC>
