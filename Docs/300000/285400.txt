<DOC>
<DOCNO> 285400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/soneko08.html </URL>
<DATE> 2004/11/02/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Toplam taşıt sayısı 10 milyona yaklaştı... 
</HEADLINE>
<TEXT>

     Türkiye'de trafiğe kayıtlı taşıt sayısı Ağustos ayında ilk kez 9 milyonu aşarak, 9 milyon 977 bin 505'e yükseldi. 
     Devlet İstatistik Enstitüsü DİE verilerine göre, Ağustos ayı itibarıyla taşıtların 5 milyon 280 bin 454 adedini otomobiller oluşturdu. 
     Taşıt sayısı açısından otomobilleri 1 milyon 187 bin 379 adetle kamyonetler arazi taşıtı dahil , 1 milyon 184 bin 116 adetle motosikletler, 638 bin 164 adetle kamyonlar, 311 bin 479 ile minibüsler, 143 bin 733 adetle otobüsler, 27 bin 369 adetle özel amaçlı taşıtlar takip etti. 
     
     İSTANBUL'DA HER 6 KİŞİYE BİR TAŞIT DÜŞÜYOR 
     Bu arada, Türkiye'de en fazla taşıt 2 milyon 13 bin 218 adet ile İstanbul'da yer alıyor. 
     Verilere göre Ankara'da 914 bin 569, İzmir'de 659 bin 801, Antalya'da 426 bin 655, Bursa'da 362 bin 702, Adana'da 296 bin 271, Konya'da 322 bin 306, Mersin'de 242 bin 342, Manisa'da 264 bin 995, Balıkesir'de 212 bin 406 adet, Hatay'da 201 bin 687 adet trafiğe kayıtlı taşıt bulunuyor. 
     Nüfusu 12 milyonu aşan İstanbul'da her 6 kişiye, nüfusu yaklaşık 4 milyon olan Ankara'da ise 4-5 kişiye bir taşıt düşüyor. 
     Söz konusu ay itibarıyla, 2005 yılı programında yer alan 71 milyon 332 binlik tahmini nüfus üzerinden Türkiye'de yaklaşık olarak her 14 kişiye bir otomobil, her 7 kişiye de bir motorlu taşıt düşüyor. 
     Öte yandan, Türkiye'de en az kara taşıtı ise Tunceli, Ardahan ve Hakkari'de bulunuyor. 
     2004 Ağustos ayı itibarıyla, Tunceli'de 3 bin 343 adet, Ardahan'da 5 bin 373 adet ve Hakkari'de de 4 bin 41 adet taşıt kullanılıyor. Tunceli 1.186 adet ile en az otomobilin bulunduğu il olurken, en az otomobile sahip ikinci il 1.445 adet ile Ardahan, üçüncü il de 1.706 adet ile Hakkari oldu. 
     Türkiye'de 1992 yılında 3 milyon 756 bin 137 olan toplam taşıt sayısı 1993 yılında 4 milyonu, 1996 yılında 5 milyonu, 1998 yılında 6 milyonu, 2000 yılında ise 7 milyonu, Temmuz 2004'de 8 milyonu ve Ağustos 2004'te de 9 milyonu aştı. 
     Böylece taşıt sayısı son 12 yılda yüzde 165.6 arttı. 
     
</TEXT>
</DOC>
