<DOC>
<DOCNO> 283796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sonspo03.html </URL>
<DATE> 2004/10/27/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Fenerbahçe'de Pierre korkusu .. 
</HEADLINE>
<TEXT>

     Sağ ayak kıkırdağındaki sorun nedeniyle dün MR'ı çekilen Hooijdonk'un sakatlığı, Beşiktaş derbisi öncesi teknik heyette sıkıntı yarattı. 
     
     Tedavisine başlandı 

     Beşiktaş ile oynanacak karşılaşma öncesi, bir süredir sağ ayak kıkırdağında sorun olan Pierre van Hooijdonk’un sakatlığının ilerlemesi, tedirginliğe yolaçtı. Tesislerde tedavisine başlanan Hollandalı futbolcu, dün Özel Acıbadem Hastanesi’nde MR çektirdi. Doktorların sunacağı rapor doğrultusunda, golcü futbolcu hakkındaki son kararı teknik direktör Christoph Daum verecek. 
     
     Aurelio bir numara 

     Bu arada geçtiğimiz günlerde açtığı kendisine ait internet sitesinde Avrupa’da haftanın karmasını yapan Hooijdonk, ünlü yıldızların arasına takım arkadaşı Aurelio’yu da koydu. Yıldız oyuncunun karmasında Buffon - Beletti, Stam, Carvallo, R.Carlos - Ronaldo, Maniche, Aurelio-Zidane-Henry ve Nistelroy bulunuyor. Tecrübeli futbolcu, Zidane’a ise övgüler yağdırdı. 
     
</TEXT>
</DOC>
