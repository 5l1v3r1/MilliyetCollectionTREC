<DOC>
<DOCNO> 293187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sontur39.html </URL>
<DATE> 2004/11/29/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Hem restoranı soydu, hem eğlendi .. 
</HEADLINE>
<TEXT>

     Tekirdağ'ın Şarköy İlçesi'nde bir restorandan hırsızlık yapan kişi, karnını doyurdu ve müzik eşliğinde eğlendi. 
     Deniz Restoran'ın sahibi Tevfik Yalızay, AA muhabirine yaptığı açıklamada, sabah işyerine geldiğinde kapının açık olduğunu fark ettiğini belirtti. 
     Gece temizleyip bıraktığı masaların birinde boş rakı ve şarap şişesi olduğunu, dolaptaki mezelerin yendiğini gördüğünü ifade eden Yalızay, kasadaki 12 milyon lira ve müzik setinin çalındığını söyledi. 
     İhbar üzerine işyerinde incelemelerde bulunan polis, parmak izlerinin K.H'ye ait olduğunu belirledi. 
     K.H'yi evinde gözaltına alan polis, çalınan müzik setinin de evde olduğu tespit etti. 
     Emniyette suçunu itiraf eden K.H, ''Böyle lüks ve pahalı yerlere bizler pek giremeyiz. Girmişken bir alem yapayım dedim. Bol bol rakı ve şarap içtim, müzik dinledim. Müzik setinin sesi çok hoşuma gittiği için onu da eve getirdim. Ancak parmak izimden bulup yakaladılar'' dedi. 
     Olayla ilgili soruşturma devam ediyor. 
     
</TEXT>
</DOC>
