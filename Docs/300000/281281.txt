<DOC>
<DOCNO> 281281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonspo25.html </URL>
<DATE> 2004/10/18/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Beşiktaş'ın zafer haftası... 
</HEADLINE>
<TEXT>

     Beşiktaş, geçen hafta mücadele ettiği tüm branşlarda galibiyet alarak taraftarlarını sevindirdi. 
     Siyah-beyazlılar, başta futbol olmak üzere, basketbol, voleybol ve hentbolda haftayı galibiyetlerle kapadı. 
     Birinci Süper Futbol Ligi'nin 9. haftasında Diyarbakırspor'u 4-0 yenerek, ligde 202 gün sonra taraftarına BJK İnönü Stadı'nda galibiyet sevinci yaşatan Beşiktaş, PAF Ligi'nde de rakibini 1-0 yenmesini bildi. 
     Siyah-beyazlıların erkek basketbol takımı Türkiye Kupası'nda Afyon'da Büyük Kolej'i 73-59 yenerek, çeyrek final oynama hakkını elde ederken, bayan basketbolcular da ligin ilk maçında Erdemirspor'u uzatmalarda 91-89 mağlup etti. 
     Tekerlekli Sandalye Basketbol Takımı da Süper Lig'deki 3. maçını da farklı skorla kazandı. Beşiktaş, İzmir Ortopedik Özürlüler Spor Kulübü'nü deplasmanda 97-46 mağlup etmeyi başardı. 
     Voleybol erkeklerde Bafra Tekel Belediyesi'ni 3-0 yenen siyah-beyazlılar, bayanlarda da Emlak TOKİ'yi 3-1 yenerek, 2. maçını da kazanmış oldu. 
     Yeni sezona iyi başlayan erkek hentbol takımı da 4. maçında Bursa Nilüfer Belediyesi'ni 41-29 yenerek averajla liderliğini sürdürdü. 
     
     MAÇLAR VE SONUÇLAR 
     Siyah-beyazlıların geçen hafta oynadığı maçlar ve sonuçları şöyle 
     
     Futbol 
     Beşiktaş-Diyarbakırspor 4-0. 
     
     PAF Ligi 
     Beşiktaş-Diyarbakırspor 1-0. 
     
     Basketbol 
     
     Erkekler Türkiye Kupası 
     Beşiktaş-Büyük Kolej 73-59. 
     
     Bayanlar Birinci Ligi 
     Beşiktaş-Erdemirspor 91-89. 
     
     Tekerlekli Sandalye Ligi 
     İzmir Ortopedik Özürlüler Spor Kulübü-Beşiktaş 46-97. 
     
     Voleybol 
     
     Erkekler Birinci Ligi 
     Beşiktaş-Bafra Tekel Belediyesi 3-0. 
     
     Bayanlar Birinci Ligi 
     Beşiktaş-Emlak TOKİ 3-1. 
     
     Hentbol 
     
     Erkekler Birinci Ligi A Klasmanı 
     Bursa Nilüfer Belediyesi-Beşiktaş 29-41. 
     
</TEXT>
</DOC>
