<DOC>
<DOCNO> 281071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/ekonomi/eko06.html </URL>
<DATE> 2004/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarım sektöründe AB üyeliği tartışılıyor... 
</HEADLINE>
<TEXT>



AB sürecinde 10 yılı bulması beklenen müzakereler sırasında, görüşülecek yaklaşık 100 bin sayfadan 50 binini oluşturan ve müzakerelerin en zorlu noktası olarak tabir edilen tarım konusunda, farklı görüşler oluştu. Türkiye'nin tarımda desteğe ihtiyacı olduğunu vurgulayan bazı üreticiler, AB'nin vereceği teşviklerle dünya pazarında üstün konuma gelineceğini savunurken, bazı üreticiler de ihracatın bu yolla engelleneceği öne sürüyor. 
Adana Çiftçiler Birliği Başkanı Cumali Doğru, AB'ye girildiği takdirde ülke tarımının alınacak desteklerle daha da gelişeceğini savunurarak, "AB ülkeleri tarıma önem ve destek veriyor. Türkiye'deki kişi başına tarım desteğinin 50 katını veriyorlar. Ucuz mazot kullandırıyorlar. Pamuk teşvikleri daha yüksek. AB'ye girdiğimizde bu desteklerden yararlanacağız' diyor. Ziraat Mühendisleri Odası Adana Şube Başkanı Ayhan Barut ise AB İlerleme Raporu'nda 'IMF'nin dayattığı'' tarım politikalarının Türkiye'ye bile bile uygulanmak istendiğini savunuyor. 


</TEXT>
</DOC>
