<DOC>
<DOCNO> 254909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sonyas07.html </URL>
<DATE> 2004/07/12/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İşte Angelina Jolie'nin sırtındaki 'özel' kaplanı... 
</HEADLINE>
<TEXT>

     Hollywood'un güzel yıldızı Angelina Jolie, artık sırtında bir kaplanla gezecek. 
     Jolie sırtına 30 santimetre boyutunda, kükreyen bir kaplan dövmesi yaptırdı. 28 yaşındaki oyuncu, dövme için kendisini Taylandlı dövme ustası Sompong Kanphai'nin ellerine teslim etti. 
     Bu, Jolie'nin Tayland'da yaptırdığı ikinci dövme. Kanphai, şans, bereket ve güç getirmesi için dövmeyi yaparken geleneklere uyarak şarkı söylediğini anlattı. 
     Güzel yıldız, en son Kamboçya'dan aldığı vatandaşlık teklifiyle gündeme gelmişti. Kamboçya Başbakanı Hun Sen, doğal kaynakların korunmasına yönelik çalışmaları nedeniyle Angelina Jolie'ye Kamboçya vatandaşlığı teklif etmiş, Angelina Jolie ise, bundan onur duyacağını, vatandaşlığın verilmesi halinde kabul edeceğini söylemişti. 

     
</TEXT>
</DOC>
