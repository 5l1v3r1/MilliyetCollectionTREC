<DOC>
<DOCNO> 276972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/son/sonspo07.html </URL>
<DATE> 2004/10/03/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Süper Lig'de bugün... Fırtınalı gece 
</HEADLINE>
<TEXT>

     Trabzonspor kazanırsa, zirvedeki ağırlığını iyice hissettirecek, Beşiktaş Avni Aker'den zaferle ayrılırsa yepyeni bir sayfa açacak. Öte yandan bugün oynanacak diğer karşılaşmalar şöyle Konyaspor - Gençlerbirliği, İstanbulspor - Kayserispor, Samsunspor - A. Sebatspor. 
     
     Kartal’da keyifler iyi 

     Bir tarafta Avrupa defterini kapayan ve tüm dikkatini lige veren Trabzonspor, diğer tarafta, Bodo’yu eleyerek moral bulan ve artık ligde de kazanmak isteyen Beşiktaş... İki takım bugün Avni Aker’de kozlarını paylaşacak. Bordo-Mavililer açısından karşılaşmanın önemi büyük. Çünkü kendi sahasında bir büyük takımı yenip, ligde ağırlını iyice hissettirmek amacında. Bosque yönetiminde kötü günler geçiren Kara Kartal’da ise moraller yerine geldi. 
     
     Yattara’nın yerine Mehmet 

     Beşiktaş’ın, Bodo Glimt önünde tur atlayarak Avrupa macerasını sürdürmesi futbolcuların kendine güvenini yerine getirdi. Taktik planını hazırlayan Ziya Doğan, büyük bir ihtimalle Yattara’yı kulübeye çekip Mehmet Yılmaz’ı sahaya sürecek. Doğan savunmada hava toplarındaki hakimiyeti nedeniyle Tolga’ya görev vermeyi düşünüyor. Bosque ise en çok Sergen ve Carew ikilisine güveniyor. İspanyol teknik adam Fatih’e de özel önlem alacak. 
     Trabzonspor Petkovic, Emrah, Tolga, Erdinç, Volkan, Gökdeniz, Hüseyin, Adem, Lee, Mehmet , Fatih. 
     Beşiktaş Ramazan, Fatih S., İbrahim T., Çağdaş, İbrahim Ü., Ahmed H., Okan, Ahmet Y., İbrahim A., Sergen, Carew. 
     Stat Avni Aker. 
     Saat 19.00. 
     Hakem Kuddusi Müftüoğlu. 
     Yayın Lig TV. 
     
     Müftüoğlu ile 3. Maç 

     Kuddusi Müftüoğlu’yla, Beşiktaş ve Trabzonspor ligde 3. kez karşı karşıya geliyor. Bu sezon yalnızca tek maçta görev alan Müftüoğlu’nun yönettiği önceki iki Beşiktaş-Trabzon karşılaşmasında rakipler birbirlerine üstünlük sağlayamadı. 2002-3003 sezonunda İnönü’deki 90 dakika başladığı gibi golsüz beraberlikle sona ererken, aynı sezon Avni Aker’de 1-1’lik eşitlik bozulmadı ve iki takım da sahadan birer puanla ayrıldı. Genel maçlara bakıldığında ise Kara Kartal’ın yüzü tecrübeli Müftüoğlu’yla rakibine göre daha çok gülmüş. Siyah-Beyazlılar, 8 maçta 5 galibiyet, 2 beraberlik yaşarken, tek yenilgi aldı. 

     
</TEXT>
</DOC>
