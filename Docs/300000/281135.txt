<DOC>
<DOCNO> 281135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/yasam/yas08.html </URL>
<DATE> 2004/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜNYA HALİ 
</HEADLINE>
<TEXT>



ÇEÇENİSTAN 
'Yorgun ülke'ye eğlence parkı 

DIŞ HABERLER SERVİSİ 
İç savaş yorgunu Çeçenistan'da, Disneyland benzeri bir lunaparkın inşası için hazırlık yapılıyor. Devlet Başkanı Sergey Abramov, kültür ve eğlence merkezlerinin yanı sıra bir de futbol stadyumunu içerecek kompleksin inşaatına gelecek yıl başlanacağını ve tesisin yalnızca çok amaçlı bir spor merkezi olmayacağını kaydetti. 


İNGİLTERE 
Victoria tipi haber önlemi 

DIŞ HABERLER SERVİSİ 
Basında neredeyse her gün kendisiyle ilgili haberler çıkan Victoria Beckham, ailesi ve yakın arkadaşlarına bir anlaşma imzalatıp, basına açıklama yapmalarını yasaklıyor. Victoria Beckham'ın evliliklerinin sallantıda olduğu yönündeki haberler yüzünden hamileliği sırasında stres yaşamamak için bu yola başvurduğu belirtildi. 


GUATEMALA 
'Yolların Yıldızları' yenilgiye uğradı 

DIŞ HABERLER SERVİSİ 
Guatemala'da fahişelerin zor çalışma koşullarına dikkat çekmek için kurduğu futbol takımı 'Yolların Yıldızları', kadın polislerle yaptığı maçı 3-1 kaybetti. Fahişeler bu maçla, sanatlarını 2.5 dolar yaklaşık 4 milyon TL gibi düşük bedeller karşılığında icra etmekten ve sürekli polis tacizine uğramaktan duydukları sıkıntıya dikkat çekmeye çalıştı. 


</TEXT>
</DOC>
