<DOC>
<DOCNO> 263035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/yasam/yas07.html </URL>
<DATE> 2004/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trilyonluk sahte ilacı satamadan yakalandılar 
</HEADLINE>
<TEXT>


Hatay, Ankara, İstanbul ve Adana'da trilyonluk ilaç vurgunu peşinde olan çete, Adana'da ele geçirildi... 

FATİH KARAÇALI Adana DHA 

Adana'da sahte ilaç kutusu basıp, üzerine fiyat kupürü yapıştırarak kamu kurumlarına ve eczanelere satmaya hazırlanan şebeke çökertildi. 
Adana Emniyet Müdürlüğü ekipleri, liderliğini Hayri Kafalı'nın 37 yaptığı şebekenin Hatay, Ankara, İstanbul ve Adana'da piyasaya sahte ilaç kupürü satmaya çalıştığı istihbaratını aldı. Kafalı'nın bulunduğu 51 DN 505 plakalı otomobili takibe alan polis, D - 400 Karayolu Kemal Serhadlı Polis Meslek Yüksekokulu yakınlarında aracı durdurdu. Otomobilde yapılan aramada kullanma tarihi geçmiş hemoroit tedavisinde kullanılan ilaçlarla, çok sayıda sahte ilaç kupürü bulundu. 

Aynı anda operasyon 
Hayri Kafalı ile birlikte otomobilde bulunan Mayıl Kepir 38 gözaltına alındı. Ardından da Hatay, İstanbul ve Ankara'da da eşzamanlı yapılan operasyonlarda 5 kişi daha gözaltına alındı. Operasyonlarda piyasa değeri 1 trilyonun üstünde olduğu belirlenen ilaç kupürleri de ele geçirildi. 



</TEXT>
</DOC>
