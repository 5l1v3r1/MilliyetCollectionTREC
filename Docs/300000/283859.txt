<DOC>
<DOCNO> 283859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sontur20.html </URL>
<DATE> 2004/10/27/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Öğretmenler de sıfır çekti 
</HEADLINE>
<TEXT>

     Milli Eğitim Bakanlığı tarafından gerçekleştirilen müdür yardımcılığı sınavında öğretmenlerin sadece yüzde beşi başarılı olabildi. 
     Geçer notun 70 olduğu sınava 46 bin öğretmen girdi. Öğretmenlerden 2 bin 732'si geçer not alırken, yüzde 94'ü deyim yerindeyse sınıfta kaldı. Sınavda bazı öğretmenler de sıfır çekti. 
     Milli Eğitim Bakanlığı okullardaki boş 15 bin müdür yardımcılığı kadrosu için sınav açtı.19 ekimde gerçekleştirilen sınava 46 bin 522 öğretmen girdi. Öğretmenlerin bilgi düzeyini ölçen sınavın sonucu ise çarpıcı 
     46 bin 522 öğretmen sınava girdi . 
     69 öğretmen 80-90 arası puan aldı . 
     2 bin 663 öğretmen 70-80 arası puan aldı . 
     20 bin 106 öğretmen 50-60 arası puan aldı . 
     2 öğretmen sıfır aldı . 
     
     Sınavda 100 soru yöneltildi, 90 puan alan çıkmadı 

     Sınavda öğretmenlere yöneltilen 100 soruda, türkçe, dil bilgisi-kompozisyon, Atatürk İlkeleri, Türk İnkilap Tarihi, Kamu yönetimi mevzuatı ile Milli Eğitim mevzuatı ve genel kültür soruldu. 70 olan geçer notu ise sadece 2 bin öğretmen alabildi. Öğretmenlerin büyük bölümü 50 ila 60 arası puan sınırında kalırken, 90 puan alan çıkmadı. En yüksek notu 87 puan ile bir öğretmen almayı başardı. 69 öğretmen 70'in üzerinde not aldı. 2 öğretmen ise sıfır puanda kaldı. 
     
     İsteyen öğretmen müdür yardımcısı olacak 

     Milli Eğitim Bakanlığı’na göre sınav iki sonuç ortaya koydu. Öğretmenler sınava hazırlıksız girdi ve uzmanlık sınavına tabii tutulmaları sonucu başarısızlıkları ortaya çıktı. 
     Bakanlık boş bulunan 15 bin müdür kadrosunu sadece 2 bin öğretmenin geçer not alması nedeniyle dolduramadı. Açık kalan 13 bin kadroya illerdeki ihtiyaca göre isteyen öğretmenler arasından atama yapılacak. 

     
</TEXT>
</DOC>
