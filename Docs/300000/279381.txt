<DOC>
<DOCNO> 279381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sondun36.html </URL>
<DATE> 2004/10/12/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Avrupalı soruyor Türkiye modern mi, Müslüman mı 
</HEADLINE>
<TEXT>

     The Los Angeles Times gazetesi, ''Avrupalı soruyor Türkiye modern mi Müslüman mı '' başlığıyla yayımladığı bir haber yorumla Türkiye'nin AB üyelik sürecini işledi. 
     İstanbul mahreçli yorumda, Türk Ceza Kanunu'nun kabulü sürecinde ortaya çıkan zina tartışmalarının AB yolundaki ilerlemeyi gölgelediği öne sürüldü. 
     Gazete, ''Türkiye, şalvarlı bir adamın, dört karısının da içinde olduğu geniş ailesini kuşaklardır olduğu gibi çiftçilikle geçindirmeye çalıştığı bir yer mi Yoksa Türkiye, dünyanın en büyük camilerinden bazılarıyla birlikte gökdelenlerin de semaları süslediği bir iş merkezi mi Türkiye, akademisyen ve diğer profesyonel işlerin yüzde 40'ının kadın olduğu ülke mi Yoksa ailelerinin cinsel onurunu riske atan kadınların hiçbir zaman cezalandırılmayabilecek akrabaları tarafından öldürüldüğü bir yer mi '' sorularını yöneltti. 
     Los Angeles Times, ''Türkiye bunların hepsi'' sonucuna varırken, geleneksel olan ile modernleşme arzusu arasındaki savaşın, hiçbir zaman olmadığı kadar ortada olduğunu ileri sürdü. 
     Gazete, Türklerin çoğunun AB'ye girmek istediğini ve üyeliğin zenginlik, daha geniş kültürel özgürlük getireceğine inandığını belirtirken, ülkedeki refah durumu ve Müslüman kimliği dolayısıyla bazı Avrupalıların bu üyeliğe karşı çıktığını yazdı. 
     Los Angeles Times, Türkiye AB'ye davet edilmezse siyasi ve ekonomik reformları ilerletme motivasyonunu kaybedebileceğini de iddia etti. 
     
</TEXT>
</DOC>
