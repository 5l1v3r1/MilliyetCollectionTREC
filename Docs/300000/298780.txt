<DOC>
<DOCNO> 298780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sontur19.html </URL>
<DATE> 2004/12/18/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Kendisini taciz eden kişiyi, kocasına şikayet etti... 
</HEADLINE>
<TEXT>

     Bursa'nın merkez Osmangazi İlçesi'nde bir kadına telefonla tacizde bulunduğu öne sürülen kişi, kadının eşi tarafından bıçakla yaralandı. 
     Alınan bilgiye göre, eşiyle birlikte tavukçuluk yapan Ö.A, eşi İlhan A'ya, bir kişinin kendisini sürekli telefonla arayarak taciz ettiğini söyledi. 
     İlhan A'nin bu kişiye randevu vererek, işyerine çağırmasını istemesi üzerine Ö.A, kendisini yeniden telefonla arayan Oktay Cihan T.'yi işyerine çağırdı. 
     Telefon görüşmesinin ardından işyerine giden Oktay Cihan T, Ö.A'ya kendisini tanıttığı sırada, saklandığı yerden çıkan İlhan A. tarafından bileğinden bıçakla yaralandı. 
     İşyerinden kaçmaya çalışırken çevredeki vatandaşlar tarafından da linç edilmek istenen Oktay Cihan T, bu sırada devriye görevi yapmakta olan güvenlik güçleri tarafından kurtarılarak, gözaltına alındı. 
     Oktay Cihan T. Bursa Devlet Hastanesi'nde kaldırılırken, İlhan A. ve eşi Ö.A gözaltına alındı. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
