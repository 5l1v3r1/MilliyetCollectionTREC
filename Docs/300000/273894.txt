<DOC>
<DOCNO> 273894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sondun23.html </URL>
<DATE> 2004/09/22/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
'Erdoğan'a eksiklerin listesini tamamlayın' mesajı verilecek 
</HEADLINE>
<TEXT>

     Başbakan Tayyip Erdoğan, yarın Brüksel'de Avrupa Komisyonu'nun genişlemeden sorumlu üyesi Günter Verheugen ile yapacağı görüşmesinde "eksikler listesini tamamlayın" mesajı verilecek. 
     Avrupa Komisyonu, Başbakan Recep Tayyip Erdoğan'ın Brüksel temaslarında, "Müzakerelere sorunsuz başlamak istiyorsanız, eksikler listesini bir an önce tamamlamalısınız" mesajını vermeye hazırlandığı belirtiliyor. Brüksel'den yayın yapan Abhaber.com'a göre, eksikler listesinde, "Yeni Türk Ceza Kanunu'nun TCK 
     Meclis'ten geçirilmesi" en önemli maddelerden birini oluştuyor. 
     Abhaber.com, Verheugen'in daha önce Türk hükümetine ilettiği eksiklikleri şöyle sıraladı 
     "Yasal Değişiklikler Yapılması Gereken Alanlar 
     
     1.Yargı bağımsızlığı ve işleyişinin güçlendirilmesi, 
     -Savunma haklarının AB standartlarına çıkartılması, -Yeni Türk Ceza Kanunu'nun TBMM'den geçirilmesi, -Adli kolluk kuvvetinin kurulması, -İstinaf Mahkemelerinin kurulması, 
     
     2. Temel Hakların kullanımı 
     -Basın Yasası'nda gerekli değişikliklerin yapılması, -Dernekler Yasası'nda gerekli değişikliklerin yapılması, -Gayrimüslimlerin karşılaştıkları zorlukların aşılması için yasal düzenlemelerin yapılması, 
     
     3. Sivil-Askeri ilişkilerinin Avrupa uygulamalarına 
     yakınlaştırılması 
     -YÖK ve RTÜK gibi sivil kurumlardaki askeri temsilcilerin çıkartılması, 
     
     4. Güneydoğu'daki durum 
     -BM ve Dünya Bankası ile işbirliği yapılarak yurtdışında mülteci statüsü almış kişilerin dönüşlerinin sağlanması, -Bu çerçevede tazminat yasasının TBMM'den geçirilmesi, 5. Kültürel Haklar 
     -Türkçe dışında yayın yapılması önündeki engellerin kaldırılması, Uygulamadaki Eksiklikler 
     -Reformların idare tarafından farklı bir şekilde uygulanmasına son verilmesi, -Reformlara karşın, gayrimüslimlerin karşılaştıkları güçlüklere son verilmesi, -İnsan Hakları savunucuların karşılaştıklara zorluklara son verilmesi, -İfade özgürlüğü ve basın özgürlüğü konularında çıkartılan pratik güçlüklere ve engellemelere son verilmesi, -Kadınların ayrımcılığa ve şiddete tabi tutulmasının güçlü bir şekilde engellenmesi ve töre cinayetlerinin engellenmesi, -Köy koruculuğuna son verilerek yerinden edilmiş kişilerin dönüşlerinin sağlanması, -Türkçe dışındaki dillerde eğitim ve yayın yapılmasına yönelik engellerin kaldırılması, -Kötü muamele ve işkencenin engellenmesi, -Gösteri yürüyüşü yapanlara yönelik orantısız güç kullanımına son verilmesi." 
     
</TEXT>
</DOC>
