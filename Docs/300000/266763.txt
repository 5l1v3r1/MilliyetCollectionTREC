<DOC>
<DOCNO> 266763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/yasam/yas07.html </URL>
<DATE> 2004/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İkiz cinayetten 'tecavüz' çıktı 
</HEADLINE>
<TEXT>


Tekstilci ikizleri, tecavüz ve taciz ettikleri abla kardeşin, babasının öldürdüğü iddia edildi 


Tekstilci Tamer Taşçı 35 ve ikiz kardeşi Taner Taşçı'nın İstanbul Caddesi 6'ncı Sokak'ta dokuz gün önce kurşun yağmuruna tutularak öldürülmesiyle ilgili soruşturmayı yürüten polis, sonunda cinayeti çözdü. İkiz kardeşlere ait tekstil atölyesinde araştırma yapan polis, S.Ç. 18 adındaki genç kız ile 13 yaşındaki kızkardeşi K.Ç.'nin cinayetten 2 gün önce işten ayrıldıklarını belirledi. İki kızkardeşi, gözaltına alan polis, sorguda katilleri belirledi. K.Ç.'nin, ifadesinde şunları söylediği öne sürüldü "Taner sürekli tacizde bulunuyor, üst kattaki büroda porno film izletip aynısını yapmamı istiyordu. Birkaç kez ters ilişki denedi. Ablama anlattım. O da, birkaç kez ikizi Tamer'in tecavüzüne uğradığını söyledi ve bunları babama anlattı. Polis, baba Abdürhakim Ç. ile oğlu Abdülrahim Ç.'yi gözaltına aldı. Yapılan sorgulamada baba Ç.'nin cinayeti işlediğini, oğlunun ise gözcülük yaptığını söylediği iddia edildi. 


</TEXT>
</DOC>
