<DOC>
<DOCNO> 253340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sonsiy22.html </URL>
<DATE> 2004/07/06/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Erdoğan, Cox görüşmesi... 
</HEADLINE>
<TEXT>

     Avrupa Parlamentosu Başkanı Pat Cox, Türkiye'nin Avrupa Birliği AB ile müzakerelere başlaması konusunda aralık ayında verilecek kararda, Türkiye'nin gösterdiği gayret ve performansın göz ardı edilmeyeceğini kaydetti. 
     Alınan bilgiye göre, Başbakan Recep Tayyip Erdoğan ile Erdoğan'ın Hilton Oteli'ndeki süitinde görüşen Cox, Avrupa Parlamentosu'nun seçimlerden sonraki yeni tablosu hakkında bilgi verdi. 
     ''Türkiye-AB konusunda inanılmaz ve unutulmaz reformlar gerçekleştirdi'' diyen Cox, Türkiye'nin AB ile müzakerelere başlaması konusunda aralık ayında verilecek kararda, Türkiye'nin gösterdiği gayret ve performansın göz ardı edilmeyeceğini ifade etti. 
     ''Türkiye'nin AB içinde olması gerektiğine inandığını'' belirten Cox, Türkiye'nin Kıbrıs konusunda çok önemli bir performans sergilediğini vurguladı. Cox, ''Ümit ederim ki bu da kararda etkili olacak'' dedi. 
     Cox'u süitinde samimi bir şekilde karşılayan Başbakan Erdoğan da Cox'un bu sözlerini dikkatle dinleyerek not aldı. 
     
</TEXT>
</DOC>
