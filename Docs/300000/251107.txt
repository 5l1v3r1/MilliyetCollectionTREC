<DOC>
<DOCNO> 251107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sontur04.html </URL>
<DATE> 2004/06/26/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
70 yaşında kısmeti açıldı... 
</HEADLINE>
<TEXT>

     Adana'da, huzurevinde kalan 70 yaşındaki Fikriye Karsandı, yaşıtı Ahmet Karsandı ile dünyaevine girdi. İlk kez evlenen Fikriye Karsandı, ''evlenme teklifini kendisinin yaptığını'' söyledi. 
     Birlikte yaşadığı ablası ölünce, Sosyal Hizmetler ve Çocuk Esirgeme Kurumu'na SHÇEK bağlı Adana Huzurevi'ne 1,5 yıl önce yerleştirilen ve bugüne kadar hiç evlenmeyen Fikriye Karsandı'nın kısmeti 70 yaşında açıldı. 
     Karsandı, AA muhabirine, Yaşlılar Haftası'nda, koroda şarkı söylerken izlediği 70 yaşındaki Ahmet Karsandı'ya aşık olduğunu ardından da evlenme teklif ettiğini anlattı. 
     Fikriye Karsandı, ''Atalarımız, 'evlilik tarihi ile ölüm tarihi şaşmaz' derler. 70 yaşında evleneceğimi ve böyle bir evlilik yapacağımı rüyamda görsem inanmazdım. Hayata yeni başlamış gibiyim'' dedi. 
     5 çocuk babası Ahmet Karsandı ise eşinden 15 yıl önce ayrıldığını, 3 yıl önce de huzurevine yerleştiğini ifade ederek, şunları söyledi 
     ''Yeniden evlenmeyi düşünmüyordum. Ancak Fikriye'yi görünce fikrim değişti. Bana evlenme teklif edince de önce şaşırdım, sonra mutlu oldum. Bir ay boyunca gizli gizli görüştük, sonra huzurevi müdürüne gidip evlenme niyetimizi açıkladık. Huzurevi Müdürü Nurdan Kama'nın desteği ile birkaç günde nikah işlemlerini tamamladık.'' Huzurevi bahçesinde el ele dolaşan Karsandı çiftçi, ''Hayatı dolu dolu yaşıyoruz. Eğleniyoruz, sinemaya gidiyoruz, yemeğimizi birlikte yiyoruz yani hayatın tadını çıkarıyoruz. Hiç kimseye bekarlığı tavsiye etmiyoruz' diye konuştu. 
     
</TEXT>
</DOC>
