<DOC>
<DOCNO> 255370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/son/soneko34.html </URL>
<DATE> 2004/07/14/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Efes Pilsen 35. yaşını konserle kutlayacak... 
</HEADLINE>
<TEXT>

     Türkiye'nin uluslararası bira markası Efes Pilsen, 35. yaşını konserle kutlayacak. 
     Efes Pilsen'den yapılan açıklamaya göre, Efes Pilsen, kendisi gibi 35. yaşını kutlayan İstanbul Gelişim Orkestrası ile birlikte 25 Temmuz akşamı Parkorman'da pop müziğin ünlü sanatçılarını biraraya getirecek. 
     Atilla Özdemiroğlu, Garo Mafyan, Uğur Başar ve Asım Ekren yönetiminde gerçekleştirilecek ''Efes Pilsen'le Dolu Dolu 35 Yıl'' konserini izlemek isteyenler, Biletix'ten 20 milyon lira karşılığında biletleri satın alabilecekler. 
     Ajda Pekkan, Ayten Alpman, Berkant, Bülent Ortaçgil, Erol Büyükburç, Erol Evgin, Fatih Erkoç, Işın Karaca, Levent Yüksel, Melike Demirağ, Moğollar, Neco, Nükhet Duru, Sezen Aksu, Timur Selçuk ve Zülfü Livaneli'nin yer alacağı gecenin tüm bilet gelirleri, Çağdaş Yaşamı Destekleme Derneği ile birlikte yürütülen ''Geleceğin Sanatçılarına Bir Işık da Siz Yakın'' kampanyası kapsamında sanat eğitimi alacak öğrencilere aktarılacak. 
     
</TEXT>
</DOC>
