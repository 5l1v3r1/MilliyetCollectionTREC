<DOC>
<DOCNO> 295607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sonspo17.html </URL>
<DATE> 2004/12/07/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Sakaryaspor Oyun kalitemizde istikrarlı bir artış var... 
</HEADLINE>
<TEXT>

     Sakaryaspor Kulübü Başkanı Selahattin Aydın, takımın oyun kalitesinde istikrarlı bir artış yaşandığını bildirdi. 
     Aydın, AA muhabirine yaptığı açıklamada, Kayserispor karşısında elde edilen galibiyetin büyük önem taşıdığını söyledi. 
     Ligin başından itibaren takıma güven duyduğunu ve bunun olumlu sonuçlarının alınacağını belirten Aydın, ''Oyun kalitemizde istikrarlı bir artış var. Kayserispor karşısında sergilenen futbol benim umudumu artırıyor'' dedi. 
     Ligin ikinci yarısına rahat girmek istediklerini ifade eden Aydın, ''Oyun kalitesini daha da artırmamız gerekir. Kalan Akçaabat Sebatspor ve Malatyaspor maçlarını da kazanmalıyız. Bu maçları kazanırsak devre arasına rahat gireriz. Çünkü lig bir maratondur. Henüz yolun yarısını tamamlayacağız. Eğer yürekten ve istekli oynarsak kalan iki maçı da kazanırız'' diye konuştu. 
     
</TEXT>
</DOC>
