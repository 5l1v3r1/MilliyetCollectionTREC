<DOC>
<DOCNO> 298449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sondun17.html </URL>
<DATE> 2004/12/17/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Musul'da 3 Batılı öldürüldü, biri Türk olabilir... 
</HEADLINE>
<TEXT>

     Irak'ın kuzeyindeki Musul'da, direnişçilerin bir araca düzenledikleri saldırıda 4 kişinin öldüğü bildirildi. 
     Görgü tanıklarının verdiği bilgiye göre, aracı ateşe veren direnişçiler, araçtaki 3 Batılıyı ve Iraklı şoförünü öldürdü. Direnişçiler, öldürdükleri Batılılardan birinin kafasını kesti. 
     
     ÜÇ YABANCIDAN BİRİ TÜRK OLABİLİR 

     Irak'ın kuzeyindeki Musul kentinde silahlı militanların bir otomobile düzenlediği saldırıda öldürdükleri üç yabancıdan birinin Türk olabileceği ileri sürüldü. 
     Olay yerinde bulunan Reuters'ın foto muhabiri, ''ölenlerden üçü yabancı görünümlü. Biri Türk'e, diğer ikisi Avrupalıya benziyor. Kurbanlardan birinin başı kesilmiş'' dedi. 
     Kurbanların küçük otomatik silahlarının bulunduğu, bunun da, kentte faaliyet gösteren çok sayıda yabancı güvenlik kuruluşunun birine mensup olabileceklerini gösterdiği kaydedildi. 
     
</TEXT>
</DOC>
