<DOC>
<DOCNO> 298747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sonspo15.html </URL>
<DATE> 2004/12/18/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Galatasaray'da durmak yok 
</HEADLINE>
<TEXT>

     Birinci Süper Futbol Ligi'nde ilk yarıyı 0-0'lık Denizlispor beraberliğiyle kapatan Galatasaray, Türkiye Kupası 2. kademesinde Kardemir Karabükspor ile yapılacak karşılaşmanın hazırlıklarına ara vermeden başladı. 
     Teknik direktör Gheorghe Hagi yönetiminde, Florya Metin Oktay Tesisleri'nde gerçekleştirilen ve yaklaşık 1 saat süren antrenmanda, dünkü Denizlispor maçında forma giyen oyuncular salonda çalışırken, diğer futbolcular ise pas ve şut çalışması gerçekleştirdi. 
     Ayak bileğinde spazm olduğu açıklanan Conceiçao ile ülkesine giden Mondragon'un katılmadığı idmanda, Orhan ile Sabri koşu yapmakla yetindi. 
     Yarını izinli geçirecek olan sarı-kırmızılı futbolcular, pazartesi günü çalışmalara yeniden başlayacak. 
     Öte yandan Galatasaray'da Mondragon, Conceiçao ve Song'a erken yılbaşı izni verildi. 
     
</TEXT>
</DOC>
