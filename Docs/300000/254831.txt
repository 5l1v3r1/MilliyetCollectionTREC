<DOC>
<DOCNO> 254831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sonspo05.html </URL>
<DATE> 2004/07/12/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Conceiçao'ya ilk 'bravo' 
</HEADLINE>
<TEXT>

     Conceiçao'nun WHC Wezep karşısındaki performansı, Hagi'yi memnun etti. Rumen hoca, Brezilyalı'ya ilk övgülerini maçtan sonra gönderdi 
     
     İlk kez tebrik etti 

     Teknik direktör Hagi, 100. yılda önemli görevler vermeyi düşündüğü Flavio Conceiçao’nun performansından memnun kalmaya başladı. Daha önce Vatanspor, Capelle ve FC Kleve ile oynanan hazırlık maçlarında 45 dakika oynattığı sambacıyı, WHC Wezep sınavında son 30 dakika sahaya süren Rumen hoca, öğrencisinin futbolundan bir hayli memnun oldu. Hagi’nin, maçtan sonra Conceiçao’yla bir görüşme yaparak, kendisini tebrik ettiği öğrenildi. 
     
     Yakından ilgileniyor 

     Flavio’ya 100. yılda vermeyi düşündüğü görevleri de anlatan Hagi’nin, Önümüzdeki sezon seni nasıl kullanmak istediğimi anlamaya başladın. Beklentilerimin yanıt bulabileceğini 30 dakikalık oyununla ispatladın. Önümüzdeki karşılaşmalarda sana daha çok süre tanıyacağım. İnanıyorum ki sen de performansını daha yukarı çıkaracaksınö dediği öğrenildi. Conceiçao’nun ise ilerleyen günlerde daha iyi olacağının sözünü verdiği kaydedildi. 

     
</TEXT>
</DOC>
