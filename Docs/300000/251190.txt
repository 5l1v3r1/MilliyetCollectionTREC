<DOC>
<DOCNO> 251190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/siyaset/siy06.html </URL>
<DATE> 2004/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Müdahaleyle değişim olmaz' 
</HEADLINE>
<TEXT>


İSTANBUL Milliyet 


Dışişleri Bakanı Abdullah Gül, Irak konusunda "İslam dünyasındaki değişim süreci askeri müdahale yerine ortaklık, dayatma yerine bölgesel sahiplenme yoluyla başarılı olacaktır" dedi. 
Çırağan Sarayı'ndaki "Yeni Bir Yol Kavşağında Atlantik İttifakı" konferansında konuşan Gül, Türkiye'nin İslam dünyasında değişimi desteklediğini, ancak bunun müdahale şeklinde, dışarıdan empoze edilerek olamayacağını belirtti. Irak konusunda kritik bir aşamadan geçildiğini, tarafların yanlış hesapları girmeyip üzerine düşen sorumluluğu yerine getirmesi gerektiğini belirten Gül, "Türk hükümeti Irak'a yeniden asker göndermeyi düşünüyor mu " sorusuna da şu yanıtı verdi " Elbette bu konu NATO Zirvesi'nde konuşulacak." Konuşmasında Türkiye'nin kendine bir model olarak rol biçmediğini belirten Gül, ancak Türkiye'nin İslamın demokrasiyle yaşayabileceğine en iyi örnek olduğunu ifade etti. 


</TEXT>
</DOC>
