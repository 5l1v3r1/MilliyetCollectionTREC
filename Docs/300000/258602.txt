<DOC>
<DOCNO> 258602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sonyas02.html </URL>
<DATE> 2004/07/27/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
İşte yeni rekor 3 günde 36 film izlediler 
</HEADLINE>
<TEXT>

     Singapurlu üç sinema tutkunu, aralıksız film seyretme dalında dünya rekoru kırdıklarını iddia ediyor. 
     Sinema tutkunlarının, 72 saat boyunca 36 film seyrettikleri belirtiliyor. 
     Singapurlu yerel medya kuruluşlarının haberine bakılırsa, sinema tutkunları bir alışveriş merkezinde kendilerine tahsis edilen koltuklara oturmuşlar ve üç gün boyunca çeşitli türlerden filmler izlemişler. 
     Sinema tutkunlarına her film arasında dinlenmeleri için beş dakika verilmiş. 
     Üçüncü filmden sonra ise bu süre 15 dakikaya çıkarılmış. 
     Rekor denemesine katılan 20 kadar kişinin ise pes ettikleri belirtiliyor. 
     36 saat film seyretmeyi başaran üç kişiye daha sonra, filmler hakkında sorular sorulmuş. 
     Bu sorulara en çok doğru yanıt veren 24 yaşındaki Fadzli Hüseyin'e, 19 bin Singapur doları yaklaşık 5930 pound ödül verilmiş. 
     Deneme sırasında ateşi çıkan ve tedavi gören Hüseyin, uzun süre film seyretmeyeceğini söylüyor. 
     3 günde 36 film seyrettiği belirtilen kişilerden biri Michael Chia. 
     Chia, rekor denemesinin en zor tarafının, sabah kalktığında hallüsünasyonlar görmesi olduğunu söylüyor. 
     Yetkililerce onaylanması halinde Singapurlu sinema tutkunları, Guinness Rekorlar Kitabı'na girecek. 
     Bu alanda alanda daha önceki rekor 66 saat 30 dakika ile New Yorklu 11 kişiye aitti. 
     
</TEXT>
</DOC>
