<DOC>
<DOCNO> 279523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sontur25.html </URL>
<DATE> 2004/10/12/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Mevsimlik işçi ''Bana işkence yapıp paramı gasp ettiler'' 
</HEADLINE>
<TEXT>

     Bursa'nın İnegöl İlçesi'nde, bir mevsimlik işçi 4 kişi tarafından kaçırılarak işkence yapıldığı ve 10 milyon lirasının gasp edildiği iddiasıyla polise başvurdu. 
     Alınan bilgiye göre, yaklaşık 2 aydır Yenişehir İlçesi Yolören Köyü'nde mevsimlik tarım işçisi olarak çalışan Semir Sahiloğulları 36 , polise yaptığı başvuruda, Hatay'a gitmek üzere İnegöl Otobüs Terminali'nde beklerken yanına gelen kimliğini bilmediği 4 kişi tarafından kaçırıldığını bildirdi. 
     Bu kişilerin, kendisini Organize Sanayi Bölgesi'ndeki boş bir alana götürdüklerini, elleri ve kollarını bağladıktan sonra kendisini dövdüklerini ifade eden Sahiloğulları, zanlıların yüzünü usturayla kestikten sonra 10 milyon lirasının gasp ederek kaçtıklarını bildirdi. 
     Polis, Sahiloğullarının şikayeti üzerine, zanlıların yakalanması için çalışmalarını sürdürüyor. 
     
</TEXT>
</DOC>
