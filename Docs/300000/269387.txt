<DOC>
<DOCNO> 269387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sondun23.html </URL>
<DATE> 2004/09/06/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Ramadi'deki AFP muhabiri kaçırıldı ve dövüldü... 
</HEADLINE>
<TEXT>

     Irak'ın başkenti Bağdat'ın batısındaki Ramadi kentindeki AFP muhabirinin kimliği belirsiz kişilerce kaçırılarak 48 saat alıkonulduğu ve dövüldüğü bildirildi. 
     Ammar Daham adlı gazetecinin ağabeyi, cumartesi günü Ramadi'de polisle silahlı kişiler arasında çıkan çatışmayı izleyen Daham'ın, çatışmaya karışan kişiler tarafından kaçırılarak gözleri bağlı halde Felluce'ye götürüldüğünü anlattı. 
     Aynı gün direnişçilerden bir kişinin gazetecinin ailesine telefon ederek aileyi kaçırılma olayından haberdar ettiğini belirten ağabey Damar, pazar günü başka bir telefon geldiğini ve bir yanlışlık olduğunu bildiren telefondaki kişinin Damar'ı serbest bırakacaklarını söylediğini kaydetti. 
     Ramadi'ye bilinci kapalı bir şekilde getirilen Ammar Daham'ın hastaneye kaldırıldığını belirten ağabey Damar, kardeşinin cep telefonu ve fotoğraf makinasının çalındığını da söyledi. 
     
</TEXT>
</DOC>
