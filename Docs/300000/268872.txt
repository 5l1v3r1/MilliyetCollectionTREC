<DOC>
<DOCNO> 268872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sonyas03.html </URL>
<DATE> 2004/09/03/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Paris Hilton'dan "pembe" mücevher koleksiyonu... 
</HEADLINE>
<TEXT>

     Hilton otellerinin varisi Paris Hilton, kendi hazırladığı ve tümü pembe parçalardan oluşan mücevher koleksiyonunu satışa sundu. 
     Internetteki ''msnbc'' sitesinin Associated Press'e dayanarak verdiği habere göre, ''amazon.com'' üzerinden satışa sunulan koleksiyonda küpe, bilezik, bel zinciri, kolye ve göbek piercingi yer alıyor. 
     Tümü pembe kristal ve gümüşten oluşan koleksiyonun kendi tarzını gözler önüne serdiğini dile getiren Hilton, ''Kendi stilimi gözden geçirdim, sonra kullandığım mücevherlerime baktım ve bu koleksiyonu hazırladım'' dedi. 
     Hayranlarının kendisi gibi görünmelerini istediğini dile getiren Hilton, ''Mücevherler çok pahalı da değil. Genç bir kız kendi harçlığıyla satın alabilir. Pahalı gibi görünüyorlar, ama öyle değiller'' açıklamasında bulundu. 
     
     HODRİ MEYDAN 
     Parlak yıldızlar ve kalpleri koleksiyonunda öne çıkaran 23 yaşındaki Hilton, koleksiyonunu, ''Çok iyi bir sesim olduğu gibi harika bir koleksiyonum var. Ürünlerim burada, bir şey söylemek isteyenlere hodri meydan'' sözleriyle tanıttı. 
     Hilton, geçtiğimiz günlerde de isminin marka olması için resmi başvuruda bulunmuştu. 
     Paris Hilton, logosunu da taç içerisinde ''P'' harfi olarak belirlediği bu marka altında parfüm, vücut losyonu, banyo jeli, sabun, kozmetik malzemesi, saç ürünü, spor kıyafet, mücevher ve mutfak eşyası satmayı planlıyor. 
     
</TEXT>
</DOC>
