<DOC>
<DOCNO> 265441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/yazar/uras.html </URL>
<DATE> 2004/08/22/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Durum iyi ise "not" önemli değil 
</HEADLINE>
<TEXT>


İki önemli "Uluslararası Derecelendirme Kuruluşu"ndan Standart and Poor's S P , yabancı para cinsinden Türkiye'nin kredi notunu "B "dan, "BB"ye yükselti. Türkiye'ye 2003 yılı ekim ayında "B1" notu veren diğer uluslararası dereceleme kuruluşu Mood's'in de not yükseltmesi beklenirken, Mood's'den bir açıklama geldi " 1 Mevcut durumda Türkiye için belirlenen 'B1' kredi notu, Türkiye'nin hak ettiğinden düşük bir not değildir. Yükseltilmeyecektir. 2 Türkiye'de döviz fiyatı çok düşük. Ödemeler dengesi açığı çok büyük. Sonuçta bir 'maksi devalüasyon' tehlikesi var. Türkiye'nin borçlarının büyük bölümü döviz ve dövize endeksli. Devalüasyon borcun Türk Lirası rakamını büyütür. Bu durumda borcun milli gelire oranı bugünkü yüzde 72 seviyesinden yüzde 100 seviyesine sıçrar. Bu kötü bir şeydir. 3 Avrupa Birliği ile müzakerelerde beklenen olmayabilir. Karşı taraf en az 2 - 3 yıl kesin katılım tarihi vermeyebilir. Bu da kötü bir şeydir." 
Milliyet Ekonomi Servisi'nin manşete yansıyan yorumu ile, durum şöyle özetlenebilir "S P'un haberine sevinemeden, Moody's haberi morallerimizi bozdu. Kafalarımızı karıştırdı " 

Notumuz zaten kötü 
Türkiye, ilk defa 1990 yılının ikinci yarısında S P'den "BBB" notu almıştı. Bu not 1994 yılı başında "BB"ye, kriz sonu ise "B"ye indi. Mahfi Eğilmez, on yıl sonra "Notumuz BB'ye çıktı" diyerek sevinmemize dikkat çekiyor. 
Biz devamlı olarak "Yatırım Yapılamaz" sınıfında not alıyoruz. "Yatırım Yapılamaz" sınıfına geçebilmemiz için S P'un notumuzu 3 derece, Moody's'in 4 derece yükseltmesi gerekiyor. 
"Yatırım Yapılamaz" sınıfındaki ülkelere, yabancılar kısa vade ile yatırım yapıyor. Yüksek risk primi yüksek reel faiz istiyor. 

Cari açık büyük 
Döviz açığımız bu yıl 10 milyar doların üzerinde. Bu büyüklükte döviz açığının sorun yaratmaması imkansız. Döviz açığı tüketici kredisi kısılarak, faiz artırılarak, vergi konularak kapatılamaz. Döviz açığı, döviz fiyatı yükselince kapatılabilir. Halbuki Türkiye'de döviz fiyatları şu veya bu nedenle çok ucuz. 
Döviz fiyatını hükümet belirlese idi, bir devalüasyon yapılması gerekirdi. Şimdi dalgalı kur var. Hükümet döviz fiyatını ayarlamak için devalüasyon yapamaz. Ama dalgalı kur sisteminde, döviz açığı büyüdüğünden, döviz fiyatının ya yavaş yavaş ya sıçrama ile artması beklenir. "Döviz fiyatı bu seviyede kalır, döviz açığı kendiliğinden kapanır" diyenler, "dünyadan haberi olmayanlardır". 

Borç fazla 
Temmuz ayı sonunda Konsolide Bütçe'den ödenecek toplam iç ve dış borç toplamı 305 katrilyon lira. Bunun 174 katrilyon liralık kısmı TL borcu. 131 katrilyon liralık bölümü ise, döviz veya dövize endeksli borç. Demek ki, döviz fiyatı yüzde 10 oranında arttığında toplam borç içindeki döviz ve endeksli borçların TL karşılığı 13.1 katrilyon lira, döviz fiyatı yüzde 20 arttığında 26.2 katrilyon lira büyür. 305 katrilyon liralık borç toplamı, 331 katrilyon liraya yükselir. Milli gelir rakamına göre borcun büyüklüğü de artar. İşte Mood's'in işaret ettiği, bizim kontrolümüzdeki gelişmelerden kaynaklanan tehlikeler bunlar. Avrupa Birliği ile olan ilişkiler ise bizim kontrolümüz dışında gelişiyor. Yapabileceğimiz şeyler sınırlı. "Not verenler kötü not verdiği için ekonomide işler iyi gitmiyor" diyemeyiz. Tersine işler iyi gitmediğinden notumuz bir türlü yükselemiyor. Not verenlerden hoşumuza giden sözler duyamıyoruz. 

Uluslararası Derecelendirme Kuruluşlarının Not Sıralaması Türkiye'nin Kredi Notları S P Moody's Yatırım yapılabilir 1 AAA Aaa 2 AA Aa1 3 AA Aa2 4 AA Aa3 5 A A1 6 A A2 7 A A3 8 BBB Baa1 9 BBB Baa2 10 BBB Baa3 Yatırım yapılamaz 1 BB Ba1 2 BB Ba2 3 BB Ba3 4 B B1 5 B B2 6 B B3 7 CCC Caa1 8 CCC Caa2 9 CCC Caa3 10 CC Ca 11 C C 
Türkiye'nin not sıralamasındaki yeri kutu içinde gösteriliyor. 



</TEXT>
</DOC>
