<DOC>
<DOCNO> 263567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/son/sondun13.html </URL>
<DATE> 2004/08/15/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Alman Suç Dairesi Örgütlü suç şebekelerinin başında Türkler geliyor 
</HEADLINE>
<TEXT>

     Almanya'da, çoğunluğunu yabancıların oluşturduğu örgütlü suç şebekelerinin her geçen gün daha profesyonel hale geldiği belirtildi. 
     Wiesbaden kentinde bulunan Alman Federal Suç Dairesi'nin BKA örgütlü suçlara ilişkin 2003 yılı raporunda, örgütlü suç şebekelerinin gün geçtikçe daha profesyonel hale geldikleri, bu nedenle yakalanan şebeke üyelerinin sayısının da 2002 yılına göre 13 bin 825'den 13 bin 98'e gerilediği bildirildi. 
     Almanya'daki örgütlü suç şebekelerinin yaklaşık 3'te 2'sini yabancıların oluşturduğuna dikkat çekilen raporda, bu şebekelerin başında Türklerin geldiği, Türkleri, Polonyalı, İtalyan ve Vietnamlıların izlediği kaydedildi. 
     Bu şebekelerin işlediği suçların başında uyuşturucu ticareti geldiği bildirilen raporda, ayrıca, örgütlü suç şebekelerinin 2003 yılında devleti yaklaşık 522 milyon euro zarara uğrattığı ifade edildi. 
     
</TEXT>
</DOC>
