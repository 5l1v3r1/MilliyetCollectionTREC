<DOC>
<DOCNO> 287865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sonyas06.html </URL>
<DATE> 2004/11/10/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
16 yaşından küçüklere sigara yasağı geldi 
</HEADLINE>
<TEXT>

     Belçika'da 16 yaşından küçüklere tütün ürünleri satış yasağı 1 Aralık'ta yürürlüğe giriyor. 
     Sağlık Bakanı Rudy Demotte tarafından geliştirilen ''Sigarayla Mücadele Planı'' çerçevesinde başlatılacak yasal uygulamaya göre, tütün ürünleri satın alanlar, 16 yaşından büyük olduklarını kanıtlamak zorunda bırakılacak. 
     Kitapçı, benzin istasyonu, mağaza, lokanta gibi yerlerde tütün ürünleri satanlar, sigara alan gençlerden, 16 yaşından küçük olduklarını düşünürlerse kimlik isteyebilecek. 
     Uygulama, yeni kuralları ihlal eden satıcıların ve tüketicilerin para cezalarına çarptırılmasını öngörüyor. 
     Yetkililer, 16 yaşından küçüklerin, sigara satın almaktan cezalandırılacağını, ancak sigara içerken yakalanması halinde adli takibata uğramayacağını bildirdi. 
     
</TEXT>
</DOC>
