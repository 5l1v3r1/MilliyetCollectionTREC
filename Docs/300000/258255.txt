<DOC>
<DOCNO> 258255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sonsiy04.html </URL>
<DATE> 2004/07/26/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Başbakan Erdoğan, yarın İran'a gidecek... 
</HEADLINE>
<TEXT>

     Başbakan Recep Tayyip Erdoğan, yarın 3 günlük bir ziyaret için İran'a gidecek. 
     Başbakan Erdoğan'ın, yarın başlayacak İran ziyaretinde, iki ülke arasındaki işbirliği, ortak yatırımlar, siyasi, kültürel ve güvenlik konuları ele alınacak. 
     Görüşmelerde, Ankara'nın terör örgütü PKK Kongra-Gel'den duyduğu rahatsızlığın da gündeme gelmesi bekleniyor. 
     Bazı bakanlar, işadamları ve gazetecilerin de eşlik edeceği gezide, Başbakan Erdoğan, İran Cumhurbaşkanı 1. Yardımcısı Dr. Muhammed Rıza Arif ile bir araya gelecek. 
     İran Dışişleri Bakanı Kemal Harrazi'yi de kabul edecek olan Erdoğan'ın, İran Cumhurbaşkanı Muhammed Hatemi ile de biraya gelmesi bekleniyor. 
     Başbakan Erdoğan, 29 Temmuz Perşembe günü yurda dönecek. 
     
</TEXT>
</DOC>
