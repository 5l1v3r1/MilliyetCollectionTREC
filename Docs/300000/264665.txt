<DOC>
<DOCNO> 264665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/sondun14.html </URL>
<DATE> 2004/08/19/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
ABD... Lunaparkta elektrik kesilince 25 metrede mahsur kaldılar 
</HEADLINE>
<TEXT>

     ABD'deki dev eğlence parklarından birisinde, kasırganın neden olduğu elektrik kesintisi yüzünden çok sayıda turist 25 metre yükseklikte saatlerce mahsur kaldı. 
     New Jersey eyaletindeki ''Six Flags Büyük Macera'' adlı eğlence parkında bulunan ''Batman ve Robin'' adlı dev roller coaster, kasırganın elektrik tellerini koparması nedeniyle bir anda çalışmaz hale geldi. 
     Bu sırada yaklaşık 25 metre yükseklikte bulunan bir vagondaki 12 turist ile bir başka vagonda yan pozisyonda duran 8 kişi, saatlerce yetkililerin kendilerini kurtarmalarını beklediler. 
     200'den fazla elektrik motoru ile çalışan ve saatte 120 km hıza ulaşan roller coaster oyuncağındaki turistler bir süre sonra yaralanan olmaksızın kurtarıldı. Dev oyuncağın tamiri saatler aldı. 
     Saatler süren elektrik kesintisi parka eğlenmeye gelen turistlerin protestosuna neden oldu. 
     
</TEXT>
</DOC>
