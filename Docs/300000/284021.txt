<DOC>
<DOCNO> 284021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sondun21.html </URL>
<DATE> 2004/10/28/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Afganistan seçimlerinde çalışan 3 yabancı kaçırıldı 
</HEADLINE>
<TEXT>

     Afganistan'ın başkenti Kabil'de, 9 Kasım'da yapılacak seçimler için oluşturulan BM-Afganistan ekibinde çalışan 3 yabancının kaçırıldığı bildirildi. 
     Hükümet kaynakları ve seçim komisyonu yetkilileri, bir İngiliz, bir Filipinli ve bir Kosovalı seçim çalışanının bugün silahlı kişilerce kaçırıldığını söylediler. 
     Kaçırılanlardan ikisinin kadın olduğu kaydedildi. 
     
     'MÜSLÜMANLARIN ORDUSU' EYLEMİ ÜSTLENDİ 

     Afganistan'ın başkenti Kabil'deki BM seçim komisyonunda görevli üç çalışanın kaçırılmasını ''Müslümanların Ordusu '' isimli bir grup üstlendi. 
     El Cezire televizyonunun Kabil'deki muhabirine açıklamada bulunan grubun lideri Ekber Ağa, ''Müslümanlar Ordusu savaşçılarının üç BM çalışanını kaçırdıklarını'' söyledi. 
     Silahlı grubun lideri, eylemin nedeni ve taleplerinin ne olduğu konusunda ayrıntı vermedi. 
     
</TEXT>
</DOC>
