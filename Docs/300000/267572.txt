<DOC>
<DOCNO> 267572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sonsiy01.html </URL>
<DATE> 2004/08/30/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Çiçek'ten 'zina suç sayılmalı' mesajı 
</HEADLINE>
<TEXT>

     Adalet Bakanı Cemil Çiçek, Türk Ceza Kanunu TCK tasarısında zina suçunun düzenlenmesiyle ilgili olarak, ''biz zinanın suç olması gerektiği kanaatini taşıyoruz'' dedi. 
     Yozgat'ta bir açıklama yapan Bakan Çiçek, toplumsal beklentinin zinanın suç sayılması yönünde olduğunu söyleyerek, TCK tasarısında da bu konuda uzlaşmaya çalışacaklarını belirtti. 
     Cemil Çiçek, kadın-erkek arasında suçun oluşması bakımından eşitsizlik olduğu için zinanın suç sayılmasının iptal edildiğini, yürürlükteki yasada suç sayılmadığını hatırlattı. 
     Çiçek, biz bunun suç olması gerektiği kanaatini taşıyoruz. Çünkü toplumsal beklenti de bu yönde. Ama mevcut tasarıda da bu yok. Eğer anlaşabilirsek ne ala, anlaşamazsak ona göre bir başka değerlendirme yapacağız'' diye konuştu. 
     
</TEXT>
</DOC>
