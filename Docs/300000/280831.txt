<DOC>
<DOCNO> 280831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sonyas08.html </URL>
<DATE> 2005/03/15/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Washington'da dansçı kızın esrarengiz ölümü... 
</HEADLINE>
<TEXT>

     WASHINGTON, DHA 

ABD'nin başkenti Washington'da yaklaşık bir haftadır haber alınamayan Emily Cagal isimli dansçı kızın eski erkek arkadaşı tarafından öldürüldüğü tahmin ediliyor. 
     Polis yetkilileri 24 yaşındaki Emily Cagal'nın oturduğu binadaki güvenlik kamerası görüntülerini inceleyerek, iki kişinin evden bir sandık çıkarttığını belirledi. Polis, genç kıza ait arabayı Washington'da terkedilmiş olarak buldu. Washington bölgesinde muhasebecilik yapan Gündoğan Çağal'ın Amerikalı eşinden olan kızı Emily Çağal, uzun süredir ailesinden uzak Maryland eyaletindeki Bethesda semtinde yaşıyordu. Bir süredir kendisinden haber alınamayan Emily'nin evine babasıyla birlikte giren polis, evde kan izleri olduğunu belirledi. Apartmanın güvenlik kamerasında yapılan incelemede de, biri Emily'nin eski erkek arkadaşı olduğu belirlenen iki kişinin evden bir sandık çıkarttığını belirledi. Emily'nin arabası Washington'da terkedilmiş olarak bulundu, ancak genç kızın cesedine henüz ulaşılamadı. 
     Emily Cagal'ın çalıştığı şirketin başkanı Joann Cooper, Cagal'ın, Çok fazla dokun' eğlence servisinde Jordan' lakabıyla çalıştığını söyledi. Cooper, şirketin Baltimore-Washington bölgesinde yapılan partilere özel dansçı gönderdiğini belirterek, Emily'nin son işinin 26 Şubat'ta Kuzey Virginya eyaletinde olduğunu açıkladı. Emily'nin internetteki model sitelerinde de fotoğrafları bulunduğu bildirildi. 
     Washington bölgesinde yayın yapan yerel kanallar ise olayı birinci haber olarak verdi. 
     
</TEXT>
</DOC>
