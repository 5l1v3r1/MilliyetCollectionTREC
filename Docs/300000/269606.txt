<DOC>
<DOCNO> 269606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/guncel/gun04.html </URL>
<DATE> 2004/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kararda Avrupa etkisi 
</HEADLINE>
<TEXT>


Alemdaroğlu'nun görevden alınması kararında, "Irkçı rektör h l görevde mi " diye soran Avrupa Konseyi de etkili olmuş 

ÖNDER YILMAZ Ankara 

İstanbul Üniversitesi Rektörü Prof. Dr. Kemal Alemdaroğlu'nun, yargı kararlarını uygulamadığı gerekçesiyle görevden alınması kararında Avrupa Konseyi'nin de etkili olduğu belirtildi. Hükümete, Alemdaroğlu'nun "Yunanistan'ı istila ederiz" sözlerini anımsatan konsey üyelerinin, "H l görevden almadınız mı " diye sorduğu öğrenildi. Konsey üyelerinden oluşan Irkçılık ve Hoşgörüsüzlüğe Karşı Avrupa Komisyonu ECRI üyeleri, ırkçı yaklaşımlarla ilgili "Türkiye Raporu" hazırlamak için haziranda Ankara'ya geldi. ECRI temsilcileri, 25 Mart'ta "100 bin daha şehit verir, Kıbrıs'ı da alırız, Yunanistan'ı da" diye açıklama yapan Alemdaroğlu'nun görevde olup olmadığını sordu. "Halen görev başında" yanıtına şaşıran temsilciler, "Nasıl olur Cezalandırılmadı mı Avrupa'da böyle açıklama yapan kişiler üniversitede barınamaz" dedi. 

'Gerekçe yüzeysel' 

YÖK Genel Kurulu'nun, Alemdaroğlu'nun görevinden alınmasına gerekçe olarak gösterdiği Kardiyoloji Enstitüsü'nün Müdürü Prof. Dr. İlhan Günay, "Enstitüde mahkeme kararları tereddütsüz uygulanmıştır. YÖK'ün gerekçesi yüzeysel" sözleriyle Alemdaroğlu'nu savundu. Günay, Alemdaroğlu'nun ayrılmasıyla üniversitede çok sayıda istifa yaşanacağı görüşüne katılmadığını söyledi. 

Alemdaroğlu Sezer'in yorumuna güveniyorum 

İSTANBUL Milliyet 
İstanbul Üniversitesi İÜ Rektörü Prof. Dr. Kemal Alemdaroğlu, söz konusu talebi "hukuk dışı yargısız infaz" olarak nitelendirerek, "Cumhurbaşkanı Sezer'in bu hukuk dışı uygulamayı, yargısız infaz şeklinde yorumlayarak değerlendireceğine inanıyorum, güveniyorum" dedi. İÜ öğrencilerinden oluşan 20 kişilik grup, Alemdaroğlu'na destek amacıyla üniversite önünde basın açıklaması yaptı. İÜ Edebiyat Fakültesi öğrencisi Meral Ergene, talebin Cumhuriyet'le bağımsızlığa yapılan saldırı olduğunu öne sürdü. Alemdaroğlu, kendisiyle ilgili hiçbir soruşturma açılmadığını ve savunmasının alınmadığını belirterek, "Öyle sanıyorum, YÖK'te bu konuda bir yanılgı söz konusu olmalı" dedi. 


</TEXT>
</DOC>
