<DOC>
<DOCNO> 295823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sondun40.html </URL>
<DATE> 2004/12/08/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Mitterrand'ın oğluna 30 ay hapis 
</HEADLINE>
<TEXT>

     Paris Mahkemesi, Fransa'nın eski cumhurbaşkanlarından François Mitterrand'ın büyük oğlu Jean-Christophe'u, ''vergi yolsuzluğu suçundan'' 30 ay tecilli hapis cezasına çaptırdı. 
     Mahkeme, Jean-Christophe Mitterrand'ı 1998 ve 1999 yıllarında elde ettiği 1.25 milyon euro'luk geliri vergi dairesine bildirmediği ve bu gelirden doğan 630 bin euro tutarındaki vergiyi ödemediği gerekçesiyle suçlu buldu. 
     Mitterrand'ın oğlunun bu vergiyi ödemesi de kararlaştırıldı. 
     ''Jean-Christophe Mitterrand'ın 1996 ve 2000 yılları arasında Moritanya'da yaşadığını ve burada bir balıkçılık şirketi çalıştırdığını'' belirten avukatlar, ''müvekkillerinin yasalara göre aynı zamanda Fransa'da da vergi ödeme zorunda olmadığını'' ileri sürdü. 
     Bununla birlikte, mahkemede dinlenen şahitlerin, zanlının bu tarihte Paris'te yaşadığına dair savunma yaptıkları bildirildi. 
     Jean-Christophe Mitterrand hakkında, Angola'ya 1993 ve 1994 yıllarında yasa dışı yollardan silah satmak suçundan daha önce ayrı bir dava açılmıştı. 
     
</TEXT>
</DOC>
