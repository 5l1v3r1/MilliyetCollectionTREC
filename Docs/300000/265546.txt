<DOC>
<DOCNO> 265546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/ekonomi/eko01.html </URL>
<DATE> 2004/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüketici kredileri daha yeni kımıldıyor 
</HEADLINE>
<TEXT>


KKDF oranının yüzde 15'e çıkarılmasının kredi talebini azaltmayacağını söyleyen bankacılar, tüketici kredilerinde artışın yeni başladığını belirtiyor 

KADİFE ŞAHİN - FİNANS SOHBETLERİ 

Hükümetin bireysel kredilerde Kaynak Kullanım Destekleme Fonu'nu KKDF yüzde 15'e çıkarmasını son dönemde giderek daha fazla tedirginlik yaratan cari işlemler açığının azaltılmasına yönelik bir tedbir olarak değerlendiren bankacılar, tüketici kredilerinde halen ertelenmiş taleplerin karşılandığını söylüyor. 
Tüketici kredilerinin GSMH'ya oranının yüzde 3,2 olduğunu belirten bankacılar, KKDF'yi arttırarak cari işlemler açığıyla mücadele edilebileceği yönündeki düşüncenin pek de istenen sonucu vermeyeceğini iddia ediyor. 
Yapı Kredi Bankası Kurumsal Ekonomik Araştırmalar Başekonomisti Ahmet Çimenoğlu, 'Tüketim malı ithalatında son dönemde hızlı artışlar yaşanmasaydı büyük bir cari işlemler açığıyla karşı karşıya kalacaktık" diyor. Türkiye'nin ithalatının ana belirleyicisinin, ekonominin büyüme hızı ve sanayi üretiminin performansı olduğunu belirten Çimenoğlu, "Eğer ekonominin büyümesini, ihracatın artmasını, yatırımların çoğalmasını istiyorsak, ithalattaki artışa, en azından kısa vadede, razı olmak durumundayız" şeklinde konuştu. 
Son yapılan düzenleme ile kredi maliyetlerinde, tüketicileri kredi kullanmaktan ciddi anlamda caydıracak boyutta bir artış meydana gelmediğini de belirten Çimenoğlu, şunları kaydetti 
"Bir kıyaslama yapılacak olursa, nisan ve mayıs aylarında piyasalarda yaşanan çalkantı sonucunda, tüketici kredisi faizlerinde meydana gelen artışlar, KKDF artışı sonucu meydana gelen maliyet artışından çok daha büyük bir maliyet artışı yaratmıştır. Yani, dışarıdan bankaların aracılık maliyetlerini yükselterek yapılan bir müdahaleye göre, piyasanın kendi kendine yapmış olduğu ayarlama çok daha etkili olmuştur." 

NAFİZ KARADERE 
Garanti Bankası Genel Müdür Yardımcısı 
'Artış durmayacak' "Tüketici kredilerine olan talebi bir miktar kısacağını ancak durdurmayacağını düşünüyorum. Gerçek bir ihtiyacını karşılamak için krediye başvuran kesimleri kararlarından vazgeçirmeye yetmeyecek. Bir mala sahip olmayı alternatiflerine oranla avantajlı gören kesimi etkileyebilir." 

HÜLYA ALTAY 
İş Bankası Bireysel Kredi. Sor. Gn. Müd. Yr 
' Yolun başındayız' "Türkiye'nin bu konuda 15 yıllık bir deneyimi olmasına rağmen hacimde henüz diğer ülke örneklerinin çok gerisindeyiz. Ülkemizde bireysel krediler daha henüz yolun başındadır. Tüketici kredilerinin sınırlandırılmasıyla dolaylı olarak ticari krediler vasıtası ile finansman söz konusu olur." 

CEM MURATOĞLU 
Akbank Bireysel Bankacılık Paz. Bölüm Başkanı 
'Rakamlar yanıltıcı ' "Tüketici kredilerinde halen ertelenmiş talepler karşılanıyor. Tüketici kredilerinde ve özellikle de oto kredilerindeki artış yüzdeleri yanıltıcı. Ülkemizde tüketici kredilerinin gayri safi milli hasılaya oranı yüzde 3,2 gibi çok düşük bir oranda." 

Merkez bankası verilerine göre tüketici kredileri Milyar TL 13.08.2004 06.08.2004 30.07.2004 02.07.2004 25.06.2004 04.06.2004 28.05.2004 Tüketici kredileri 12.421.380 12.254.279 12.130.225 15.700.368 15.624.464 15.294.950 14.994.634 Konut 2.193.819 2.177.102 2.157.999 2.223.440 2.204.047 2.130.908 2.08..981 Otomobil 4.828.746 4.776.576 4.728.921 6.824.135 6.831.455 6.751.688 6.608.847 Diğer 5.398.815 5.300.601 5.243.305 6.652.793 6.588.962 6.412.354 6.300.806 
Dövize endeksli tüketici kredileri dahi 

</TEXT>
</DOC>
