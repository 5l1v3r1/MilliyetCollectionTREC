<DOC>
<DOCNO> 273406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sontur07.html </URL>
<DATE> 2004/09/20/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Yazdan kalma günler... 3 gün güneş, sonra sağanak yağmur .. 
</HEADLINE>
<TEXT>

     Sonbaharda yazdan kalma günler... Yeni haftanın ilk üç gününde yağış beklenmiyor. Perşembe gününe kadar bütün bölgeler pastırma yazı yaşayacak, Perşembe ise Marmara ve Kuzey Ege'ye sağanak yağış geliyor. 
     Hava sıcaklığı kuzey ve iç bölgelerde biraz artarken, sıcaklıklar Çarşamba günü İstanbul'da 29, Ankara'da 30 dereceye kadar yükselecek. Güney illerimizde ise 30 derecenin üstüne çıkacak. Perşembe günü ise Marmara ve Kuzey Ege'de sıcaklıklar düşecek ve İstanbul'da 21 dereceye kadar inecek. 
     Meteoroloji'den alınan bilgiye göre, haftanın ilk günü yağışsız geçecek. Marmara ve Karadeniz parçalı bulutlu, Ege, İç Anadolu ve Doğu Anadolu ise az bulutlu ve açık. Güney Ege, Akdeniz ve Güneydoğu Anadolu ise güneşli bir gün geçirecek. 
     Önümüzdeki 3 günün hava raporu ise şöyle 
     Salı 
     Marmara, Kuzey Ege, Karadeniz ile Erzurum-Kars çevresi parçalı bulutlu. Diğer kesimler ise az bulutlu ve açık olacak. 
     Çarşamba 
     Akdeniz ve Güneydoğu Anadolu az bulutlu ve açık, diğer yerlerin tamamı parçalı bulutlu. 
     Perşembe 
     Marmara, Kuzey Ege ve Batı Karadeniz'de yer yer sağanak yağış bekleniyor. Diğer bölgelerimizde parçalı bulutlu bir gökyüzü görülecek. 

     
</TEXT>
</DOC>
