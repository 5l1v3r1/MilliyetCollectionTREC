<DOC>
<DOCNO> 265241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/yazar/uras.html </URL>
<DATE> 2004/08/21/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Maydanozda KDV var, elmasta yok 
</HEADLINE>
<TEXT>


Maydanoz, soğan, domateste KDV var. Elmas veya pırlanta ithal edene vergi yok. Olur mu Olur... Olur... Bu ülkede olmaz olmaz... Çünkü burası Türkiye a'bicim... 
Bugüne kadar elmas, pırlanta, yakut, zümrüt, inci gibi değerli taşları satın ithal edenler, yüzde 18 oranında vergi ödüyordu. 
Ödüyordu ama artık ödemeyecek. Çünkü hükümetimiz ve de milletvekillerimiz böyle uygun görmüş. Bir yasa değişikliği yapmış. Bu yasa değişikliğiyle değerli taşlardaki yüzde 18 KDV kaldırılmış. Bu yasa değişikliği 31 Ağustos 2004 tarihli Resmi Gazete'de yayımlanmış. 1 Ağustos 2004 tarihinde yürürlüğe girmiş... Vergi uzmanı Şükrü Hocamız bile bu acayip durumu on beş gün gecikmeyle fark edebildi. Bizi uyardı da, neyin ne olduğunu anlayabildik. 
Gerçi biz bu konularda şerbetliyiz... Eskiden de üç gün için kadınların kürk mantosunun ithali serbest bırakılır, gümrüğü indirilir, üç gün sonra ithalat yasaklanırdı. Bir gün için terliğin gümrüğü indirilir, üç gün için fasulyenin gümrüğüne bindirilirdi. Bu tür kararların "hikmetinden sual edilemezdi"... Görüldüğü gibi değişen bir şey yok... 
Durup dururken kimin aklına geldi de elmasta, pırlantada, incide yüzde 18 vergi yükü sıfırlandı Bunu yasaya kim ekledi Bu yasa nasıl çıktı Bilen yok... 
Nasıl bileceksiniz ki TBMM'nin geçen yasama döneminde 10 ayda milletvekillerimiz 600 saat çalıştı. Genel Kurul'da 600 saatte 261 tasarı yasalaştı. 2 saat 18 dakikada bir yasa çıkarıldı. 
Her biri ortalama 2 saat 18 dakikada çıkarılan bu 261 yasa ile kime ne imkanlar sağlandı Halka ne yükler getirildi Kim biliyor bunları 
İşte örnek ortada... TBMM'den yasa çıkıyor. Resmi Gazete'de yayımlanıyor. On beş gün sonra bir vergi hocası fark ederek başkalarını uyarıyor ki, elmas, pırlanta, yakut, zümrüt ve inciden vergi kalkmış... 
Acaba bizim vergi sistemimiz neden zenginler için çalışır Neden zenginin faizi vergilenmez Neden altın alım satımında vergi yoktur Şimdi de neden elmas, pırlanta üzerindeki vergi kaldırılıyor 
Buna karşılık halkımız, neden patates, domates, maydanoz, peynir ve ekmek alırken KDV ödüyor 
Yılın ilk yedi ayında 48 katrilyon lira vergi toplandı. Bunun 33 katrilyon liralık bölümü, 1 KDV, 2 Özel Tüketim Vergisi gibi alınan bir mal ve hizmete bağlı olarak halkın ödediği vergilerden oluşuyor. 
Çocuklarımızın yediği simit, içtiği gazoz vergiye tabi ama, elmasta, pırlantada, incide vergi yok. 
Elmas, pırlanta ve inci üzerindeki verginin kaldırılmasını savunan, ünlü bir mücevherat grubunun yöneticisi, "Bir yıldır hükümetten bunu talep ediyorduk. Çünkü belge düzenleyen mücevherat firmalarıyla, vergi vermeyen bazı küçük kuyumcular arasında haksız rekabet vardı. Bu yasa haksız rekabeti önleyecek. Mücevherat da yüzde 18 ucuzlayacak" diyor. 
Yasanın gerekçesi eğer bu ise, "Oğlum Ahmet... Yoluna devam et..." Siz demiyor musunuz ki, Türkiye'de çok yaygın vergi kaçakçılığı var. KDV verenler ile vermeyenler arasında haksız rekabet söz konusu. O halde KDV'yi tümüyle kaldıralım. Haksız rekabete mani olalım. Birçok malın da fiyatı en az KDV oranında ucuzlar. Hem iş alemi hem halkımız rahata kavuşur Olmaz olmaz demeyin... Neden pırlanta, elmas, inci için oluyor da, maydanoz, fasulye ve simit için olmuyor 
Sayın okuyucularım, burada ekonomik ve sosyal bir çarpıklık var. Bu çarpıklığın düzeltilmesi gerekir. Bu çarpıklık hem ekonomideki dengeleri bozar hem kamu vicdanını yaralar. 
Simit, maydanoz alırken KDV ödeyen halkımız, hakkını helal edemez. Ayıptır. Günahtır. 



</TEXT>
</DOC>
