<DOC>
<DOCNO> 261878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/sonyas07.html </URL>
<DATE> 2004/08/09/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Monica Bellucci'nin çıplak pozları Vatikan'ı kızdırdı... 
</HEADLINE>
<TEXT>

     Nafiz ALBAYRAK - BOSTON DHA 
TUTKU İsa'nın Çilesi Passion Of The Christ Filmi'nin İtalyan yıldızı Monica Bellucci'nin hamileyken verdiği çıplak pozlar, Vatikan'ı ayağa kaldırdı. 
     Hasılat rekorları kıran Tutku Filmi'nin İtalyan yıldızı Monica Bellucci de, göbeği burnundayken kamera karşısına geçen ünlü yıldızlar arasına katıldı. Bellucci, İtalya'da yeni kabul edilen Yalnızca evli çiftlerin tüp bebek edinebilecekleri ve bağış sperm kullanımının yasaklanması'nı içeren kararları protesto etmek için Vanity Fair Dergisi'nin İtalya baskısı için çıplak poz verdi. Fransız Vincent Cassel ile evli Bellucci'nin bu davranışı Vatikan'da tepkiye neden oldu. 
     İmbd Sitesi'nin haberine göre, sonbaharda doğum yapmayı bekleyen ünlü oyuncuya ilk tepki Kutsal Devlet Vatikan'ın resmi yayın organı L'Osservatore Romano'dan geldi. Monica Bellucci'nin hamileyken çıplak poz vermesine ateş püsküren gazete, Doğacak bebek anne karnında korunacak bir insan olmaktan çıktı, haberi bile olmaksızın üzücü bir oyunun suç ortağı durumuna düşürüldü' ifadesini kulllandı. 
     Gösterime girdiği günden buyana değişik çevrelerden tepki toplamasına karşın, hasılat rekorları kıran Tutku, Hazreti İsa'nın Çilesi Filmi'ndeki rolü ile kendinden sözettiren güzel yıldız Bellucci ise ''Eğer formalite imza ve mühürlerle evlilik onayınız yoksa, çocuk edinmek için bilim yolunu kullanmanızı engelliyorlar. Dinsel ve manevi kaygılar sağduyuya karşı baskın geliyor. Bu tür yasal engellemeler, kadınların yıllardır sabır gösterdiği fiziksel sınırlandırmalardan hiç farkı yok. Nasıl ki bazı Müslüman ülkelerde kadınlar başını bağlayıp sesini çıkarmamak zorundadır, İtalya'da da evli değillerse anne olma hakları ellerinden alınmak isteniyor'' dedi. 
     
</TEXT>
</DOC>
