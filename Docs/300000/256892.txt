<DOC>
<DOCNO> 256892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sontur23.html </URL>
<DATE> 2004/07/20/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Hani'de silahlı kavga... Belediye Başkanı'nın 1 oğlu öldü, 1'i yaralandı 
</HEADLINE>
<TEXT>

     Diyarbakır'ın Hani İlçesi'nde meydana gelen silahlı kavgada, AK Parti'li Belediye Başkanı Celal Kayhan'ın 1 oğlu öldü, 1 oğlu da yaralandı. 
     Edinilen bilgiye göre, Hani Belediyesi'nce başlatılan yol genişletme çalışmaları çerçevesinde, Merkez Mahallesi'nde bulunan Nevzat Akçin'e ait konutun çevresindeki duvarın yıkılması kararlaştırıldı. Yıkım çalışmaları sırasında zabıta ekipleri ile Akçin arasında tartışma çıktı. 
     Tartışma, Belediye Başkanı Celal Kayhan'ın oğulları Ali ve Fatih Kayhan'ın da karışmasıyla kavgaya dönüştü. Kavga sırasında tabancasını ateşleyen Akçin, Fatih ve Ali Kayhan'ı yaraladı. 
     Dicle Üniversitesi D.Ü Tıp Fakültesi'ne kaldırılan kardeşlerden Ali Kayhan hayatını kaybetti. Fatih Kayhan ise tedavi altına alındı. 
     D.Ü Tıp Fakültesi Acil Servisi önünde polis güvenlik önlemi aldı. Olayla ilgili soruşturma sürüyor. 
     
</TEXT>
</DOC>
