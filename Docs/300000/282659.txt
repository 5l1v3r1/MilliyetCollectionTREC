<DOC>
<DOCNO> 282659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/yazar/bila.html </URL>
<DATE> 2004/10/23/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Trafik Ş rası 
</HEADLINE>
<TEXT>


İkinci Trafik Ş rası Ankara'da toplandı. 21 - 22 Ekim günleri yapılan toplantılarda Türkiye'nin trafik sorunu çeşitli yönleriyle masaya yatırıldı, alınması gereken önlemler ve yürütülen çalışmalar hakkında bilgi verildi. Emniyet yetkilileri, bilim adamları, uzmanlar, gazeteciler sunuşlar yaptılar. Tartışmalara katıldılar. 
Emniyet Genel Müdürlüğü'nün, Ankara Ticaret Odası'nın katkılarıyla düzenlediği şurada haklı olarak öne çıkan bir eleştiri, iki günlük ş ra faaliyetleri dahil genel olarak trafik ve trafik eğitiminin medyada hak ettiği yeri almayışıydı. 
Trafik ve trafik kazaları konusunda unutulmaz emekleri bulunan Prof. Dr. Rıdvan Ege başta olmak üzere konuşmacıların çoğu bu eleştiriyi gündeme getirdiler. 
Prof. Dr. Ege'nin verdiği bilgiye göre, yılda 8 bin 500 kişinin yaşamını yitirdiği trafik kazaları konusunun Türkiye'nin gündeminde hiçbir dönem ilk sırayı alamayışı hayretle vurgulandı. Her yıl bir büyük depremin yol açtığı can kaybına eşit can alan trafik kazalarının sıradan olaylar gibi karşılanması ve üzerinde gerektiği gibi durulmayışı ele alındı. 
Ayrıca trafikle ilgili haberlerin sadece kaza, facia boyutuyla yansıtılması, kötü görüntülerin tekrar tekrar sunulması da eleştirildi. 
2004'ün trafik yılı olması nedeniyle düzenlenen şurada şu ortak saptamalar yapıldı 
"Ülkemizde trafik kazaları, son yıllarda alınan başarılı tedbirlerle azalma eğilimi gösterse de, kökten çözümler üretilmediği ve bu çözümler değişmeyen politikalar haline dönüştürülmediği sürece trafik olgusu yalnızca kaza boyutunda algılanmaya devam edecek, insan hayatını kolaylaştıran bir unsur olma ve bu özelliğini geliştirme boyutu göz ardı edilecektir." 
Alınan önlemlerin başarısı için ise şu değerlendirme yapıldı 
"Trafik kazalarında ölüm oranlarını aşağılara çekmek ve karayollarını daha güvenli hale getirebilmek için sorumlu ve yetkili kurumlarca trafik güvenliğine yönelik etkinlikler uygulamaya devam edilmektedir. Kurumlarca alınan önlemlerin başarısı, ancak bu önlemlerin yol kullanıcılarıyla bütünleşmesi, sürücü, yaya ve yolcularca benimsenmesiyle ve desteklenmesiyle mümkündür." 
Ş rada yapılan bir diğer ortak saptama da Türkiye'deki eğitim düzeyinin düşüklüğü ile trafik kazaları arasındaki bağlantıydı. Trafik kazası yapanların yüzde 80'inin düşük eğitimli sürücüler olduğu belirtilerek, genel olarak eğitimin ve özel olarak da trafik eğitiminin eksikliğine dikkat çekildi. 
Trafik eğitiminin okul öncesi dönemde başlatılması gerektiği, trafik eğitiminin özel olarak donatılmış trafik öğretmenleri tarafından ayrı bir ders olarak okullarda verilmesinin bir zorunluluk olduğu, bu amaçla Milli Eğitim Bakanlığı ve üniversiteler arasında ortak çalışma yürütülmesinin bir gereksinim haline geldiği vurgulandı. 
İlgisizlik konu edilirken, 2004'ün Başbakanlıkça trafik yılı ilan edilmesine karşın İçişleri Bakanı ve Emniyet Genel Müdürü'nün yurtdışında olmaları nedeniyle İkinci Trafik Şurası'na katılmayışları da özellikle Türkiye Trafik Kazaları Yardım Vakfı Başkanı Prof. Dr. Ege tarafından eleştiri konusu yapıldı. 



</TEXT>
</DOC>
