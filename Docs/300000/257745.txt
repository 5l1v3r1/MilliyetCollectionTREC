<DOC>
<DOCNO> 257745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sonyas02.html </URL>
<DATE> 2004/07/23/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Prenses Diana'nın eski sevgilisi kefaletle serbest... 
</HEADLINE>
<TEXT>

     İngiltere'de uyuşturucu bulundurmak suçundan tutuklanan Galler Prensesi Diana'nın eski sevgilisi Binbaşı Hewitt'in 46 kefaletle serbest bırakıldığı açıklandı. 
     Hewitt ile birlikte tutuklanan 37 yaşındaki ünlü TV sunucusu Alison Bell'in de kefaletle serbest bırakıldığı, her iki zanlıya eylül ayında yeniden polise teslim olmaları şartı koşulduğu bildirildi. 
     Bu tarihte durumun yeniden ele alınacağı ve gerek görülürse Hewitt ile Bell'in mahkemeye çıkarılacağı ifade edildi. 
     Hewitt, önceki gün polise yapılan bir ihbar sonucunda Londra'nın güneybatısındaki bir barda tutuklanmıştı. Hewitt'in kendisine yöneltilen suçu sabit bulunursa, 7 yıla kadar hapsi mümkün olabilecek. 
     Ordudan binbaşı rütbesiyle ayrılan Hewitt, 1991 yılı Körfez Savaşı gazilerinden biriydi ve Prenses Diana ile yaşadığı aşk ve Prenses'in ölümünden sonra aşk mektuplarını satma girişimleriyle ünlenmişti. 
     Hewitt'in Prenses'in küçük oğlu Harry'nin babası olduğuna dair iddialar da, dikkatlerin eski sevgilinin üzerinde toplanmasına yol açmıştı. 
     
</TEXT>
</DOC>
