<DOC>
<DOCNO> 298308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sontur46.html </URL>
<DATE> 2004/12/16/ </DATE>
<TIME> 19.35 </TIME>
<AUTHOR>  </AUTHOR>
<HEADLINE>
Gaziantep'te muhtarın evine silahlı saldırı... 
</HEADLINE>
<TEXT>

     Gaziantep'in İslahiye İlçesi'ne bağlı Türkbahçe Köyü Muhtarı'nın evi, kimliği henüz belirlenemeyen kişi veya kişilerce tarandı. 
     Edinilen bilgiye göre, İslahiye İlçesi Türkbahçe Köyü Muhtarı Hamdi Aslan'ın evine kimliği henüz belirlenemeyen kişi veya kişilerce ateş açıldı. 
     Olayla ilgili soruşturma başlatan jandarma ekiplerinin, zanlıların yakalanması için köydeki bütün pompalı tüfekleri toplayarak Jandarma Kriminoloji laboratuvarına gönderdiği bildirildi. 
     Türkbahçe Köyü Muhtarı Hamdi Aslan, hiç kimseye kötülük etmediğini, köyde düşmanı bulunmadığını ve iki dönemdir seçildiğini belirterek, saldırıyı kimin yaptığı konusunda bilgisi olmadığını ifade etti. 
     
</TEXT>
</DOC>
