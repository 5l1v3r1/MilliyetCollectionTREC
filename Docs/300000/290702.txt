<DOC>
<DOCNO> 290702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/son/sontur14.html </URL>
<DATE> 2004/11/21/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Giresun-Şebinkarahisar yolundaki Eğribel Geçidi'nde ulaşım sağlanamıyor 
</HEADLINE>
<TEXT>

     Giresun-Şebinkarahisar karayolunda bulunan Eğribel Geçidi'nde yoğun sis ve tipi nedeniyle ulaşım sağlanamıyor. 
     Karayolları 104. Şube Şefi Hasan Ali Aslan, AA muhabirine yaptığı açıklamada, Giresun'un iç kesimdeki Şebinkarahisar, Alucra, Çamoluk ilçeleri ve Sivas'la bağlantısını sağlayan Giresun-Dereli-Şebinkarahisar karayolu 2 bin 220 rakımlı Eğribel Geçidi'nde, yoğun sis ve tipi nedeniyle ulaşımın sağlanamadığını söyledi. 
     Eğribel Geçidi'nde saat 10.00'dan itibaren görüş mesafesinin 1 metreye kadar düştüğünü ifade eden Aslan, aşırı kar olmamasına rağmen yolun güvenlik nedeniyle ulaşıma kapatıldığını belirtti. 
     Aslan, bölgede, yoğun sis ve tipinin devam ettiğini ve kar kalınlığının yer yer 15 santimetreye kadar ulaştığını sözlerine ekledi. 
     
</TEXT>
</DOC>
