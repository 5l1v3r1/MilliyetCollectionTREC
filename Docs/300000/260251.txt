<DOC>
<DOCNO> 260251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sonsiy15.html </URL>
<DATE> 2004/08/03/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Devlet rehineler için harekete geçti 
</HEADLINE>
<TEXT>

     Dışişleri, TIR şöförü Murat Yüce’nin Irak'ta El Kaide teröristleri tarafından öldürülmesinin diğer rehinelerin kurtarılması için harekete geçti. 
     Dışişleri, Uluslararası Nakliyatçılar Derneği tarafından yapılan açıklamanın kasedini El Cezire ve El Arabiye televizyonlarına göndererek yayınlanması istedi. Yayınları Irak’ta etkili olan El Cezire de bültenlerinde ve internet sitelerinde UND'nin kararına yer verdi. 
     Uluslararası Nakliyeciler Derneği UND ile görüşen Bakanlık yetkilileri, derneğin, ABD birliklerine ait yüklerin taşınmasını durdurduklarını açıklamasını sağladı. Ancak, UND yetkilileri, kararlarında böyle bir ricanın etkili olmadığını söylediler. 
     
     EL CEZİRE YAYINLADI 

     Bu açıklamanın yer aldığı kasetler ise El Cezire ve El Arabiye televizyon kanallarına iletildi ve yayınlanması istendi. El Cezire televizyonu, UND’nin bu açıklamasına yayın bültenlerinde yer verdi. 
     Arap dünyası üzerinde çok etkili olduğu bilinen El Cezire televizyonu, daha önce de yaptığı yayınlarla bazı Türk rehinelerin serbest bırakılmasını sağlamıştı. 
     
     BAĞDAT'TA GİRİŞİMLER 

     Dışişleri Bakanlığı konuyu yakın takibe alırken, gerek Ankara gerekse Bağdat'ta girişimlerde bulunuluyor. 
     Kaçırılanların aileleri ve çalıştıkları şirketlerle görüşmeler devam ederken, Bağdat'taki Türk büyükelçiliğinin Irak ve bölgedeki koalisyon gücü yetkilileriyle sürekli temas halinde olduğu kaydedildi. 

     
</TEXT>
</DOC>
