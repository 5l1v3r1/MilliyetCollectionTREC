<DOC>
<DOCNO> 277319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/guncel/gun90.html </URL>
<DATE> 2004/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Uzun ve Ucuz Yayın Dönemi... 

Dizilerin içindeki reklam sorunu, Rtük'çe çözüldü. Artık, programların içine alınacak reklam süreleri ve iki reklam arasının ne olacağı belli. Ancak, artık -özellikle- dizilerin kaderinin ne olacağı belli değil. Yeni dönemde neler olacak 
Azalan reklam süreleri ve kuşak adetleri, dizilerin maliyetlerini karşılayamayacak...Kanallar, ya dizilerin sayısını azaltacak ya da yapımcı firmalardan dizi fiyatlarında indirim isteyecek...İndirimi mecburen kabul edecek olan yapımcı firmalar, oyuncuların fiyatlarında indirime gidecek... Kanallar, reklam ücretlerine zam yapacak, bu da küçük ve orta ölçekli bir çok şirketin reklam vermesini engelleyecek ki bu hem iyi, hem daha iyi. İyi, abuk sabuk, kalitesiz reklamları seyretmek zorunda kalmayacağız. Daha iyi, bir Televolelerle bile baş edemeyen Rtük'ün reklam geliri düşecek. O müthiş reklam gelirinin nerelere gittiğinin dökümünü bir görsek keşke... Dolayısıyla, kanallar, maliyeti ve süresi uzun ve reytingi yüksek programlara yönelecekler. Bu tip programların sayısı da oldukça az olduğu için, hem seyirciyi hem programcıları televizyonculukta yeni bir dönem bekliyor... 
Umarız "Gelinim Olur musun " ya da "Tırışkadan bilumum magazin programları" gibi maliyeti düşük süresi uzun programlar çoğalmaz. Ancak gidişat öyle... Seyirciyi bir Rtük anladı, o da yanlış anladı gibi görünüyor .. 

Evimin bahçesine yaptırdığım havuz için tuttuğum tesisatçı tam bir dolandırıcı çıktı. Herif, "Suyu doldurabilmek için 3 musluk gerekiyor abi" deyip 3 musluk taktı. İşçiliği de kötüymüş adinin, taktığı musluklardan biri sürekli su sızdırıyor... 
Helmut von Drydock havuz problemlerinin mucidi 

Bush'un günlüğü... 

Bu gece, Demokratların adayı Kerry ile canlı yayında tartıştık... o Tartışmanın bir yerinde, stratejik bir hata yaptığım kesin. Irak'ta ya da Türkiye'de, arkamda köprü ve cami görünen ve karizmama karizma katan o mekanda Ortaköy yapsaydım, çok sayıda bonus kazanabilirdim... Bir daha tavuk gibi erkenden 22.00 yatmaya paydos Tartışmanın sonlarına doğru bariz yoruldum tam o sırada yerime Condoleezza Rice Ulusal güvenlik danışmanı girsin diye işaret yaptım, neymiş efendim, olmazmış. ABD Başkanı mıyız, maymun muyuz belli değil ..Sevgili dostum Tayyip'i aramam şart. 2 kere daha Kerry ile karşılaşacağım, kondisyonumu düzeltmem şart. Dostum Tayyip'in içtiği "mucize formüle" ihtiyacım var, dur bi arayayım da göndersin...ABD'yi AB'ye üye yapacağımı söyleyerek bayağı bir puan kazanırım gibi geliyor bana. Bi aksilik çıkmazsa Türkiye'den önce üye olacağımıza kesin gözüyle bakıyorum... 

Bu Konuda Yanılmam 
"Rüştü bu golleri yemişse -ki doğrudur yemiştir..." b b 
</TEXT>
</DOC>
