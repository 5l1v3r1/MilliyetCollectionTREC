<DOC>
<DOCNO> 280679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/soneko33.html </URL>
<DATE> 2005/03/15/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Uluslararası piyasada dolar geriledi... 
</HEADLINE>
<TEXT>

     ABD'de, cari açığın finansmanı açısından büyük önem taşıyan uluslararası sermaye hareketlerine ilişkin Ocak ayı verilerinin açıklanmasına saatler kala dolar, önemli paralar karşısında değer kaybediyor. 
     Ocak'ta ABD'nin 58.3 milyar dolar olan dış ticaret açığını karşılamak konusunda yabancıların ne kadar gönüllü olduklarını ortaya koyacak net sermaye girişinin 60 milyar doların üzerinde olması durumunda doların bir miktar toparlanabileceği, beklentilerin altında kalacak bir sermaye girişinin ise dolardaki gerilemeyi hızlandırabileceği ifade ediliyor. 
     Almanya'da ZEW enstitüsünün bugün açıkladığı iş dünyası beklenti anketinde ise ülke ekonomisine güvenin arttığı görüldü. Şubat ayında 35.9 olan ZEW beklenti endeksi, Mart'ta 36.3'e yükseldi. Alman ekonomisine duyulan güvendeki artış, avronun önemli paralar karşısında güçlenmesini sağladı. 
     ABD Doları, uluslararası döviz piyasalarında önemli para birimleri karşısında, dün kapanış ve bugün öğle saatleri itibariyle şu değerleri aldı 
     
     
PARA BİRİMİ SALI PAZARTESİ Japon Yeni 104.52 104.94 İsviçre Frangı 1.1583 1.1604 Kanada Doları 1.2058 1.2062 
     Avrupa döviz piyasasında dün 1.3367 dolardan kapanan avro, bugün öğle saatlerinde 1.34380 dolara yükseldi. 
     Londra'da dün 1.9108 dolardan kapanan İngiliz Sterlini de bugün öğle saatlerinde 1.9183 dolara çıktı. 
     
     ALTIN FİYATLARI 
     Bazı borsalarda altının onsu, geçen hafta kapanış ve bugün öğle saatlerinde şu fiyatlardan işlem gördü 
     
     
BORSA SALI PAZARTESİ Londra 440.10 441.00 Zürih 440. 441.23 Hong Kong 441.05 443.15 
     
Londra Borsası'nda dün 7.39 dolardan kapanan gümüşün onsu, bugün öğle saatlerinde 7.36 dolara indi. 
     
</TEXT>
</DOC>
