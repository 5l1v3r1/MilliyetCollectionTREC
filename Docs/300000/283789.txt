<DOC>
<DOCNO> 283789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sonsiy14.html </URL>
<DATE> 2004/10/27/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Mesut Yılmaz'ın Yüce Divan'a sevkini öngören rapor oylanıyor... 
</HEADLINE>
<TEXT>

     TBMM Genel Kurulu'nda, eski Başbakan Mesut Yılmaz'ın Yüce Divan'a sevkini öngören soruşturma komisyonu raporunun oylaması tekrarlanıyor. 
     Genel Kurul'da, Türkbank ihalesine fesat karıştırarak devlet zararı oluşmasına neden olduğu iddiasıyla eski Başbakan Yılmaz'ın Yüce Divan'a sevkini öngören soruşturma komisyonu raporunun gizli oylamasına geçilmeden önce, katip üyeler yerini almadan, bazı milletvekilleri oy kullanmak üzere ayağa kalktı. Bu arada yaşanan karışıklık üzerine, birleşime 5 dakika ara verildi. Aradan sonra, oy kullanılmaya başlandı. 
     Anayasa Mahkemesi, ayrı ayrı oylanmadığı gerekçesiyle eski Başbakan Mesut Yılmaz ve eski Devlet Bakanı Güneş Taner hakkındaki Yüce Divan'a sevk kararını, TBMM'ye geri göndermişti. 
     
</TEXT>
</DOC>
