<DOC>
<DOCNO> 273238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/siyaset/asiy.html </URL>
<DATE> 2004/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Raporda azınlık sorunu çıkabilir 
</HEADLINE>
<TEXT>


Başkaya, "İfade özgürlüğünü engelleyen TCK 159 kaldıkça demokratikleşmeden söz edilemez. Zina bu sorunun yanında devede kulak kalır. 159. madde toplumun geleceğini karartıyor" diyor 

SOHBET ODASI - DERYA SAZAK 


Akçam kimdir 
AKP İzmir Milletvekili Zekeriya Akçam 1968'de Savaştepe'de doğdu. Ankara Üniversitesi Siyasal Bilgiler Fakültesi'ndeki eğitimini tamamladıktan sonra The American University School of International Service Master'da yüksek lisans yaptı. ABD Kongre Kütüphanesi'nde araştırmacı, Kırıkkale Üniversitesi İktisadi İdari Bilimler Fakültesi Uluslararası İlişkiler Bölümü'nde araştırma görevlisi olarak çalıştı. Başbakanlık Dış Ticaret Müsteşarlığı'nda uzmanlık, Avrupa Konvansiyonu, Avrupa Konseyi Parlamenter Meclisi AKPM ve Batı Avrupa Birliği BAB Asamblesi Türk Delegasyonu'nda üyelik görevlerinde bulundu. 

DERYA SAZAK Sayın Akçam, AKP Grubu'nun en genç üyelerindensiniz, 2002'de Meclis'e girdiniz ve AB Anayasası'nı hazırlayan Konvansiyon'da görev aldınız. Şimdi de Avrupa Konseyi Parlamenter Meclisi'nde AKPM çalışıyorsunuz. Sizi tanıyabilir miyiz 
ZEKERİYA AKÇAM Ankara Mülkiye mezunuyum SBF ... Üniversiteyi bitirince bursla ABD'ye gittim. Uluslararası politik ekonomiyi seçtim, mastır programı olarak. Ortadoğu araştırmaları yaptım, Katolik Üniversitesi'nde felsefe okudum, bir yıl Amerikan Kongre Kütüphanesi'nde çalıştım. 

Siyasete giriş nasıl oldu 
- 1991 - 95 arasında Türkiye'ye döndüm, Hazine ve Dış Ticaret Müsteşarlığı'nda sınavla uzman oldum. Doktoramı dondurdum, şu anda tezimi yazıyorum. ABD'de kaldığım yıllarda çalışmalarım demokrasi ve kalkınma ilişkisinde yoğunlaştı. 2002'de seçim kararı alınınca siyasete girdim. 
İmam hatipler ve türban meselesinde hükümet, tabanın beklentilerini tam olarak yerine getiremedi. Zina baskısı bu sıkıntının da sonucu değil mi 
- Türkiye'de bireysel hak ve özgürlükler bağlamında yola çıkmadığınız sürece Anayasa herkesi vatandaşlık bağıyla tarif etmiştir. Aksi takdirde bu siyasi alanda kalan bir hak kavramı oluyor ve siyasetin manipülasyonuna ve suiistimaline maruz kalıyor. 
AİHM'nin türban kararıyla AKP tabanında düş kırıklığı yaşandı. Batı zinayı 'İslam hukuku'nun parçası olarak görüyor ve pek çok çevrede AKP'nin modernleşme projesinin 'takiye'ci yönüne ilişkin kuşkular başladı. 
- Zina tali meseledir, AKP açısından TCK 312, İHL'ler tabanda daha çok baskı yaratır. Bu bize şunu gösterdi Avrupa'nın gündeminde biz her gün daha fazla varız. Fakat şu da bir sıkıntı, Türkiye'nin içerideki sorunları dış dinamiklere bağlı olarak çözmesi de hoş bir şey değil. Bir örnek vereyim 48 imzayla Fransız Senatosu'na idam cezasını geri getirmek için önerge verildi, kimsenin haberi yok Kimse Fransa'da böyle bir grup var diye Konsey'e şik yet etmedi. 

Kürtlerin temsili 
İlerleme Raporu öncesinde Türkiye'nin zina yüzünden 'harakiri' yapması müzakerelere başlanması kararını etkiler mi 
- Sanmam. Zina olsun, Leyla Zana olsun bunlardan çok daha önemli Kıbrıs ve azınlık hakları gibi problemler duruyor Türkiye'nin önünde. 
Heybeliada Ruhban Okulu'nun açılması mı 
- Yalnız onlar değil, bir sürü şeyi azınlık haklarına dahil etmeye çalışıyorlar, 6 Ekim raporunda azınlıklar sorunu çıkarsa sürpriz olmaz. 
Biraz daha açar mısınız 
Temsil tartışması açılabilir. Verheugen'in bile Güneydoğu'daki Kürt vatandaşlarının parlamentoda temsil edilmediğini düşündüğünü sanıyorum. Kürtlerin TBMM'de hiç temsilcileri yok zannediyorlar. 
Kürtler azınlık değil ki, Türkiye Cumhuriyeti'nin yurttaşları. 
- Onların en büyük iddiası da, Lozan'daki tarif eski Milletler Cemiyeti tarifidir. Türkiye 'azınlık hakları çerçeve sözleşmesi'ne imza koymalıdır, deniyor. Bunu imzalamayan Belçika, Fransa gibi birkaç ülke var. Türkiye'nin en kısa zamanda bir model örnek alması gerekiyor. Fransa en yakın ülke olarak gözüküyor. 

Alevilere koruma 
Model derken neyi amaçlıyor olabilirler 
- Sadece Güneydoğu ve Kürt sorunu, Çerkez olsun, Boşnak, Arnavut olsun etnik ve dini anlamda bir azınlık tarifi yapılmak isteniyor. 
İleride federasyon tartışması gündeme gelir mi 
- Hayır. Sadece şu yargı uyanmış Kürtler Parlamento'da temsil edilmiyor. Dini azınlık olarak Alevileri koyma çabaları var, bunlar kulislerde kulağımıza çalınanlar. Müzakere sürecinde engel olmasa da, azınlık haklarıyla Türkiye'nin kırmızı çizgilerini zorlamaya çalışacaklar. Türkiye'yi sınamak istiyorlar. 
Aralık zirvesinde AB'den Türkiye'nin beklediği karar çıkar mı 
- Çıkacak... Bu arada Avrupa Komisyonu Türkiye'nin üyeliği halinde Avrupa'ya etkileri ne olacak diye ikinci bir rapor daha hazırlıyor. Uzun vadede AB'nin hükümetler arası organizasyon olarak kalabileceğini düşünüyorum. Bizim dikkat etmemiz gereken şu 25 ülkeden birinin vetosu dahi üyeliği sıkıntıya sokar. 

Siyaset AB'ye teslim 

1980'lerin yasaklı döneminde üniversiteye giden 'Özal kuşağı' için 'Depolitik gençlik yetişiyor' denilirdi, anlaşılan siz ülke sorunlarına duyarlı ortamlarda kendinizi geliştirmişsiniz, küreselleşme karşıtı, anti - IMF'ci kavramları seçmeniz solcu ve 'ulusalcı' bir bakış açısını yansıtıyor. AKP'de pek az rastladığımız refleksler... 
- Bir kere Mülkiye'nin çok güçlü bir 'koridor kültürü' var. Anadolu'nun dört bir tarafından, her türlü sınıftan arkadaşlarla arkadaş oluyorsunuz... O zaman şunu tartışıyorduk 
Türkiye, Sovyetler çözüldükten sonra Rusya gibi olmadan, vahşi kapitalizmin pençesine düşmeden acaba kendimize ait milli bir model bulabilir miyiz Amerika'da en çok etkilendiğim bir ekol var 'Bringing the state back in Devleti geri getirme ' Siyasi iktidar, sosyal sınıflar arasındaki dengeyi nasıl sağlar Biz çok güçlü bir devlet geleneğinden geliyoruz, devletin çok ciddi bir etkisi olduğu kanaatindeyim. 

AKP'nin talihsizliği 
AKP tercihinde bu düşünceler mi rol oynadı 
- En başta entelektüel birikim olarak seçtiğim Marksist sosyalist kültüre yatkınlığı, ezilenlerden yana tutumu... Üstelik, gelenekten kopuk değildi. Geçen yüzyılda sosyalist ve kapitalist modellerin dışında 'katılımcı kalkınma' diye yeni bir eğilim vardı. AKP programında, görüşlerimle örtüşen 'katılımcı demokrasi' fikri beni çok etkiledi. Siyasete atılma konusunda bunu bir fırsat olarak gördüm gemi kalkıyordu, o heyecanla içine atladık. 
Aradığınızı buldunuz mu 
- AKP'nin talihsizliği şu ne yazık ki, iç dinamikleri gereği Türkiye dış dinamiklere çok fazla dayanmak zorunda kaldı. Siyaset AB'ye teslim AKP bir taraftan IMF ve Dünya Bankası politikalarıyla bağlantılı. Dolayısıyla 'katılımcı kalkınma modeli' dediğimiz demokrasinin daha fazla geliştiği bir şeyi uygulamak oldukça zor. Zamanla sivil toplumun karar alma mekanizmalarına dahil edilmesinin daha çok yerleşeceğini düşünüyorum. Zaten şu anda Meclis'te AKP çoğunluk olmasına karşın birçok kararda geri adım atılıyor. 
Neden Sivil topluma verilen önemden dolayı. Katılımcı demokraside sivil toplum zaten menteşe görevi yapıyor. Bu zamana kadar siyasetteki tıkanmanın sebebi, devlet tıkanmıştır ve millet de tıkanmıştır. 3 Kasım 2002'deki patlama bunun sonucudur. Yönetim becerisi bugün de tartışılabilir. Türkiye'nin yönetilebilir bir ülke haline gelmesi lazım. 

'Ortaklığa' itebilirler 

- Türkiye karşısında 'Avrupa şüphecileri' şimdiden tavır alıyor. 
Avrupa şüphecileri .. 
- Türkiye'nin nüfus ve AB Parlamentosu'ndaki gücü oranında Avrupa'nın karar alma mekanizmalarını bloke edebileceği endişesini taşıyorlar. AB Anayasası'nda 'Esnek entegrasyon' ya da 'Güçlendirilmiş ortaklık' kavramı var. Türkiye'yi oraya itebilirler. 
Müzakereler başladıktan sonra 'makas değiştirmek' mümkün mü 
Bu ihtimal var. 10 yıl sonrasını kimse tahmin edemez. 

Sınıf partisi değiliz 

Zina tartışması Başbakan Erdoğan'ın 'AB olmazsa olmaz değil' diyeceği noktaya kadar geldi. AB sürecinin gölgelenmesi doğru mu Böylece AKP'nin reformist değil, muhafazak r parti olduğu ortaya çıktı. 
- Belki Sayın Başbakanımız katılmayacak ama Ak Parti sonuçta 'reformist liberal' partidir. Muhafazak rlığın tarihine baktığımızda bir sınıf ideolojisidir. AKP bir sınıf partisi değildir. Belki muhafazak rlığa en uygun düşen parti CHP'dir. 

AKP liberal, özgürlükçü 

AKP'nin muhafazakarlığı daha çok İslami köklerle ilgili değil mi 
- AKP için önceleri 'Müslüman demokrat' parti deniyordu. Hıristiyan demokrat partiler zina meselesi olsun, ailevi, meseleler olsun kamu hayatına derç etmek istiyor, özelde bırakmak istemiyor. AKP bu anlamda çok daha liberal özgürlükçü bir parti. Özel hayatta muhafazakar, toplumsal hayatta reformist. Sayın Başbakan başta olmak üzere iddiamız dinin özel hayata ilişkin olduğu. Tam laiklik budur 


</TEXT>
</DOC>
