<DOC>
<DOCNO> 273063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/spor/ymese.html </URL>
<DATE> 2004/09/19/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
Taraftar önemli 
</HEADLINE>
<TEXT>



Böyle derbiler arefesinde ahkam kesmek hayalcilikten öteye gitmez. Ne var ki, bu derbi Beşiktaş penceresinden çok farklı. Sezon başladığından bu yana yolda yürüyemez olduk Önümüzü kesen Siyah - Beyazlı taraftarlar, "Ne olacak halimiz " sorularını yönelttiler hep. Taraftarın bu sorusuna doğrusu yanıt vermekte, geleceği tahmin etmekte hep zorlandık. Bunun da temelinde Beşiktaş'ın sezon başından bu yana iyi futboldan uzak olması yatıyor. 
Evet, Kartal seyircisiyle bugün buluşacak. Beşiktaş'ın bu derbide bana göre en büyük avantajı, takımın oyunundan çok, tribün desteği. Coşkulu bir tablo Kartal'ı biraz olsun ateşleyecek fitildir bizce. Ama adı derbi. Her an herşey maç içinde değişebilir. Galatasaray, futbol açısından bir adım önde, doğruyu söylemek gerekirse iyi top oynuyor. Del Bosque, ne aradığı futbolu, ne de ideal on birini bulmuş değil. Biz de bulamadık İspanyol hoca son basın toplantısında "Sihirli değneğim yok" diyor. Bence bir an önce bulmak zorunda 


</TEXT>
</DOC>
