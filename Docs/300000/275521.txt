<DOC>
<DOCNO> 275521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/yazar/asik.html </URL>
<DATE> 2004/09/28/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
AB'lik demokrasi... 
</HEADLINE>
<TEXT>


Türkiye'de ve dört Avrupa ülkesinde 1 Nisan 2004 tarihinde "DHKP-C'ye uluslararası operasyon" başlığı altında düzenlenen operasyon hatırlarda... Avrupa ülkelerinde bu operasyonda tutuklanan kişiler 24 saat içinde serbest bırakıldı... 
Türkiye'de gözaltına alınan 82 kişi ise 6 aydır ne h kim, savcı yüzü gördü ne de tek kelime savunma yapmalarına izin verildi... Halen içeri de duruşmaya çıkacakları günü bekliyorlar... 
Kendilerine suçlarını sorduklarında sadece 
- Bir bilgisayar disketi var, o diskette senin de adın var, deniliyormuş... 
İşte AB adayı Türkiye'de hak, hukuk ve demokrasi... 
AB bu konuyla ilgilenmez mi 
İlgilenmez.. 
Onlar insan hakları denilince sadece Kürtlerin ve dini azınlıkların haklarıyla ilgilenirler... 

Başbakan Erdoğan, "Hortumcunun keçisini bile sattık" demiş 
Hortumcu da keçisinin de satıldığını öğrenince yatla gezmeye çıktı anlaşılan... 
Arif Ayhan 

Karikatürler... İki karikatür çok konuşuluyor. Birincisi Almanya'da Der Spiegel'de yayımlanan, Türkiye'yi AB yazılı büyük kapının altındaki köpekler için yapılmış delikten geçip AB'ye girerken gösteren... Diğeri İsviçre'de "24 Heures" gazetesinde yayımlanan tüm ülkeleri alafranga, Türkiye'yi alaturka tuvaletle tanımlayan karikatür. Eski ANAP milletvekili Bülent Akarcalı dedi ki "Bizim alaturka dediğimiz tuvalet Fransa'da "Alafransez" diye adlandırılır. Alafranga tuvalet Fransa'ya bizden gitmiş ve orada benimsenmiştir. Bunu da bilvesile hatırlatalım..." 

Türk Standartları Enstitüsü, eş, dost, akraba atamalarıyla çiftliğe dönmüş. 
Türk siyasi standartlarına uygun davrandığı için TSE başarılı sayılır... 

Kamran İnan'a not Eski hariciyeci ve milletvekili Kamran İnan, Hasan Pulur'a gönderdiği mektupta şöyle demiş 
"Türkiye için, 50 yıldır, siz sütununuzda, ben devlet ve siyaset hayatında verdiğimiz kavgayı kazanmadık. Türkiye'yi yiyenler hep galip, sevenler ise hep mağlup oldu..." 
Kamran İnan önce AP'de, sonra MDP ve ANAP'ta siyaset yaptı. Mensup olduğu partilerin iktidarında tarihin en büyük hırsızlıkları yaşandı. Kamran İnan hiç ses çıkarmadı. Soralım Mensup olduğunuz parti malı götürürken siz susarsanız hangi kavgayı nasıl kazanırsınız Kamran Bey 

Özer Plakçılık'tan dün satışa çıkan "Gönül Gözüyle" isimli albümü Güneydoğu'da çatışmalarda gözlerini kaybetmiş gaziler hazırladı. 
Birkaç milyon lira sarfıyla hem değerli bir albüm ve anı edinebilir hem de bu ülke ve halk için gözlerini kaybetmiş gazilere küçük bir katkıda bulunabilirsiniz... 

Söz Tropikano'da Hollanda Televizyonu'nun turistleri hasta etmekle suçladığı Bodrum Gündoğan'daki Tropikano tesisiyle ilgili Tropikano Oteller Zinciri Koordinatörü Nezih Topçu'dan bir mektup aldık. Nezih Bey diyor ki 
"Kötüleme gayretinde bulunduğunuz otelimizde bu sezonda asgari 150.000 turisti misafir etmemize rağmen, hiçbir şik yet alınmamıştır. 5 - 10 Hollandalı turistin tatilini bedavaya getirmek amacı ile kendi televizyonlarını da kullanarak otelimizi kötülemesine üzülürken tarafsız yayınları ile tanınmış gazetenizin haksız yayınlarının bizden daha çok, ülke turizmini kötü olarak etkileyeceği kanaatindeyim. 
"Radar" adlı Hollanda televizyonunda gösterilen görüntüler gerçeği yansıtmamaktadır. Örnek olarak fosseptik boruları diye görüntülenen borular, kapalı devre borulardır. Yeni yapılmış bir arıtma tesisimiz vardır ve tek damla kirli su denize atılmamaktadır. Bu da resmi kurumlarca doğrulanmakta ve belgelenmektedir. 
Ayrıca otel doktorumuz otelde kalmakta olup 24 saat görevi başındadır. Hasta kayıt defterleri bunun delilidir. 
Yayıncı televizyon kuruluşu ile hukuki zeminde hesaplaşılacağı ve konu ile ilgili girişimlerin başlatıldığını özellikle belirtmek isterim." 
Tropikano'nun gönderdiği kimi temiz çıkmış tahlil raporları da var... 
Ama bizim neden kendilerini kötüleme gayretinde olduğumuzu belirtir bir kanıt yok 
Bu konuda Gündoğan Belediyesi ve Turizm Bakanlığı'nın tespitlerini bekliyoruz... Gündoğan'dan yazan okurlarımız son yıllarda yoğun deniz kirliliği yaşandığını anlatırken koyda iki otelin daha inşa edildiğini bildiriyor, bu otellerin belli standartlara uygun inşa edilip edilmediğini merak ediyorlar... 
Bölge sakinlerine çevreyi daha sıkı takip etme görevi düşüyor... 
Bu arada Tropikano'ya Türkiye'de kimi turistik tesislerin yaptığı gibi kendini uluslararası denetim kuruluşlarına denetlettirmeyi öneriyoruz... Bu şekilde alınacak bir temiz raporu yabancı ülkelerde de geçerli olacaktır... 

Dünya Sağlık Örgütü'nün yaptığı araştırmaya göre, kalp yoksulları da vuruyormuş. 
Ne yani, yoksulları kalpsiz mi sanıyorlardı 
Ali Sıtar Olgun 



</TEXT>
</DOC>
