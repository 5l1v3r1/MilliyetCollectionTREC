<DOC>
<DOCNO> 293667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/spor/aspo.html </URL>
<DATE> 2004/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yattara sürprizi 
</HEADLINE>
<TEXT>


Galatasaray ara transfere sayılı günler kala transfer listesini zenginleştirdi. Sarı-Kırmızılılar'ın, Trabzonspor'un Yeni Gineli yıldızını gündemine aldığı öğrenildi 

ERHAN TELLİ 


Nabız yokluyorlar 
ARA transfer döneminde kadrosunu yeni isimlerle güçlendirmek isteyen Galatasaray'da sürpriz isimler gündeme gelmeye başladı. Galatasaray Yönetimi'nin, Trabzonspor'da inişli çıkışlı bir performans gösteren Yattara'yı gündemine aldığı iddia edildi. Sarı - Kırmızılılar'ın yıldız futbolcunun menajeri aracılığıyla bu transfer için nabız yokladığı iddia edildi. 

Son söz Hagi'nin 
GALATASARAY, sağ kanatta yaşadığı sıkıntıyı Yattara ile çözmeyi planlanlarken, yine Trabzonsporlu Mehmet Yılmaz'ın da listede olduğu öğrenildi. Yönetim, Ocak ayında Teknik Direktör Hagi'nin raporu doğrultusunda harekete geçip, Trabzonspor Kulübü'nün kapısını çalacak. Sarı - Kırmızılılar, bu iki oyuncu için takas isimleri önermeyi planlıyor. 

Dos Santos'un eli boş kaldı 

GALATASARAY'DA forma şansı bulamamasına karşın yapılan ön sözleşmeyi esas alarak FIFA'ya başvuran Dos Santos'a olumsuz yanıt geldi. Brezilyalı futbolcunun, 2 milyon 654 bin dolarlık tazminat talebi, FIFA Uyuşmazlıkları Çözüm Kurulu tarafından "Haksız" olduğu gerekçesiyle geri çevrildi. Dos Santos dosyası böylelikle kapanmış oldu. 


</TEXT>
</DOC>
