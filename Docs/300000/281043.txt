<DOC>
<DOCNO> 281043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/son/sontur21.html </URL>
<DATE> 2004/10/17/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Kapıkule'de "Rüşvet ve suiistimal" iddiası... 14 kişi gözaltında... 
</HEADLINE>
<TEXT>

     Edirne İl Jandarma Komutanlığı'nın, Kapıkule Kara Ulaştırma Müdürlüğü'nde ''rüşvet ve suiistimal'' olduğu yönündeki iddialar üzerine başlattığı operasyon kapsamında, konunun aydınlatılmasına yönelik, görevli bazı kişilerin ifadesine başvurduğu bildirildi. 
     Edinilen bilgiye göre, 14 Ekim Perşembe gecesi düzenlenen operasyon kapsamında gözaltına alınan 14 kişinin yanı sıra, jandarma ekipleri bugün Kapıkule Kara Ulaştırma Müdürlüğü'nde görevli bazı kişilerin daha ifadesine başvurdu. Bu kişiler, ifadelerinin alınmasından sonra İl Jandarma Komutanlığı'ndan ayrıldılar. 
     Gözaltına alınan 14 kişinin yarın, adliyeye çıkarılacakları bildirildi. 
     Kapıkule Kara Ulaştırma Müdürü Keriman K. ile 1 müdür yardımcısı ve 8 personelin ''rüşvet ve görevi suiistimal'' suçlarından gözaltına alınmasının ardından jandarma ekipleri, olayla ilgili kapsamlı çalışma başlatılmış, İstanbul ve İzmir'de firma sahibi olduğu belirtilen 4 kişiyi daha gözaltına almıştı. 
     
</TEXT>
</DOC>
