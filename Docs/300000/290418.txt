<DOC>
<DOCNO> 290418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/soneko03.html </URL>
<DATE> 2004/11/20/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Hazine'den 11 ayda 11 milyar dolar dış borç ödemesi 
</HEADLINE>
<TEXT>

     Hazine, gelecek hafta 217.8 milyon dolarlık dış borç ödeyecek. Yılın ilk onbir ayındaki toplam ödemeler, 11 milyar dolar düzeyine yükselecek. 
     Hazine'nin verilerine göre, gelecek haftaki ödemelerin büyük bölümü perşembe günü yapılacak. 22 Kasım Pazartesi günü 7.5 milyon dolar, 23 Kasım Salı günü 0.6 milyon dolar, 24 Kasım Çarşamba günü 0.2 milyon dolar dış borç ödeyecek 
     olan Hazine, perşembe günü 156.3, cuma günü ise .1 milyon dolarlık ödemede bulunacak. Bu ödemeyle Hazine'nin bu ayın ilk 26 günündeki toplam ödemeleri 1 milyar 162.8 milyon dolara ulaşacak. 
     
     11 AYLIK ÖDEME 
     Hazine'nin bu yılın ilk onbir ayındaki toplam dış borç ödemelerinin tutarı ise 26 Kasım itibariyle 10 milyar 999.4 milyon dolara yükselecek. 
     Bu yılın ilk üç ayında 4 milyar 903.1 milyon dolar, ikinci üç ayında 1 milyar 909.2 milyon dolar, üçüncü üç ayında 2 milyar 231.8 milyon dolarlık dış borç ödeyen Hazine, ekim ayında ise 792.5 milyon dolarlık ödemede bulunmuştu. 
     
</TEXT>
</DOC>
