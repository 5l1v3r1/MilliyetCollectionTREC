<DOC>
<DOCNO> 267928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sontur22.html </URL>
<DATE> 2004/08/31/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Adana'da köprü altına bırakılan bomba imha edildi 
</HEADLINE>
<TEXT>

     Adana'da, Celal Bayar Köprüsü'nün altına bırakılan iki kilogram C-4 tipi plastik bomba, fünyeyle patlatılarak etkisiz hale getirildi. 
     Olayla ilgili olduğu sanılan iki kişi gözaltına alındı. 
     Dün akşam saat 23.30'da Celal Bayar Köprüsü yakınlarında devriye gezen polis ekipleri, iki kişiyi ellerindeki poşeti bırakıp kaçarken gördü. 
     Poşette bomba olabileceği ihtimali üzerine, olay yerine bomba imha ekibi çağrıldı. 
     Uzmanlar, poşet içerisinde iki kilogram C-4 tipi patlayıcı madde bulunduğunu belirledi. bomba, uzman ekiplerce kontrollü olarak patlatılarak etkisiz hale getirildi. 
     Olayla ilgisi olduğu sanılan ve kimlikleri açıklanmayan iki kişi, sorgulanmak üzere Adana Emniyet Müdürlüğü'ne götürüldü. 
     
</TEXT>
</DOC>
