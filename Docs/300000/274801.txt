<DOC>
<DOCNO> 274801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/son/sondun02.html </URL>
<DATE> 2004/09/25/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Jeanne Kasırgası Haiti'yi yıktı, ABD'yi tehdit ediyor ... 
</HEADLINE>
<TEXT>

     ABD'nin güneydoğu kıyılarını tehdit eden Jeanne kasırgası nedeniyle yaklaşık 500 bin kişi, bölgeden tahliye edilecek. 
     Yetkililer, Florida eyaletinin Atlas Okyanusu kıyısındaki Palm Beach, Martin ve St Lucie bölgelerinde yaşayan 500 bin kişiye, bu sabahtan itibaren evlerini terk etmeleri talimatı verildiğini belirtti. 
     ''Treasure Coast'' adı verilen turistik bölgede, daha önce Frances kasırgası yıkıma neden oldu. Milyarlarca dolarlık hasarın ardından bölgede altyapıyı onarım çalışmaları sürüyor. 
     Palm Beach yöneticileri acil durum ilan ederken, ABD Başkanı George W. Bush'un kardeşi Florida Valisi Jeb Bush, bölge için endişe duyduklarını ve buralarda yaşayanları daha güvenli yerlere gitmeye davet ettiklerini açıkladı. 

     
</TEXT>
</DOC>
