<DOC>
<DOCNO> 293079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/soneko40.html </URL>
<DATE> 2004/11/29/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Akbank, Autoshow'da 120 otomobili kredilendirdi... 
</HEADLINE>
<TEXT>

     Akbank, Autoshow 2004 Fuarı kapsamında, 120 otomobili kredilendirdi. 
     Akbank'tan yapılan açıklamaya göre, fuarın ana sponsoru olan banka, 120 otomobil için toplam 2 trilyon lira kredi kullandırdı. 
     Banka, fuarda sergilenen son model otomobiller için 2-12 ay vadeli taşıt kredilerine yüzde 1.95, 13-24 ay vadeli olanlara yüzde 2, 25-36 ay vadeli taşıt kredilerine de yüzde 2.05 oranında faiz uyguladı. 
     Akbank, standından kredi kullanan herkese otomobil ve motorsporları eğitim kompleksi Autodrom'da Skid Car-Güvenli Sürüş Teknikleri Eğitimi armağan etti. 
     Açıklamada, taşıt kredilerinde yüzde 27'lik pazar payına sahip olan Akbank'ın uyguladığı rekabetçi faiz politikasının yanı sıra anlaşmalı olduğu otomobil markalarıyla da geniş bir çerçevede hizmet verdiği belirtilti. 
     Bankanın bu yıl anlaşmalı olduğu otomotiv markası sayısını 23'e yükselttiği dile getirilen açıklamada, Ford, Opel, Tofaş, Volkswagen, Honda, Hyundai, Toyota, BMW, Kia, Nissan, Peugeot, Suzuki, Lada, Seat, MAN, Mitsubishi, BMC, Skoda, Isuzu, Desoto, Fargo, Iveco ve Scania için avantajlı kampanyalar düzenlediği kaydedildi. 
     
</TEXT>
</DOC>
