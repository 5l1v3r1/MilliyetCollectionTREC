<DOC>
<DOCNO> 291160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonspo24.html </URL>
<DATE> 2004/11/22/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Galatasaray'da gergin antrenman... 
</HEADLINE>
<TEXT>

     Galatasaray, cuma günü Ankaragücü ile yapacağı lig maçının hazırlıklarını gergin idman ile sürdürdü. 
     Teknik direktör Hagi, Florya Metin Oktay Tesisleri'nde yapılan ve yaklaşık 1.5 saat süren idman öncesinde sahada oyuncularıyla 10 dakika süren bir toplantı yaptı. Rumen çalıştırıcı, çok soğuk bir havada gerçekleştirilen idmanda yapılan taktik çalışmayı da sık sık durdurup, istediklerini yapamayan futbolcularını sert bir dille uyardı. 
     Hagi, kondisyon olarak eksiklerini gördüğü oyuncularına depar çalışmaları da yaptırdı. 
     Hagi'nin antrenmandaki gerginliği futbolcuları da etkilerken, Ayhan, Tomas'a, Saidou da Arif ve Sabri'ye sert bir şekilde girdi. 
     Tomas, Ayhan'a çıkışırken, Türkçe olarak ''Böyle de girilmez ki'' diye tepki gösterdi. 
     Gergin geçen idmanın bitiminde Suat ile Conceiçao'nun şakalaşması dikkat çekti. 
     
     4 OYUNCU SAKAT 

     Antrenmana sakatlıkları bulunan 4 futbolcu katılmadı. 
     Sol dizinde problem bulunan Baliç ile sağ bacak üst adalesinde sorun yaşayan Ergün idmana çıkmazken, sakatlıkları süren Hasan ile Zafer de çalışmada yer almadı. 
     Baliç ve Ergün'ün tesislerde tedavilerini yaptırdıkları açıklandı. 

     
</TEXT>
</DOC>
