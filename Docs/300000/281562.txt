<DOC>
<DOCNO> 281562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonsiy19.html </URL>
<DATE> 2004/10/19/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Yeşiller toplantısında Konstantinapol Patriği’ tartışması 
</HEADLINE>
<TEXT>

     Avrupa Parlamentosu Yeşiller Grubu'nun İstanbul'da devam eden yıllık olağan toplantısında Fener Rum Patriği ile ilgili bir tartışma gündeme geldi. 
     Yeşiller'in İstanbul programında Fener Rum Patriği Bartolomeus'un Konstantinapol Patriği ve Ekümenik Patrik’ olarak tanımlanması eleştirilere yol açtı. 
     Bu ifadeler Yeşiller Grubu'nun basına dağıtılan cuma günü programında yer alıyor. 
     Avrupa Parlamentosu üyesi Cem Özdemir ve diğer bazı parlementerlerin Konstantinapol Patriği’ ile görüşecekleri belirtiliyor. 
     Türk gazetecilerin bu ifadeyle ilgili soru yönelttikleri Avrupa Parlamentosu Yeşiller Grubu Başkanı Daniel Chon Bendit "bilmiyorum, bunu ben yazmadım, yazana sormak gerek" dedi. 
     
     Özdemir Gayrimüslimlerin din özgürlüğü olmalıö 
     Cem Özdemir ise bu ifadenin patrikhanenin resmi sitesinden alındığını belirterek, din özgürlüğünü savundu. Bizlerin "Türkler olarak Avrupa'da din özgürlüğümüz var" diyen Özdemir, Türkiye'deki gayrimüslimlere de aynı hakların tanınması gerektiğini belirtti. 
     Özdemir, Bartolomeus'un Avrupa'da her fırsatta Türkiye'nin Avrupa Birliği'ne üyeliğine destek verdiğini de hatırlattı. 
     
</TEXT>
</DOC>
