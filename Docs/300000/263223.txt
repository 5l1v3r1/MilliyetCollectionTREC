<DOC>
<DOCNO> 263223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/son/sontur36.html </URL>
<DATE> 2004/08/13/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Fen ve Anadolu Liseleri'ne kayıtlar Pazar günü sona erecek... 
</HEADLINE>
<TEXT>

     Fen, Anadolu ve Anadolu Öğretmen liseleri ile Sosyal Bilimler Lisesi'ne dün başlayan kayıtlar, Cumartesi ve Pazar günü de devam edecek. Kayıt işlemleri, 15 Ağustos Pazar günü mesai saati bitiminde sona erecek. 
     Fen, Anadolu ve Anadolu Öğretmen liseleri ile Sosyal Bilimler Lisesi'ndeki kayıtların tamamlanmasından sonra, açık kontenjanlar 16 Ağustos Pazartesi günü ilan edilecek. 
     Buna göre Fen liseleri ile Sosyal Bilimler Lisesi'ne ön kayıt başvuruları 17-19 Ağustos günleri arasında kabul edilecek. Anadolu liselerine ön kayıt başvuruları da 20-23 Ağustos günleri arasında yapılacak. 
     Kayıt işlemlerinin ardından boş kalan kontenjanlar için yine açık kontenjan ilan edilecek. 
     Anadolu mesleki ve teknik ortaöğretim kurumları, Anadolu imam-hatip liseleri, sağlık meslek liselerine kayıtlar da 16-20 Ağustos günleri arasında gerçekleştirilecek. 
     
     SÜPER LİSELER 
     Yabancı dil ağırlıklı liseler süper liseler için ön kayıt başvuruları, 24-31 Ağustos 2004 günleri arasında il ve ilçe milli eğitim müdürlüklerine yapılacak. 
     Süper liseye başvurmak isteyen öğrencinin, diploma notunun en az 4.00 olması ve herhangi bir ortaöğretim kurumuna hiç kayıt yaptırmamış olması gerekiyor. 
     Başvuru sırasında adaylar 5 okul tercihi yapabiliyor. 
     Kesin kayıt hakkı kazanan öğrencilerin listeleri, 2 Eylül 2004'de ilan edilecek. Kesin kayıtlar, 2-4 Eylül 2004 tarihleri arasında yapılacak. Boş kontenjanlar 6 Eylül 2004'de ilan edilecek. Boş kontenjanlar için 7-8 Eylül'de yeniden ön kayıt alınacak. 9 Eylül'de kesin kayıt hakkı kazanan öğrencilerin isimleri ilan edilecek. Bu öğrenciler 10 Eylül'de kesin kayıt yaptıracak. 
     
</TEXT>
</DOC>
