<DOC>
<DOCNO> 280241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/spor/spo05.html </URL>
<DATE> 2004/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ada fena karıştı 
</HEADLINE>
<TEXT>


Fulham, Kıbrıslı Falyalı kardeşlerin kulübü satın almak için teklifte bulunduğunu yalanladı, ancak resmi belgeler dün basında çıktı 

NEVSAL ELEVLİ 


Fayed konuştu 
FULHAM Kulübü'nü satın almak için Kıbrıslı Türk işadamları Hüsnü - Halil Falyalı kardeşlerin 85 milyon sterlinlik öneri getirmesi İngiltere'nin gündemine oturdu. İngiliz Kulübü'nün sahibi Muhammed Al Fayed satışı yalanlarken, "Futbolun içindeki insanlar için Fulham'ın neden çekici olduğunu anlıyorum ancak kulübü çok seviyorum. Ne şimdi ne de daha sonra satmayı düşünmüyorum" dedi. 

'Randevu aldık' 
HALİL Falyalı ise Fulham ile yaptıkları yazışmaların belgelerini dün basına açıkladı. Falyalı, "Bize 11 Ekim tarihinde randevu verildi. Kulübü ziyaret edip, yöneticilerle görüşmelerde bulunduk. Teklifimizi sunduk. Fayed 'Bizim ilgimiz yok' diyemez. Görüşmeleri şu an kesintiye uğratan taraf biz değiliz. Biz şimdilik geri çekildik, onların atacağı adımı bekliyoruz" yorumunu yaptı. 


</TEXT>
</DOC>
