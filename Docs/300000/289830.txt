<DOC>
<DOCNO> 289830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/soneko26.html </URL>
<DATE> 2004/11/18/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Hazine, 2015 vadeli tahvilin artırımı için yetki verdi... 
</HEADLINE>
<TEXT>

     Hazine Müsteşarlığı, 7 Ekim 2004 tarihinde ihraç edilen 15 Mart 2015 vadeli tahvilin artırımı reopening için, Citigroup ve Morgan Stanley'e yetki verdi. 
     Hazine Müsteşarlığı'ndan yapılan yazılı açıklamada, piyasa koşullarının uygun olması durumunda, yılın geri kalan bölümünde 'ön finansman' amaçlı olarak tahvil ihracı gerçekleştirilebileceğinin açıklandığı hatırlatıldı. Açıklamada şu görüşlere yer verildi 
     ''Bilindiği üzere, 2004 yılı dış borçlanma programı çerçevesinde bugüne kadar, uluslararası sermaye piyasalarında yapılan tahvil ihraçları yoluyla yaklaşık 5.25 milyar ABD Doları tutarında finansman sağlanmıştır. 
     Müsteşarlığımızca, piyasa koşullarının uygun olması durumunda, yılın geri kalan bölümünde, ön finansman amaçlı olarak tahvil ihracı gerçekleştirilebileceği açıklanmıştı. Bu çerçevede Hazine Müsteşarlığı bugün, 7 Ekim 2004 tarihinde ihraç edilen 15 Mart 2015 vadeli tahvilin artırımı reopening için, Citigroup ve Morgan Stanley'e yetki vermiştir.'' 
     
</TEXT>
</DOC>
