<DOC>
<DOCNO> 278488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sontur37.html </URL>
<DATE> 2004/10/08/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Bu nasıl vahşet .. 7 yaşındaki kız tecavüz edilip öldürüldü .. 
</HEADLINE>
<TEXT>

     Antalya'da, ağaçlık alanda bıçaklanarak öldürülmüş bulunan kız çocuğunun cesedine yapılan otopside, tecavüz bulgusuna rastlandı. 
     AA muhabirinin aldığı bilgiye göre, önceki gün kaybolduktan sonra Doğuyaka Mahallesi'ndeki ağaçlık alanda bıçaklanarak öldürülmüş bulunan Nadire Konuk ve Oğuz Konuk İlköğretim Okulu birinci sınıf öğrencisi 7 yaşındaki M.Y'nin cesedine, Antalya Devlet Hastanesi'nde otopsi yapıldı. 
     Otopside, M.Y'nin kalp ve göğüs bölgesinde 7, kolunda ise bir bıçak darbesi tespit edildi ve küçük kızın öldürülmeden önce tecavüze uğradığı belirlendi. 
     Morg önünde bekleyen M.Y'nin babası R.Ö, gazetecilere yaptığı açıklamada, otopsinin ardından kızlarının cenazesini alarak, Erzincan'a götüreceklerini belirtti. R.Ö, ''Benim başıma böyle bir iş geldi. Çok canımız yanıyor. Bu işi yapan kişi hak ettiği cezayı bulsun'' dedi. 
     Öte yandan, morgta bekleyen ailenin yakınları, cinayetle ilgili yakalanan Y.K'nın aynı mahallede oturduğunu ve kızının M.Y'nin okuldan arkadaşı olduğunu belirterek, bu kişinin küçük kızının da aramalara katıldığını söylediler. 
     Olayla ilgili, kaybolduktan sonra küçük kızın yanında son olarak görülen ve gözaltına alınan, cinayeti işlediğini itiraf eden Y.K'nın, bugün adliyeye çıkarılması bekleniyor. 
     
</TEXT>
</DOC>
