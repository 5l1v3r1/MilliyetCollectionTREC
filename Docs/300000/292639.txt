<DOC>
<DOCNO> 292639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sonspo12.html </URL>
<DATE> 2004/11/27/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Sakaryaspor İstanbulspor maçından umutlu... 
</HEADLINE>
<TEXT>

     Sakaryaspor, İstanbulspor'u yenerek üç puanla dönmek istiyor. 
     Sakaryaspor, İstanbulspor maçının hazırlıklarını tamamladı. Yarın İstanbulspor'la deplasmanda yapacağı maçın hazırlıklarını hafif idmanla tamamlayan Sakaryaspor, yükselişini sürdürmek istiyor. 
     Teknik Sorumlu Şaban Yıldırım, İstanbul'a hareketinden önce yaptığı açıklamada, son haftalarda sergilenen futboldan memnun olduğunu söyledi. 
     İstanbulspor'u deplasmanda yenmek istediklerini belirten Yıldırım, ''İstanbul'dan üç puanla dönmek istiyoruz. Bunu gerçekleştirecek gücümüz var. Antremanda futbolcuların hırsı beni daha umutlu yapıyor. Rakibimizi yenerek geçen hafta aldığımız galibiyetin devamını getireceğiz. Galibiyet için hazırız'' diye konuştu. 
     Öte yandan Abdülkadir, Fatih Şen ve Cemil sakatlıkları nedeniyle maç kafilesine alınmadı. Sakaryaspor'un yarın İstanbulspor karşısına Omar, Mesut, Ragıp, Emre, Aydın, Burak, Mustafa, Gökhan Kök, Serdal, Gökhan Çalışal ve Ali Cansun'dan oluşan kadroyla çıkması bekleniyor. 
     
</TEXT>
</DOC>
