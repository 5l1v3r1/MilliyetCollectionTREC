<DOC>
<DOCNO> 274620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sontur01.html </URL>
<DATE> 2004/09/24/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Hasta taşıyan ambulans ile minibüs çarpıştı 1 ölü, 2 yaralı... 
</HEADLINE>
<TEXT>

     Denizli'de, hasta taşıyan bir ambulans ile minibüsün çarpışması sonucu, ambulans sürücüsü olay yerinde öldü, hasta ve yakını yaralandı. 
     Alınan bilgiye göre, Recep Dirnek 47 yönetimindeki 20 ZN 155 plakalı Özel Sağlık Hastanesi'ne ait ambulans, beyin kanaması nedeniyle Denizli Devlet Hastanesi'ne getirilen Muazzez Gökçe'yi 72 alıp Pamukkale Üniversitesi PAÜ Tıp Fakültesi Hastanesi'ne götürürken, Lise Caddesi'nde, kırmızı ışıkta siren çalarak geçmek istedi. 
     Bu sırada 20 ZN 282 plakalı yolcu minibüsünün şoförü Uğur Özer 32 de yeşil ışığın kendisine yanması ve ambulansı fark etmemesi üzerine kavşaktan geçmek isteyince, ambulansla çarpıştı. 
     Ambulans, çarpışmanın etkisiyle kontrolden çıkarak devrildi. Ambulans sürücüsü Dirnek, devrilen ambulansın altında kalarak öldü. Taşıdığı hasta Gökçe ve yakını Özer de 112 Acil ekiplerinin müdahalesiyle ambulanstan çıkarılarak, PAÜ Tıp Fakültesi Hastanesi'nde tedavi altına alındı. 
     Minibüs sürücüsü Özer'in gözaltına alındığı bildirildi. 
     
</TEXT>
</DOC>
