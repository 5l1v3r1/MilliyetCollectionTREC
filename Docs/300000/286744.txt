<DOC>
<DOCNO> 286744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/dunya/axdun01.html </URL>
<DATE> 2004/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat konuştu 
</HEADLINE>
<TEXT>


İsrail basını komaya girdiği, hatta beyin ölümü gerçekleştiği söylenen Filistin liderinin önceki gece komadan çıkıp doktorlarla konuştuğunu yazdı 

DIŞ HABERLER SERVİSİ 


Bir haftadan beri Fransa'daki bir askeri hastanede tedavi altında tutulan ancak sağlık durumu hakkında çelişkili haberler verilen Filistin Devlet Başkanı Yaser Arafat'ın kendine geldiği bildirildi. 
İsrail'de yayımlanan "Yediot Ahronot" gazetesinin internet sitesinde, Filistin liderini önceki gece ziyaret eden üst düzey bir Filistinli yetkiliye dayanılarak verilen habere göre, son birkaç gündür komaya girdiği, hatta beyin ölümü gerçekleştiği için yaşam destek makinesine bağlandığı söylenen Arafat gece komadan çıkıp gözlerini açtı ve doktorlarla konuştu. Arafat'ın yatağında hareket edebildiği de ifade edildi. Arafat'ın bu durumu yeniden sağlığına kavuşması açısından doktorları umutlandırdı. Paris yakınlarındaki Percy Askeri Hastanesi doktorları, şimdiye kadar herhangi bir tanı koyamadıkları Arafat'ın rahatsızlığını 3 gün içinde kesin teşhis edebileceklerini belirttiler. 
Fakat Arafat'ın iyileşmesi yolunda umut veren bu habere karşın Filistin liderinin henüz ölüm riskini atlatamadığı ve sağlık durumunun yine de kritik olduğuna dikkat çekiliyor. 
75 yaşındaki Arafat'ın sağlık durumunun h l kritik olduğunu söyleyen Arafat'ın yardımcılarından Nebil Ebu Rudeyna, "Doktorlar Arafat'ın durumunun değişebileceğini söylüyorlar. Ancak değişiklik yok. Doktorlar Arafat'ın neyi olduğunu h l bilmiyorlar" diye konuştu. Ebu Rudeyna, İsrail gazetesinin Arafat'ın kendine geldiği şeklindeki haberiyle ilgili bir yorum yapmadı. Fransız hastanesi yetkilileri de daha önce, Arafat'ın durumunun daha kötüye gitmediğini söylemişlerdi. 


</TEXT>
</DOC>
