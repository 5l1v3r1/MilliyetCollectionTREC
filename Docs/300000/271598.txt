<DOC>
<DOCNO> 271598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/yazar/asik.html </URL>
<DATE> 2004/09/14/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Türkleri kesmeyin 
</HEADLINE>
<TEXT>


Sabah gazetesinde gözümüze ilişen "Türkler'i" ve "Türkler'de" sözcüklerindeki kesme işaretlerinin yersiz olduğunu yazmıştık. Kimi okurlarımız ise sözü geçen eklerin çoğul eki veya yapım eki değil çekim eki olduğunu, o yüzden kesme işaretine gerek bulunduğunu bildirdiler gönderdikleri notlarda. Türk Dil Kurumu'ndan yeniden soruşturduk durumu... Dediler ki 
"Özel isimden sonra gelen çoğul ekleri ve ondan sonra gelen ekler kesme işaretiyle ayrılmaz..." 
Netice Türk'ün derken kesme işareti var, Türklerin derken yok... 

İlk ve ortaöğretimde dersbaşı yapan öğrenci sayısı 14 milyon. 
"Hadi kızlar okula" kampanyası ile beraber "Hadi anneler doğum kontrolüne" kampanyası da başlamalı .. 
Akif Kökçe 

Cihat mesajı Çocukça dergisinin promosyon olarak verdiği çizgi filmlerden 'cihat' mesajı çıktığını Milliyet'te Şükran Pakkan'ın kaleminden okudunuz. Bu VCD'lerde, okul çıkışlarında çocukları eğiten sakallı militan karakterler, "İslam şehitlerinin bir eline silah, diğer eline kitap aldığını" söylüyordu. 
Kültür Bakanı Erkan Mumcu ertesi gün kasetlerle ilgili inceleme başlattığını bildirdi. İnceleme sürüyor... Tabii VCD'lerin satışı da sürüyor. 
Bakalım VCD seti tükenmeden inceleme bitecek mi Çok merak ediyoruz... 

Türk edebiyatının ölümsüz ustası Orhan Kemal'in 90'ıncı yaş günü, yarın 15 Eylül 2004 Cihangir, Orhan Kemal Müzesi, İkbal Kahvesi'nde saat 19.00'da konser ve sohbetlerle kutlanacak... Davetlisiniz... 

Haydin kantine .. Kantinciler Odası Başkanı Vahap Osmanoğlu, "Bu yıl ilköğretim okullarında oboziteyi tetikleyici fast food ve asitli içecekleri mümkün olduğu kadar sattırmamaya çalışacağız" diyor. 
Hedefin daha çok meyve suyu ve süt ürünü satmak olduğunu söylüyor... 
Aileleri bu kampanyaya destek olmaya çağırıyor. Çocuklara okula gitmeden önce evde mutlaka kahvaltı verilmesi gerektiğini anımsatıyor... Bunlar iyi mesajlar... 
Biz de Sayın Osmanoğlu'na "Her okula satranç tahtası" vaadini hatırlatıyor, onu satranç kampanyasını bu yıl da sürdürmeye çağırıyoruz... 

Sokağa düşmek Delikanlı üniversite sınavına girmiş, Bilgi Üniversitesi İletişim Fakültesi'ne girmeye hak kazanmış... Ama üniversiteye gidemeyecek. Neden Çünkü lisede iki dersten kalmış... Ne olacak Bir yıl sokaklarda dolaşacak, belki can sıkıntısından kötü alışkanlıklar edinecek. 
Delikanlının babası diyor ki 
- Bu durumda binlerce öğrenci var. Daha önceki yıllarda olduğu gibi bu çocuklar kurul kararıyla geçirilebilir. Sokağa düşmeleri önlenebilir. Bir yıl beklemelerinin hiç kimseye en ufak faydası yok... 

Okul açıldı İlk ve orta dereceli okullarda 14 milyon öğrencinin dersbaşı yaptığı yeni öğretim yılı dün başladı. 
Eğitim Sen Başkanı Alaattin Dinçer'e kulak veriyoruz. Önce genel manzara... 
- Liselerle birlikte toplam okul sayımız 42 bin. 
Bunların 8 bin 500'ünde h l ikili eğitim yapılıyor. 
50, 60 hatta 70 öğrencili sınıfların sayısı hiç de azımsanacak gibi değil. 
200 bin öğretmen açığı var ve 100 bin öğretmen tayin beklerken devlet bu yıl emekliye ayrılan öğretmen sayısı kadar, yani sadece 15 bin yeni öğretmenin ataması yaptı. 
-Manzaraya bir de veliler açısından bakarsak... 
- Okullar fiilen paralı hale getirildi. Çeşitli adlar altında 30 kalem para toplandığı için veliler artık okullara gitmeye korkuyor. Bu yüzden öğretmen - veli diyaloğu da ortadan kalktı. Bedava kitap veriyoruz diye övünüyorlar. Yandaş yayınevlerine bu yolla trilyonlarca liralık kamu kaynağı aktarılıyor. 
- Öğretmenlere gelirsek... 
- Eğitimin hiçbir karar aşamasında yer almıyoruz. Yargı kararları uygulanmıyor. Kadrolaşma had safhada... Yönetici mülakatlarında Yeni Şafak okuyor musunuz, diye soruluyor. Yalandan okuyorum derseniz, bu kez yazarların adları soruluyor. Onu da bilmeniz yetmiyor. Bu kez AKP il ve ilçe yönetimlerinden referans getirmeniz isteniyor. Din kültürü ve ahlak dersleri öğretmenleri yönetici yapıldığı için Cumhuriyet tarihinde ilk kez bu iktidar döneminde din kültürü ve ahlak dersi öğretmeni açığı ortaya çıktı. 
- Noktayı öğretmen maaşlarıyla koyalım isterseniz. 
- Avrupa ülkelerini bir yana bırakıyorum. Bugün öğretmen maaşları Kıbrıs Rum Kesimi'nde ortalama 4.5, KKTC'de 2 milyar lira civarında. Bizde ise sadece 650 milyon lira. 



</TEXT>
</DOC>
