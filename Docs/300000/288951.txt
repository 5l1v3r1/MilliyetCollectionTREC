<DOC>
<DOCNO> 288951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sondun41.html </URL>
<DATE> 2004/11/15/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Kerkük-Yumurtalık hattına sabotaj, petrol ihracatı askıya alındı 
</HEADLINE>
<TEXT>

     Kerkük-Yumurtalık petrol boru hattına sabotaj düzenlendi. 
     Irak Kuzey Petrol Şirketi'nden bir yetkili, patlamanın Kerkük'ün 60 kilometre güneybatısındaki Safra bölgesinde meydana geldiğini, patlama nedeniyle Türkiye'ye petrol ihracatının askıya alındığını belirtti. 
     Patlamadan sonra yangın çıktığı, yangını kontrol altına alma çalışmalarının halen devam ettiği belirtildi. 
     Adının açıklanması istemeyen yetkili, hattın bir haftadan önce onarılamayacağını ifade etti. 
     Öte yandan silahlı kişilerin Musul'un 100 kilometre kadar güneyindeki Ayn El Cahiş bölgesindeki bir depo ve pompalama istasyonuna saldırı düzenlediği bildirildi. 
     Görgü tanıkları, saldırganların istasyonu ateşe verdiğini söyledi. 
     İstasyonda Yumurtalık'a pombalanan petrolün depolandığı kaydedildi. 
     
</TEXT>
</DOC>
