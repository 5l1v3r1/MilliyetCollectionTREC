<DOC>
<DOCNO> 262983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/guncel/gun11.html </URL>
<DATE> 2004/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Devletin okulları ayakta duramıyor 
</HEADLINE>
<TEXT>




Adıyaman'da 26 Şubat 2004'te meydana gelen 5.0 büyüklüğündeki depremde üç katlı kaymakamlık binasının 2. katı kullanılamaz hale geldi, emniyet amirliği binasının camları kırıldı ve duvarlarında çatlaklar oluştu.Bingöl'de 1 Mayıs 2003'te meydana gelen 6.4 büyüklüğündeki depremde Çeltiksuyu Yatılı İlköğretim Okulu çöktü, 84 öğrenci ve bir öğretmen can verdi. İlde, Bayındırlık binası ve Kaleönü İlköğretim Okulu yıkıldı, çok sayıda kamu binası ağır hasar gördü.Tunceli Pülümür'de 27 Ocak 2003'te meydana gelen 6.5 büyüklüğündeki depremde daha önce de depremde yıkılarak yeniden inşa edilen Yatılı ilk-öğretim Bölge Okulu binası ağır hasar gördü. Emniyet Müdürlüğü, Ziraat Bankası şubesi, Pülümür Belediyesi ve Afet Konutları kullanılamaz hale geldi.7 Şubat 2002'de 6.0 büyüklüğünde depremle sallanan Afyon'da Emniyet, hızır acil servis ve okulların da arasında bulunduğu toplam 77 bina kullanılamaz hale geldi. 

</TEXT>
</DOC>
