<DOC>
<DOCNO> 283373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sondun18.html </URL>
<DATE> 2004/10/26/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Tayvan meclisinde yumruklardan sonra kumanyalar havada uçuştu 
</HEADLINE>
<TEXT>

     Sıcak tartışmalar sırasında yumrukların konuştuğu Tayvan meclisinde şimdi de kumanyalar havada uçuştu. 
     Tayvan'ın ABD'nin sattığı silahlara milyarlaca dolar ayırıp ayırmamasına ilişkin sözlü tartışmalar, milletvekillerinin, pilav, haşlanmış yumurta, sebze ve et dolu kumanya kutularını birbirlerine atmaya başlamasıyla alevlendi. 
     ''Kumanya savaşını'' kimin başlattığı tam olarak bilinmemekle birlikte, yerel televizyon, bir öğle yemekli toplantıda, komisyon odasındaki uzun masaların çevresine oturan milletvekillerinin birbirlerine bağırdığını ekranlara yansıttı. 
     Muhalefet millevekillerinden Çu Fong-çi'nin ayağa kalkarak iktidardaki milletvekillerine bağırırken, kendisine atılan bir cisimden kurtulmak için eğildiği gözlendi. 
     Daha sonra muhalif kadın milletvekilinin kumanya kutusunu iktidardaki Demokratik İlerleme Partisi milletvekili Çen Çong-yi'ye doğru fırlattığı belirtildi. 
     
</TEXT>
</DOC>
