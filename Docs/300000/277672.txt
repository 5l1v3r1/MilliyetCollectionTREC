<DOC>
<DOCNO> 277672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/yazar/temelkuran.html </URL>
<DATE> 2004/10/06/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Mafyanın asaleti 
</HEADLINE>
<TEXT>


Yer Dolmabahçe Otoparkı. Geçtiğimiz perşembe gecesi. Arabanın biri otoparka girecekken otoparkçılardan biri "Gel, gel " diye yer gösteriyor. İkinci otoparkçı "Yer yok Geri git " diye bağırıyordu aynı esnada. Doğal olarak arabanın içindeki iki adam afalladı. Park yerine yöneldiler. "Dur" diyenle, "Gel" diyen h l bağırıyor bu sırada. Arabadaki adamlar da doğal olarak elini "Ne oluyor " gibisinden havaya kaldırarak "Hanginizin dediği doğru kardeşim " dedi, görece yumuşak bir şekilde. Aynı anda adamlardan biri arabanın kapısından dışarı bacağını atmış bulundu. İki otoparkçı bir saniye içinde arabanın başına koşup araba kapısını adamın bacağının üzerine çarptılar. İki üç kez, hızla. "Artiz misin kardeşim ", "Artistik yapma ", "Yürüüü " Bir akşam çayı içmeye deniz kenarına gelen o adamın muhtemelen bacağı kırıldı. Durup dururken ve bir saniye içinde. Nasıl bir psikopata bağlamadır, neden bağlamadır, anlaşılamadı. 

Çapaçul ayrımı 
Bu hik yeyi sıkışık trafikte beraber bekleyerek sıkıntılı bir kader arkadaşlığı yaşadığımız taksi şoförüne anlatıyorum. "Belediyenin Yapamadıkları" başlıklı bir konuşma çerçevesinde herkes eteğindekini döküyor. Ben daha ziyade "girilemeyen mafya alanı" üzerinde duruyorum. Otopark mafyasına vurgu yapıyorum. Taksici ne diyor peki 
"Mafyanın bir asaleti vardır hanımefendi. Sizin dediğiniz çapaçul takımı." 
Adam bozulmasın mı Taksi için aldığı mini televizyonu gösterdi "Sırf 'Kurtlar Vadisi'ni izlemek için aldım bunu. Bazen eve yetişemiyorum çünkü. Mafya odur işte. Asil bir olayı vardır". 
Mafyaya laf ettik diye özür dileyecek hale getirdi atmosferi taksi şoförü. Gerildik bir nebze. 

Bir Türk jönü Çakıcı 
Muhtemelen bu taksi şoförü dün sabah gazetelere bakarken Alaattin Çakıcı'nın Türkiye'ye iade haberini okudu. Yine muhtemeldir ki Çakıcı'nın Viyana Mahkemesi'nde, tam salondan çıkarken, dönüp şu sözleri söylediğini gördü 
"Türkiye'ye dönüp devletimle hesaplaşmak istiyorum " 
Hatta Çakıcı'nın avukatının Mesut Yılmaz ve Tansu Çiller'le ilgili "belgeler" üzerine konuşmasına da tanık oldu. Bu tatlı tatlı, bu "asil" tehditlerden etkilenmiştir muhtemelen. Zenginleri, devleti, sahtek r devlet adamlarını "dize getiren", ürküten bu adama, Kurtlar Vadisi dizisindeki bir jön kadar saygı duyuyor, asaletine kapılıyordur herhalde. Muhtemelen Dolmabahçe Otoparkı'ndaki iki psikopat da mafyayla aralarındaki "sınıf" farkını biliyor ve bir üst sınıf olan "asil mafyaya" dahil olmak istiyordur. Muhtemelen bu ülkede şu anda binlerce erkek mafyalaşmak istiyordur. Muhtemelen şu anda - sorsan - herkesin mafyada bir tanıdığı vardır övünerek ve kısık sesle bahsediyorlardır. 

El öpmez 
Şoför diyor ki aniden - galiba beni mafya konusunda yeterince aydınlatamamış olduğunu hissederek - "Hanımefendi sen dizideki Çakır'ın niye aniden öldürüldüğünü biliyor musun " 
Bilmiyorum tabii. Ben bu Türk erkeğinin "siz" ile başlayıp "sen" ile biten cümlelerinin sırrını da bilmiyorum, misal. 
"Hah işte. Neden biliyor musun Çünkü Çakır gidip - dizideki bilmem kim - beyin elini öptü. Ama Çakıcı hayatında kimsenin elini öpmez. Bu yüzden emir vermiş, Çakır'ı öldürmüşler dizide. Asabı bozulmuş Çakıcı'nın. Anladın mı " 
Şoförün ağzında "gizli ve mühim" adam olmaya, yüksek mevkilerdeki sırları bilmeye dair bir gülümseme, muzaffer. Niyeyse... 



</TEXT>
</DOC>
