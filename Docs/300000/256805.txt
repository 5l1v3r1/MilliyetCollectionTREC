<DOC>
<DOCNO> 256805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/soneko28.html </URL>
<DATE> 2004/07/20/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Çin'de yoksulların sayısı ilk kez arttı... 
</HEADLINE>
<TEXT>

     Kamil Erdoğdu 

Çin'de açlık sınırındaki insanların sayısının reform ve dışa açılma politikalarının uygulanmaya başlandığı 1970'lerin sonundan bu yana ilk kez arttığı bildirildi. Devlet Konseyi'ne bağlı Yoksullukla Mücadele ve Kalkınma Ofisi Müdürü Liu Jian, Çin'de yıllık geliri 637 yuanın 77 ABD Doları altında olanların sayısının geçen yıl 800 bin kişi daha arttığını söyledi. 
     Liu, Yeni Çin Haber Ajansı'nın yayınladığı demecinde, yaşanan doğal felaketlerden dolayı Henan, Anhui, Şanşi Shanxi ve Heylungcian Heilongjiang eyaletlerinde yoksulların sayısına 2 milyon kişi daha eklendiğini belirtti. 
     Resmi rakamlara göre, 2003 yılında beslenme ve giyinme yetersizliği yaşayan Çinlilerin sayısı 29 milyonu bularak, ülke nüfusunun yüzde 3'ünü oluşturdu. Bu rakam 1978 yılında 250 milyon kişi ile ülke nüfusunun yüzde 30'unu oluşturuyordu. Bu arada yoksulların geliri ile ülke ortalaması arasındaki fark da büyüdü. 1992'de 1 2,45 olan bu oran geçen yıl 1 4,12'ye yükseldi. Geçen yıl yoksulluk sınırı 637 yuanda 77 ABD Doları bulunurken, ortalama gelir 2622 yuana 316 ABD Doları çıktı. 
     
</TEXT>
</DOC>
