<DOC>
<DOCNO> 288007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sondun47.html </URL>
<DATE> 2004/11/11/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Felluce'de büyük bir patlama, Bağdat'ta patlamalar 
</HEADLINE>
<TEXT>

     Amerikan askerlerinin operasyon düzenlediği Irak'ın Felluce kentinde büyük bir patlamanın olduğu bildirildi. 
     Görgü tanıkları, patlamanın, Amerikalı ve Iraklı birliklerin kontrolünü ele geçirmeye çalıştığı kentin kuzeybatısında meydana geldiği belirtti. 
     Bu bölgenin Iraklı militanların kalesi olduğu biliniyor. 
     
     BAĞDAT'TA PATLAMALAR 
     Irak'ın başkenti Bağdat'ta, havanın kararmasının ardından çok sayıda patlama sesi duyulduğu bildirildi. 
     Bölgeden gelen haberlerde, patlama seslerinin, ABD karargahı ve geçici Irak yönetimi binalarının yer aldığı, yoğun koruma altındaki ''Yeşil Bölge''nin bulunduğu Dicle Nehri'nin batı yakasından geldiği belirtiliyor. 
     Patlamaların nedeni hakkında henüz bilgi verilmedi. ABD askeri yetkilileri tarafından da açıklama yapılmadı. 
     
</TEXT>
</DOC>
