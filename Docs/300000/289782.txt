<DOC>
<DOCNO> 289782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sondun30.html </URL>
<DATE> 2004/11/18/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Clinton Bush'a yüklendi Irak Savaşı bizi dünyaya yabancılaştırdı 
</HEADLINE>
<TEXT>

     Eski ABD Başkanı Bill Clinton, halefi George Bush'un Irak savaşı için seçtiği zamanı eleştirdi ve ''ABD'nin Irak'ı istila ederek kendini dünyaya yabancılaştırdığını'' söyledi. 
     ABC televizyonuna konuşan Clinton, Bush yönetiminin savaşa zamansız girmekle hata ettiğini kaydetti. 
     Saddam Hüseyin rejimine karşı harekete geçilmesini desteklediğini anımsatan Clinton, ''Ancak, benim desteğim, Bağdat'ın BM müfettişleriyle işbirliği yapmaması ya da kitle imha silahlarının açığa çıkarılmasına bağlıydı'' dedi. 
     Eski Demokrat Başkan Clinton, savaş ilan etmekle ABD'nin dünyaya yabancılaştığını, ama ''nice Amerikalının bunun farkında bile olmadığını'' belirtti. 
     Clinton, uzun yıllar yaşadığı Little Rock kentinde kendi başkanlık kütüphanesini bugün törenle açacak. Törene, Bush'un yanı sıra eski başkanlardan Jimmy Carter ve baba George Bush da katılacak. 
     
</TEXT>
</DOC>
