<DOC>
<DOCNO> 280146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sontur55.html </URL>
<DATE> 2004/10/14/ </DATE>
<TIME> 18.29 </TIME>
<AUTHOR>  </AUTHOR>
<HEADLINE>
Yargıtay başkanı Özkaya idialara yanıt verdi... 
</HEADLINE>
<TEXT>

     Yargıtay Başkanı Eraslan Özkaya, Yargıtay Birinci Başkanlık Kurulu'nun hakkında verdiği kararı değerlendirirken, ''Hak etmediğim çirkin saldırılara maruz kaldım. Daima mesleğin etik kurallarına uygun yaşadım'' dedi. 
     Özkaya, Yargıtay Birinci Başkanlık Kurulu'nun hakkında cezai ve disiplin yönünden işlem yapılmasına yer olmadığına ilişkin verdiği kararı, AA muhabirine değerlendirdi. 
     İddialara konu olayın lüzumundan fazla abartıldığını belirten Özkaya, şunları söyledi 
     ''Hak etmediğim çirkin saldırılara maruz kaldım. Daima mesleğin etik kurallarına uygun yaşadım. Buna rağmen böyle bir kişiye haksız tecavüz yapıldığına göre hiç kimsenin meslek hakları garanti altında değil. Gerekli yasal yollara başvurdum, başvurmaya da devam edeceğim. Hakim önünde bu iddialarda bulunanlarla hesaplaşacağım.'' Yargıtay Başkanı Özkaya, 18 Ekim Pazartesi günü görevine başlayacağını bildirdi. 
     
</TEXT>
</DOC>
