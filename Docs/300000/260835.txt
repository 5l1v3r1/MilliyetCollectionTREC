<DOC>
<DOCNO> 260835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sonsiy07.html </URL>
<DATE> 2004/08/05/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
"Meclis'te görev alabilmek için 1000 polis AKP'ye başvurdu mu " 
</HEADLINE>
<TEXT>

     CHP İzmir Milletvekili Yılmaz Kaya, TBMM'de görev alabilmek için 1000 dolayında polisin AK Parti Genel Merkezi'ne başvuruda bulunup bulunmadığını sordu. 
     Kaya, TBMM Başkanı Bülent Arınç tarafından yanıtlanması istemiyle verdiği soru önergesinde 22. Dönem'in başından bugüne kaç TBMM personelinin emekli olduğu, yine bu dönem içinde başka kurumlardan kadrolu olarak Meclis'e kaç personel geçtiği sorularını yöneltti. 
     TBMM'den gönderilen ve yerlerine gelen polis memurlarıyla ilgili bilgi de isteyen Kaya, önergesinde şu sorulara da yer verdi 
     ''TBMM'de görev almak için 1000 dolayında polis memurunun Adalet ve Kalkınma Partisi Genel Merkezi'ne başvuru yaptığı iddiaları doğru mudur Doğruysa, bu başvuruların bu tür görevlendirmelerde etkisi var mıdır Doğru değilse, başvuru yapanları ve kamuoyunu bilgilendirme açısından bu konuda bir açıklama yapmayı düşünüyor musunuz '' 
     
</TEXT>
</DOC>
