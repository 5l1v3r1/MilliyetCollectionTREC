<DOC>
<DOCNO> 278793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/guncel/gun08.html </URL>
<DATE> 2004/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali Ayhan Çevik tarihi şaşırdı .. 
</HEADLINE>
<TEXT>



Bilecik Valisi Ayhan Çevik, Bilecik jandarması üzerinden "işadamı" gibi başvuru yapan Sedat Peker'in adamlarına verdiği silah ruhsatlarını İstanbul Valiliği'nin uyarısıyla iptal ettiklerini söyledi. Ancak Çevik, ruhsatların iptali konusunda iki farklı tarih vererek kafaları karıştırdı. Jandarma müfettişlerinin incelemeleri sonucu silah ruhsatlarının 20 Ağustos 2003'te iptal edildiğini Milliyet'e açıklayan Çevik, bir gün sonra AA'ya yaptığı açıklamada, bu tarihi 16 Eylül 2003 olarak verdi. Bu olayda sadece 2 kişiye silah ruhsatı verildiğini belirten Çevik, "İddiaların tümü yalandır. Hukuki yollara başvuracağım. Suçlu insanlar tahliye edildi. Ama bu olayda suçlu duruma ben düşürüldüm. Hakkımı arayacağım" dedi. 


</TEXT>
</DOC>
