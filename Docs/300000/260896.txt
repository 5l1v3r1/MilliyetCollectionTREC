<DOC>
<DOCNO> 260896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sontur07.html </URL>
<DATE> 2004/08/05/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Gelin arabasıyla kız kaçırdılar 
</HEADLINE>
<TEXT>

     Ayla YUNUSOĞLU ve Mustafa İNSAN - MERSİN DHA 
MERSİN'de 4 çocuklu 50 yaşındaki emekli banka müdürü Rami ve 44 yaşındaki Filiz Deniz çiftinin en küçük çocukları 16 yaşındaki Berna, gelin arabası gibi süslenen bir otomobille bıçaklı 5 kişi tarafından kaçırıldı. Deniz Ailesi, kızlarını daha önce nikahsız yaşayıp sonra terkettiği 20 yaşındaki Mehmet Güzel'in kaçırdığını ileri zürerek savcılığa suç duyurusunda bulundu. 
     Olay, Mezitli Beldesi Menderes Mahallesi 200 Evler Sitesi'nde meydana geldi. Berna Deniz, yazlık sitede basketbol oynadığı sırada ön plakasında Evleniyoruz', arka plakasında ise Mutluyuz' yazısı yapıştırılan ve bu nedenle plakası belirlenemeyen beyaz renkte, koyu camlı otomobil siteye girdi. Sürücü ve yanındaki kişi otomobilde otururken, araçtan inen bıçaklı 3 kişi, genç kızı saçlarından tutup sürükleyerek otomobile zorla bindirdi. Otomobil hızla uzaklaştı. 
     Sitedeki sesler üzerine ağabey 18 yaşındaki Murat Deniz, birinci kattaki evlerinin balkonundan atladı. Otomobilin peşinden koşup, durdurmaya çalışan ağabey Deniz, Mezitli Polis Karakolu'na başvurdu. Balkondan atlarken sağ kolunun üzerine düşen, kızkardeşinin kaçırıldığı otomobilin de çarpması sonucu yaralanan Murat Deniz, SSK Hastanesi'nde tedavi edildi. 

     
</TEXT>
</DOC>
