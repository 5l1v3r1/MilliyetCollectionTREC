<DOC>
<DOCNO> 292637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sonspo10.html </URL>
<DATE> 2004/11/27/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Mehmet Okur 13 dakikada 20 sayı attı Jazz'ı uçurdu 
</HEADLINE>
<TEXT>

     ABD Profesyonel Basketbol Ligi'ne NBA , yapılan 13 maçla devam edildi. 
     Mehmet Okur, takımı Utah Jazz'ın, sahasında Houston Rockets'ı 90-80 yendiği maçta 20 sayı atarak takımının en skorer 2. oyuncusu oldu. 
     Maça yedek bankından dahil olan ve 25 dakika sahada kalan Okur, 3 ribaund aldı, 1 asist yaptı ve 1 de top çaldı. 
     Jazz'da Andrei Krilenko 21 sayı, 12 ribaund ve 4 asistlik performansıyla double-double yaparken Carlos Boozer 15 sayı, 6 ribaund ve 3 asistle takımının galibiyetine katkıda bulundu. 
     Houston Rockets'ta ise Jim Jakson, 18 sayı, 6 ribaund ve 6 asistlik performans göstermesine rağmen mağlubiyeti engelleyemedi. Bu yıl Orlando Magic'ten transfer edilen Tracy McGrady ise 17 sayı attı, 2 ribaund aldı ve 1 asist yaptı. 
     
     HİDAYET 12 SAYI ATTI, MAGIC 117-99 KAZANDI 

     Hidayet Türkoğlu'nun forma giydiği Orlando Magic, deplasmanda Atlanta Hawks'ı 117-99 yenerek ligdeki 7. galibiyetini aldı. Atlanta Hawks ise aldığı 10. yenilgiyle grubunda sonunculuğa yerleşti. 
     Yedek kulübesinden gelerek 31 dakika forma giyen Hidayet, 12 sayı attığı ve 1 ribaund aldığı maçta çift haneli rakamlara ulaşan 6 Magicli oyuncudan biri oldu. 
     Magic'te Steve Francis 29 sayı, 8 ribund ve 6 asistlik performansıyla göz doldururken takımının en skorer ismi oldu. Dwight Howard ise rakip potaya 24 sayı bıraktı, 9 ribaund aldı ve 2 asist yaptı. 
     Atlanta Hawks'ta Antoine Walker, 43 dakika oynadığı maçta, 20 sayı, 7 ribaund ve 9 asistlik performans göstermesine rağmen takımının yenilgisini engelleyemedi. Tony Delk ise 20 sayı attığı maçta 2 ribaund aldı ve 1 asist yaptı. 
     
     İBRAHİM KUTLUAY'SIZ SUPERSONICS, NETS'İ 92-79 YENDİ 

     İbrahim Kutluay'ın forma giymediği maçta Seattle Supersonics sahasında New Jersey Nets'i 92-79 yenerek ligde çıktığı 14. maçtan 12. galibiyetini almayı başardı. 
     Batı Konferansı Kuzeybatı Grubu'nda liderliğini sürdüren Supersonics'te Danny Fortson attığı 20 sayı ve aldığı 8 ribaund ile galibiyeti getiren isimlerden olurken, Ray Allen 19 sayı, 4 ribaund ile pota altındaki etkinliğini gösterdi. 
     Nets'te ise Richard Jeferson, Supersonics potasına 21 sayı bırakırken, takımının mağlubiyetini engelleyemedi. 
     Ligde günün diğer maçlarında alınan sonuçlar şöyle Philadelphia 76'ers-Washington Wizards 116-114 Dallas Mavericks-Portland Trail Blazers 92-83 Cleveland Cavaliers-Boston Celtics 98-96 Detroit Pistons-Miami Heats 78-77 Indiana Pacers-Charlotte Bobcats 82-77 Minnesota Timberwolves-Memphis Grizzlies 115-90 San Antonio Spurs-Denver Nuggets 89-75 Phoenix Suns-New Orleans Hornets 95-86 Sacramento Kings-Los Angeles Lakers 109-106 Los Angeles Clippers-Golden State Warriors 98-87 
     
</TEXT>
</DOC>
