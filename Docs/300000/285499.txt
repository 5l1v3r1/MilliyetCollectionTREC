<DOC>
<DOCNO> 285499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sonspo42.html </URL>
<DATE> 2004/11/02/ </DATE>
<TIME> 21.33 </TIME>
<AUTHOR>  </AUTHOR>
<HEADLINE>
Fenerbahçe, Olympique Lyon maçı hazırlıklarını tamamladı 
</HEADLINE>
<TEXT>

     Avrupa Şampiyonlar Ligi'nde yarın Olympique Lyon ile karşılaşacak Fenerbahçe, hazırlıklarını tamamladı. 
     Maçın oynanacağı 40 bin kişilik Gerland Stadı'nda son çalışmasını, sağanak yağış altında yapan Fenerbahçe, maç saatini beklemeye başladı. 
     Teknik direktör Christoph Daum yönetiminde yaklaşık 1.5 saat süren antrenmanda futbolcuların hırslı olduğu gözlendi. Orta sahadan kısa paslarla hücuma yönelik taktik çalışamasının ardından çift kale maç yapılan antrenmanda futbolcular duran topa şut çalışması yaparak idmanı tamamladı. 
     Çalışma sırasında Daum'un gergin olduğu dikkati çekti. 
     Antrenmanı Fenerbahçe Kulübü Başkanı Aziz Yıldırım, As Başkan Mahmut Uslu ve yöneticilerle beraber çok sayıda taraftar izledi. İdmana Fransız basını da büyük ilgi gösterdi. 
     Olympique Lyon ile Fenerbahçe arasında D Grubu'nda yarın TSİ 21 45'de başlayacak maçı İtalyan Futbol Federasyonu'ndan Stefano Farina, Marco Ivaldi, Paolo Calcagno hakem üçlüsü yönetecek. 
     Maçı izlemek üzere 50 milletvikilinin yanı sıra çok sayıda gurbetçi vatandaşın izlemesi bekleniyor. 
     
</TEXT>
</DOC>
