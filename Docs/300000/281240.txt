<DOC>
<DOCNO> 281240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/soneko52.html </URL>
<DATE> 2004/10/18/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Yeni Corolla 1.6 Linea Sedan piyasada... 
</HEADLINE>
<TEXT>

     Toyota'nın yeni Corolla 1.6 Linea Sedan modeli 27.9 milyar liradan satışa sunuldu. 
     Toyotasa'dan yapılan açıklamaya göre, Corolla'nın Linea versiyonu ile özellikle ekonomik ve kaliteli otomobil arayan aileler hedefleniyor. Daha önce Corolla Sedan'da Terra ve Sol olmak üzere 2 donanım versiyonu sunulurken, Linea versiyonun eklenmesiyle donanım seviyesi 3'e yükseldi. 
     Corolla Sedan 1.6 Linea, Corolla Sedan 1.6 Terra donanım versiyonundan, gövde renginde tamponlar ve kapı kolları gibi küçük detaylarla ayrılıyor. 
     27 milyar 871 milyon liralık anahtar teslimi satış fiyatıyla pazara çıkan yeni Corolla Linea'nın standart donanımında yol bilgisayarı, manuel klima, ABS EBD, dört hava yastığı, ön elektrikli camlar ile radyo-CD çalar bulunuyor. 
     
</TEXT>
</DOC>
