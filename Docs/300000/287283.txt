<DOC>
<DOCNO> 287283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/ekonomi/eko07.html </URL>
<DATE> 2004/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Avrupa 10 yılda ikna olur' 
</HEADLINE>
<TEXT>



The Economist Dergisi Baş Editörü Bill Emmot, AB üyesi ülkelerin Türkiye ile müzakerelere başlama yönünde olumlu bir karar alacaklarını düşündüğünü belirtirken, "Önümüzdeki 10 yılda kendi halklarını da Türkiye'nin üyeliği konusunda ikna edeceklerdir" dedi. Emmot, "Türkiye'de reformlar sonucu şu anki gidişat oldukça iyi. Ancak mesele, devamlılığın sağlanabilmesi. Bu başarılabilirse Türkiye'nin GSYİH'si önümüzdeki 10 yılda iki katına çıkabilir. Çin'in sergilediği performansı Türkiye neden sergilemesin " diye konuştu. 

'2020'yi bulur' 
Emmot, AB'nin Kopenhag Kriterleri'ne göre karar vermesi durumunda Türkiye'ye 'hayır' demesinin zor olacağını belirtti. 
Türkiye'nin yapması gereken şeyin ekonomik başarısını ve istikrarını sürekli kılmak olduğunu vurgulayan Emmot, "Üyeliğin gerçekleşmesi 2015 veya 2020 yıllarında olacaktır" dedi. 


</TEXT>
</DOC>
