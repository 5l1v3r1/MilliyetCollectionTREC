<DOC>
<DOCNO> 296208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sondun58.html </URL>
<DATE> 2004/12/09/ </DATE>
<TIME> 22.08 </TIME>
<AUTHOR>  </AUTHOR>
<HEADLINE>
İsviçre'de yaşayan Müslümanlar durumlarından memnun... 
</HEADLINE>
<TEXT>

     İsviçre'de yaşayan Müslümanların yüzde 84'ü, toplumda iyi kabul gördüklerini düşünüyor. 
     ''L'Hebdo'' dergisiyle ''Blick'' gazetesince yayınlanan kamuoyu nabız yoklaması, İsviçre'nin Fransızca konuşulan batı kesimlerinde Müslümanların daha iyi kabul gördüğünü gösterdi. Kendilerini ''çok iyi'' hissettiklerini söyleyen Müslümanların oranı bu bölgede yüzde 46 iken, Almanca konuşulan bölgede bu oran yüzde 36'ya düşüyor. 
     Araştırmaya göre, İsviçre Müslümanlarının sadece yüzde 12'si, toplumda iyi kabul görmediklerini düşünüyor. 
     Ankete katılan Müslümanların yüzde 70'i, inancından ötürü hiçbir ayrımcılığa uğramadığını söyledi. 
     Aynı ankete göre, yaklaşık 350 bin Müslüman'ın yüzde 20'si başörtüsünü farz olarak görüyor, yüzde 44'ü bu konuda fikir sahibi değil, yüzde 34'ü ise başörtüsünün farz olmadığına inanıyor. 
     
</TEXT>
</DOC>
