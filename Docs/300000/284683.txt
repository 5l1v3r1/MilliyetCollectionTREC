<DOC>
<DOCNO> 284683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sontur13.html </URL>
<DATE> 2004/10/30/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Cinayet zanlısının babası öldürüldü 
</HEADLINE>
<TEXT>

     Erzurum'da 22 Ekim'de Yılmaz Demir'i cadde ortasında tabancayla öldürdüğü iddiasıyla tutuklanarak cezaevine konan Orhan Yalçınkaya'nın babası Fariz Yalçınkaya öldürüldü. 
     AA muhabirinin edindiği bilgiye göre, Abdurrahmangazi Mahallesi'nde dükkanı bulunan Fariz Yalçınkaya'ya 51 , kimliği henüz tespit edilemeyen bir kişi tarafından silahlı saldırı düzenlendi. 
     Vücuduna 6 kurşun isabet eden Yalçınkaya, Atatürk Üniversitesi Aziziye Araştırma Hastanesi'ne götürülürken yolda öldü. 
     Olayla ilgili olarak 5 kişinin gözaltına alındığı bildirildi. 
     Emniyet Müdürlüğü yetkilileri, geçen hafta öldürülen Demir'in kardeşleri ve yakınlarının, gözaltına alınanlar arasında bulunduğunu belirttiler. 
     22 Ekim'de Cumhuriyet Caddesi'ndeki tartışmada, bugün öldürülen Fariz Yalçınkaya'nın oğlu Orhan Yalçınkaya, tabancayla Yılmaz Demir'i öldürdüğü iddiasıyla yakalanmış ve tutuklanarak cezaevine gönderilmişti. 
     
</TEXT>
</DOC>
