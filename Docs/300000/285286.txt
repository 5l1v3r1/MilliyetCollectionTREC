<DOC>
<DOCNO> 285286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/siyaset/siy03.html </URL>
<DATE> 2004/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet sırrı tarih oluyor 
</HEADLINE>
<TEXT>


Komisyonun CMUK Yasa Tasarısı'nda yapmayı öngürdüğü devrim niteliğindeki değişiklikler şunlar 'Devlet sırrı' gerekçesiyle bilgi saklanmayacak. Cumhurbaşkanı ve Başbakan da tanık olacak 

Önder Yılmaz - Ankara 


Hükümet, Türkiye'nin AB'ye üyelik sürecinde müzakere tarihi verilmesi beklenen 17 Aralık Zirvesi öncesi çıkarmayı hedeflediği Ceza Muhakemeleri Usulü Kanunu CMUK ile devrim niteliğinde değişikliklere gidiyor. 
TBMM Adalet Komisyonu'nun oluşturduğu Adalet Alt Komisyonu, TCK Yürürlük ve Uygulama Yasa Tasarısı ile CMUK Yasa Tasarısı'nı dün görüşmeye başladı. Adalet Bakanlığı'nın bürokratlar ve bilim adamlarına hazırlattıkları değişiklik metinlerini de dikkate alan komisyon, çalışmalarını 15 gün içinde tamamlayacak. 
Adalet Alt Komisyonu'nun üzerinde tartıştığı tasarıda öngörülen düzenlemeler şöyle 
BİLGİ SAKLANMAYACAK Kamu çalışanları, "devlet sırrı" diyerek bilgi saklamayacak. Emekli olduktan sonra dahi mahkemeye bilgi vermek zorunda kalacak. Cumhurbaşkanı, Başbakan ve bakanlar, mahkemede tanıklık yapacak. Cumhurbaşkanı tanıklık ifadesini isterse Köşk'te verebilecek, isterse yazılı olarak mahkemeye gönderebilecek. Başbakan, bakanlar ve milletvekilleri ise izne tabi olmaksızın devlet sırrı niteliğindeki bilgileri mahkemeye verecek.KÜRTÇE SAVUNMAYA İZİN Mahkemede, sanıklar konuşmalarını Türkçe dışındaki dillerle de yapabilecek. Tasarıya konulacak, "Meramını anlatabilecek ölçüde Türkçe bilmiyorsa" ifadesiyle başta Kürtçe olmak üzere Türkçeyi doğru kullanamayan kişilerin savunma yapmalarına ve doğru çeviri yapılmasına imk n sağlanacak.İŞKENCEYLE İFADE YOK İşkence ve kötü muamele ile alınan ifadeler geçerli sayılmayacak. Avukat hazır bulunmadan polis ve jandarmada alınan ifadeler, mahkemede reddedilmesi halinde dikkate alınmayacak.BEDEN MUAYENESİNE SINIR Vücuttan örnek alınması ve beden muayeneleri sınırlandırılacak. 2 yıldan daha az hapis cezası gerektiren suçlarda beden muayenesi yapılamayacak. Beden muayenesi ve vücuttan örnek alınması, kişinin sağlığına zarar vermeyecek şekilde gerçekleştirilecek.TANIĞA KORUMA Öldürülme riski bulunanlar mahkemeye gelip ifade vermeyecek. Önemli tanıklar için özel tanık koruma programları devreye sokulacak. Böylece mahkeme önlerindeki infazlara son verilmiş olacak.HEYET DEĞİŞECEK Avrupa İnsan Hakları Mahkemesi'nin Türkiye aleyhine verdiği kararlardan dolayı yeniden yargılama söz konusu olduğunda mahkeme heyeti değiştirilecek. 


</TEXT>
</DOC>
