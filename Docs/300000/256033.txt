<DOC>
<DOCNO> 256033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/guncel/gun06.html </URL>
<DATE> 2004/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Rötarla tazminat kazanacaksınız 
</HEADLINE>
<TEXT>


Yargıtay, bir yolcunun açtığı davada, rötar yapan Türk Hava Yolları'nı tazminata mahk m etti. Karar, diğer şirketler için emsal oluşturacak 

Gökçer Tahincioğlu Ankara 

Yargıtay, meteorolojik koşulları gerekçe göstererek rötar yapan Türk Hava Yolları'na THY ait uçağın yolcusunun açtığı davada, THY'yi "meteorolojik şartlara uygun başka bir uçağı hizmete sokmadığı" gerekçesiyle tazminata mahk m etti. Karar, hizmet sektöründe faaliyet gösteren tüm kurumlar ve buralardan hizmet alanlar için emsal oluşturacak. 

Geceyi havaalanında geçirdi 
Nuray Yalçınkaya, yurtdışında tatil yapmak amacıyla bir seyahat acentesinin New York'a düzenlediği gezi programına katıldı. Geziye İstanbul'dan başlanacağı için THY'nin 29 Mart 1999'da 23.50'de kalkacak Ankara - İstanbul uçağına bilet alan Yalçınkaya, uçağın rötar yapması nedeniyle İstanbul'a uçamadı. Geceyi havalimanında geçiren Yalçınkaya, İstanbul'a ancak sabah 06.00'da hareket edebildi. Bu nedenle 06.10'da İstanbul'dan Amsterdam'a giden KLM Havayolları'na ait uçakla, Amsterdam'dan New York'a giden uçağı da kaçıran Yalçınkaya gezi programının ücretini ödediği iki gününden yoksun kaldı. Yalçınkaya tatil dönüşü THY aleyhine 2 milyar liralık tazminat davası açtı. 
Ankara 9. Asliye Ticaret Mahkemesi, 2002'de THY'yi 1 milyar lira tazminat ödemeye mahk m etti, THY de temyize başvurdu. THY, Yargıtay 11. Hukuk Dairesi'ne gelen davayla ilgili savunmasında, uçağın rötar yaptığını doğruladı. Bunun tamamen meteorolojik nedenlerden kaynaklandığını ifade eden THY, davacının mağdur olmaması için tüm özenin gösterildiğini, kendilerinden kaynaklanan bir kusur bulunmadığını savundu. 

'Başka uçak kalksaydı' 

Daire, THY'nin savunmasını yerinde bulmayarak yerel mahkeme kararını onadı. Gerekçeli kararda, uçağın Gaziantep'ten Ankara'ya inip yolcu alarak İstanbul'a gitmesi gerektiği, ancak teknik yapısı uygun olmadığından Ankara'ya inemediği kaydedildi. Kararda, DHMİ'den alınan bilgiye göre, aynı gün çok sayıda uçağın, rötar yapan uçağın kalkması gereken 23.50'den kısa süre önce Ankara'dan kalkış yaptığı anlatıldı. THY'nin, teknik yapısı uygun bir uçağı yolcuların hizmetine sunarak, yolcuları bekletmeyebileceği kaydedilirken, bu nedenle tazminat ödenmesi gerektiği ifade edildi. 


</TEXT>
</DOC>
