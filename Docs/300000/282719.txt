<DOC>
<DOCNO> 282719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/sonsiy03.html </URL>
<DATE> 2004/10/23/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Derviş, Ermeniler konusundaki sözlerinin açıklamasını yaptı 
</HEADLINE>
<TEXT>

     CHP İstanbul Milletvekili Kemal Derviş, Fransa'da bir televizyon programında yaptığı konuşmayla ilgili olarak, ''O dönemde meydana gelen katliamlarda yaşamlarını yitiren bütün insanlar için acı duymak gerektiğini belirttiğini'' savundu. 
     Derviş, tartışma yaratan konuşmasıyla ilgili olarak yazılı bir açıklama yaptı. Derviş'in konuya ilişkin açıklaması şöyle 
     ''Söz konusu programın kayıtlarından da açıkça belli olduğu gibi o dönemde meydana gelen katliamlarda yaşamlarını yitiren bütün insanlar için acı duymak gerektiğini belirterek, bunların Ermenilerin yanı sıra Müslümanları da -Türk, Azeri, Kürt ve Çeçenler- içerdiğini üzerinde önemle durarak vurguladım. Bundan sonra Avrupa'nın bir barış projesi olması nedeniyle barış içinde ileriye bakmak gerektiğini dile getirdim.'' 
     
</TEXT>
</DOC>
