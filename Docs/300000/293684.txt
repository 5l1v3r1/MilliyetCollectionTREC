<DOC>
<DOCNO> 293684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/yasam/axyas01.html </URL>
<DATE> 2004/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir top uğruna cinayet işlediler 
</HEADLINE>
<TEXT>


Evinde katledilen 78 yaşındaki Rasime Nine'yi, aynı mahallede oturan 2 gencin 'toplarını kestiği için' öldürdüğü ortaya çıktı 

Balıkesir DHA 

Balıkesir'in Edremit ilçesinde, 28 Kasım'da evinde boğazı kesilerek öldürülen Rasime Kaya'nın 78 , katil zanlılarının aynı mahallede oturan S.E. 16 ile kardeşi G.E. 14 olduğunu ortaya çıktı. Çocuklar, Kaya'yı bahçesine kaçan futbol toplarını kestiği için öldürdüklerini itiraf etti. 
Edremit'in Darsofa Mahallesi'nde tek başına yaşayan Kaya'nın evine 2 gün önce yemek götüren yakınları, kapının açılmaması üzerine pencereden içeri girdiklerinde yaşlı kadının cesediyle karşılaştı. Olay yerinde inceleme yapan polis, evdeki parmak izlerini topladı. Bu izlerin, cinayetten bir gün önce evlerinin pençeresinden yoldan geçenlere havalı tüfekle boncuk attıkları için gözaltına alınıp serbest bırakılan S.E. ile kardeşi G.E.'ye ait olduğu belirlendi. İki kardeşin Kadıköy beldesindeki bir evde saklandıkları ihbarını alan polis ve jandarma, dün sabah birlikte baskın düzenledi. Cinayet zanlısı olarak gözaltına iki kardeşle birlikte, olayda kullandıkları ekmek bıçağı da ele geçirildi. İfadelerinde, olay günü oynadıkları futbol topunun Kara'nın evine kaçtığını, yaşlı kadının da toplarını kestiğini anlatan S.E. ve G.E., bu yüzden yaşlı kadını öldürdüklerini söyledi. 
Evden kaçarken, Kara'nın içinde 6 milyon lira para bulunan çantasını da aldıkları ve yolda attıkları belirlenen S.E. ve G.E., sorgularının ardından adliyeye sevk edildi. 



</TEXT>
</DOC>
