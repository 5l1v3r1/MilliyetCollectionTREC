<DOC>
<DOCNO> 261124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/soneko40.html </URL>
<DATE> 2004/08/06/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Hisse senetleri ortalama yüzde 0.81 değer kaybetti... 
</HEADLINE>
<TEXT>

     Borsa'da işlem gören hisse senetleri, bugün ortalama yüzde 0.81 değer kaybetti. 
     İstanbul Menkul Kıymetler Borsası İMKB Ulusal 100 Endeksi, 1. seansta, 228.76 puan azalarak 19,115.49 puandan, 2. seansta da 72.06 puan artarak 19,187.55 puandan kapandı. 
     Endeksin günlük düşüşü 156.70 puan ve yüzde 0.81 olarak hesaplandı. 
     Hisse senetleri piyasasında toplam 630.9 trilyon liralık işlem hacmi oluştu. 
     
     DÖVİZ 
     İstanbul'da serbest piyasada dün 1 milyon 470 bin liradan kapanan dolar, güne 1 milyon 477 bin liradan, 1 milyon 770 bin liradan kapanan euro da 1 milyon 778 bin liradan başladı. 
     Kapanışta doların satış fiyatı 1 milyon 464 bin lira, euronun satış fiyatı 1 milyon 784 bin lira oldu. 
     Merkez Bankası, doların bugünkü efektif kurunu alışta 1 milyon 461 bin 374 lira, satışta 1 milyon 471 bin 655 lira olarak açıkladı. 
     Böylece dolar, Merkez Bankası'nın dünkü kurlarına göre, TL karşısında alışta 1806 lira, satışta 1819 lira değer yitirdi. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 7 Aralık 2005 vadeli tahvilin bugün valörlü işlemlerinde basit getiri yüzde 27.06, bileşik getiri yüzde 25.98 oldu. 
     Bu kağıdın bugün valörlü işlemlerinin bileşik getirisi, dünkü kapanışa göre 0.07 puan düştü. 
     İMKB Tahvil ve Bono Piyasası Repo Pazarı'nda üç günlük faiz ortalama yüzde 22.40 olarak gerçekleşti. Üç günlük işlemlerde en düşük oran yüzde 21.70, en yüksek oran yüzde 22.60 olarak belirlendi. 
     
</TEXT>
</DOC>
