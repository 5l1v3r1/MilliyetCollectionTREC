<DOC>
<DOCNO> 284379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sonsiy07.html </URL>
<DATE> 2004/10/29/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
"Lisa kararı"na tepki .. 
</HEADLINE>
<TEXT>

     Nevşehir Belediye Başkanı Hasan Ünver, Alanya Belediye Meclisi'nin, ''sabıkalılara işyeri açma ruhsatı verilmemesi'' yönünde aldığı karara tepki gösterdi. 
     Ünver, gazetecilere yaptığı açıklamada, Alanya Belediye Meclisi'nin aldığı kararın, insanları hırsızlığa teşvik edeceğini öne sürdü. Nevşehir'in de turistik bir bölge olduğunu belirten Ünver, şunları söyledi 
     ''Bizim bölgemize de her yıl binlerce turist geliyor. Ama biz böyle bir karar almadık, almayız da.... Çünkü böyle bir şey olamaz. Böyle durumlarda, insanları rehabilite edip, topluma kazandırmak gerek. Yani o zaman siz Alanya Belediyesi ne yapacaksınız İnsanların önünü kesip, sokakta hırsız olmalarını mı sağlayacaksınız İşyeri açmasına müsaade etmiyorsunuz, iş yaptırmıyorsunuz, işe almıyorsunuz. O halde ne yapacak o insanlar, ne yapmalarını bekleyeceksiniz onlardan Bu adamları hırsız olarak mı yetiştireceksiniz 
     Bence onları kazanmak gerek. Zaten kanunlarımız, ilgili kurumlarımız bunun takipçisi oluyorlar. Yasal takibini yapıyorlar. Bizlere, belediyelere düşen, onların önüne kısıtlamalar koymak değil. İnsanların ufkunu açmak, topluma kazandırmak, onları rehabilite etmek, belediyelerin görevleri olmalı. Böyle bir çözüm arayışına gidilmeli.'' Alanya Belediye Meclisi, 10 Ekim'de Alman turist kız Lisa Ender'i 11 öldürdüğü iddiasıyla tutuklanan Bülent Gülbay'ın sabıkalı çıkması üzerine, önceki gün, ''sabıkalılara işyeri açma ruhsatı verilmemesi' yolunda karar almıştı. 
     
</TEXT>
</DOC>
