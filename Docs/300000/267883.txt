<DOC>
<DOCNO> 267883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sonspo17.html </URL>
<DATE> 2004/08/31/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Marca gazetesinin iddiası Del Bosque'ye ültimatom verildi 
</HEADLINE>
<TEXT>

     İspanyol spor gazetesi Marca, Beşiktaş'ın gelecek 2 maçı kazanamaması durumunda teknik direktör Vicente Del Bosque'nin görevine son verileceğini savundu. 
     Marca, ''Beşiktaş'tan Del Bosque'ye ültimatom'' başlığı altında bugün verdiği haberde, ''Türkiye'de işler 'pofpoflama' ile gitmiyor. Del Bosque'nin başına şimdiden demoklesin kılıcını koydular. Talimat çok açık Ya Sakaryaspor ve Galatasaray maçlarını kazanırsın ya da sokaktasın'' ifadesini kullandı. 
     Gaziantepspor karşısında alınan 4-3'lük yenilginin ardından Beşiktaş Kulübü yönetiminin Del Bosque'ye ''ultimatom'' verdiğini savunan gazete, İspanyol teknik adamın durumu düzeltmek için yalnızca 2 maç hakkının kaldığını ileri sürdü. 
     Marca, Beşiktaş Kulübü Asbaşkanı Kıvanç Oktay'ın, ''Eğer sonuçlar gelmezse bir çözüm aranacak'' sözüne Del Bosque'nin, ''Ben yarıda bırakıp gidenlerden değilim. Yalnızca biraz sakin olunmasını istiyorum'' yanıtını verdiğini bildirdi. 

     
</TEXT>
</DOC>
