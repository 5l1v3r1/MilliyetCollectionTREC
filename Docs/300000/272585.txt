<DOC>
<DOCNO> 272585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/yazar/tamer.html </URL>
<DATE> 2004/09/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Zenginle yoksul arasındaki en büyük uçurum, anne ölümlerinde 
</HEADLINE>
<TEXT>

Her yıl yarım milyon kadın doğururken ölüyor. Zengin ülkeler, üreme sağlığı için 10 yılda 6.1 milyar dolarlık yardım vaat etti, ancak 3.1 milyar dolarını verdi 

Birleşmiş Milletler Nüfus Fonu'nun inisiyatifiyle 10 yıl önce Kahire'de toplanan Uluslararası Nüfus ve Kalkınma Konferansı'nda 179 ülkeden temsilciler nüfus, üreme sağlığı ve yoksulluğu ortadan kaldırmaya yönelik konularda evrensel düzeyde çaba harcanması için anlaşmaya varmışlardı. 
BM Nüfus Fonu İcra Direktörü Thoraya Ahmed Obaid, önceki gün Londra'da düzenlediği basın toplantısında, kalkınmakta olan ülkelerin Kahire Konferansı'nda mutabık kalınan konularda kendi üzerlerine düşeni yaparken, zengin ülkelerin taahhütlerini yerine getirmediklerine dikkat çekti. Obaid, zengin ülkeleri kaynaklarını seferber etmeye çağırdı. 
2004 Dünya Nüfusunun Durumu Raporu'nun açıklandığı toplantıda Obaid, 10 yıl içinde ne kadar yol alındığını değerlendirirken, "Zengin ülkeler, Kahire Konferansı'nın üreme sağlığı ile ilgili eylem planının uygulanabilmesi için 2005'e kadar 6.1 milyar dolarlık bağışta bulunmayı vaadettiği halde, 10 yıl içinde bu paranın ancak yarısını, 3.1 milyar dolarını verdiler" dedi. 
BM'nin raporunda ve Obaid'in açıklamalarında çarpıcı istatistikler de var 

Her 12 kadından 1'i ölüyor 
"n Zengin ve yoksul ülkeler arasında anne ölümleri kadar büyük farklılık gösteren bir başka sağlık göstergesi yoktur. Zengin ülkelerde her 4 bin kadından 1'inin doğururken ölmesine karşılık, Kara Afrika'da her 12 kadından 1'i ölmektedir. Türkiye'de bu oran 1430 kadında 1 
Dünyada her yıl yarım milyondan fazla 529 bin kadın, gebeliğe bağlı nedenlerden dolayı yaşamını yitirmektedir. Kalkınmakta olan ülkelerde 200 milyon kadar kadın, h l doğum kontrol araçlarına ulaşamıyorBugün 6.4 milyar olan dünya nüfusunun 2050'de 8.9 milyara çıkması beklenirken, en yoksul 50 ülkenin nüfusunun 3 misli artarak 1,7 milyara ulaşacağı tahmin edilmektedir. 

Fonlar son 10 yılda azaldı 
Kalkınmada başarılı olmuş ülkeler, üreme sağlığı için kendi bütçelerinden yılda toplam 11.7 milyar dolar ayırabilmektedir. Yoksul ülkelerde ise aile planlaması ve üreme sağlığı için ciddi fonlara ihtiyaç varken, dahası talebin 10 yıl içinde 40 artacağı bilindiği halde, doğum kontrol araçlarına ve AIDS'i önleyici kondomlara yönelik zengin ülkelerden gelen fonlar son 10 yılda azalmıştır.Bugün Kara Afrika'da her erkeğe yılda ortalama 3 kondom düşmektedir." 

Yoksulların ev ödevi 
2004 Dünya Nüfusunun Durumu Raporu, zengin ülkelerin 10 yıl önce Kahire Konferansı'ndaki vaatlerini tutmadıklarını gösterirken, yoksul ülkelerin ise ev ödevlerini ciddiyetle yaptıklarını ortaya koyuyor 
1994 yılından bu yana kalkınmakta olan 151 ülkede yapılan araştırmaya göre az gelişmiş ülkelerin 99'u, kadın haklarını içeren yasaları çıkartmakla kalmayıp, bunları uygulamaya da koydular.Son 10 yılda toplam 131 az gelişmiş ülke ulusal politikalarını, kanunlarını ve kurumlarını üreme sağlığını kabul edecek şekilde değiştirdi. Birçok ülke üreme sağlığı hizmetlerini öncelikli sağlık hizmetlerine dahil etti, aile planlaması yöntemlerini arttırdı.Modern doğum kontrol yöntemlerinin kullanımı 1994'te 55'ken, bugün 61'e yükselmiş bulunuyor.Ülkelerin dörtte üçü HIV AIDS ile ilgili ulusal stratejileri benimsediler. 



</TEXT>
</DOC>
