<DOC>
<DOCNO> 267409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/son/sontur10.html </URL>
<DATE> 2004/08/29/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Irak'ta öldürülen Türk şoförü, Cizre'de belediye meclis üyesiymiş 
</HEADLINE>
<TEXT>

     Irak'ın Beyci kentinde cesedi bulunan Türk kamyon şoförü Ramazan Erkul'un 30 Şırnak'ın Cizre İlçesi'nde belediye meclis üyesi olduğu öğrenildi. 
     Irak'ın Beyci kentinde önceki gün cesetleri bulunan 2 kişiden birinin Ramazan Erkul olduğunun belirlenmesi, Erkul'un Cizre İlçesi'nde yaşayan ailesini üzüntüye boğdu. 
     2 çocuğu bulunan Erkul'un eşinin de 8 aylık hamile eşi olduğu öğrenildi. Bu arada haberin duyulması üzerine, Erkul'un akrabaları ve komşuları ''başsağlığı'' dileğinde bulunmak amacıyla Cizre'deki evini ziyaret ediyor. 
     Erkul'un amcasının oğlu Ata Erkul 28 , Ramazan Erkul'un Cizre'de belediye meclisi üyesi olduğunu belirterek, Irak'a yük götürmek amacıyla yaklaşık 10 gün önce gittiğini söyledi. 
     Amca oğlunun 2 gün önce evini arayarak Türkiye sınırına çok yakın olan Irak'ın Zaho kentinde olduğunu bildirdiğini ifade eden Erkul, şöyle dedi 
     ''Evi arayarak Yemek hazırlayın. Birkaç saat içinde evdeyim demiş. Daha sonra yük dolu olan kamyonunu Zaho'ya park ederek, Bağdat yakınlarına dönmüş. Neden tekrar döndüğünü bilmiyoruz. Dün de ölüm haberini alınca yıkıldık. Cenazenin Tikrit'te bir hastane morgunda olduğunu öğrendik. Bunun üzerine yakınlarımız 2 arabayla cenazeyi almak için Irak'a gitti.'' 
     
</TEXT>
</DOC>
