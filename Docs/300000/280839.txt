<DOC>
<DOCNO> 280839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sonyas16.html </URL>
<DATE> 2005/03/15/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Sharon Stone, sereserpe 
</HEADLINE>
<TEXT>

     

Sharon Stone sevgilisiyle tatil yaptığı Bora Bora adasında paparazzilere 'ziyafet çekti'. 47 yaşındaki yıldız, kavga ettikten sonra kente dönen sevgilisinin ardından genç bir adamla flörte başladı. 
     Sharon Stone, sevgilisi eski CNN Haber Müdürü Eason Jordan'la Pasifik Okyanusu'nda bulunan Bora Bora adalarında tatil yaparken paparazzilere yakalandı. 
     
47 yaşındaki aktris, ilerleyen yaşına rağmen diriliğinden bir şey kaybetmeyen vücuduyla tüm sahilin gözdesi oldu. Ancak tatilin başında 42 yaşındaki sevgilisiyle kavga etti. Kavganın ardından sevgilisi ilk uçakla Los Angeles'a geri dönerken Stone tek başına 2 gün daha tatil yaptı. Hatta yeni tanıştığı genç bir adamla yat gezisine çıktı. Amatör bir paparazzi olan Alec Byrne'ün çektiği bu fotoğraflar, İngiliz tabloid gazetesi The Sun tarafından satın alındı. Gazetenin paparazziye ne kadar ödediği bilinmiyor. 

     
</TEXT>
</DOC>
