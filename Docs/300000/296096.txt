<DOC>
<DOCNO> 296096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/guncel/gun90.html </URL>
<DATE> 2004/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

17 Aralık için tedbirler... 

17 Aralık, Türkiye-AB ilişkilerinin kader günü. Müzakerelere başlama kararı ve tarihi açıklanacak. Beklenmiyor ama, ya sürpriz bir karar çıkar da müzakere tarihi verilmezse... Bu şok nasıl atlatılacak Bir B planı şart... Dizilere, reality şovlara dalmış bir türlü çıkamayan ve derin uyku halinde olan halkımız bu olayın ne kadar farkına varır, başına ne geldiğini fark eder mi bilinmez. İşte şoka karşı uygulanabilecek çok etkili 5 yöntemi buraya yazıyoruz. Bir miktar harcamayla sonuç son derece etkili olacaktır. AB'den çıkacak karar, açıklanmadan yarım saat önce bir şekilde öğrenilecek ve şayet olumsuzsa aşağıdaki programlar art arda yayınlanacaktır, olay bu kadar basit... 

1 Semra Hanım'la anlaşarak, kendisini dinlemeyen oğlu Ata'yı temiz bir pataklaması istenir. Bu sahneye hiç kimse kayıtsız kalamayacağı ve reyting rekoru kıracağı için o sırada Türkiye Avrupa Birliği'ne değil üye, başkan olsa bile kimsenin haberi olmaz... 
2 Asena'ya "yapma kızım, etme kızım, kendini düşünmüyorsan ülkeni düşün, 'he' de olsun şu iş .." denir. İbo da bir şekilde ikna edildikten sonra, "yılın nikah töreni" canlı yayınlanır. Asena, İbo'nun ayağına çok sert bastığı için ilk fırçayı yer, tören çeşitli etkinliklerle devam eder... 
3 Kurtlar Vadisi yapımcılarından rica edilir, çok ama çok aykırı bir bölüm yapılması istenir. Öyle ki, Polat, Kadir Ağbi gibi "etek" giyer. Bu da kayıtsız kalınamayacak ve AB'ye üye olunamamasından çok daha üzücü bir görüntüdür. AB gitti mi gelir fakat Polat'ın delikanlılığı gitti mi gelmez... 
4 Yıllardır beklenen Tarkan'ın İngilizce albümü piyasaya çıkar. Ama öyle çıkar, ama böyle çıkar. Dünyanın en büyük müzisyenlerine parası neyse verilir, olay biter. Diğerlerine göre zayıf bir seçenek çünkü süre az, yine de göz ardı edilmemeli... 
5 Bu Pazar oynanacak olan Fenerbahçe-Galatasaray maçı 17 Aralık'a alınır. Önüydü arkasıydı derken, bir de Erman Toroğlu, Ahmet Çakar tartışmasına kat Hıncal Uluç'u... AB falan hik ye... 

Ayna gibi oldu şerefsizim .. 
Herbert Intense compact disc'in mucidi 

Ardışık Saydırım 
"32 dişini ağzına dökerim senin... haddini bil... kendine gel, haddini bil... kapa çeneni... kapa çeneni .." b b 
</TEXT>
</DOC>
