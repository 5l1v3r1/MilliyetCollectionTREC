<DOC>
<DOCNO> 265101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sontur40.html </URL>
<DATE> 2004/08/20/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
6.5 kilo doğan bebek şaşırttı .. 
</HEADLINE>
<TEXT>

     Kahramanmaraş'ta, 6 kilo 500 gram ağırlığında dünyaya gelen bebek, hem ailesini hem de doktorları şaşırttı. 
     Nazife-Mustafa Taş çiftinin Kahramanmaraş Kadın Doğum ve Çocuk Hastalıkları Hastanesi'nde sezaryenle dünyaya gelen erkek bebeğinin 6 kilo 500 gram ağırlığında olduğu bildirildi. 
     Doğumu yaptıran Uzman Dr. Ahmet Karslıoğlu, Abdülkadir adı verilen bebeğin sağlıklı göründüğünü belirtti. 
     Normal bir bebeğin 3-4 kilogram ağırlığında doğduğunu, bebeğin 4 kilonun üzerinde doğması halinde annede şeker hastalığı olduğundan şüphelenildiğini ifade eden Karslıoğlu, şöyle konuştu 
     ''Doğumdan bir ay sonra anne ve bebeğe Oral Plokos Tolerans GTT testi yapılması gerekir. Yapılacak olan bu test sonucunda anne ve bebekte bir sağlık sorunu olup olmadığı ortaya çıkar. Bebeğin kan şekerinin aralıklı olarak ölçülmesi, hastaneden çıktıktan sonra da beslenmesinin çok iyi yapılması gerekir''dedi. 
     Babalığı 5. kez yaşayan Mustafa Taş ise sevinci ve şaşkınlığı bir arada yaşadığını söyledi. Geçimini seyyar satıcılık yaparak sağladığını, ancak geçirdiği kaza sonrasında kolumu kullanamadığını ve ağır işlerde çalışamadığını belirten Taş, ''4 çocuğuma ve yeni doğan bebeğime bakmak için yetkililerden yardım bekliyorum'' dedi. 
     
</TEXT>
</DOC>
