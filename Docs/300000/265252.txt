<DOC>
<DOCNO> 265252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/sondun11.html </URL>
<DATE> 2004/08/21/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Irak'ta İtalyan gazeteciden haber alınamıyor 
</HEADLINE>
<TEXT>

     Irak'ta çalışan İtalyan gazeteci Enzo Baldoni'den Perşembe gününden beri haber alınamadığı bildirildi. 
     Diario dergisine haber yazan serbest gazeteci Baldoni'nin arkadaşları, bir internet sitesinde yayınlanan açıklamalarında, Dışişleri Bakanlığı'na dayanarak, Bağdat'taki İtalyan Büyükelçiliği'nin Baldoni'ye ulaşamadığını kaydettiler. 
     Bu arada Dışişleri Bakanlığı, Irak'ta bir insani yardım kuruluşunda çalışan Justin Alexander'ın Baldoni ile ilgili verdiği bilginin de doğrulanamadığını belirtti. 
     Alexander, Perşembe günü Necef'ten Bağdat'a giden Kızılhaç konvoyunun pusuya düşürülmesi sırasında Baldoni'yi olay yerinde gördüğünü, konvoya pusu kuran kişilerin İtalyan gazetecinin tercümanı Garib'i öldürdüklerini, Baldoni'yi ise götürdüklerini iddia etmişti. 
     Baldoni'nin Necef'teki arkadaşlarına sığınmış olduğu ihtimali üzerinde duruluyor. Uydu telefonu bulunmayan gazetecinin, kentteki çatışmalar nedeniyle yakınları ve arkadaşlarıyla temas kuramadığı tahmin ediliyor. 
     
</TEXT>
</DOC>
