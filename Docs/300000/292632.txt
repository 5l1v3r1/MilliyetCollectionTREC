<DOC>
<DOCNO> 292632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sonspo05.html </URL>
<DATE> 2004/11/27/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Beşiktaş'ta revizyon sinyali .. 
</HEADLINE>
<TEXT>

     Bükreş'te Sergen'i tribüne çıkartan Vicente Del Bosque'nin, Samsun'da bazı aslarından daha vazgeçebileceği bildirildi. 
     
     Futbolu hiç beğenmedi 
     Hem Süper Lig hem de UEFA Kupası’nda mücadele ettiklerine dikkat çeken, Üç günde bir maç oynuyoruz. Bu nedenle kadromda bazı değişiklikler yapabilirimö dedikten sonra Sergen Yalçın’ı Bükreş’te 18 kişilik kadroya dahil etmeyen teknik direktör Vicente Del Bosque’nin, yarınki Samsunspor karşılaşması öncesinde bir takım radikal kararlar alabileceği öğrenildi. Steaua karşısında oynanan futboldan hiç memnun kalmayan İspanyol hocanın bazı aslarından vazgeçmesi bekleniyor. 
     
     İlk aday Üzülmez... 
     Hedefteki adam olarak İbrahim Üzülmez dikkat çekiyor. Yenilen ilk golde büyük hatası bulunan, oynadığı sürece rakipleri karşısında hiç bir varlık gösteremeyen sol kanat oyuncusunun ya Samsun’a götürülmeyeceği ya da kafileye alınıp kulübeye çekileceği bildirildi. Sergen’i yine oynatmaması beklenen Bosque’nin Okan ile Ali Güneş’i de dinlendirmeyi düşündüğü kaydedildi. Bosque’nin basın toplantısında sahip çıktığı Ramazan’ın yerine de Cordoba’yı düşündüğü belirtildi. 
     
</TEXT>
</DOC>
