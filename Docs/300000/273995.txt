<DOC>
<DOCNO> 273995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sonspo03.html </URL>
<DATE> 2004/09/22/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Eriksson, Real Madrid'i düşünmüyor 
</HEADLINE>
<TEXT>

     Jose Antonio Camacho'nun istifasının ardından adı Real Madrid'le anılan İngiltere milli takım menajeri Sven Göran Eriksson, Real Madrid'e gitmesinin mümkün olmadığını söyledi. 
     Eriksson açıklamasında "Real Madrid'den kimseyle konuşmuş değilim. Ayrıca şu anda bir sözleşmem var" diyerek transferin gündeminde olmadığını vurguladı. 
     Camacho'nun istifasının ardından yerine yardımcısı Mariano Garcia Remon getirilmiş fakat yeni teknik adamın geçici olarak bu göreve getirilip getirilmediği belirsizliğini korumuştu. 
     Real Madrid Başkanı Florentino Perez daha sonra yaptığı bir açıklamayla Remon'un bir ara dönem çalıştırıcısı olmadığını ve bu sezonu onunla bitirmeyi düşündüklerini söyledi. 
     
</TEXT>
</DOC>
