<DOC>
<DOCNO> 274334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sontur02.html </URL>
<DATE> 2004/09/23/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Bilgi işlem müdürünü öldüren 2 üniversiteli tutuklandı... 
</HEADLINE>
<TEXT>

     İzmir'de, geçtiğimiz Cuma gecesi tartıştıkları Tamek Gıda Firması Bilgi İşlem Müdürü Kağan Darbük'ü 40 öldüren üniversite öğrencisi 2 genç, çıkarıldıkları mahkemece tutuklandı. 
     Alsancak Kıbrıs Şehitleri Caddesi'nde çıkan tartışma sırasında bıçaklanan Tamek Gıda Firması Bilgi İşlem Müdürü Kağan Darbük, kaldırıldığı Alsancak Devlet Hastanesi'nde hayatını kaybetmişti. 
     Cinayet Büro Amirliği'ne bağlı ekiplerin, ehliyet kayıtlarından ve çevredeki işyerlerinin güvenlik kameralarından yaptığı incelemeler sonucu kimlikleri tespit edilen öğrencilerin cinayete karıştıkları belirlendi. Üniversite öğrencisi Erman İ. 22 ile Alpay P. 22 , emniyet güçleri tarafından yakalanarak gözaltına alındı. 
     Olaydan büyük üzüntü duyduklarını söyleyen Erman İ. ve Alpay P., emniyetteki sorgularının ardından savcılığa gönderildi. Her iki üniversite öğrencisi mahkemeye çıkarıldı. İki genç, sorgularından sonra ''Adam öldürmek'' suçundan tutuklanarak cezaevine konuldu. 
     
</TEXT>
</DOC>
