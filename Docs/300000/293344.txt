<DOC>
<DOCNO> 293344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sondun27.html </URL>
<DATE> 2004/11/30/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
İslamcı militanlar, kadınlar yüzme yarışını iptal ettirdi 
</HEADLINE>
<TEXT>

     Bangladeş'te yapılacak kadınlar yüzme yarışı, İslamcı militanların gösterileri ve tehditleri sonucu iptal edildi. 
     Yüzme Federasyonu yetkilisi Şahabettin Ahmet, güneydeki Şandpur kentinde düzenlenmesi öngörülen yüzme yarışının, dinci militanların yaptıkları gösteriler üzerine iptal edildiğini açıkladı. 
     Ahmet, ''yerel yetkililerin İslamcı bir grubun tehdidi üzerine yüzme yarışını düzenlemekten vazgeçtiklerini'' belirtti. 
     Erkekler yarışının ise öngörüldüğü gibi yapılacağı kaydedildi. 
     Gençlik ve Spor Bakanı Fazıl Rahman ise dört kadının katılacağı yarışmanın, birkaç ay sonra yapılabileceğini umduğunu söyledi. 
     Bangladeş'te ilk kadınlar arası güreş müsabakası da geçen temmuzda İslamcıların tehditleri üzerine iptal edilmişti. 
     
</TEXT>
</DOC>
