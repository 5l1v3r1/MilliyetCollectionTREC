<DOC>
<DOCNO> 258877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/ekonomi/eko03.html </URL>
<DATE> 2004/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'ye cehennem teorisi de uymadı 
</HEADLINE>
<TEXT>


St. Louis Merkez Bankası'nın 'Cehennem inancı güçlü ülkelerde yolsuzluk az görülür' tezi tartışma yarattı. Halkın cehennem inancı güçlü olan Türkiye'de bu teze istisna oluşturdu 

WASHINGTON Reuters 

Ekonomi biliminin en eski sorunlarından birisine yeni bir cevap bulundu. Dünyada bazı ülkelerin neden diğerlerinden daha zengin olduğunu araştıran ekonomistler, cehennem inancının olduğu ülkelerde yolsuzluğun daha az görüldüğü ve bu ülkelerin daha varlıklı olduğu sonucuna ulaştılar. ABD'de St. Louis Merkez Bankası araştırmacıları, ekonomik süreçte verimliliğin ve yatırımların önemine rağmen ülkeler arasındaki zenginlik farklılığını açıklayacak bazı geleneksel olmayan yöntemleri de incelediler. 
Bankanın, ABD, Avrupa devletleri, Japonya, Hindistan ve Türkiye'nin de aralarında bulunduğu 35 ayrı ülkede yaptığı çalışmada, dinin bu soruya bazı yararlı yanıtlar getirdiği gözlemlendi. Türkiye'nin istisna oluşturma geleneği burada da devreye girdiği ve Türklerin hem cehenneme inanıp hem de görece yoksul kaldıkları gözleniyor. Araştırmaya göre, cehennemin varlığına inançta Türk halkı nüfusunun yüzde 85'i ile cehenneme inanmakta ilk sırayı alırken, kişi başına düşen milli gelir kıstası bakımından 5,890 dolarla 2001 yılı verileri alt sıralarda yer alıyor. 

'Din, geliri artırıyor' 
Örneğin, nüfusunun yüzde 71'i cehennem inancı taşıyan ABD, 2003 Birleşmiş Milletler İnsani Kalkınma Raporu ve 1990 - 1993 Dünya Değerleri Anketi'ne göre kişi başına düşen gelirde birinci sırada bulunuyor. Gelir açısından ABD'den çok da geri olmayan İrlanda'da ise cehenneme inananların oranı yüzde 53 düzeyinde. Rapor şu sonuca varıyor "Diğer etkenlerin eşit olması kaydıyla - bir ülke ne kadar dindarsa, o kadar daha az yolsuzluk görülecek ve kişi başına düşen geliri o kadar yüksek olacaktır." 
Amerikan Ateistler Derneği'nin Başkanı Ellen Johnson, "Peki porno endüstrisi için ne diyecekler Bu sanayi de muhtemelen ekonomik büyümeye çok yarar sağlıyor" dedi. 


</TEXT>
</DOC>
