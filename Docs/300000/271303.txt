<DOC>
<DOCNO> 271303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/yasam/yas15.html </URL>
<DATE> 2004/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



SAMSUN 

Kadın gaspçılar kaçamadı 
DHA 
Bafra'dan Samsun'daki akrabalarını ziyarete gelen Hatun Çetin 65 , Büyük Cami durağında minibüsten indikten sonra yanına 20 milyon lira bozdurma bahanesiyle 4 kadın yaklaştı. Çetin, eteğinin iç kısmındaki para kesesini çıkarınca, gaspçılar kadını döverek 400 milyon lirayı aldı. Gaspçılarn kaçmaya çalışırken Çetin'in yardım istemesi üzerine, vatandaşlar Hatun Türkkaya 36 ile Melek Kahraman'ı 35 yakaladı. Diğer iki kadın ise kaçtı. Sabıkalı Türkkaya ve Kahraman tutuklandı. 

ERZURUM 

Kaya, çobanın üzerine düştü 
DHA 
Ardahan yakınlarındaki Ilgar Dağı'nda Bak - Tiflis - Ceyhan Petrol Boru Hattı'nın geçtiği bölgede çalışma yapan BOTAŞ ekiplerinin kullandığı komprasörün yarattığı titreşim, kaya kopmasına neden oldu. Kaya parçası, dağın eteğinde koyun otlatan Volkan Morkoç'un 16 üzerine düştü. Morkoç'un sol ayağı kaya altında kaldı. Hastaneye kaldırılan Morkoç'un beş ayak parmağı işlevini kaybetti, ayak bileğine de iki platin takıldı. 

MERSİN 

Kadın hakeme 'kıyafet tokadı' 
DHA 
Mersin'de yapılan Gümüş Palmiye Epe Eskrim Turnuvası'nda görevlendirilen hakem Canday Süsoy, kolsuz tişört giydiği için Federasyon Başkanı Erol Bülbül'ün "Bu kıyafetle mi maç yöneteceksin" diyerek kendisine maç vermediğini ve tokatladığını iddia ederek şik yetçi oldu. Süsoy'a tokat atmadığını, kendisine iftira atıldığını iddia eden Bülbül ise şunları söyledi "Uygunsuz kıyafetle geldiği için Merkez Hakem Komitesi tarafından görev verilmeyince, sürekli 'Bana da görev versinler' diye ısrar etti. Kabul edilmeyince sinir krizlerine girdi. Kendisine tokat atmam iftira." 

BOLU 

'Bizi niye kurtardınız ' 
Sağlık Mahallesi'nde, su kanalına uçan kamyonetin sürücüsü Sönmez Koçak ve iki arkadaşı araçta sıkıştı. Yarım saat süren çalışmayla çıkarılan 3 kişi, kendilerini kurtaran görevlilerle "Bizi niye kurtardınız" diye tartıştı. Hastanede yapılan kontrolde, Koçak'ın 176 promil alkollü ve ehliyetsiz olduğu anlaşıldı. Kamyonetteki diğer iki kişinin de alkollü olduğu belirlenirken kamyonette içki şişelerine rastlandı. 

KAYSERİ 

Şehrin göbeğinde kan davası cinayeti 
DHA 
Cumhuriyet Meydanı Kale Çarşısı'ndaki İdeal Konfeksiyon Mağazası'nın ortağı Mustafa Altun 41 , dün işyerinin önünde Hüseyin Özkan'ın 28 silahlı saldırısına uğradı. Silahtan çıkan 6 kurşundan dördü Altun'un göğsüne saplandı. Altun, kaldırıldığı hastanede hayatını kaybederken olaydan sonra kullandığı ruhsatsız tabancayla yakalanan Özkan, "Altun'un akrabaları geçen yıl bir yakınımı öldürmüştü. Öcümüzü aldım" dedi. 

BURSA 

İşten çıkaran patronunu öldürdü 
DHA 
Osmangazi Çırpan Mahallesi'nde oturan müteahhit Mehmet Altun 53 , Murat Kaya'yı bir süre önce işten çıkardı. Kaya'nın bu nedenle kendisinden haraç ister gibi para istediğini ve telefonla tehdit ettiğini öne süren Altun, geçen cuma suç duyurusunda bulundu. Kaya, önceki gün kahvehade oturan eski patronunu ekmek bıçağıyla yüzünden ve karnından yaraladı. Hastaneye kaldırılan Kaya kurtarılamazken, yakalanan Kaya, "Altun'dan 400 milyon lira alacağım vardı" dedi. 


</TEXT>
</DOC>
