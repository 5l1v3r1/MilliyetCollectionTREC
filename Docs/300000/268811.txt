<DOC>
<DOCNO> 268811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sontur05.html </URL>
<DATE> 2004/09/03/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Arkadaşının hamile eşini boğazından bıçakladı .. 
</HEADLINE>
<TEXT>

     İzmir'in Konak İlçesi'nde, hastanede boğazından bıçaklanan hamile kadını, eşinin arkadaşının yaraladığı ortaya çıktı. 
     Alınan bilgiye göre, olayla ilgili soruşturmayı sürdüren polis, sancıları nedeniyle eşi tarafından götürüldüğü Konak Doğumevi'nde bıçakla yaralanan Şükran Başaran 24 , hastane görevlilerine, eşinin arkadaşı İhsan S. tarafından bıçaklandığını söyledi. 
     Sevk edildiği Dokuz Eylül Üniversitesi Hastanesi'nde tedavisi devam eden Şükran Başaran'ın hayati tehlikesinin bulunduğu ve henüz ayrıntılı ifadesine başvurulamadığı öğrenildi. 
     Olayın zanlısı olarak ilk etapta gözaltına alınan hamile kadının eşi Engin Başaran da olayla ilgili bilgisi bulunmadığını söyledi. 
     İhsan S'nin arandığı bildirildi. 
     Şükran Başaran, doğumevinde sabaha karşı boğazından bıçaklanmıştı. Polis, Başaran'ı bıçaklayan kişinin, eşi Engin Başaran olduğu ihtimali üzerinde durmuş, daha sonra olayın faili olduğu gerekçesiyle İhsan S'yi aramaya başlamıştı. 
     
</TEXT>
</DOC>
