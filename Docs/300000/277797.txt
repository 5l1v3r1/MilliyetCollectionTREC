<DOC>
<DOCNO> 277797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sonspo12.html </URL>
<DATE> 2004/10/06/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Rüştü oynayacak, Toraman zor 
</HEADLINE>
<TEXT>

     Ligdeki Denizli maçında sakatlanıp oyundan çıkan deneyimli file bekçisinin Kazakistan müsabakasına yetişeceği açıklanırken, İbrahim Toraman’ın durumunun ise kritik olduğu bildirildi 
     
     Seferber oldular 
     A Milli Takım’ın sağlık ekibi, sakat oyuncuların yetiştirilmesi için yoğun çaba sarfederken, teknik direktör Ersun Yanal’a bir iyi, bir de kötü haber verdi... Fenerbahçe’nin Denizli ile oynadığı maçta sakatlanarak oyundan çıkan kaleci Rüştü’nün durumunun düzeldiği açıklanırken, kıkırdak ezilmesi tespit edilen futbolcumuz için doktorların oynayabilirö raporu sunduğu belirtildi. 
     
     Gökdeniz’de sorun yok 
     Savunmamızın etkili isimlerinden İbrahim Toraman’da ise aynı sevindirici gelişme yaşanmadı. Sağ ayak kemiklerinde ödem oluşan genç yıldızın durumunun kritik olduğu ve Kazakistan maçında sahaya çıkamayacağı dile getirildi. Yine sağ ayak bileğinde darbeye bağlı ufak bir sakatlık olan Gökdeniz’de bir problem yaşanmadığı ve bu oyuncunun takımla birlikte çalışacağı bildirildi. 
     
</TEXT>
</DOC>
