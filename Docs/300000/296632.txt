<DOC>
<DOCNO> 296632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sontur04.html </URL>
<DATE> 2004/12/10/ </DATE>
<TIME> 02.20 </TIME>
<AUTHOR>  </AUTHOR>
<HEADLINE>
Hırsız korkudan altını ıslattı 
</HEADLINE>
<TEXT>

     Ramazan ÇETİN DHA 

DENİZLİ'de bir büfeden sigara çalarken yakalanan genç, korkudan altını ıslattı. 
     Dün akşam saatlerinde Sevgi Sokak'ta bulunan tekel büfesinin sahibi Nuri Şaşmaz 50 , büfesini kapatmadan komşu dükkana girdi. Büfenin önünden geçerken, içeride kimsenin bulunmadığını farkeden 18 yaşındaki M.Ç. büfeye girerek bir karton Marlboro sigarası alıp pantalonunun ön tarafına soktu. Bu sırada, yan dükkandan, kendi büfesini kontrol eden Nuri Şaşmaz, içeride biri olduğunu farkedince koşup geldi ve M.Ç'yi yakaladı. 
     Şaşmaz, gencin pantolonuna sıkıştırdığı bir karton sigarayı da alıp, polise haber verdi. İşsiz genci etkisiz hale getiren Nuri Şaşmaz, ekibin gelmesini beklerken, sigara için hırsızlık yapan M.Ç. korkudan altını ıslattı. 
     Olay yerine gelen sivil polisler, M.Ç.'yi gözaltına aldı. Polis otosuna bindirilen M.Ç.'nin altını ıslattığını farkeden polisler, koltuğun ıslanmaması için altına havlu koydu. M.Ç., karakola götürülerek sorguya alındı. 
     
</TEXT>
</DOC>
