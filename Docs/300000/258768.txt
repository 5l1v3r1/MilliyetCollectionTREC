<DOC>
<DOCNO> 258768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/soneko33.html </URL>
<DATE> 2004/07/28/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
"Cehennem korkusu" zengin ediyormuş... 
</HEADLINE>
<TEXT>

     Ekonomi biliminin en eski sorularından birine yeni bir cevap bulundu. 
     ABD'de St. Louis Merkez Bankası'nın yaptırdığı bir araştırmada, ülkeler ve uluslararası servet farklılığında ''cehenneme inanılıp inanılmamasının'' önemli bir etken oluşturduğu iddia edildi. 
     Banka ekonomistlerinin aralarında Türkiye'nin de bulunduğu 35 ülkenin inançları ve kişi başına düşen milli gelirlerini ilişkilendirerek yaptıkları karşılaştırmada, halkın önemli bir kesiminin insanları öte dünyada bekleyen bir cehennemin varlığına inandığı ülkelerde rüşvet ve yolsuzluğun daha az olma eğiliminde olduğu ve bunun yaşam standartlarını yükselttiği iddiası yer alıyor. 
     Araştırmacılar, vardıkları sonuca en büyük kanıt olarak kişi başına düşen milli gelir bakımından 1. sırada olan ABD'de nüfusun yüzde 71 gibi büyük bir kesimin cehenneme inanmasını gösteriyorlar. 
     
     AMA TÜRKİYE FAKTÖRÜ DEVREYE GİRİYOR 
     Ancak, istatistiklerin dikkatli bir incelemesi S. Louis Merkez Bankası ekonomistlerinin sonuç çıkarmakta biraz aceleci olduğunu gösteriyor. 
     Türkiye'nin ekonomi biliminin yasa ve genellemelerine istisna oluşturma geleneği burada da devreye girdiği ve Türklerin hem cehenneme inanıp hem de görece yoksul kaldıkları gözleniyor. 
     Araştırmaya göre, cehennemin varlığına inançta Türk halkı nüfusunun yüzde 85'i ile karşılaştırmanın yapıldığı 35 ulus arasında cehenneme inanmakta ilk sırayı alırken, Türkler kişi başına düşen milli gelir kıstası bakımından 5,890 dolarla 2001 yılı verileri alt sıralarda yer alıyor. 
     Araştırmayla ilgili daha ayrıntılı bilgi edinmek için www.stlouisfed.org publications re 2004 c pages fear of hell.html adresine başvurulabilir. 
     
</TEXT>
</DOC>
