<DOC>
<DOCNO> 274712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/ekonomi/eko03.html </URL>
<DATE> 2004/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'30 milyon dolarlık gizli varlık bulduk' 
</HEADLINE>
<TEXT>


TMSF Başkanı Ahmet Ertürk, son altı ay içerisinde batık bankacılara ait 30 milyon doların üzerinde gizlenmiş varlık bulduklarını söyledi 


Tasarruf Mevduatı Sigorta Fonu TMSF Başkanı Ahmet Ertürk, 3 milyar dolarlık varlık portföylerinin bulunduğunu belirterek, "Son altı ayda bulduğumuz gizlenmiş varlıklar 30 milyon doların üzerinde" dedi. 
'Platform Adana' tarafından düzenlenen bir konferansta konuşan Ertürk, "Bankalara devlet kefil olmuş ve yüzde 100 güvence vermişti. Yüksek faizle topladıkları paraları kendi şirketlerine aktardılar. Şirketleri h l hayatta ama sadece tabelaları var. Şimdi almaya çalışıyoruz. 1990'lı yıllarda Türkiye'de yukarıdan bir güç, serveti yeniden bölüştürdü. Bu güç bir gruptan başka bir gruba transfer oldu" diye konuştu. 
Türkiye'nin bugün 'zadeler' ve 'zedeler ülkesi' olduğunu ifade eden Ertürk, "Ancak şimdi sokaktaki simitçi bile ne kadar soyulduğumuzu biliyor. Banka soygunlarının failleri hakkında açtığımız 250'den fazla dava sürüyor. Kesinleşenler devam edenlerin yüzde 10'u bile değil. Dava açıyoruz ama sonuçlanmıyor. Hukuk sistemi yavaş, yapabileceğimiz bir şey yok" dedi. 
Batık bankaların ortada olan varlıklarına el konulduğunu, ancak bunların alacakları karşılamadığını anlatan Ertürk, daha sonra şunları söyledi 
"Yeni varlıkların arayışına girmek lazım. Bizim geniş istihbarat ağımız yok. Devletin imk nlarından yararlanıp buluyoruz. Son altı ayda bulduğumuz gizlenmiş varlıklar 30 milyon doların üzerinde. TMSF 'arama kurtarma ekipleri' gibi çalışıyor." 




</TEXT>
</DOC>
