<DOC>
<DOCNO> 251412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/sondun39.html </URL>
<DATE> 2004/06/28/ </DATE>
<TIME> 22.49 </TIME>
<AUTHOR>  </AUTHOR>
<HEADLINE>
ABD, Irak'la diplomatik ilişki kurdu... 
</HEADLINE>
<TEXT>

     Irak'ta yönetimin geçici Irak hükümetine devrinden sonra, ABD Irak'la yeniden diplomatik ilişki kurarken, Kuveyt de Irak'la diplomatik ilişki kurma kararı aldı. 
     ABD'nin Bağdat Büyükelçiliği'nden yapılan açıklamada, ''Irak'la diplomatik ilişkiler bugün yeniden kuruldu'' denildi. 
     İki ülke arasındaki diplomatik ilişkiler 1990 yılında Irak ordularının Kuveyt'i işgal etmesi üzerine kesilmişti. 
     Bu arada, Kuveyt de, 14 yıl aradan sonra Irak'la yeniden diplomatik ilişki kurma kararı aldı. 
     Kuveyt Dışişleri Bakanlığı'ndan bir yetkili, resmi Kuveyt Haber Ajansı'na KUNA yaptığı açıklamada, ''Dost Irak Cumhuriyeti ile yeniden diplomatik ilişki kurma kararı alındı ve bir büyükelçi atanacak'' dedi. 
     Yetkili, ilişkilerin ne zaman kurulacağı ve yeni büyükelçinin ne zaman göreve başlayacağını söylemedi. 
     
</TEXT>
</DOC>
