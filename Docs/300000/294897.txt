<DOC>
<DOCNO> 294897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/yasam/yas01.html </URL>
<DATE> 2004/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kükreyen aslan 80 yaşına girdi 
</HEADLINE>
<TEXT>


Sinemanın görkemli yıllarına damgasını vuran MGM şirketi, 80'inci yaşını, Los Angeles'ta yıldızların katıldığı sade bir etkinlikle kutladı 

Alin Taşçıyan - Los Angeles 

Filmden önce 'sanat için sanat' yazan ibarenin ortasında kükreyen bir aslan görünce herkes koltuğuna daha bir yerleşir. 1924'te kurulan Metro Goldwyn Mayer şirketinin filmlerinde starlar rol alıyordur usta yönetmenler onlara imzasını atmıştır, Oscar'ı yoksa adaylığı vardır. Pahalı ve şık bir yapımdır. 
MGM, 80'inci yaşını ünlü yapımlarından 'Pembe Panter'i bizzat yönetmeni Blake Edwards'ın sunduğu bir Hollywood galasıyla kutladı. Çok sayıda ünlünün yanı sıra, dünyanın her yanından ve Türkiye'den de sinema yazarlarının davetli olduğu kutlama, Los Angeles'taki MGM Tower'da yapıldı. 
Sinemanın en görkemli yıllarında, görkemin yaratıcısı MGM, 80. yaşını alçakgönüllüden öte bir etkinlikle kutladı. MGM Tower'ın giriş katındaki küçük ama şık gösterim salonunda usta yönetmen Blake Edwards, eşi Julie Andrews eşliğinde basın mensuplarıyla buluştu. MGM'nin 80'inci yaşını 40 yıllık filmi 'Pembe Panter'in gösterimiyle kutladığı Edwards, 82 yaşında, gümüş saçlı, bastonla ayakta duran ama zihni kristal kadar berrak bir sinema beyefendisi. Edwards, çok iyi anlaştığı Müfettiş Clouseau-Peter Sellars'ı rahmetle anarken eski günlere özlem duyduğunu belirtti. 
'Pembe Panter'i izlerken, MGM'nin yeniden çevirdiği Steve Martin ve Kevin Klein'ın rol aldığı, 2005'te vizyona girecek yeni 'Pembe Panter'in işinin zor olduğunu düşünmeden edemedik 

MGM rekorları 

Sinema tarihinin en çok sayıda En İyi Film Oscarı'na aday gösterilen ve ödül kazanan stüdyosu MGM. 38 filmi ödüle aday gösterildi bunlardan 5'i kazandı.En fazla sayıda Oscar, en iyi film dahil 11 ödül kazanan 3 filmden ilki 'Ben Hur' MGM yapımı. 'Rüzg r Gibi Geçti', 13 dalda aday gösterilip 8'ini aldı. Stüdyonun kontratlı yıldızlarından Katharine Hepburn, 4 En İyi Kadın Oyuncu Ödülü'yle en çok Oscar kazanan oyuncu. 12 kez aday gösterildi. Spencer Tracy de 3 kez üst üste Oscar'a aday gösterildi ve art arda 2 kez ödül kazandı. 9 kez de aday gösterildi. Greer Garson, 5 kez art arda Oscar'a aday gösterilme rekorunu Bette Davis ile paylaşıyor. En uzun ömürlü film dizisi 'James Bond'u 20 film MGM başlattı ve sürdürdü. 

</TEXT>
</DOC>
