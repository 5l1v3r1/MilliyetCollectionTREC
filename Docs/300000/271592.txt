<DOC>
<DOCNO> 271592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/yasam/yas07.html </URL>
<DATE> 2004/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkence gibi 'kurtarma' 
</HEADLINE>
<TEXT>


BOLU DHA 

Bolu Dördivan'a bağlı Sayık köyünde elma bahçesine giren bir yavru ayı, karnını doyurduktan sonra ağaç altında uyuyakaldı. Sabah bahçesine gelen İsmail Yıldırım, köpek sandığı ayıyı sopayla vurarak uyandırdı. Yıldırım, korkuyla yerinden fırlayan ayı ağaca tırmanınca itfaiyeden yardım istedi. Üzerine battaniye atarak yakalamak isteyen itfaiyeciler de merdivenle ağaca tırmanınca, hızla yere inen ayı, yaklaşık 2 kilometre sonra bir başka ağaca tırmandı. 3 kez uyuşturucu iğneyle vurulan, ağaçtan inmesi için de su sıkılan ayı, battaniyelerle aşağıda düşmesini bekleyen vatandaşların bacakları arasından geçerek yine kaçmayı başardı. Ulus Deresi'ne giren ayı, yaklaşık 4 saat sonra yakalanabildi. Ayı, ağzı ve pençeleri bağlandıktan sonra itfaiye müdürlüğüne götürüldü ve bir süre sonra ormanlık alana bırakıldı. 



</TEXT>
</DOC>
