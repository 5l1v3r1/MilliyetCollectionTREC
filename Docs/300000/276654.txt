<DOC>
<DOCNO> 276654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/ekonomi/eko06.html </URL>
<DATE> 2004/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Memur zammı limiti yüzde 10 
</HEADLINE>
<TEXT>


ANKARA Milliyet 

Hükümetle memur sendikaları arasında yürütülen 15 günlük toplu görüşme maratonu sona erdi. Başbakan Recep Tayyip Erdoğan'ın teklifi ile yüzde 8.2'den yüzde 10'a çıkarılan zam oranına en yüksek maaş grubuna daha az - yaklaşık yüzde 8 -, en düşük maaş grubuna daha fazla - yaklaşık yüzde 12 - sendika temsilcileri şerh koydu. Toplu görüşmeler için Uzlaştırma Kurulu'na başvurulurken, hükümetin yüzde 10'luk teklifi, bütçeye 3.9 katrilyon lira yük getirecek. Başbakan Erdoğan, dün TBMM Camii'nde kıldığı cuma namazının ardından gazetecilerin memur maaşlarıyla ilgili sorusu üzerine, bu konuyla şimdilik Başbakan Yardımcısı Mehmet Ali Şahin'in ilgilendiğini söyledi. 
Bir gazetecinin, "Sizin bir promosyonunuz varmış " sözleri üzerine Erdoğan, "Ben kendileri ile dün önceki akşam gerekenleri görüştüm. Son şeylerimi söyledim. 'Bütün limitler bu' dedim. Gerekenleri söyledim" dedi. 




</TEXT>
</DOC>
