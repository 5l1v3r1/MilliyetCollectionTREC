<DOC>
<DOCNO> 298966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sontur22.html </URL>
<DATE> 2004/12/19/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Denizli'de 10 kişi sobadan zehirlendi... 
</HEADLINE>
<TEXT>

     Denizli'de, sobadan sızan gaz nedeniyle 4 ayrı aileden toplam 10 kişi zehirlendi. Bu kişilerden 2'sinin durumunun ağır olduğu bildirildi. 
     Alınan bilgiye göre, Karşıyaka Mahallesi'nde Esma Bahçeli 16 ve Ümmü Kocakelle 54 , Fatih Mahallesi'nde Sultan 20 ve annesi Hatice Bozkurt 52 , Deliklitaş Mahallesi'nde Hüseyin 15 ve kardeşi Fatma Özkan 13 , Sevindik Mahallesi'nde Sefa 32 , eşi Nilgün 31 ve çocukları Merve Gelmiş 10 ile aynı mahalleden Melike Enes 4 , evlerindeki sobadan sızan karbonmonoksit gazından zehirlendiler. 
     Yakınları tarafından Denizli Devlet Hastanesi'nde tedavi altına bu kişilerden Esma Bahçeli ve Ümmü Kocakelle'nin hayati tehlikesinin bulunduğu bildirildi. 
     Eşini ve kızını hastaneye getiren Habib Bozkurt, başlangıçta zehirlenmeye akşam yedikleri yemeğin neden olduğunu düşündüğünü, ancak kendisinde ve ailenin diğer fertlerinde herhangi bir sorunun bulunmadığını belirtti. 
     Habib Bozkurt, eşi Hatice ve kızı Sultan'ın, sobanın bulunduğu odada kaldıklarını söyledi. 
     
</TEXT>
</DOC>
