<DOC>
<DOCNO> 283682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sondun11.html </URL>
<DATE> 2004/10/27/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
İşte basın özgürlüğünde 'berbat' bölgeler 
</HEADLINE>
<TEXT>

     Doğu Asya ve Ortadoğu'nun basın özgürlüğü bakımından dünyanın ''berbat bölgeleri'' olduğu bildirildi. 
     Sınır Tanımayan Gazeteciler RSF örgütünün bugün Paris'te yayınladığı raporda, Asya'da özellikle Kuzey Kore, Burma ve Çin, Ortadoğu'da da Suudi Arabistan, İran, Suriye ve Irak'ın basın özgürlüğü bakımından en kötü ülkeler olduğu kaydedildi. 
     RSF'in üçüncü kez yaptığı dünya sıralamasında, Kuzey Kore 167 ülke arasında sonuncu sırada bulunuyor. Burma 165, Çin 162, Vietnam 161, Laos 1. sırayı işgal ediyor. Türkiye ise 115. sırada yer aldı. Türkiye'yi Gine Bissau ve Filipinler izliyor. 
     Ortadoğu'dan Suudi Arabistan 159, İran 158, Suriye 155, Irak 148. sırada yer aldı. 
     Raporda, 166. sırada gösterilen Küba'nın, Çin'den sonra dünyanın en büyük gazeteci cezaevi olduğu görüşü dile getirildi. 
     Kuzey Avrupa ülkelerinin, ''gazeteci cenneti'' olduğu belirtilen raporda, Danimarka'nın listenin başında yer aldığı belirtildi. Bu ülkeyi Finlandiya, İrlanda, İzlanda, Norveç ve Hollanda izliyor. ABD 31. sırada yer bulabildi. 
     
</TEXT>
</DOC>
