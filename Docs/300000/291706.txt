<DOC>
<DOCNO> 291706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sondun37.html </URL>
<DATE> 2004/11/24/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
İstanbul'da normaldi, Hamburg'a gidince köktendinci oldu 
</HEADLINE>
<TEXT>

     ABD'deki 11 Eylül saldırılarını desteklediği için Almanya'da Hamburg Eyalet Yüksek Mahkemesi'nde yargılanan terör zanlısı Münir El Mutasaddık'ın davasında, saldırıları düzenleyen terörist pilotlardan Ziyad Cerrah'ın eski Türk nişanlısı Aysel Ş. 30 ifade verdi. 
     Doktor olan Aysel Ş. bugün mahkemede, Cerrah'ı 1996'da tanıdığında radikal görüşlere sahip olmadığını, ancak 1997'de Hamburg'a yerleştikten sonra aniden köktendinci görüşleri savunmaya başladığını söyledi. 
     Aysel Ş., Cerrah'ın aylarca süren bir seyahatten döndükten sonra 2000 yılının ilkbaharında pilotluk eğitimi görme kararı aldığını, Cerrah'ın yokluğu sırasında Mutasaddık'ın da kendisini arayarak, nasıl olduğunu sorduğunu belirtti. 
     Aysel Ş., 11 Eylül saldırıları sırasında ABD'nin Pittsburgh kentinde düşen uçağı kullanan Cerrah'ın, Afganistan'daki El Kaide kampında eğitim gördüğünü kendisine söylemediğini kaydetti. 
     Mutasaddık, daha önce 2003'te Hamburg Eyalet Yüksek Mahkemesi'nde yargılanarak, 11 Eylül saldırılarını desteklemek ve terör örgütüne üye olmak suçundan 15 yıl hapis cezasına çarptırılmış, Federal Yargıtay kararı bozarak davanın yeniden görülmesine karar vermişti. 
     
</TEXT>
</DOC>
