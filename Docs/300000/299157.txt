<DOC>
<DOCNO> 299157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/soneko40.html </URL>
<DATE> 2004/12/20/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
2. seansta satış geldi, borsa günü 19 puanlık kayıpla tamamladı... 
</HEADLINE>
<TEXT>

     İMKB Bileşik Endeksi, 2. seansı 161.62 puan azalarak 24,341.41 puandan tamamladı. 
     Hisse senetleri 2. seansta ortalama yüzde 0.66 oranında değer kaybetti. 
     İlk seanstaki 142.40 puanlık artış dikkate alındığında, Borsa endeksi günün tamamında 19.22 puan geriledi. Hisse senetlerinin günlük ortalama değer kaybı yüzde 0.08 oldu. 
     Endeks 2. seansa, 2.41 puan artarak 24,505.44 puan seviyesinde başladı. Seansın ilk yarısını 24,528.30 puandan geçen endeks, seans içinde 23,239.95 puana kadar gerilerken, en yüksek 24,717.92 puanı gördü. 
     Endeks, bu değerle 17 Aralık'ta ulaştığı 24,344.29 puanlık seans içi rekoru da kırmış oldu. 
     2. seans kapanışında, mali endeks 315.08 puan azalarak 34.415.47 puana, sanayi endeksi 104.51 puan azalarak 20.583.62 puana gerilerken, hizmetler endeksi 96.89 puan artarak 13,460.97 puana yükseldi. 
     Böylece ilk seansa göre, mali grup hisseler ortalama yüzde 0.91, sanayi grubu hisseler ortalama yüzde 0.51 oranında değer yitirdi. Hizmet grubu hisseler ise ortalama yüzde 0.73 oranında değer kazandı. 
     2. seansta işlem gören toplam 303 hisse senedinden 86'sı değer kazandı, 163'ü değer yitirdi, 54 hisse senedinin fiyatında değişiklik olmadı. 
     2. seansta, 751 trilyon 95 milyar 903 milyon liralık işlem hacmi kaydedildi. Günlük işlem hacmi, 1 katrilyon 537 trilyon 306 milyar 701 milyon lira olarak hesaplandı. 
     2. seansta Doğan Hoding, Kardemir D , İş Bankası C , Sabancı Holding ve Koç Holding en çok işlem gören hisse senetleri oldu. 
     
</TEXT>
</DOC>
