<DOC>
<DOCNO> 290164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/soneko38.html </URL>
<DATE> 2004/11/19/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Compex 2004 Fuarına büyük ilgi... 
</HEADLINE>
<TEXT>

     COMPEX 2004 29. Uluslararası Bilgisayar Fuarının, ilk günden çok sayıda ziyaretçiyi ağırladığı bildirildi. 
     Fuarı düzenleyen Rönesans Fuarcılık'tan yapılan açıklamada, bilgisayar ve iletişim sektöründeki 2005 teknolojisi ürünlerini ziyaretçileri ile buluşturan COMPEX 2004 fuarının, ilk günden 40 binden fazla ziyaretçiyi ağırladığı, haftasonu ise fuara günde 50 binden fazla ziyaretçinin beklendiği ifade edildi. 
     Fuar sonunda ziyaretçi sayısının 150 bini aşmasının hedeflendiği bildirilen açıklamada, fuarı ziyaret etmek isteyenlerin 21 Kasım 2004 akşamına kadar www.compex.com.tr adresli internet sitesinden ücretsiz online davetiyelerini alabileceği kaydedildi. 
     Lütfi Kırdar Fuar Merkezi'nde gerçekleştirilen ve aralarında bir çok bilgisayar markasının da bulunduğu fuarda ziyaretçiler için çok sayıda kampanyanın düzenlendiği belirtildi. 
     COMPEX 2004 29. Uluslararası Bilgisayar Fuarı, 21 Kasım Pazar akşamına kadar gezilebilecek. 
     
</TEXT>
</DOC>
