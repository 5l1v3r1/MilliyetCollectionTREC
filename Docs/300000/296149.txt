<DOC>
<DOCNO> 296149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/yazar/yilmaz.html </URL>
<DATE> 2004/12/09/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
TÜSİAD müzakere raporu hazırlıyor 
</HEADLINE>
<TEXT>


Patronlar kulübüne giderken, Avrupa Birliği'ne AB kilitlenmiştim... Özel sektör, AB müzakere sürecine nasıl hazırlanıyor, hükümete ne öneriyor 
Türkiye'nin AB'ye tam üyelik yolculuğunda, Avrupa kamuoyunun desteğini almak için bir eylem planı var mı 
Türkiye'nin AB üyesi yeni 10 ülke ile Ankara Anlaşması'nı yenileyeceği ve bu yolla Güney Kıbrıs'ı da tanıyacağı yorumlarına katılıyorlar mı 
Türk Sanayicileri ve İşadamları Derneği TÜSİAD Başkanı Ömer Sabancı ve Genel Sekreteri Haluk Tükel ile, "patronlar kulübünün" bir klasiği olarak niteleyebileceğim "simitli kahvaltıda" bir aradaydık. 
Milliyet ekonomi ekibi sordu, TÜSİAD yanıtladı. 
Kahvaltının önemli konusu 17 Aralık ve ekonomi belki de 18 Aralık ve sonrası demek daha doğru olur. 
AB sürecinin kırılgan noktası Güney Kıbrıs ile Türkiye arasındaki diplomatik tanıma süreci. 
Bu konuda geçtiğimiz günlerde Türkiye'yi ziyaret eden Avrupa Parlamentosu'ndan AP en üst düzeyde üç başkan, "Hollanda'nın taslağında yer alan 25 ülke ile imzalanacak Ankara Anlaşması şartı, Türkiye'nin Güney Kıbrıs'ı dolaylı olarak tanıması anlamına gelir" yorumları yapmışlardı. 
TÜSİAD'ın Kıbrıs meselesinde "çözümden" yana tutumu biliniyor. Bu nedenle de olsa gerek, 17 Aralık'ta bir kriz öngörmüyor. 
Tükel, Türkiye'nin yenilenen Gümrük Birliği anlaşmasıyla, Güney Kıbrıs'ı ekonomik anlamda tanıyacağını, siyasi rezervinin saklı olduğunu söylüyor. 
Hükümetin Güney Kıbrıs meselesinde "kapı aralığında pazarlık" yaptığı yönündeki eleştirilere, en somut yanıt ise Dışişleri Bakanı Abdullah Gül'den geldi. 
Gül'ün yeni taslak ile ilgili "Çok büyük sıkıntılar var" sözü, hükümetin bir sürpriz ile karşılaştığı izlenimini veriyor. 

STK'lara "uzman" görevi 
Sabancı, TÜSİAD'ın "müzakere kurumlarını ve yapısını" ele alan bir rapor hazırladığını söylüyor. 17 Aralık günü İstanbul'da yapılacak TÜSİAD toplantısında son şeklini verecekleri raporu, ay sonuna doğru hükümete sunacaklar. 
Raporun içeriği hakkında da bilgi veren Sabancı, sivil toplum kuruluşlarının STK sürdürdüğü AB'ye dönük lobi çalışmalarına da bir rol biçiyor 
"Hangi STK hangi konularda çalışmalı, hangi STK hangi ülkelerde yoğunlaşmalı gibi bir görev bölüşümü önereceğiz. Ekonomi, dış politika, hukuk veya sektör sektör uzmanlıklara sahip STK'lar bulunuyor. Bu kuruluşlarda yer alan uzmanlardan yararlanmak gerekir." 
Yaklaşık 300 STK'nın ki bunların çoğunun sivil niteliği tartışılır oluşturduğu "Türkiye Platformu'nu" anımsayarak, "nitelik belirlemesini" istiyorum. "Doğru kişiler ve kapasiteli kurumlar" kavramını öne çıkartıyor. 

Baş müzakereci 
Siyasi kulisleri çok heyecanlandıran bir soru Baş müzakereci kim olacak 
Aynı soruyu, geçtiğimiz eylül başında Fenerbahçe Marina'dan dünya turuna çıkarken Rahmi Koç, "Müzakere uzmanlık ister uluslararası hukuk, ekonomi gibi konuları yürütebilecek birisi buraya gelmeli" sözleriyle yanıtlamıştı. 
Sabancı ise dünkü kahvaltıda kendisine yönelttiğim bu soruya, "uzmanlık" yönünden çok "siyasi" bir vurgu yaptı 
"Siyasi iradenin back up arkasında duracağı edeceği birisi olmalı." 
Siyasi kulislerde bu cümle, "TÜSİAD kimi çevrelerce baş müzakereci adayı olarak takdim edilen CHP milletvekili Kemal Derviş'i işaret etmedi" diye yankılanacaktır. 
Görünen o ki TÜSİAD'ın gönlünde yatan baş müzakereci, AKP'nin içinden güçlü bir isim. 
Beklentilere parelel bir tercih sonucu, "baş müzakereci" konumunda Başbakan Tayyip Erdoğan, Dışişleri Bakanı Gül veya Devlet Bakanı Mehmet Aydın'ın ismi geçiyor. 17 Aralık'a geri sayım başlamışken hükümetin olduğu kadar, AKP'nin içinde de önemli bir pozisyon tutacak "baş müzakerecinin" adının halen anılmaması manalı değil mi 



</TEXT>
</DOC>
