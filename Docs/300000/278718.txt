<DOC>
<DOCNO> 278718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/son/sonspo19.html </URL>
<DATE> 2004/10/09/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Malatyaspor Üst sıralarda kalıcı olmak istiyoruz... 
</HEADLINE>
<TEXT>

     Malatyaspor Basın Sözcüsü Suat Kozluklu, ligin üst sıralarında kalıcı olmak istediklerini söyledi. 
     Kozluklu, yaptığı açıklamada, Malatyaspor'un önüne koyduğu hedefe doğru ilerlemeye devam edeceğini kaydetti. 
     Bulundukları üst sırada kalıcı olmak istediklerini belirten Kozluklu, son haftalarda aldıkları başarılı sonuçlarla çıkışa geçtiklerini, bunun da takımın doğru işler yaptığının göstergesi olduğunu bildirdi. 
     Kozluklu, şöyle dedi 
     ''Geldiğimiz bu noktanın tesadüf olmadığını bir kez daha gösterdik. Malatyaspor'un başarısı büyük bir özverinin ve emeğin karşılığıdır. Biz Malatyaspor olarak, başarılı performansımızın devamını getirmek ve puan cetvelinde üst sıralarda kalıcı olmak istiyoruz. Yönetim kurulumuzun yanı sıra teknik kadro ve futbolcularımız da bunun bilinç içindedir. Bir başka gerçek var ki o da lige ayrı bir renk katıyor olmamızdır. Milli maç nedeniyle verilen arayı en iyi şekilde değerlendirip, lige daha iyi bir Malatyaspor ile döneceğiz. Önümüzdeki 4 maçı galibiyetle kapatmak arzusundayız.'' 
     
</TEXT>
</DOC>
