<DOC>
<DOCNO> 277259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sontur39.html </URL>
<DATE> 2004/10/04/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
At yarışları nedeniyle arkadaşını öldürdü .. 
</HEADLINE>
<TEXT>

     Gaziantep'te, at yarışları nedeniyle kavga ettiği arkadaşını bıçaklayarak, öldürdüğü belirlenen kişi tutuklandı. 
     Edinilen bilgiye göre, dün akşam saatlerinde Bostancı Mahallesi Şehit Teğmen Ejder Sokak'ta bulunan Esen Kahvehanesi'nde, arkadaşı Fettar Atlım'ı 40 , bıçakla öldürdükten sonra kaçan Nihat Sağlam 36 , saklandığı evde polis tarafından yakalanarak, gözaltına alındı. 
     Sağlam'ın emniyette alınan ifadesinde, arkadaşı Fettar Atlım'ı öldürdüğünü itiraf ederek, ''Fettar ile birlikte at yarışı oynadık. Benim haberim olmadan oynadığı bir kuponu istememe rağmen göstermedi. Bu nedenle aramızda kavga çıktı. Onu bıçakladım'' dediği öğrenildi. 
     Çok basit bir olay nedeniyle arkadaşının ölümüne neden olduğuna hala inanamadığını ve üzgün olduğunu belirten Sağlam, çıkartıldığı mahkeme tarafından tutuklanarak, cezaevine gönderildi. 
     
</TEXT>
</DOC>
