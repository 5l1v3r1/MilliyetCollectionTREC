<DOC>
<DOCNO> 290859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/soneko10.html </URL>
<DATE> 2004/10/16/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
ATO YTL'de fiyatların aşağı doğru yuvarlanması konusunda taahhüt aldık 
</HEADLINE>
<TEXT>

     Ankara Ticaret Odası ATO Başkanı Sinan Aygün, Yeni Türk Lirası'na YTL geçerken fiyatları yukarı doğru yuvarlamayacaklarını, şu ana kadar bütün üyelerinden fiyatları aşağı doğru yuvarlanması konusunda taahhüt aldıklarını söyledi. 
     Aygün, Devlet Bakanı ve Başbakan Yardımcısı Abdüllatif Şener ile, ATO tarafından YTL'ye geçişi kolaylaştırmak için Ankara'da başlatılan ''YTL Bilgilendirme Kampanyası''nın tanıtımı amacıyla Armada Alışveriş Merkezi'nde basın toplantısı düzenledi. 
     Sinan Aygün, 1 Ocak 2005 tarihinden itibaren YTL'ye geçileceğini hatırlatarak, ''YTL'ye geçilmeden önce maalesef kamuoyunda yine tüccarın, esnafın YTL'ye geçişten faydalanmak üzere enflasyonu azdıracağı, fiyatların yukarı doğru yuvarlanacağı, bütün ürünlere zam yapılacağı ileri sürülmeye başlandı'' dedi. 
     Buna tepkisiz kalamayacaklarını belirten Aygün, toplantının amacının fiyatları yukarı çıkarmayacakları kararını açıklamak, vatandaşa YTL'yi tanıtmak olarak sıraladı. 
     Tüketiciyi korumak, YTL'ye uyumu kolaylaştırmak durumunda olduklarını belirten Aygün, en önemlisinin de YTL'ye geçiş ile hız kesmeden ticari hayata devam edilmesi olduğunu bildirdi. 
     Aygün, şöyle devam etti 
     ''1 Ocak'tan itibaren insanlarda bir tereddüt, ne yapacağını bilmemek olmaması açısından hızlı bir geçiş süreci başlatmak ve en önemlisi muhtemelen bir enflasyonist etkinin önüne geçmek. Ve yine enflasyonu azdıracak oranda yukarı yuvaralama yapılırsa... Biz yuvarlamayı aşağı doğru talep ediyoruz. Ve şu ana kadar bütün üyelerimizden aşağı doğru yuvarlama yapılacağı taahhüdünü aldık. Bazı üyelerimizden biz aynen sabit kalacağız. Kesinlikle yukarı doğru bir yuvarlama yapılmayacağı taahhüdünü almadık.'' Aygün, YTL'ye geçişte bunu bir fırsat bilip kötü davranışta, tüketiciyi aldatmak ve enflasyona katkı yapacak oranda zam yapma, fiyat yuvarlama durumunda olan üyelerinin olması halinde TOBB Kanunu'nun kendilerine verdiği yetki çerçevesinde 3 milyar liraya kadar tüketiciyi korumamaktan dolayı ceza yazma yetkisini de almış olduklarını söyledi. 
     Sinan Aygün, ''YTL'ye geçerken oranı ne olursa olsun mutlaka aşağı doğru yuvarlayın küçük de olsa indirilmiş fiyatlar uygulayarak YTL'ye geçin diyoruz'' şeklinde konuştu. 
     Tüketicinin yapması gerekenlerin de olduğunu anlatan Aygün, şöyle devam etti 
     ''Piyasayı denetleyin ve YTL'ye geçerken fiyatlara zam yapıp yukarı çıkaran varsa Odamızın 444 02 86 nolu telefonunu arayarak bize bilgi verin. 
     1 Ocak'tan itibaren alışverişlerinizi ertelemeyin. Normal hayatınıza devam edin. Yani panik, acaba ne olacak sedromu yaşamayın. Biz buradaki rakamları açık açık koyduk bir sıkıntının olacağını tahmin etmiyormuz. En önemlisi de paradan 6 sıfır atıldığı zaman gözünüzde fiyatların ucuzladığı zannına kapılarak yine gücünüz üzerinde para harcamayın. Fazla borçlanmayın. Özellikle geliriniz kadar harcayın ve kredi kartı kullanırken dikkatli olun.'' 
     
     ŞENER TÜRKİYE TARİHİNDE İLK KEZ ENFLASYON ORANINDAN DAHA YÜKSEK BİR BÜYÜME ORANINI 2004 YILINDA GÖRECEKTİR 

     Devlet Bakanı ve Başbakan Yardımcısı Abdüllatif Şener, Türkiye, tarihinde ilk kez enflasyon oranından daha yüksek bir büyüme oranını 2004 yılında göreceğini belirterek, ''2004 yılı sonu itibarıyla enflasyon oranı büyüme oranının altında gerçekleşecektir'' dedi Başbakan Yardımcısı Şener, Ankara Ticaret Odası ATO Başkanı Sinan Aygün ile ATO tarafından YTL'ye geçişi kolaylaştırmak için Ankara'da başlatılan ''YTL Bilgilendirme Kampanyasının'' tanıtımı nedeniyle Armada Alışveriş Merkezi'nde basın toplantısı düzenledi. 
     Bunun son derece önemli bir fotoğraf olduğunu belirten Şener, ''bu fotoğrafın enflasyon ile büyüme lafının yanlış olduğunu kanıtlayan fotoğraftır'' şeklinde konuştu. 
     Şener, bu fotoğrafın artık Türkiye'nin yeni bir döneme başladığının ilanı olduğunu kaydederek, 1 Ocak 2005 tarihinden itibaren Türkiye'nin Yeni Türk Lirası YTL ile tanışacağını bildirdi. 
     
     AFİŞLER 

     Bakan Şener, ATO tarafından hazırlanan afişleri işaret ederek şöyle devam etti 
     ''Bakıyoruz afişlerine YTL kaç lira, 1 milyon liranın 1 lira olacağını bilmeyen kimse yok. Yine 10 milyon liranın da 10 lira olacağını bilmeyenin olmadığını zannetmiyorum. 
     Ama ilkokul çocuklarının çizgileri ile ve karikatürümsü görüntüler ile dikkatleri çekmeye çalışmış Sayın Başkan. YTL fiyatları ile aşağı yuvarlayalım. Yani yukarı değil, aşağı yuvarlayalım diyor. Yine aynı şekilde dikkat çekici bir çizgi görüyoruz. Diğer taraftan arkamıza bakıyoruz.'' Bu programın yapıldığı atmosferin bayraklarla, balonlarla tam bir bayram havası şeklinde düzenlendiğini dile getiren Başbakan Yardımcısı Şener, ''neredeyse bu güzel ortamda, hemen bin atlı akınlarda çocuklar gibi şendik. Bin atlı o gün dev gibi bir orduyu yendik diyesim geliyor. Ama gerçekten önümüzde dev gibi bir düşmanı yenme zamanı var. Bunu da böyle bir bayram havası içinde anlatmaya çalışmak elbette çok nezih bir takdim biçimi'' dedi. 
     ''Nedir o düşman '' diyen Şener, zaman zaman gazetelerde canavar diye tabir edilen şeyin, enflayon olduğunu kaydetti. 
     ''Yıllardır enflasyonu canavarını yendik mi Yenmedik mi Enflasyon canavarının bizden ne götürdü. Ne götürmedi. Onu tartışdıklarını'' hatırladığını ifade eden Şener, şunları söyledi 
     ''Her ayın ilk haftasında bir önceki ayla bağlantılı olarak ilan edilen enflasyon oranları her zaman ekonomiyi takip edenleri cebindeki paranın ne kadarının enflasyon tarafından tüketildiğini merak edenlerin izlediği temel haberdi. 
     Bu 1970'li yılların başından bu güne kadar devam etti. Ve Türkiye çift rakamlı üç rakamlı enflasyon oranlarını tartıştı ve yaşadı.'' 
     
     ENFLASYONİST KÜLTÜR 

     Böylesine yüksek bir enflasyon ortamında enflasyonist bir kültürün herkese egemen olduğunu kaydeden Şener, bunun tüketiciler ile işyerlerine, mal ve hizmet sunan esnaf, tüccarın davranış kalıplarına egemen olduğunu bildirdi Ama böyle bir atmosferin bugüne gelindiğinde Türkiye açısından uzun dönemli faydalar değil sakıncaların oluşturduğunu hatırlatan Şener, şöyle devam etti 
     ''Nitekim 1990'un başından 2002'ye kadar ki dönemde Türkiye çok düşük bir kalkınma performası gösterdi. Yıllık ortalama yüzde 2.5 gibi düşük bir düzeyi yakaladı. 1998-2002 arasında ise yüzde 0'a yakın bir yıllık ortalama kalkınma hızı yakalamışızdır. Ama enflasyon 1990'lı yıllar boyunca sürekli yükselmiş, sürekli artmıştır.'' 
     
     DÜNYADA EN FAZLA SIFIRA SAHİP PARA 

     Türkiye'nin dünyada en fazla sıfıra sahip bir parayı kullandığını hatırlatan Şener, milyonlarla ifade edilmeyen fiyatlara etiketlere rastlanamadığını, bunun temelinde özünde yıllardır süren yüksek enflasyon olduğunu vurguladı. 
     Çift rakamlı, üç rakamlı enflasyonların Türkiye'de paranın gücünü sürekli aşındırdığını ifade eden Şener, şöyle dedi 
     ''Bunun neticesinde sıfırlar her geçen gün artmış ve geldiğimiz nokta itibarı ile dünyada en fazla sıfırı bulunan paraya sahip bir ülke konumuna gelmişiz. 
     Böylesine enflasyonist bir ortamın uzun vadede ekonomiye herhangi bir şey kazandırmadığı, aksine ekonomideki performansı düşürdüğü artık anlaşılmış bir durumdur. 
     Nitekim sürekli enflasyonun büyümeye katkı sağlayacağı ifade edildiği halde son araştırmalar göstermiştir ki aslında enflasyonist ortam ekonominin gerektiği kadar büyümesine engel teşkil etmektedir.'' İçinde yaşanılan yılın bunun açık kanıtı olduğunu, enflasyon rakamlarının düştüğünü, büyüme rakamlarının arttığını vurgulayan Şener, şöyle devam etti 
     ''Türkiye tarihinde ilk kez enflasyon oranından daha yüksek bir büyüme oranını 2004 yılında görecektir. 2004 yılı sonu itibarıyla enflasyon oranı büyüme oranının altında gerçekleşecektir. Bu son derece önemli bir fotoğraftır. Bu fotoğraf enflasyon ile büyüme lafının yanlış olduğunu kanıtlayan fotoğraftır. Bunun ötesinde artık Türkiye'nin yeni bir döneme başladığının ilanıdır. 1 Ocak 2005 tarihinden itibaren Türkiye YTL ile tanışacak.'' 
     
     ''ŞİMDİ PİYASADA KULLANDIĞIMIZ PARALARIN ŞEKİL OLARAK AYNISI 6 SIFIRSIZ OLARAK, TEDAVÜL EDECEK'' 

     Devlet Bakanı ve Başbakan Yardımcısı Abdüllatif Şener, Yeni Türk Lirası'nın YTL , şimdi piyasada kullanılan paraların şekil olarak aynısı, 6 sıfırsız olacağını belirterek, ''uzaktan bakan sıfırları okuyamıyorsa onun yeni paramı eski para mı olduğunu pek anlayamayacak'' dedi. 
     Başbakan Yardımcısı Şener, Ankara Ticaret Odası ATO Başkanı Sinan Aygün ile ATO tarafından YTL'ye geçişi kolaylaştırmak için Ankara'da başlatılan ''YTL Bilgilendirme Kampanyasının'' tanıtımı nedeniyle Armada Alışveriş Merkezi'nde basın toplantısı düzenledi. 
     Şener, 1 Ocak 2005'de YTL'ye geçileceğini hatırlatarak, çocukluk yıllarının çok önemli nostaljisi olan demir para, bozuk paraların tekrar piyasada tedavül edilmeye başlanacağını bildirdi. 
     Başbakan Yardımcaısı Şener, ''gazeteleri 25 kuruşa aldığımız o 1960'lı yıllar sanki yeniden önümüze düşecek. Ben hatırlıyorum 60'lı yıllar boyunca hiç gazete fiyatları değişmemişti. Hep 25 kuruştu'' dedi. 
     Bu düşük enflasyon ortamında, 2000'li yıllar boyunca bu bozuk para ile satın alınan gazete fiyatlarında önemli hiçbir değişikliği yaşamayacaklarını zannettiğini söyleyen Şener, şöyle devam etti 
     ''Bu bizim açımızdan önemli. Bir büyük yatırımcıya sormuşlar. Siz nerelere yatırım yapamazsınız Demiş ki bozuk parası olmayan demir para kullanmayan ülkelere yatırım yapmam. Eğer böyle düşünen ikstisatçılar varsa yanlış bir yorumdur. Ama böyle düşünen büyük uluslararası yatırımcılar varsa bilsinler ki artık Türkiye 1 Ocak'tan itibaren bozuk paraların kullanıldığı, bayramda çocukların bayram harçlığı olarak demir paraları aldığı, kendilerine demir paraların verildiği bir dönemi yaşamaya başlayacaktır.'' 
     
     ''TANITIM ÖNEMLİ BİR KONUDUR'' 

     Her yeni döneme geçişte olduğu gibi bu yeni döneme geçişte de tanıtımın önemli bir konu olduğunu vurgulayan Şener, ''Sayın Başkan tanıtımın en iyisini ben yaparım diyor. ATO'nun ve Başkanının Ankara'da yürüttüğü tanıtım kampanyası bütün tanıtımlardan daha cazip ve ilgi çekici, daha çok tartışılan bir kampanyaya dönüşecek'' yorumunda bulundu. 
     Tanıtım kampanyası ile küsuratları sakın yukarı yuvarlamayın aşağı yuvarlayın denildiğini kaydeden Şener, yeni dönemde fazla yuvarlayacak fiyatın olmayacağını bildirdi Batı ülkelerinde yaşandığı kadar yuvarlama sorunun olmayacağını dile getiren Şener, şöyle devam etti 
     ''Türkiye'de yuvarlama ihtiyacı ile bir enflasyonist baskının oluşup oluşmayacağını değerlendirirken temel olarak böyle bir ihtiyacın pek fazla bütün alanlarda, sektörlerde hissedilmeyeceğini söyleyerek cevaplayabilirim. Hissedilecek yuvarlama gerekli olacak alanlarda ise Başkan başarılı bir kampanya yürütmek suretiyle yukarı değil aşağı doğru yuvarlamaları sağlacaklar. Dolayısıyla fiyatlar biraz daha ucuzlayacak demektir.'' 
     
     YENİ PARALAR 

     Başbakan Yardımcı Şener, Sinan Aygün'e dönerek, ''bu bir tanıtım kampanyası olduğuna göre Sayın Başkan yeni paraları çıkarın bir gösterelim. Tanıtalım herkese'' dedi. 
     Aygün, ''Biz de yok. Siz de var mı Sayın Bakanım'' demesi üzerine Şener, ''Sayın Başkan tanıtım kampanyası düzenlemiş. Ama yeni para yok. Ama ben birkaç para tanıtayım'' şeklinde konuştu. 
     ''Cebinden 20 milyon lira çıkararak 20 lirayı takdim edeyim'' diyen Başbakan Yardımcısı Şener, ''Bu 20 lira'' dedi. 
     Şener'in 10 milyon lirayı çıkarıp ''şu gördüğünüz para 10 lira, 1 milyon liranın karşılığı olan 1 lira nasıl olacak diyeceksiniz. 1 lira para aynı zamanda metal, madeni para olacak. Ama böyle kağıt 1 lira olabileceğini de düşünebilirsiziniz'' demesi üzerine Aygün, ''Tanıtımı ben de yapabilirim. Ben de var. Sayın Bakanım'' diye konuştu. 
     Bunun üzerine Şener, ''İlk fırsatı size verdim. Sayın Başkan yeni parayı bir tanıtın görelim dedik. Ama çıkarmadınız cebinizden yeni paraları'' şeklinde yanıtladı. 
     Şener, konuşmasının son bölümünde şöyle devam etti 
     ''Herhalde konu net anlaşılmıştır. Şimdi piyasada kullandığımız paraların şekil olarak aynısı 6 sıfırsız olarak, tedavül edecek. Uzaktan bakan sıfırları okuyamıyorsa onun yeni paramı eski para mı olduğunu pek anlayamayacak. Eski paraya göre düşünenler diyecek ki 20 milyon liradır . Yeni paraya göre düşünenler diyecek ki. Hayır bu 20 liradır diyecek. İşyerlerinde iki etiket göreceğiz. Önümüzdeki bir yıl da alışkanlıklarımıza uygun bir şekilde devam edecek. Ama yılın sonu geldiğinde biz artık yeni para ile iç içe olacağız. Kucaklaşmış olacağız. Sarılmış olacağız. Artık yeni parayı terk etmeyeceğiz.'' 
     
     BALONLAR UÇURULDU 

     Konuşmaların ardından 1 milyon lirada altı sıfırı simgeleyen balonları tutan ipler makas ile Şener ve Aygün tarafından kesilerek uçuruldu. 
     Şener, ipleri kesmeden önce, balonların kırmızı ve beyaz olduğunu hatırlatarak, ''biliyorsunuz Sivas Spor'un renkleri kırmızı beyazdır. Ama aynı zamanda milli takımın renkleri de kırmızı beyazdır'' dedi. 
     Balonların uçurulması ardından Bakan Şener, ''böylece sıfırlar uçtu ve gitti. Geride 1 lira kaldı. Ve Yeni Türk Lirası kaldı. Hayırlı olsun'' şeklinde konuştu. 
     Şener ve Aygün daha sonra Armada'da çift etiketin kullanıldığı bazı mağazaların vitrinlerine baktı ve içeri girerek incelemelerde bulundu. 
     Bakan Şener, gazetecilerin mağazalarda fiyat artışı olup olmadığı şeklindeki sorusu üzerine, ''burada tekstil ve giyim sektörü ile bağlantılı olarak benim gördüğüm iki üç yıl öncesine göre aşağı yukarı aynı. İki yıldır fiyatların değişmediğini ifade ediyorlar. Benim gözlemlerinde öyle'' şeklinde yanıtladı. 
     Şener, bir ayakkabı mağazasına girerek ayakkabıları inceledi. Bakan Şener, bir ayakkabıyı incelerken, ''ayakkabının eğrisini de sevmem. Lafın eğrisini de'' dedi. 
     Burada, 1 Ocak'tan itibaren Yeni Türk Lirası ile birlikte bozuk paraların kullanılmaya başlanacağını hatırlatan mağaza yetkilileri, Şener ve eşine bir cüzdan hediye ettiler. 
     Başbakan Yardımcısı Şener, indirimli satışların yapıldığı ayların hangisi olmasını istediğini sorması üzerine Aygün, ''bizde eskiden maalesef Mart, Eylül ayı idi. Şimdi hergün indirimli satış var'' şeklinde yanıtladı. 
     Bakan Şener, ''YTL geçerken bir indirimli satış başlayabilir mi Etiketlere baktım burada gerçekten aşağı doğru yuvarlanmış. Sadece aşağı doğru yuvarlanmakdan da öte bir indirim var gibi. 19 milyon 500 bin liralık bir mal. Yeni etikete 18 lira olarak yapılmış. Bu bir indirim anlamına gelir. İndirimli satış kampanyası ile birlikte yürütülürse etiketler otomatik olarak aşağı iner gibi geliyor bana'' dedi. 
     Aygün, bunun üzerine, ''1 Ocak'tan itibaren başlatırız. Buradan bütün üyelerime çağrı yapmış olayım. 1 Ocak'tan itibaren hem fiyatları YTL'ye çevirip hem de fiyatları aşağı indirelim. Bakalım enflasyon bu sefer ne olacak Alışveriş festivali programımımız var. O program da var'' şeklinde yanıtladı. 
     
</TEXT>
</DOC>
