<DOC>
<DOCNO> 278256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/siyaset/siy03.html </URL>
<DATE> 2004/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'ye yeni vitrin 
</HEADLINE>
<TEXT>


Erdoğan, AB sürecinde önce Meclis grup ve parti yönetimini, uygun zamanda da kabineyi değiştirecek 

ABDULLAH KARAKUŞ Ankara 


Başbakan Recep Tayyip Erdoğan, AB sürecinde parti vitrinini yeniliyor. Önce Meclis grup ve parti yönetimini değiştirecek olan Erdoğan, uygun bir zamanda da kabinede revizyon yapmayı planlıyor. Grup yönetimindeki değişiklikler bugün yapılacak. 

Bugün belirleyecek 
Erdoğan, dün akşam saatlerinde yapılan basına kapalı grup toplantısında milletvekilerine grup yönetimi için anket yaptı. Milletvekillerinden Grup Başkan Vekilliği, Meclis Başkan Vekilliği ve Meclis komisyon başkanlığı için yaklaşık 50'ye yakın isim alan Erdoğan, bugün grubu tekrar toplayarak listeleri belirleyecek. Erdoğan'ın yeni grup başkan Vekili olarak partide ikinci adam olan Genel Başkan Yardımcısı Dengir Mir Mehmet Fırat üzerinde durduğu öğrenildi. 

Kabine değişikliği 
Partide ikinci adam olarak da Başbakan Yardımcısı Abdüllatif Şener'in ismi geçiyor. Genel Sekreter İdris Naim Şahin'in de Bayındırlık ve İsk n Bakanı olabileceği ifade edilirken, Devlet Bakanı Beşir Atalay'ın partiye kaydırılabileceği belirtiliyor. Kulislerde Devlet Bakanı Güldal Akşit, Tarım Bakanı Sami Güçlü, Kültür ve Turizm Bakanı Erkan Mumcu, Bayındırlık ve İsk n Bakanı Zeki Ergezen, Ulaştırma Bakanı Binali Yıldırım ve Çalışma ve Sosyal Güvenlik Bakanı Murat Başesgioğlu'nun değiştirilebileceği dile getiriliyor. Erdoğan'ın kabineye yeni kadın bakan adayı da aradığı kaydedildi. 


</TEXT>
</DOC>
