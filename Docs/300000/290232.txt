<DOC>
<DOCNO> 290232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sontur19.html </URL>
<DATE> 2004/11/19/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Müteahhide bıçaklı saldırı .. 
</HEADLINE>
<TEXT>

     Adana'da, bir müteahhit, işyerinde, borcunu ödemediği gerekçesiyle çıkan tartışma sonrasında bacaklarından bıçaklandı. 
     Emniyet Müdürlüğü yetkililerinden alınan bilgiye göre, Güzelyalı Mahallesi'nde Öztürk İnşaat'ın sahibi Talat Öztürk 44 , bürosuna gelen ve 25 milyar lira alacağı olduğunu söyleyen Mustafa I. ile tartıştı. Tartışmanın kavgaya dönüştüğü sırada, Talat Öztürk, Mustafa I'nın yanında bulunan ve kimliği henüz belirlenemeyen kişi tarafından iki bacağından bıçaklandı. 
     Kaldırıldığı Numune Hastanesi'nde tedavi altına alının müteahhidin, burada, olayın alacak-verecek meselesinden kaynaklandığını belirterek, ''25 milyar lira borcum vardı. Parayı ödemek için hazırlık yapmıştım. Ancak buna rağmen bıçaklandım'' şeklinde ifade verdiği belirtildi. 
     Yetkililer, olayla ilgili soruşturmanın sürdürüldüğünü ve zanlıların yakalanmasına çalışıldığını bildirdiler. 
     
</TEXT>
</DOC>
