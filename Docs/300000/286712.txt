<DOC>
<DOCNO> 286712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sontur15.html </URL>
<DATE> 2004/11/06/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Güngören'de Telekom binasının çatısında kırılma 3 ölü... 
</HEADLINE>
<TEXT>

     Güngören'de tamirat çalışması sırasında saçağı kırılan çatıdan düşen 3 işçiden 2'si öldü, 1'i de yaralandı. 
     Alınan bilgiye göre, Haznedar Heybeli Caddesi'nde Bahçelievler Telekom Müdürlüğü'nün bulunduğu 5 katlı binanın çatısında, tamirat çalışması yapılırken kırılma meydana geldi. 
     Matkapla çatının saçak bölümünde çalışma yapıldığı sırada yaklaşık 5 metrelik bölüm, kırılarak 3 işçiyle birlikte yere düştü. 
     Olayda, işçiler Bekir Aktaş ve Gazi Dama hayatını kaybetti. 
     Yaralanan Halil Aktaş ise Bakırköy Dr. Sadi Konuk Eğitim ve Araştırma Hastanesi'nde tedavi altına alındı. Aktaş'ın sağlık durumunun ciddiyetini koruduğu bildirildi. 
     
     AĞIR YARALI İŞÇİ DE ÖLDÜ 

     Güngören'de tamirat çalışması sırasında saçağı kırılan çatıdan düşen 3 işçiden Halil Aktaş da, hayatını kaybetti. 
     Alınan bilgiye göre, olaydan sonra Bakırköy Dr. Sadi Konuk Eğitim ve Araştırma Hastanesi'nde tedavi altına alınan Aktaş, yapılan müdahaleye rağmen kurtarılamadı. 
     Haznedar Heybeli Caddesi'ndeki 5 katlı binanın çatısında, tamirat çalışması yapılırken kırılma meydana gelmişti. Yere düşen işçilerden Bekir Aktaş ve Gazi Dama hayatlarını kaybetmiş, Halil Aktaş ise ağır yaralanmıştı. 

     
</TEXT>
</DOC>
