<DOC>
<DOCNO> 298726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/soneko16.html </URL>
<DATE> 2004/12/18/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Uzanlar'dan haczedilen şarap ve purolar satıldı... 
</HEADLINE>
<TEXT>

     Uzan Grubu'ndan haczedilen ve aralarında Petrus, La Tache ile Romani Conti gibi nadir bulunan şarapların da yer aldığı içki ve purolar, toplam 215 milyar 60 milyon liraya satıldı. 
     Tasarruf Mevduatı Sigorta Fonu TMSF tarafından Antik A.Ş'de gerçekleştirilen müzayedede, toplam muhammen bedeli 104 milyar 838 milyon lira olan 122 kalem şarap, şampanya, likör, votka ve kanyak ile puro, puro kutusu, puro dolabı ve kültablası satışa çıkarıldı. 
     TMSF Satış Komisyonu Başkanı Fethi Çalık, müzayede sonrasında yaptığı açıklamada, satıştan muhammen bedelin 2 katı kadar gelir elde edildiğini belirterek, TMSF'nin elinde satışa çıkarılacak az sayıda şarap bulunduğunu söyledi. 
     Çalık, Ocak ayına kadar hemen hemen her gün satış yapılacağını kaydederek, şöyle konuştu 
     "29 Aralık'ta Kemal Uzan'ın Yeniköy'deki yalısının satışı gerçekleştirilecek. Ayrıca 3 Ocak'ta yılın ilk YTL'li ihalesini yapacağız ve burada Uzan Grubu ile Murat Demirel'in evlerinden haczedilen eşya satışa çıkarılacak. Bunların arasında çok ilginç olanları da var. Hakan Uzan'ın Yeniköy'deki evinden alınanlar arasındaSony Aibo marka uzaktan kumandalı, bilgisayarlı ve gizli kameralı 2 adet oyuncak köpek bulunuyor" 
     
</TEXT>
</DOC>
