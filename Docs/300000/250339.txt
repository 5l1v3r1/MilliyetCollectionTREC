<DOC>
<DOCNO> 250339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sontur41.html </URL>
<DATE> 2004/06/23/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
"Trafik canavarları" teşhir ediliyor... 
</HEADLINE>
<TEXT>

     Emniyet Genel Müdürlüğü, trafik kazalarında kusurlu bulunan firma ve kişileri teşhir etmeye devam ediyor. 
     Emniyet Genel Müdürlüğü'nden yapılan yazılı açıklamaya göre, 19 Haziran 2004 günü Bolu-Düzce karayolu ile Manisa'nın Kula ilçesinde meydana gelen iki ayrı kazayla ilgili incelemeler sonuçlandırıldı. 
     Abana Bozkurt işletmesine ait Vahit Kök idaresindeki, 34 PN 237 plakalı yolcu otobüsü ile 14 AL 101 plakalı otomobilin Bolu-Düzce karayolunda çarpışması ve bir kişinin hayatını kaybetmesiyle sonuçlanan kazada, otobüs sürücüsü Kök, 2918 sayılı Karayolları Trafik Kanunu'nun 51 2b maddesini hız sınırlarını yüzde 50'den fazla aşmak ihlal etmekten kusurlu bulundu. 
     Soma Seyahat şirketine ait Fikret Gündoğdu idaresindeki, 45 VH 266 plakalı yolcu otobüsünün, Manisa'nın Kula ilçesinde, yola fırlayan bir yayaya çarparak ölümüne yol açtığı kazada ise sürücü Gündoğdu'nun, 2918 sayılı Karayolları Trafik Kanunu'nun 51 1b Araçların hızını, araçların yük ve teknik özellikleriyle görüş, yol, hava ve trafik durumunun gerektirdiği şartlara uydurmamak maddesini ihlal ettiği için kusurlu olduğu saptandı. 
     
</TEXT>
</DOC>
