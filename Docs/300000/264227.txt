<DOC>
<DOCNO> 264227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sonyas05.html </URL>
<DATE> 2004/08/17/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Farenin kuyruğunu ısırdığı içi para cezasına çarptırıldı... 
</HEADLINE>
<TEXT>

     Avustralya'da bir genç, bir barda düzenlenen yarışmada farenin kuyruğunu ısırdığı için para cezasına çarptırıldı. 
     Brisbane mahkemesi, 22 yaşındaki Tony McGee'yi, hayvanlara kötü davrandığı için suçlu buldu ve 750 Avustralya doları para cezasına çarptırdı. 
     Savunma avukatının mahkemeye verdiği bilgiye göre, McGee, bardaki yarışma sırasında ayrıca bir fare kapanını diliyle kurdu, bir kase dolusu kurt, acı biber ile ançüez yedi ve ağız gargarası içti. 
     Yarışma organizatörlerinin McGee'ye, yarışma başlamadan önce 100 dolarlık içki bileti verdiğini anlatan avukat, McGee'nin bu biletlerle 6 saat boyunca viski ve bira içtiğini belirtti. 
     Avukat, çok alkollü olduğu için ertesi gün yaptıklarını hatırlayamayan müvekkilinin, çok üzgün olduğunu bildirdi. 
     Barda neler yaptığını arkadaşlarından öğrenen McGee'nin, bardaki yarışmada ne kadar para kazandığı açıklanmadı. 
     
</TEXT>
</DOC>
