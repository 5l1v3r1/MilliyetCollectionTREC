<DOC>
<DOCNO> 297072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/son/sontur02.html </URL>
<DATE> 2004/12/12/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Beşiktaş'ta kaza... Özlem Yıldız'ın eski sevgilisi kaza yaptı... 
</HEADLINE>
<TEXT>

     Beşiktaş'ta bariyerlere çarparak takla atan lüks otomobildeki bir kadın yaralandı. 
     Levent yönüne giden sunucu Özlem Yıldız'ın eski sevgilisi FOHO sözlüklerinin sahibi Balamir Güler'in kullandığı 34 BLM 01 plakalı lüks otomobil, Büyükdere Caddesi Zincirlikuyu mevkiinde kontrolden çıkarak yol ortasındaki bariyerlere vurdu. 
     Ardından takla atıp ters dönerek büyük hasar gören otomobilden Güler yara almadan kurtulurken, araçtaki bir kadın çevredeki vatandaşlarca hastaneye kaldırıldı. 
     Kazada yaralanan ve hastaneye kaldırılan bayanın Özlem Yıldız olduğu öne sürüldü. 
     Kaza yüzünden bir süre aksayan trafik, otomobilin trafik ekiplerince çekilmesinden sonra normale döndü. 

     
</TEXT>
</DOC>
