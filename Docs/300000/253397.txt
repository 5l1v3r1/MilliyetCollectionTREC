<DOC>
<DOCNO> 253397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sontur27.html </URL>
<DATE> 2004/07/06/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Dumandan zehirlenip öldü sanıldı, cinayete kurban gittiği ortaya çıktı 
</HEADLINE>
<TEXT>

     Bursa'nın merkez Osmangazi İlçesi'ndeki bir evde çıkan yangının kontrol altına alınmasının ardından cesedi bulunan kişinin, dumandan zehirlenmediği öldürüldüğü belirlendi. 
     Ulu Mahallesi Mutlu Çıkmazı'ndaki evde çıkan yangının Bursa Büyükşehir Belediyesi itfaiye ekiplerince kontrol altına alınmasının ardından, eve giren polis tarafından bulunan Mustafa Beleli'nin 71 cesedi, Bursa Adli Tıp Kurumu'na kaldırıldı. 
     Polis kayıtlarına önce ''dumandan zehirlenme sonucu ölüm'' olarak giren olayın cinayet olduğu, Bursa Emniyet Müdürlüğü'ne teslim olan A.Ç'nin 19 verdiği ifade sonucu anlaşıldı. 
     Bursa Emniyet Müdürlüğü yetkililerinin verdiği bilgiye göre, sokakta yaşayan, hırsızlıktan sabıkalı A.Ç, polise yaşlı adamı tanıdığını, bazen onunla birlikte kaldığını anlattı. 
     Yangından önce de iki arkadaşı ile Beleli'nin evine gittiklerini, eğlendikleri sırada tartıştığı yaşlı adamın boğazını sıktığını yere düştüğünü görünce de kaçtığını söyleyen A.Ç, bir süre sonra eve döndüğünde Mustafa Beleli'nin öldüğünü söyleyen arkadaşlarının, ''Bizden iz kalmasın'' dediklerini ve evi ateşe vererek kaçtıklarını ifade etti. 
     A.Ç, vicdan azabına dayanamayarak teslim olduğunu söyledi. 
     Bu kişinin sorgulaması sürerken, kimlikleri açıklanmayan ve uçucu madde bağımlısı olduğu belirtilen iki arkadaşı aranıyor. 
     
</TEXT>
</DOC>
