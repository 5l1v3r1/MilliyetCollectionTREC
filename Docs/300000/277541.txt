<DOC>
<DOCNO> 277541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sontur34.html </URL>
<DATE> 2004/10/05/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Pendik'te silahlı çatışma .. 
</HEADLINE>
<TEXT>

     Pendik'te bir iş merkezinde çıkan silahlı çatışmada, 1 kişi öldü, 2 kişi yaralandı. 
     AA muhabirinin aldığı bilgiye göre, oto kiralama işi yapan Ufuk Eyüpoğlu, önceki seçimlerde Pendik Belediye Başkanlığı'na aday olan Mehmet Salih Usta'nın sahibi olduğu Kaynarca Mahallesi Deniz Caddesi'ndeki Tezel İş Merkezi'nde bir dükkan kiraladı. 
     Dükkanın dekorasyon işlerini yaptıran Eyüpoğlu, aynı iş merkezi içinde bulunan Tezel Sürücü Kursu'nda bir kursiyer ile gürültü yüzünden tartıştı. 
     Tartışmadan 1-2 saat sonra Tezel Sürücü Kursu'nu işleten Mehmet Salih Usta'nın oğlu Mustafa Usta ile kardeşi Maksut Usta, Eyüpoğlu'nun dükkanına giderek kursiyerle tartıştığı için Eyüpoğlu'na tepki gösterdiler. Bu sırada Maksut ve Mustafa Usta ile Eyüpoğlu ve arkadaşı Abdi Aygün arasında kavga çıktı. 
     Kavga sırasında 2 tarafın da birbirlerine ruhsatsız silahla ateş etmeleri üzerine Maksut Usta, Mustafa Usta ve Ufuk Eyüpoğlu yaralandı. 
     Yaralılardan Maksut Usta, kaldırıldığı Özel Özkan Hastanesi'nde hayatını kaybetti. 
     Durumu ağır olan Mustafa Usta ile Ufuk Eyüpoğlu, Dr. Lütfi Kırdar Kartal Eğitim ve Araştırma Hastanesi'nde tedavi altına alındı. 
     Polis yetkilileri, olaydan sonra kaçan Abdi Aygün'ün yakalanmasına çalışıldığını ifade ederek, soruşturmanın sürdüldüğünü bildirdiler. 
     
</TEXT>
</DOC>
