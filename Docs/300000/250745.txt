<DOC>
<DOCNO> 250745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/magazin/axmag02.html </URL>
<DATE> 2004/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hülya Avşar'ın utandıran gafı 
</HEADLINE>
<TEXT>


Emrah'ın "Zihinsel engelliler okulu yaptırdım" sözü üzerine Avşar, şunu sordu Niye, onlarla yakınlığın mı var 

BAYRAM KAYGUSUZ 

Hülya Avşar, bu haftaki şov programına Zeynep Özal, Nükhet Duru - Cenk Eren ikilisi ve Emrah'ı konuk etti. Bu yaz DMC'den çıkaracağı albümün çalışmaları ve yaz turnesi nedeniyle başrolünü oynadığı 'Kınalı Kar' dizisinden ayrılan Emrah'la, Avşar arasında ilginç bir diyalog yaşandı. Emrah, Diyarbakır'da zihinsel engelli çocuklar için bir okul yaptırdığını söyledi. Bunun üzerine Avşar, "Onlarla bir yakınlığın mı var " diye sorarak kahkaha attı. 

'Niye özür dileyeyim ' 
Avşar'ın bu tavrına bozulan Emrah, "Zihinsel engelli çocuklardan özür dilemelisin" diyerek tepkisini dile getirdi. Yanlış bir şey yaptığında özür dilediğini söyleyen Avşar ise, "Özür dilemem gerekirse dilerim ama özür dilememi gerektiren bir durum olduğunu düşünmüyorum. Ben de bugün en ciddi konularda bile gülüyorum, kendimi tutamıyorum. İnan, kendimden utanmaya başladım. Yanlış anlaşıldım" dedi. Avşar, başrolünü oynadığı "Zümrüt" dizisinin tutmadığını ve bu yüzden yayından kaldırıldığını da açıkladı. 


</TEXT>
</DOC>
