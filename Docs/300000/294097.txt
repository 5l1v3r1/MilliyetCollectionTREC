<DOC>
<DOCNO> 294097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sondun38.html </URL>
<DATE> 2004/12/02/ </DATE>
<TIME> 22.11 </TIME>
<AUTHOR>  </AUTHOR>
<HEADLINE>
Schöder, nazi dönemindeki vafhşetin unutulmaması çağrısında bulundu 
</HEADLINE>
<TEXT>

     Almanya Başbakanı Gerhard Schröder, 2. Dünya Savaşı sırasındaki ''Nasyonal Sosyalizm'' dönemi vahşetinin unutulmaması çağrısında bulundu. 
     Schröder, Yad Vaşem adlı Yahudi soykırımı anıtının kuruluşunun 50. yıldönümü dolayısıyla bu akşam Başkent Berlin'de düzenlenen bir toplantıda yaptığı konuşmada, Nazi dönemi vahşetinin hiçbir zaman unutulmaması gerektiğini belirtti. 
     Başbakan Schröder, ''Hatırlama, şimdiki zamana bir anlam verilmesine yardımcı olur. Hatırlama olmadan özgürlük ve gelecek olamaz. Bu anıtla, unutmaya karşı bir mesaj veriliyor'' dedi. 
     Yad Vaşem anıtının, uzun zamandan bu yana İsrail'in kimliğinin bir parçası haline geldiğini ve Almanya-İsrail ilişkileri açısından da büyük öneme sahip olduğunu kaydeden Schröder, İsrail devletinin güvenli sınırlar içinde varolmasının, Alman dış politikasının temel taşlarından birini oluşturduğunu söyledi. 
     II. Dünya Savaşı sırasında Nasyonal Sosyalistler tarafından öldürülen Yahudilerin anısına kurulan Yad Vaşem anıtında, öldürülen yaklaşık 3 milyon Yahudi'nin isimleri yer alıyor. 
     
</TEXT>
</DOC>
