<DOC>
<DOCNO> 274520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sondun38.html </URL>
<DATE> 2004/09/24/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
Mahkeme karar verdi Kıbrıslı Türk'e Rum tarafındaki mülkü iade 
</HEADLINE>
<TEXT>

     Güney Kıbrıs Rum yönetimi Yüksek Mahkemesi, bir Kıbrıslı Türkün Güney Kıbrıs'taki mallarının iadesi yönündeki talebini haklı buldu ve mallarının iade edilmesi kararı aldı. 
     Fileleftheros gazetesinin internet sayfasındaki haberinde, Rum siyasi partilerinin, Rum Yüksek Mahkemesi'nin bugün aldığı kararı temkinli karşıladıklarını duyurdu. 
     Habere göre, parti yetkilileri, karar hakkındaki görüşlerini, mahkeme kararını inceledikten sonra, bütün parametreleri dikkate alarak açıklayacaklarını belirtti. 
     Rum hükümet ortağı AKEL Sözcüsü Andros Kiprianu, ''AKEL'in karara karşı açıklama yapmakta çekinceli olduğunu, Yüksek Mahkeme kararını ve bu kararın yapacağı etkileri, bazı olguları da objektif şekilde dikkate alarak inceleyeceğini'' söyledi. 
     Kiprianu, bir soruyu yanıtlarken, ''Yüksek Mahkeme tarafından alınan karar böyle ise elbette ki bu dikkate almamız gerekecek bazı olgulara neden olacak'' dedi. 
     Rum hükümet ortaklarından Demokratik Parti DİKO Asbaşkanı Nikos Kleanthus ise ''kararla ilgili görüş belirtmeden önce Rum Yüksek Mahkemesi'nin kararını detaylı şekilde incelemek, uygun katkıyı da alıp ilgili görüş alış-verişinde bulunmayı tercih ettiğini'' söyledi. 
     
</TEXT>
</DOC>
