<DOC>
<DOCNO> 270344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sondun24.html </URL>
<DATE> 2004/09/09/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Brok Zinayı suç sayan Türkiye ile müzakereler başlatılamaz 
</HEADLINE>
<TEXT>

     Avrupa Birliği'nde zina tasarısına karşı tepkiler büyüyor. Avrupa Parlamentosu Dışişleri Komisyonu Başkanı Alman Elmar Brok, "AB Komisyonu'nun, zinayı suç sayan Türkiye için müzakerelerin başlatılmasını tavsiye etmesi beklenemez" dedi. 
     Brüksel'den yayın yapan Abhaber.com sitesine göre, Alman Elmar Brok, AB Komisyonu'nun, ekim ayı başında açıklayacağı Türkiye raporunda müzakerelerin başlatılmasını tavsiye edeceğinin kesin olmadığını söyledi. 
     AB Komisyonu'nu uyaran Brok, Türkiye'nin bir taraftan reformlar yaparken, diğer yandan zinayı suç sayarak ülkeyi İslamlaştırdığını savundu. 
     Martti Athisaari'nin başkanlığını yaptığı Türkiye Bağımsız Komisyon'nun raporunu da eleştiren Elmar Brok, raporda Türkiye'nin insan hakları alanındaki eksikliklerinin gündeme getirilmediğini öne sürdü. 
     
</TEXT>
</DOC>
