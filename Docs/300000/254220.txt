<DOC>
<DOCNO> 254220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sontur42.html </URL>
<DATE> 2004/07/09/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Iğdır'da şiddetli dolu .. 
</HEADLINE>
<TEXT>

     Iğdır'ın Karakoyunlu İlçesi'nde, şiddetli dolu nedeniyle sebze ve meyve ekili alanlar zarar gördü. 
     AA muhabirinin edindiği bilgiye göre, şiddetli rüzgarın ardından aniden başlayan dolu yağışı, yaşamı olumsuz etkiledi. 
     Karakoyunlu Kaymakamı Faik Arıca, dolu ve rüzgar nedeniyle Çavuşbahçe Köyü İlköğretim Okulu ile Zülfükar Köyü'ndeki 3 evin çatısının uçtuğunu, ilçe merkezi ile bağlı köylerdeki ekili alanların da zarar gördüğünü söyledi. 
     Yağış ve rüzgar nedeniyle herhangi bir can kaybı olmadığını belirten Arıca, hasar tespiti için çalışma başlatıldığını kaydetti. 
     Iğdır şehir merkezinde ise yağmur nedeniyle elektrik şebekesinde arıza meydana geldiği ve elektriklerin kesildiği belirtildi. 
     
</TEXT>
</DOC>
