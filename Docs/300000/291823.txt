<DOC>
<DOCNO> 291823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sontur20.html </URL>
<DATE> 2004/11/24/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
30 dakika soğukta bekleyen öğrencilere "küp şeker" .. 
</HEADLINE>
<TEXT>

     24 Kasım Öğretmenler Günü dolayısıyla, Tokat'ta düzenlenen program öncesinde, Vali Yardımcısı Selçuk Botsalı, soğuktan etkilenen öğrencilere ''küp şeker'' ikram etti. 
     Cumhuriyet Meydanı'nda gerçekleştirilen Atatürk Anıtı'na çelenk sunma töreni öncesinde, programa yaklaşık 30 dakika erken getirilen öğrenciler, soğuk havadan etkilenmemeleri için Valilik girişindeki salona alındı. 
     Bu arada öğrencilerin yanına gelen Vali Yardımcısı Selçuk Botsalı, öğrencilere soğuk havadan etkilenmemeleri için ''küp şeker'' dağıttı. 
     Vali Yardımcısı Botsalı, öğrencilere üşümemeleri için küp şeker dağıttığını belirterek, basın mensuplarına da ikramda bulundu. 
     Küp şeker ikramıyla başlayan program, Milli Eğitim Müdürü Ömer Albayrak'ın Atatürk Anıtı'na çelenk sunması ile sona erdi. 
     
</TEXT>
</DOC>
