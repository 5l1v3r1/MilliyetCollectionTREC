<DOC>
<DOCNO> 280942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/yazar/uras.html </URL>
<DATE> 2004/10/17/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Kendi "lig"imizde durumumuz iyi görünüyor 
</HEADLINE>
<TEXT>


İngiltere'de yayımlanan 'The Economist' isimli derginin arka sayfalarında dünya ülkelerindeki ekonomilerde olan biteni izlemeye imk n veren tablolar vardır. 
Derginin son sayısındaki tablolara baktım. Türkiye'nin "kendi ligindeki ülkelerle karşılaştırıldığında" durumunun hiç de fena olmadığını, hatta iyi olduğunu görerek sevindim. Bu hafta sonu sayın okuyucularıma "güzel şeylerden söz etmek için", The Economist'ten aktarmalar yapacağım. 

1 2004 yılında sanayi üretimimiz rekor sayılacak durumda 
Sanayi üretimimizin temmuz ayı itibariyle yüzde 12.8 büyüdüğü görülüyor. Dünyada sanayi üretiminde rekor kırdığı söylenen Çin'in ağustos ayı itibariyle sanayi üretim artışı bizim biraz üzerimizde Yüzde 15.9. Biz, Güney Kore, Malezya, Tayvan gibi Asya Kaplanları ile sanayi üretim artışında yarışır durumdayız. Batı'dan söz etmiyorum. Çünkü Batı ülkelerinde sanayi üretim artışı yavaşlamış durumda. ABD'de yüzde 5.2, euro bölgesinde yüzde 1.9 sanayi üretimi artışı var. Üretim artışı Almanya'da yüzde 2.2, Fransa'da yüzde 2.5. 

2 Ekonomimiz hızlı büyüyor 
Ekonominin büyümesi, yurtiçi gayri safi milli gelir rakamındaki artış oranından izleniyor. Yılın ilk yarısı itibariyle bizim büyüme hızımız yüzde 13.4. Biz, yüzde 13.6 büyüme hızı tutturan Venezüella'dan sonra dünya ikincisiyiz. Hızlı büyüme şampiyonu Çin'de büyüme yüzde 9.6. Biz tüm Asya Kaplanları'nın önünde koşar durumdayız. 

3 Enflasyon düşüyor 
Biz yüksek tüketici fiyatları artışıyla uzun yıllar "kötü görünüm" verdik. Tabloda eylül ayı itibariyle yüzde 9.0 oranındaki tüketici fiyatları artış oranı, bize benzeyen ülkelerdeki oranlara yaklaşmakta olduğumuzu gösteriyor ama, gene de ABD'nin yüzde 3.4, euro bölgesi ülkelerinin yüzde 3.1 oranındaki üretici fiyatları artış oranının çok üzerinde. Bunlar iyilikler... Ya sorunlar ne durumda 
1 Ağustos ayı itibariyle -31.2 milyar dolarlık dış ticaret açığıyla kendi ligimizde, en fazla dış ticaret açığı veren ülkelerden biriyiz. 12.4 milyar dolarlık yıllık döviz açığımız da dikkati çekiyor. 
2 Dünyada hükümetler dolarla borçlanırken yüzde 2.0 - 5.4, euro ile borçlanırken 2.1 - 2.5 faiz öderken, bizim hükümetimiz Türk lirasıyla borçlanırken yüzde 25 dolayında faiz ödüyor. Dünyada şirketler yüzde 5 - 6 faizle kredi bulurken, bizim şirketlerimizin TL ile aldıkları kredilerin maliyeti yüzde 30 - 40'larda dolanıyor. 
Sorunları unutmayalım. İyiliklere sevinelim. Ama iyiliklerin "sürdürülebilir" iyilikler olmasına dikkat edelim. Unutmayınız, başka ülkeler daha önce koşuya başladığından aramızda büyük mesafe var. Biz hızlı koşarak bu mesafeyi kapamaya mecburuz. 

Türkiye "kendi liginde"hiç de kötü durumda değil Ekonominin milli gelir büyüme hızı Sanayi üretim artış hızı Tüketici fiyatları artışı Türkiye 13.4 12.8 9.0 Arjantin 7.0 8.4 5.8 Brezilya 5.7 9.6 7.2 İsrail 3.0 1.9 0.5 Rusya 7.4 6.8 11.5 Çin 9.6 15.9 5.3 Hindistan 7.4 7.9 4.6 Malezya 8.0 10.6 1.4 Filipinler 6.2 -0.4 6.9 G. Kore 5.5 12.8 3.9 Tayvan 7.7 8.8 2.8 Çek Cum. 4.1 11.0 3.4 Polonya 6.1 13.5 4.6 
Kaynak The Economist, Ekim 9 - 15. 



</TEXT>
</DOC>
