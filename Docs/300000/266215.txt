<DOC>
<DOCNO> 266215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/yazar/pulur.html </URL>
<DATE> 2004/08/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bu dünyanın düzeni pırlantanın KDV'si... 
</HEADLINE>
<TEXT>


BAZI gerçekleri ya anlamıyorlar ya da anlamak istemiyorlar. 
Suyun yüz derecede kaynayıp sıfırın altında donduğunu, ateşin yaktığını, elektriğin çarptığını, dünyanın döndüğünü kabul ediyorlar da, banka batıranların borçlarının "Yaz tahtaya, alırsın haftaya " masalına bağlatılmasına karşı çıkıyorlar. 
Niye 
Çünkü bunun, dünyanın dönmesi, suyun donması kadar doğal ve ispatlanmış bir kural olduğunu içlerine sindiremiyorlar. 
Mesela bizim Güngör Uras... 
Üzüntüsü büyük, geçen pazartesi anlatıyordu 
"Saf ve bakir bir TC vatandaşı olarak, ben onların batırdıkları paraların faturasını kendi çapımda ödüyorum, fatura kapatılıncaya kadar da ödemeye devam edeceğim." 
Ya ne olacaktı 
Kim ödeyecekti 
Bankaları hortumlayanlar mı 

BİR zamanlar biz de öyle sanırdık, yırtınıp dururduk, ama şimdi çok rahatız. 
Niye mi 
Biz, bu dünyaya borçlu geldik, onlar alacaklı Biz çalışıp çabalayacağız, onlar da çalıp çırpacaklar, biz borcumuzu ödeyeceğiz, onlar alacaklarını tahsil edecekler... 
İşte bunu Güngör Uras gibilerine anlatamadık gitti, kartallar kartallarla, serçeler serçelerle uçar, dedik, yine inandıramadık. 
Bu dünyanın düzeni bu... 

YA bunca yılın Doğru Yol Partisi'ne ne oluyor 
Sanki bu işleri hiç bilmezler de... 
Şu lafa bakın "Türkiye'yi krize sürükleyen hükümet zamanında bile, bunlar Kartal Cezaevi'nde yatarlardı " 
Ne yani, adamları tekrar içeri atalım da memleket krize mi girsin " 
Biz ödemezsek, siz ödemezseniz, kim o yatlarda dolaşacak, kim o atlara binecek, kim o katlarda oturup hiçbir şey olmamışçasına yaşayacak 
Ayıptır 
Ama kime laf anlatmaya çalışıyoruz, dinleyen kim 

ŞİMDİ de başka bir şey tutturdular, elmasın pırlantanın, yakutun, zümrüdün, incinin KDV'si sıfırlanmış... 
Neden, niye, niçin 
Hiç bunu sordukları, araştırdıkları yok, hemen münafıklık... 
Simidin KDV'si ile havyarın KDV'si yüzde 18 imiş... 
Evde içilen musluk suyunun da KDV'si yüzde 18, viskinin KDV'si de yüzde 18 imiş... 
Morgda taş üstünde yatan ölüden de yüzde 18 KDV alınıyormuş, beş yıldızlı otelde kalandan da yüzde 18 KDV alınıyormuş... 
Kefen bezinden de yüzde 18 KDV, büyük bir mağazadan alınan elbiseden de yüzde 18 KDV... 
Akıllarınca karşılaştırmayı yapıp milletin gözünü açacaklar 
Geçin, o açılacak gözü bir kalem, umutsuz vaka 

PEKİ, bu elmasın, yakutun, pırlantanın, zümrüdün KDV'sini niye sıfırladılar 
Bunu hiç düşünmezler 
Bu kıymetli taşlar niye alınır 
Kimi eşine alır, kimi metresine, kimi manitasına, kimi de hediye diye alır. 
Bunca büyüğümüzün, Allah bağışlasın evlenme çağında kızı var, oğlu var. 
Böyle düğünlere eli boş gidilir mi 
KDV yüzde 18 olunca takı alıp takmak pahalıya mal oluyor. 
KDV düşünce hediyenin fiyatı da düşer, hediye çoğalır, kuyumcu sürümden kazanır, damat da, gelin de takıdan... 
Şimdi anladınız mı 
Hayır bunu hiç düşünmezler, ille de münafıklık yaparlar. 
Hediye çok gelsin ki, Allah korusun ileride birileri kalkıp "Siz bu serveti nasıl yaptınız " diye abuk sabuk sorular sorarsa cevap hazır olsun 
"Oğlumun ya da kızımın düğününde gelen hediyelerden " 
Şimdi anladınız mı 
Anlaşılan, son düğünlerde işler iyi gitmemiş 



</TEXT>
</DOC>
