<DOC>
<DOCNO> 265199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/spor/spo06.html </URL>
<DATE> 2004/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA başkanlığı hakkım 
</HEADLINE>
<TEXT>


Şenes Erzik, 2006'da yapılacak seçimlere gireceğini açıkladı, "Ancak sayın Johansson devam kararı alırsa o zaman aday çıkmaz" dedi 

BİLAL MEŞE 


'Desteğe hazırım' 
UEFA Asbaşkanı Şenes Erzik, Milliyet'e çarpıcı açıklamalar yaptı. Erzik, Milli Takım uçağıyla davet aldığı için gittiğini belirtti, "Sayın Haluk Ulusoy ile bir problemim yoktu. O da Türk Futbolu'na büyük katkılar yaptı. Levent Bıçakcı ve yönetimi henüz çok yeni. Onların zamana ihtiyacı var. Her zaman destek vermeye hazırım. Benim asıl görevim de bu" dedi. 

Bosque'ye güvenoyu 
BEŞİKTAŞ'IN yeni teknik direktörü Del Bosque'ye de övgüler yağdıran Şenes Erzik sözlerini şöyle sürdürdü "O'nun kariyerine ve kalitesine kimse bir şey diyemez. İlk kez ülke dışına çıkması tek dezavantajı. En güzel örnek Seep Piontek'tir. Türk Futbolu'na inanılmaz katkıları olmuştu. 3.5 yıl kendisine sabır gösterdik. Aynı şey Del Bosque için de geçerli." 

'Gelenekler var' 
ERZİK, 2006'da yapılacak UEFA başkanlığına adaylığını koyacağını da belirterek, "Artık başkanlığın benim hakkım olduğunu düşünüyorum. 15 senedir orada görev aldım. Bir gelenek vardır başkan eğer devam etmek isterse aday çıkmaz. Ben de buna uymak zorunda kalırım. Eğer Lennart Johansson olmazsa kesinlikle adaylığımı koyacağım" ifadelerini kullandı. 


</TEXT>
</DOC>
