<DOC>
<DOCNO> 268575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/dunya/axdun02.html </URL>
<DATE> 2004/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzakerelerde gecikme olmaz 
</HEADLINE>
<TEXT>


GÜVEN ÖZALP Brüksel 


Avrupa Birliği AB Dönem Başkanlığı'nı yürüten Hollanda'nın Dışişleri Bakanı Bernard Bot, aralık ayında Türkiye lehinde bir karar alınması halinde tam üyelik müzakerelerinin derhal başlaması gerektiğini söyledi. Bot, Hollanda'nın AB Komisyonu tarafından 6 Ekim'de yayımlanacak olan İlerleme Raporu'nu beklediğini söyledi. 
Avrupa Parlamentosu Dışişleri Komisyonu'nda AFET konuşan Bot, Hollanda Uluslararası İlişkiler Danışma Konseyi tarafından geçtiğimiz ay yayımlanan ve "Türkiye reformlar gerçekleştirdi, ancak uygulamada eksikler var. Müzakereler 2 yıl içinde başlamalı" tezini işleyen raporun vardığı sonuca katılmadığını ortaya koydu. Bot, "Aralık ayında olumlu bir karar alınması halinde müzakereler derhal başlatılmalı" diye konuştu. Yapılacak değerlendirmede Türkiye için diğer ülkelere uygulanandan farklı ve yeni unsurlar olmayacağını söyleyen Bot, Komisyon'un hazırlayacağı İlerleme Raporu'nun "Gerçekleri dile getiren, adil ve objektif" nitelikte olmasını beklediklerini kaydetti. 


</TEXT>
</DOC>
