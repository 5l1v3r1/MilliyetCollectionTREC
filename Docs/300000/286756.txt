<DOC>
<DOCNO> 286756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/guncel/axgun01.html </URL>
<DATE> 2004/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'tan film gibi kaçış 
</HEADLINE>
<TEXT>


Şoför Mehmet Uğurlu'nun Irak'ta kaçırıldığını televizyonda görüp onu bulmaya giden tanker sahibi Bakay, arkadaşıyla aynı kaderi paylaştı. Tesadüfen aynı evde esir düşen iki arkadaş, kaçmayı başardı 

ADNAN AVUKA Mardin DHA 

Irak'taki ABD birliklerine akaryakıt taşıyan şoför Mehmet Uğurlu, Musul yakınlarında kaçırıldı. Şoförünün peşinden gittiği tankerin sahibi Şükrü Bakay da kaçırılarak Uğurlu ile aynı evde alıkonuldu. Uğurlu ile Bakay kaçmayı başardı. 
Türkiye'den 12 gün önce ayrılan Uğurlu 55 yönetimindeki tanker, Musul yakınlarında yakıldı. Uğurlu da Musul'da bir eve kapatıldı. Olayı televizyondan gören Bakay 33 Uğurlu'yu bulabilmek için Irak'a gitti ve aynı kişiler tarafından kaçırıldı. 
Bakay, tesadüfen Uğurlu'nun kaldığı eve götürüldü. Uğurlu ile Bakay evden kaçış planları yapmaya başladı. Direnişçilerin, özgürlükleri karşılığında istediği 150 bin doları vermeyi kabul ettiklerini belirten Uğurlu, şunları anlattı "Gözlerimiz sürekli bağlı tutuluyordu. Kaçma planları yaparken, evde direnişçilerin olmadığı zamanı kolladık. Pencereden kaçtık. Bir süre sokaklarda koşturduk, bir aracı durdurup peşmergelerin bulunduğu bölgeye, sonra da Türkiye sınırına geldik." 


</TEXT>
</DOC>
