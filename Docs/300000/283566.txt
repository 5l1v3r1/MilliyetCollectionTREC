<DOC>
<DOCNO> 283566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sontur47.html </URL>
<DATE> 2004/10/26/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Felç kalmasına neden olan aracını yaktı .. 
</HEADLINE>
<TEXT>

     Gaziosmanpaşa'da 6.5 yıl önce geçirdiği trafik kazası sonuçu felç olan bir kişi, otomobilini üreten firma aleyhine açtığı davada firmanın hukuk sürecini etkilediği iddiasıyla otomobilini yaktı. 
     Alınan bilgiye göre, TEM Otoyolu Gaziosmanpaşa yol ayrımına gelen Mithat Konak, 6.5 yıl önce burada otomobilinin bariyerlere çarpması sonucu kaza yaptığını belirtti. 
     Aracının hava yastığının açılmaması nedeniyle yaralandığını ve gördüğü tedaviye rağmen felç olarak tekerlekli sandalyeye mahkum kaldığını öne süren Konak, kazada hava yastığının açılmaması nedeniyle otomobil firması aleyhine dava açtığını söyledi. 
     Konak, otomobil firmasının mahkeme sürecini ve istenen bilirkişi raporunu etkilediğini iddia ederek, firmayı protesto amacıyla kaza yaptığı aracını ateşe verdi. 
     Yanan otomobil itfaiye ekiplerince söndürülürken, Mithat Konak ifadesinin alınması için Atışalanı Polis Merkezi'ne götürüldü. 
     
</TEXT>
</DOC>
