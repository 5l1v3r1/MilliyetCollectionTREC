<DOC>
<DOCNO> 271616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sondun05.html </URL>
<DATE> 2004/09/14/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
11 Eylül saldırısının "ikinci derece" kurbanları dava açtı... 
</HEADLINE>
<TEXT>

     ABD'de 11 Eylül saldırılarında yerle bir olan New York'taki Dünya Ticaret Merkezi'nin yıkıntılarını kaldıran işçiler, toz, asbest ve diğer zehirli maddelere karşı korunmaları için gerekli önlemleri almadıkları gerekçesiyle yetkililere karşı dava açtı. 
     Yaklaşık 800 işçinin grup halinde Silverstein Properties ve 1,5 milyon tonluk yıkıntının temizlenmesini üstlenen 4 inşaat şirketi aleyhine açtıkları davada, 11 Eylül saldırılarından ikinci derecede etkilenen kurbanlar için milyarlarca dolar tazminat talep edildi. 
     Grup ayrıca, temizleme işlerinde görevli işçilerin sağlık durumunun 20 yıl süreyle takip edilmesini istedi. 
     İşçilerin çoğunun koruyucu ekipmanı olmadığı, olanların ise bu cihazları nasıl kullanacakları konusunda yeterince bilgilendirilmedikleri iddia edildi ve davacı işçilerden bazılarında değişik hastalıkların semptomlarının görüldüğü belirtildi. 
     Hastalık Kontrol ve Önleme Merkezi'nin geçen hafta sonuçlarını açıkladığı araştırmaya göre, yıkıntıların temizlenmesinde çalışan işçilerde solunum sorunları, astım, sinüzit, sürekli öksürme, burun akıntısı ve nefes darlığı gibi sağlık problemleri ortayı çıktı. 
     
</TEXT>
</DOC>
