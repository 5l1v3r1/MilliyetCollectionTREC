<DOC>
<DOCNO> 271331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sondun18.html </URL>
<DATE> 2004/09/13/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Mona Lisa'nın kimliği belli oldu... 
</HEADLINE>
<TEXT>

     Floransalı bir araştırmacı, Leonardo da Vinci'nin ünlü Mona Lisa Jokond tablosundaki kadının kim olduğunu tespit ettiğini açıkladı. 
     Profesör Giuseppe Pallanti, AFP muhabirine verdiği demeçte, da Vinci'ye modellik eden Jokond'un 1479 Floransa doğumlu Lisa Gerardini olduğunu belirtti. 
     Paris'teki Louvre müzesinde sergilenen ünlü tablodaki Lisa'nın, Francesco del Gioconde ile evlendiğini kaydeden profesör, ''Lisa'nın hayatı Floransa ile Çianti arasında geçti. Ben de bu bölgeden olduğum için hikayesini araştırıp yazmaya karar verdim'' dedi ve kitabının bu yaz piyasaya çıktığını anlattı. 
     Yazar, del Giocondo ailesinin Floransa'da çok tanındığını, da Vinci sülalesiyle de hısım olduğunu belirtti ve arşivlerden yararlanarak hazırladığı kitabında, Lisa ve kocasının yaşadığı değişik yerlerden fotoğrafların da yer aldığını söyledi. 
     Jokond'un kimliği hep tartışılan bir konu oldu. Bazıları, Jokond'un muhayyel bir kadın olduğunu iddia ederken, bazıları bunun da Vinci'nin kendi portresi olduğunu iddia etti. 

     
</TEXT>
</DOC>
