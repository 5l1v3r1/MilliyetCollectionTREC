<DOC>
<DOCNO> 272040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sonspo01.html </URL>
<DATE> 2004/09/15/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
İşte Fenerbahçe'nin muhtemel 11'i... 
</HEADLINE>
<TEXT>

     Fenerbahçe, Avrupa Şampiyonlar Ligi'nde bu gece Çek Cumhuriyeti'nin Sparta Prag takımıyla yapacağı maçın hazırlıklarını tamamladı. 
     Sarı-lacivertliler, teknik direktör Christoph Daum yönetiminde, Samandıra Tesisleri'nde 1 saat 40 dakika süren bir antrenman yaptı. 
     Düz koşu ve ısınma hareketleriyle başlayan idmanda, sarı-lacivertli futbolcular daha sonra dar alanda kısa pas çalıştı. Sakatlığı bulunan Servet'in de katıldığı ve ilk 15 dakikası basına açık antrenman, daha sonra taktik ağırlıklı çift kale maçla sona erdi. 
     Fenerbahçe'nin Sparta Prag karşısına Rüştü, Deniz, Luciano, Servet Fatih , Ümit, Serhat, Aurelio, Alex, Fabiano Nobre , Tuncay, Van Hooijdonk muhtemel 11'iyle çıkması bekleniyor. 
     Öte yandan, Fenerbahçe'nin rakibi Sparta Prag da son çalışmasını, maçın oynanacağı Fenerbahçe Şükrü Saracoğlu Stadı'nda yaparak maç saatini beklemeye başladı. 

     
</TEXT>
</DOC>
