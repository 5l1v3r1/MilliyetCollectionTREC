<DOC>
<DOCNO> 293093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sonsiy10.html </URL>
<DATE> 2004/11/29/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Zirve diplomasisine devam 
</HEADLINE>
<TEXT>

     17 Aralık Zirvesi öncesi Dışişleri Bakanı ve 
     Başbakan Yardımcısı Abdullah Gül, AB başkentlerine gezilerini sürdürüyor. Gül, 1-2 Aralık günlerinde AB'nin yeni üyelerinden Slovenya'ya resmi bir ziyarette bulunacak. 
     Slovenya'da Dışişleri Bakanı İvo Vajgl ile görüşecek olan Gül, Cumhurbaşkanı Janez Drnovsek, Başbakan Arton Rop ve Meclis Başkanı France Cukjati tarafından kabul edilecek. 
     Türkiye-AB ilişkilerinin önemli bir yer işgal edeceği görüşmelerde Gül'ün, Türkiye'nin AB müzakereleri konusundaki kararın alınacağı zirve için Slovenya'dan destek isteyeceği belirtiliyor. 
     Dışişleri Bakanlığı'ndan yapılan açıklamada ise, görüşmelerde Türkiye'nin Avrupa Komisyonu'nun raporu ve tavsiyesine ilişkin görüşlerinin ve zirveden olan beklentilerinin Sloven siyasi liderliğiyle paylaşılacağı kaydedildi. 
     
</TEXT>
</DOC>
