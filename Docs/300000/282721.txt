<DOC>
<DOCNO> 282721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/sonsiy05.html </URL>
<DATE> 2004/10/23/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İnternetten içki ve sigara satışı yasaklandı 
</HEADLINE>
<TEXT>

     İşyerleri ve sanal bir işyerinden internet, televizyon, faks ve telefon gibi elektronik araçlar kullanılarak yapılan sigara ve içki satışlarını yasakladı. 
     Tütün, Tütün Mamülleri ve Alkollü İçkiler Piyasası Düzenleme Kurumu TAPDK , her türlü tütün ürünü ve alkollü içkilerin perakende satışının Tütün Mamülleri, Alkol ve Alkollü İçkilerin Toptan ve Perakende Satışı ile Satış Belgelerine İlişkin Yönetmelik hükümlerine göre TAPDK'dan satış belgesi almış olanlar tarafından, satış belgelerinde yazılı işyerlerinde, doğrudan tüketicilere yapılabileceğini bildirdi. TAPDK'nın Resmi Gazete'de yayımlanan tebliğinde, bu işyerlerinden veya sanal bir işyerinden internet, televizyon, faks ve telefon gibi elektronik ticari araçlar kullanılara her türlü tütün ürünü ve alkollü içki satışı ile satılan ürünün kapıdan teslim edilmesi şeklindeki uygulamaların mümkün olmadığı belirtildi. 
     TAPDK, bu araçları kullanarak alkollü içki ve tütün ürünü satışı yapanların 30 gün içerisinde bu tür satışlarını durdurmalarını istedi. Getirilen yasaklamaya uymayanlara ilgili mevzuat uyarınca adli ve idari yaptırımlar uygulanabileceği uyarısında bulunuldu. 
     
</TEXT>
</DOC>
