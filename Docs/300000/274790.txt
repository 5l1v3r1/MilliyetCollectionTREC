<DOC>
<DOCNO> 274790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/yazar/okur.html </URL>
<DATE> 2004/09/25/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
20 bin uzman aranıyor 
</HEADLINE>
<TEXT>


AKP İstanbul İl Başkanlığı, zina krizi öncesi AB süreciyle ilgili bir yemek düzenlemiş ve sloganı atmıştı "Finish'e 5 Kala" Yani "Bitişe 5 Kala" demişlerdi. 
Büyük hata. Çünkü doğru slogan "Start'a 5 Kala" Yani " Başlangıca 5 Kala" olmalıydı. 
Niye Çok basit. Eğer Türkiye, 17 Aralık'ta AB ile müzakere için bir takvim alabilirse işte asıl zorlu süreç başlayacak, sinirlerimiz çok gerilecekti. Bu durumda siyasetçilerimiz de, sivil toplum kuruluşlarımız da 'demokratikleşme ve sivilleşme' konusunda iyi bir sınavı nasıl vereceklerini gösterme şansına sahip olacaktı. Bu kez olmadı. Yine sınıfta kaldık. 

Sorun çok Kendilerini sivil toplum kuruluşuyuz diye kamuoyuna takdim eden yarı kamusal nitelikli meslek birlikleri var ya, acaba onlar bir haftalık süreçte ne yaptılar Neden sustular Başta TOBB olmak üzere, Türkiye İhracatçılar Meclisi, Türkiye Ziraat Odaları Birliği olmak üzere tüm yarı kamusal birliklere soruyoruz "Sahi siz neredesiniz " Böylesine önemli bir süreçte iktidar partisi dahil olmak üzere parlamento üzerinde nasıl bir baskı kurdunuz Doğruyu ve yanlışı anlatma konusunda ne yaptınız Sürekli Başbakan'la birlikte olmanıza rağmen bu konuda neden bir açıklama yapamadınız, inanın şaşırdık. 
Biliyoruz ki Türkiye için sınav 17 Aralık sürecinden sonra başlayacak. Ve 100 bin sayfalık AB müktesebatı didik didik edilecek. Tam 20 bin uzman bu iş için çalışacak. Ancak biz de 20 bin uzman yok. Şimdi ne olacak Bilmem, soruyoruz... 

AK kadınların atılımı Hal bu iken bir noktada iş yapanı da takdir edelim. Avrupa Birliği İşbirliği Grubu'yla ABİG AKP bir işbirliği yapıyor. Daha doğrusu AKP'li kadınların çıkarması bu. Proje Koordinatörü AKP MKYK üyesi Ayşe Böhürler. 
AB müzakere sürecinde Avrupa kamuoyuna Türkiye, kültürel ve dini değerleri ve uyumu konusunu tartışmaya açıyorlar. "Türkiye'de Kadın - Erkek Cinsiyet Eşitliği" üst başlığı altında töre cinayetlerinin de tartışılacağı toplantılar dizisinin ilki 6 Kasım'da Hollanda'da Lahay'de yapılıyor. Sırada diğer Avrupa şehirleri var. 
Dolayısıyla, süreçle ilgili önemli bir adım. Darısı kendine sivil toplum kuruluşu diyen yarı kamusal meslek birlikleri ile AKP'li beylerin başına. 
Ne diyelim.. 



</TEXT>
</DOC>
