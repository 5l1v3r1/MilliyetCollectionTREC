<DOC>
<DOCNO> 265180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/siyaset/siy02.html </URL>
<DATE> 2004/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal 'Susurluk' yeniden gündemde 
</HEADLINE>
<TEXT>


BALIKESİR DHA 


CHP Genel Başkanı Deniz Baykal, Alaattin Çakıcı'nın kaçışıyla ilgili soruşturma ve gelişmeleri değerlendirirken, "Hükümet olayı tribünden seyrediyor" dedi. Siyaset - ticaret - mafya üçgenine benzer bir olayın tekrar gündeme geldiğini belirten Baykal, şöyle konuştu "Ülkemizin yüksek anayasal kuruluşlarının yeraltı dünyasıyla etkileşim içinde bulunduğuna tanık olmak, bizi, yürekten yaraladı. Konunun birdenbire böyle iddialı bir biçimde gündeme gelmiş olmasının altında neler yatıyor, bu da bizi düşündürüyor. Bu konunun arkasında hangi hesaplar var, bunun da aydınlığa kavuşturulmasını bekliyoruz." 
Baykal, MİT ve Yargıtay'ın her türlü kuşkudan, söylentiden, hukuk dışı etkiden arındırılmış tutulmasının en temel ihtiyaç olduğunu belirterek, "Türkiye'nin bunlardan kurtarılması en öncelikli işimiz. Bu konuda bütün yanlışlıkları ortaya koyacağız. Kurumlarımızı da korumaya özen göstereceğiz" dedi. 



</TEXT>
</DOC>
