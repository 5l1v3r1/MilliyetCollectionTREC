<DOC>
<DOCNO> 274049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sontur32.html </URL>
<DATE> 2004/09/22/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Korkunç cinayet .. Kayıp 10 yaşındaki çocuk parçalanmış halde bulundu 
</HEADLINE>
<TEXT>

     Çorum'da 3 gündür kayıp olan ilköğretim okulu öğrencisi, bir apartman dairesinde parçalanmış halde bulundu. 
     AA muhabirinin aldığı bilgiye göre, bir ihbarı değerlendiren polis ekipleri, Üçtutlar Mahallesi'nde, Mustafa E'ye ait apartman dairesine düzenlediği operasyonda, bir çocuğun parçalara ayrılmış cesediyle karşılaştı. 
     Yapılan araştırmada, cesedin İnkılap İlköğretim Okulu 5 A sınıfı öğrencisi Recep Çıkık'a 10 ait olduğu belirlendi. 
     Recep Çıkık'ın ailesi, AA muhabirine, çocuklarının 3 gündür kayıp olduğunu ve bulunması için polise başvurduklarını söyledi. 
     Gözaltına alınan Mustafa E'nin, ''kronik şizofreni hastası olduğu'' ve 1999 yılında Samsun Ruh ve Sinir Hastalıkları Hastanesi'nden rapor aldığı bildirildi. 
     İşsiz ve bekar olan Mustafa E'nin ailesini evden kovduğu ve yalnız yaşadığı öğrenildi. 
     
</TEXT>
</DOC>
