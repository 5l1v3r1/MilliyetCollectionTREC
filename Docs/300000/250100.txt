<DOC>
<DOCNO> 250100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/ekonomi/eko13.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Halis Toprak, ifadesini gözyaşları içinde verdi 
</HEADLINE>
<TEXT>


NEZİH GÜROL İstanbul 

Toprakbank'ın kaynaklarını off - shore hesaplarına aktarmak ve grup şirketlerine usulsüz kredi vermekle suçlanan bankanın eski sahibi Halis Toprak, ifade verirken ağladı. 
Toprak, "Tasarruf Mevduatı Sigorta Fonu TMSF ile anlaştık. 500 trilyon liralık borç nedir ki BDDK raporuna göre Toprak'ın eski bankasına 485 milyon dolar, diğer Fon bankalarına 54 milyon dolar, toplam 539 milyon dolar - 804 trilyon lira - borcu bulunuyor. Benim üzüldüğüm çocuklarım ve mesai arkadaşlarımın suçlanması" dedi. 
İstanbul 8. Ağır Ceza Mahkemesi'ne görülen dünkü duruşmaya, Halis Toprak ve oğlu Ahmet Toprak'ın da aralarında bulunduğu 15 sanık geldi. TMSF ile anlaşmak üzere olduğunu belirten Toprak, "Ayrıntılar üzerinde konuşuyoruz. Bütün borcumu ödeyeceğim" dedi. Toprak, Mahkeme Başkanı'nın, "Oğlun Mehmet neden gelmiyor. İfadesi bile alınamamış" sorusu üzerine, "İngiltere'de eğitim görüyor. O daha çocuk" diyerek ağladı. Başkan'ın, '26 yaşında çocuk mu olur ' sorusu üzerine Toprak, "O benim gözümde daha çocuk" dedi. Oğlu Türkiye'ye gelse, tekrar çıkamayacağını söyleyen Toprak, kendisinin de yurtdışı yasağı nedeniyle mezuniyet törenine gidemediğini anlattı. 


</TEXT>
</DOC>
