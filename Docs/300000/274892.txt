<DOC>
<DOCNO> 274892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/son/sontur18.html </URL>
<DATE> 2004/09/25/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Düğün alayını götüren traktör devrildi 12 yaralı... 
</HEADLINE>
<TEXT>

     Çorum'un Sungurlu İlçesi'nde düğün alayını götüren 2 traktörün devrilmesi sonucu 12 kişi yaralandı. 
     AA muhabirinin aldığı bilgiye göre, Sungurlu'ya bağlı Demirşeyh Beldesi girişinde Akdere Köyü'nden Eşme Köyü'ne düğüne gidenleri taşıyan Erdoğan K. 16 idaresindeki 19 ER 160 plakalı traktörle, Muharrem Atılgan yönetimindeki ve plakası bulunmayan traktörün römorkları birbirine çarptı. 
     Çarpmanın etkisiyle devrilen 2 traktörde bulunan Ramazan Büyükkayıkçı 24 , Münevver Kırhan 21 , Leyla Kırhan 17 , Elif Atılgan 15 , Bahar Kırhan 14 , Ramazan Ayçiçek 44 , Mustafa Katılmış 30 , Serap Kurnaz 14 , Sıdıka Kayaalp 23 , Raziye Savaş 48 , Bekir Savaş 12 , Selma Nur Savaş 4 yaralandı. Yaralılar, Sungurlu Devlet Hastanesi'nde tedavi altına alındılar. 
     Jandarma yetkilileri, ehliyeti bulunmayan her iki sürücünün de gözaltına alındığını ve olayla ilgili soruşturmanın devam ettiğini kaydettiler. 
     
</TEXT>
</DOC>
