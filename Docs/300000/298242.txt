<DOC>
<DOCNO> 298242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sonspo08.html </URL>
<DATE> 2004/12/16/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Mehmet Okur yine double-double yaptı... 
</HEADLINE>
<TEXT>

     ABD Profesyonel Basketbol Ligi'ne NBA dün yapılan 10 maçla devam edildi. 
     Ligde dün akşam 23. maçına çıkan Mehmet Okur'un takımı Utah Jazz, deplasmanda Phoneix Suns'a 108-86 yenildi. Suns önünde farklı yenilen Utah Jazz'da Mehmet Okur, ilk 5'te başladığı maçta 30 dakika sahada kaldı ve 11 sayı, 11 ribaunt, 3 asist ve 1 top çalmayla oynadı. Üst üste üçüncü kez double-double yapmayı başaran Okur, 2 sayılık atışlarda 9'da 4 ve serbest atışlarda 4'te 3 isabet yakaladı. 
     Jazz'da Carlos Boozer, 19 sayı, 11 ribaunt ve 2 asistlik performans sergilerken, 16 sayı, 6 ribanut ve 1 asistle oynayan Raja Bell ile birlikte 15 sayı ve 2 ribauntla maçı tamamlayan Matt Harpring de farklı yenilgiyi engelleyemedi. 
     Sezona çok iyi bir başlangıç yapan ve şu anda NBA ligindeki en az yenilgi alan takım olan Phoneix Suns, ligde dün akşam çıktığı 23. maçından 19. galibiyetini alarak, lig tarihinin en iyi 2. başlangıcını yapan takım oldu. 
     Suns'da Joe Johnson, 30 sayıyla sezonun en iyi rakamına ulaşırken, 6 ribaunt ve 1 asistlik performansıyla da gecenin yıldızı oldu. 19 sayı, 4 ribaunt ve 1 asistle oynayan Amare Stoudemire'nin yanı sıra, 16 sayı ve 13 ribauntla double-double yapan Shawn Marion, takımlarının galibiyetinde etkili oldular. 
     
     HİDAYET 7 SAYI ATTI, MAGIC SPURS'A 94-91 YENİLDİ 
     Doğu Konferansı Güneydoğu Grubu'nda yeralan Orlando Magic, San Antonio Spurs'a deplasmanda 94-91 yenilerek, grubunda 3. sıraya geriledi. 
     Magic'te Hidayet Türkoğlu, yedek başladığı maçta 24 dakika forma şansı buldu ve 7 sayı, 3 ribaunt ve 1 asistle maçı tamamladı. 
     Cuttino Mobley'in 21 sayı, 7 ribaunt ve 2 asistle oynadığı maçta, Steve Fracis'in 20 sayı, 2 ribaunt ve 9 asistlik performansı galibiyet için yeterli olmadı. 
     Batı Konferansı Güneybatı Grubunda aldığı 18 galibiyetle liderliğini sürdüren San Antanio Spurs'ta Tim Duncan 24 sayı, 14 ribaunt, 1 asist ve 4 blokla maçın en skorer ismi olurken, Spurs'un Arjantinli yıldızı Emanuel Ginobili, 17 sayı, 4 ribaunt ve 4 asistle, Fransız oyun kurucu Tony Parker da 13 sayı, 6 ribanut ve 3 asistle galibiyeti getiren isimler oldular. 
     Ligde dün yapılan maçlarda alınan sonuçlar şöyle 
     Denver Nuggets-Boston Celtics 100-99 . 
     Cleveland Cavaliers-Portland Trail Blazers 112-88 . 
     Miami Heat-Washington Wizards 98-93 . 
     Toronto Raptors-Minnesota Timberwolves 96-90 . 
     New Orleans Hornets-Golden State Warriors 98-89 . 
     Detroit Pistons-New York Knicks 94-93 . 
     Chicago Bulls-Memphis Grizzlies 96-88 . 
     . 
     Houston Rocket-92 Atlanta Hawks 92-69 . 
     
</TEXT>
</DOC>
