<DOC>
<DOCNO> 266957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sontur13.html </URL>
<DATE> 2004/08/27/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Konya'da tüp patladı 6 yaralı 
</HEADLINE>
<TEXT>

     Konya'da bir lokantada tüp patlaması sonucu 6 kişi yaralandı. 
     Edinilen bilgiye göre, Ankara Caddesi Belh Kavşağı yakınlarında bulunan Şenay Restoran'da mutfak tüpünden sızan gazın alev alması sonucu patlama meydana geldi. 
     Patlama sonucu restoranın ve çevresinde bulunan iş yerlerinin camları kırılırken, içerde ve iş yerinin önünde bulunan Meliha Mazlum 51 , Fatma Yıldız 25 , Mehmet Mumcu 19 , Şerife Uygar 25 , Necip Yar 25 ile Yunus Gencay 15 çeşitli yerlerinden yaralandı. 
     Konya'da tüpten sızan gazın alev alarak patlaması sonucu yaralananlardan 5'inin sağlık durumlarının iyi olduğu bildirildi. 
     Şenay Restoran'da meydana gelen patlamada yaralanarak Konya Numune Hastanesi'ne kaldırılan Necip Yar 25 ile Yunus Gencay'ın 15 olayı vücutlarındaki küçük kesik ve yanıklarla atlattığı öğrenildi. 
     Başkent Üniversitesi Konya Araştırma ve Uygulama Hastanesi'ndeki Meliha Mazlum 51 ve Mehmet Mumcu 19 ile Selçuk Üniversitesi SÜ Tıp Fakültesi Hastanesi'nde tedavisi süren Fatma Yıldız'ın da sağlık durumlarının iyi olduğu bildirildi. 
     Durumu ağır olan Şerife Olgar'ın 25 ise SÜ Tıp Fakültesi Hastanesi'nden Konya SSK Hastanesi'ne sevk edildiği bildirildi. 
     

     
</TEXT>
</DOC>
