<DOC>
<DOCNO> 271516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/astro/index.html </URL>
<DATE> 2004/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Mars geliyor 
</HEADLINE>
<TEXT>


Savaş ve terörü de simgeleyen Mars bugün çok etkin durumda. Gerçekleşen yeniay herkesi harekete geçirmekte ve huzur bulmak pek olmayacak. Duygusal alanda, ani tepkilerden ve sürekli eleştirmekten uzak durmalıyız.Koç'lar tamamlanması gereken konularda organize olabilecek durumdalar. Sağlık konusunda ilerleme kaydedebilecekleri şanslar var. Boğa'lar rahat bir günde sayılırlar. Başkalarına da katkıda bulunabilir, enerjilerini pratiklikle birleştirerek yaratıcı alanda yenilikler yapabilirler. İkizler değişikliklere açık durmalılar. Beklenmedik gelişmeler nedeniyle hızlı hareket etmeleri gerekebilir. Bu arada ev ya da yerleşim konularıyla uğraşacaklar. Yengeç'ler beklenmedik kısa yolculuklar yapabilir. Alacakları haberler onları sevindirecek. Kardeşler ve komşulardan gelecek destekler var. Aslan'lar maddi konularda çabalarının karşılığını alacaklar. Ancak harcamalarında abartıya kaçmadan hareket etmeliler. Başak'lar burçlarındaki Ay sayesinde ilgi topluyorlar. Duygusal olarak kendilerini ifade etmekten memnunlar. Eve ait uğraşlar ve hızlı adımlar öne çıkıyor.Terazi'ler hayal kurmayı bırakmalı ve ileriye dönük planlar yapmalılar. Kendilerini gereksiz yere yıpratmak yerine yeni düşünceler içinde olmalılar. Akrep'ler yeniliklere açıklar ve ortaklaşa konularda keyif duyabilirler. Alacakları önerileri yapıcı kullanarak grup çalışmalarında başarı sağlayabilirler. Yay'lar iş hayatında planlı oldukları sürece başarıya açıklar. Üstlerle ilişkilerde ölçülü ve yapıcı olmakta fayda var. Oğlak'lar kendilerini ortaya koyacakları gelişmelerle karşı karşıya. Yabancılarla bir araya gelmek ve başarılı olmak çok kolay görünüyor. Kova'lar işlerini iyi planlamak ve gerçekçi adımlar atmaktan yanalar. Ortaklaşa para konularında olumlu gelişmeler var. Balık'lar ilişkiler açısından bereketli bir gündeler. Aceleci olmamalılar. Duygusal alanda öğrenecekleri çok şey bulunuyor. 

</TEXT>
</DOC>
