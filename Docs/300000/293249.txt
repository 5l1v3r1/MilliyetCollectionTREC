<DOC>
<DOCNO> 293249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/guncel/gun04.html </URL>
<DATE> 2004/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tuzluklara bile zehir doldurduk' 
</HEADLINE>
<TEXT>


Çürükkaya, 1991'de 5 komutanı zehirlemeye kalkışan 2 erin ağzından o günü anlattı 

NAMIK DURUKAN Ankara 

Eski GATA Komutanı Ömer Şarlak'ın "Kışladan Kampüse" kitabında anlattığı 5 kuvvet komutanını zehirleme eylemini yapan 2 erin, olayı Bekaa Vadisi'ndeki PKK kampı sorumlusuna anlattığı ortaya çıktı. Bir dönem kampın sorumlusu olan Selim Çürükkaya, "www.rizgari.com"da Batmanlı Mustafa diye tanınan askerin ağzından olayı şöyle anlattı "Lokantada çalışan Osman'la zehirlemeyi planladık. Örgütün İstanbul sorumlusu karşı çıktı, ısrar edince hayvan zehri getirdi. O gün bütün yemeklere, tatlılara, tuzluklara, limonluklara kattık. Komutanlar askerlerle yedi. Kahvelerini biz hazırladık, Genelkurmay Başkanı Doğan Güreş, kahveden bir yudum alıp daha ben odadayken 'bu kahve çok acı' dedi. Osman'la hızla kaçtık. Paşaların yemeğini yiyen özel tim elemanları kusuyordu." Çürükkaya, "Öcalan duyunca küplere bindi. İkisini de güneybatıya gönderdi ve ölüm haberleri geldi" dedi. 


</TEXT>
</DOC>
