<DOC>
<DOCNO> 276987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/son/sonspo22.html </URL>
<DATE> 2004/10/03/ </DATE>
<TIME> 21.35 </TIME>
<AUTHOR>  </AUTHOR>
<HEADLINE>
Konyaspor maçının ardından... 
</HEADLINE>
<TEXT>

     Konyaspor Teknik Direktörü Saffet Susiç, aldıkları galibiyette şansın önemli rol oynadığını söyledi. 
     Susiç, oldukça zor geçen maçta 3 puanı alan oyuncularını yürekten kutladığını belirterek, özellikle ilk yarıda çok güzel oynadıklarını kaydetti. 
     İkinci yarıdaki defans hatalarına karşın maçta galip gelmeyi başardıklarını ifade eden Susiç, ''Maç benim için iyi bir gözlem oldu. Galibiyette şans önemli rol oynadı. 3 puan için mutluyuz'' dedi. 
     Gençlerbirliği Antrenörü Metin Diyadin ise kendileri açısından çok talihsiz bir maç olduğunu bildirdi. 
     Bireysel hatalar yüzünden maçı kaybettiklerini vurgulayan Diyadin, ''Bu tür maçlar çok nadir oynanır. Galibiyeti hak eden taraf bizdik ama olmadı. Gençlerbirliği iyi kadroya sahip. Artık önümüzdeki maçlara bakacağız'' diye konuştu. 
     
</TEXT>
</DOC>
