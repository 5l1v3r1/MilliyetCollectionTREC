<DOC>
<DOCNO> 295465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sondun11.html </URL>
<DATE> 2004/12/07/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Eurling "Bu uzlaşmaz tavır, Türk insanını AB'den uzaklaştırır'' 
</HEADLINE>
<TEXT>

     
     Mehmet ÇİFTÇİ İSPANYA, DHA 
     

HOLLANDALI Hıristiyan Demokrat Partili Parlamenter Camiel Eurling, Türk hükümetinin uzlaşmaz tavrının', Türkiye'deki AB karşıtlarını daha fazla harekete geçirdiğini ileri sürdü. Eurling, "Bu uzlaşmaz tavır, Türk insanını AB'den uzaklaştırır'' dedi. 
     Avrupa Parlamentosu Başkanı Josep Borell ile birlikte Türkiye'de incelemelerde bulunan Hollandalı Hıristiyan Demokrat Partili Parlamenter Camiel Eurling, ülkesine döner dönmez Türkiye'ye karşı uyarılarda bulunarak, Türk hükümetinin uzlaşmaz tavrının' Türkiye'deki AB karşıtlarını daha fazla harekete geçirdiğini ileri sürdü. Türkiye'nin, AB isteklerine karşı güçlü bir direnç gösterdiğini belirten Eurling, "Türkiye malesef isteklerimize karşı taviz vermeye yanaşmıyor, yanaşmadığı gibi bazı kurumları baskı altında tutarak kendi isteklerini yerine getirtmeye çalışıyor. Bu uzlaşmaz tavır, Türk insanını AB'den uzaklaştırır'' diye konuştu. Türkiye'nin AB ile görüşmelere başlaması için bazı ek şartları yerine getirmesi gerektiğini de söyleyen Eurling, Türkiye'nin dini özgürlükler ve insan hakları konusunda gösterdiği başarıların yanı sıra, diğer AB ülkeleri gibi özgür' olması halinde üye olabileceğini belirtti. 
     Camiel Eurling, ziyaretlerinde Türk hükümeti ile iki kez görüşmeler yaptıklarını ve bunların planlanandan daha uzun ve çok güçlü geçtiğini belirtti. Eurling, bu görüşmelerde Türk yetkililere, Kürtlere daha fazla özgürlük verilmesini istediklerini' ilettiklerini ifade etti. 
     
</TEXT>
</DOC>
