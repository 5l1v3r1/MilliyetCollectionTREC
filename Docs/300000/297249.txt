<DOC>
<DOCNO> 297249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/soneko29.html </URL>
<DATE> 2004/12/13/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Bütçe yılın 11 ayında 24.3 trilyon lira açık verdi... 
</HEADLINE>
<TEXT>

     Bu yılın 11 ayında bütçe, toplam 24 katrilyon 394 trilyon lira açık verdi. Aynı dönemde faiz dışı fazla ise 27 katrilyon 906 trilyon lira olarak gerçekleşti. 
     Bu arada Bütçe uygulamaları itibarıyla Kasım ayında kaydedilen en önemli gelişmenin, bütçenin 418 trilyon lira lira fazla vermesi olduğu vurgulandı. 
     Maliye Bakanlığı Kasım ayı ve 11 aylık bütçe uygulama sonuçlarını açıkladı. 
     Buna göre Ocak-Kasım ayında bütçe giderleri 123 katrilyon 117 trilyon lira, bütçe gelirleri 98 katrilyon 723 trilyon lira olarak gerçekleşirken, bütçe açığı 24 katrilyon 394 trilyon lira oldu. 
     Bütçe giderleri içinde personel giderleri 26 katrilyon 776 trilyon lira, sosyal güvenlik kurumlarına devlet pirim ödemeleri 3 katrilyon 472 trilyon lira, mal ve hizmet alımları 7 katrilyon 964 trilyon lira, faiz giderleri 52 katrilyon 300 trilyon lira, cari transferler 25 katrilyon 720 trilyon lira, sermaye giderleri 5 katrilyon 28 trilyon lira,, sermaye transferleri 271 trilyon lira ve borç verme 1 katrilyon 549 trilyon lira olarak gerçekleşti. 
     
     KİT'LERE 801 TRİLYON LİRA SERMAYE TRANSFERİ 
     Alt düzey harcama kalemlerinden, Sağlık harcamalarına 1 katrilyon 962 trilyon lira, sosyal güvenlik kurumlarına 18 katrilyon 135 trilyon lira, KİT'lere 801 trilyon lira sermaye niteliğinde transfer yapılırken, tarımsal destekleme ödemeleri 2 katrilyon 954 trilyon lira, iç borç faiz ödemeleri 46 katrilyon 373 trilyon, dış borç ve diğer faiz ödemelerine 5 katrilyon 927 trilyon lira olarak gerçekleşti. 
     
     OCAK-KASIM GELİRLERİ 
     Ocak-Kasım döneminde toplam 98 katrilyon 723 trilyon lira olarak gerçekleşen gelirlerde, vergi gelirleri 81 katrilyon 47 trilyon, vergi dışı gelirler 15 katrilyon 89 trilyon lira, sermaye gelirleri 139 trilyon lira, alınan yardım ve bağışlar 761 trilyon, katma bütçe öz gelirleri 1 katrilyon 688 trilyon lira olarak gerçekleşti. 
     
     BÜTÇE AÇIĞI, ÖNCEKİ YILA GÖRE YÜZDE 26.1 DÜŞTÜ 
     Bu arada Bakanlık açıklamasında, 11 aylık dönemde gerçekleşen faiz dışı fazlanın 27 katrilyon 906 trilyon lira olduğu dikkate alındığında, ''yıl sonu hedefine ulaşılmasında herhangi bir sorunla karşılaşılmayacağının açıkça görüldüğü'' vurgulandı. 
     Açıklamaya göre bütçe açığı, 2003 yılı ocak-kasım döneminde 33 katrilyon 3 trilyon lira iken, bu yıl aynı dönemde yüzde 26.1 oranında düşüş göstererek 24 katrilyon 394 trilyon lira olarak gerçekleşti ve bütçe açığının makul seviyelere inmesi yönündeki eğilimini sürdürdü. 
     2004 yılı bütçe hedefinin 45 katrilyon 836 trilyon lira olduğu hesaba katıldığında, onbir aylık dönemde gerçekleşen bütçe açığının, yıl sonu hedefinin yüzde .2'sine tekabül ettiğine işaret edildi. 
     Açıklamaya göre, Ocak-Kasım 2004 döneminde, konsolide bütçe ödeneklerinin yüzde 82.1'i kullanılırken, geçen yılın aynı döneminde, bütçe giderleri gerçekleşmesinin yıl sonu gerçekleşmesine göre yüzde 86.7 olduğu dikkate alındığında, mali disipline sıkı sıkıya bağlı kalındığı görüldü. 
     
     BÜTÇE GELİRLERİ, HEDEFLERE UYGUN GERÇEKLEŞTİ 
     Bütçe gelirlerinin de, hedeflere uygun olarak gerçekleştiği vurgulanırken, onbir aylık dönemde, konsolide bütçe gelirleri hedefinin yüzde 94.8'ine, vergi gelirleri hedefinin ise yüzde 91.2'sine ulaşıldığı bildirildi. 
     Bakanlık açıklamasında, 2004 yılı 11 aylık dönemine ilişkin bu sonuçların, yıl sonu itibariyle bütçe hedeflerinin gerçekleşeceğini göstermekte olduğu da vurgulandı. 
     
     KASIM AYI GERÇEKLEŞMELERİ 
     Öte yandan Kasım ayında Konsolide bütçe giderleri 11 katrilyon 17 trilyon lira, konsolide bütçe gelirleri 11 katrilyon 435 trilyon lira olurken, bütçe fazlası 418 trilyon lira olarak gerçekleşti. 
     Kasım ayında faiz dışı fazla ise 3 katrilyon 685 trilyon lira oldu. 
     11 katrilyon 17 trilyon lira olarak gerçekleşen bütçe giderleri içinde personel giderleri 2 katrilyon 389 trilyon, sosyal güvenlik kurumlarına devlet primi ödemeleri 321 trilyon, mal ve hizmet alımları 1 katrilyon 620 trilyon, faiz giderleri 3 katrilyon 268 trilyon, cari transferler 2 katrilyon 195 trilyon, sermaye giderleri 1 katrilyon 11 trilyon, sermaye transferleri 62 trilyon, borç verme 151 trilyon lira olarak gerçekleşti. 
     
     KASIM AYI GELİRLERİ 
     11 katrilyon 435 trilyon lira olarak gerçekleşen konsolide bütçe gelirlerinin, 9 katrilyon 875 trilyon lirası vergi gelirlerinden, 1 katrilyon 323 trilyon lirası vergi dışı gelirlerden, 11 trilyon lirası sermaye gelirlerinden, 57 trilyon lirası alınan bağış ve yardımlardan, 169 trilyon lirası katma bütçe öz gelirinden oluştu. 
     
     UZUN ARADAN SONRA BÜTÇE FAZLA VERDİ 
     Açıklamada, Kasım ayında bütçenin 418 trilyon lira fazla verdiğini hatırlatılırken, bütçe uygulamaları itibariyle Kasım ayında kaydedilen en önemli gelişmenin, ''bütçe gelirleri toplamının, bütçe giderleri toplamını aşması'' olduğuna dikkat çekildi. 
     Bu gelişmenin Kasım ayına münhasır olduğu vurgulanırken, yıllık bütçe uygulamalarına ilişkin değerlendirmelerin ise genel bütçe hedeflerine göre yapılması gerektiği kaydedildi. 
     Açıklamada bu gelişmenin ayrıca, ''mali disiplinin güçlendirilmesi, sürdürülebilir bir bütçe performansına ulaşması ve kaynak-harcama dengesinin kurulması'' açısından çok önemli ilerlemeler kaydedildiğinin önemli göstergesi olduğu da ifade edildi. 
     
</TEXT>
</DOC>
