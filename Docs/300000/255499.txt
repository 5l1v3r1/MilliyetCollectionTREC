<DOC>
<DOCNO> 255499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/ekonomi/eko02.html </URL>
<DATE> 2004/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Verimlilik yüzde 11 arttı 
</HEADLINE>
<TEXT>


Büyümenin verimlilikle sağlandığı doğrulandı. İlk üç ayda çalışan sayısı binde 6, verimlilik yüzde 11 yükseldi 

EKONOMİ SERVİSİ 

Yılın ilk çeyreğinde yüzde 12.4 büyüyen Türkiye ekonomisinin üretim artışını verimlilikle sağladığı rakamlarla doğrulandı. İlk üç ayda imalat sanayinde üretimde çalışan kişi sayısı binde 6 gibi küçük çaplı bir yükseliş gösterirken kişi başına üretim kısmi verimlilik yüzde 11 arttı. 

İstihdama yansımadı 
Devlet İstatistik Enstitüsü, dün 2004 ilk çeyrek imalat sanayi verimlilik rakamlarını açıkladı. Buna göre, imalat sanayinde ilk üç ayda kısmi verimlilik yüzde 11, çalışılan saat başına üretim ise yüzde 8.6 arttı. Bu artışlar istihdama ise fazla yansımadı. DİE rakamlarına göre, ilk çeyrekte üretimde çalışanlar binde 6, çalışılan saat ise yüzde 2.9 arttı.Verimlilik devlette yüzde 17.2 özelde yüzde 11.6 artarken saat başına üretim ise kamuda yüzde 15, özelde yüzde 9.1 yükseldi. Kamuda çalışan sayısı yüzde 13.7, çalışılan saat ise yüzde 12.1 düşerken özelde çalışanların sayısı yüzde 2.4, çalışılan saat de yüzde 4.7 arttı. 
İlk çeyrek sonuçları 2003 yılının son çeyreğine göre değerlendirildiğinde ise verimlilik toplamda yüzde 3.6 düştü. Düşüş özel sektörde yüzde 5.7 olurken IMF isteğiyle istihdamın azaltıldığı kamu sektöründe verimlilik ilk çeyrekte geçen yılın son çeyreğine göre yüzde 11.6 yükseldi. 

Kamuda çalışan sayısı yüzde 13.7 azaldı Veriler Değişim Kişi başı verimlilik 11.0 - Kamu kesimi 17.2 - Özel sektör 11.6 Saat başına üretim 8.6 - Kamu kesimi 15.0 - Özel sektör 9.1 Çalışan sayısı 0.6 - Kamuda çalışanlar - 13.7 - Özel sektör 2.4 Çalışılan saat 2.9 - Kamu kesimi - 12.1 - Özel sektör 4.7 


</TEXT>
</DOC>
