<DOC>
<DOCNO> 267243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/ekonomi/eko09.html </URL>
<DATE> 2004/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yeni yatırım olmazsa ihracat hedefleri tutmaz' 
</HEADLINE>
<TEXT>


ANKARA Milliyet 

Türkiye İhracatçılar Meclisi Başkanı Oğuz Satıcı, ihracatta gelecek yıllar için konulan hedeflerin tutması için yeni yatırımın şart olduğunu, ancak yatırımların önündeki engellerin sürdüğünü bildirdi. 
Satıcı, Yatırım Ortamı İyileştirme Koordinasyon Kurulu toplantısında yaptığı konuşmada, tüm sıkıntılara rağmen, iharacatta önemli bir artış trendi yakalandığını söyledi. 
Türkiye'nin 2006 için 75, 2010 yılı için 100, 2023 yılı için de 500 milyar dolarlık ihracat hedefi koyduğunu hatırlatan Satıcı, "Bu hedefi yakalamanın olmazsa olmaz şartı yeni yatırımlardır" dedi. 
Satıcı, sanayicinin k rlılıkların düşmesi nedeniyle yatırım eğiliminde son aylarda ciddi bir azalma olduğunu belirtti. Gelecek yıl kotaların kalmasıyla tekstil gibi atıl kapasite kullanan yatırım alanlarının cazibesini yitireceğini anlatan Satıcı, bu gelişmeleri uluslararası yatırımcıların da izlediğini kaydetti. 



</TEXT>
</DOC>
