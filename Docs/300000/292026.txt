<DOC>
<DOCNO> 292026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/soneko25.html </URL>
<DATE> 2004/11/25/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
İMKB'den THY duyurusu... İşlem sırası halka arz sürecinde kapatılacak 
</HEADLINE>
<TEXT>

     İstanbul Menkul Kıymetler Borsası İMKB Başkanlığı, THY'nin ÖİB'ye ait hisselerinin yurt içinde ve yurt dışında bulunan yatırımcılara arz yoluyla satılması ve satışın İMKB Toptan Satışlar Pazarı'nda gerçekleştirilmesiyle ilgili bir duyuru yayınladı. 
     Türk Hava Yolları A.O'nun THY 175 trilyon lira olan çıkarılmış sermayesinin yüzde 20'sine tekabül eden ve Özelleştirme İdaresi Başkanlığı'na ÖİB ait 35 trilyon lira ve ek satışa konu olabilecek 5 trilyon 250 milyar lira nominal değerli A grubu nama yazılı hisse senetlerinin yurt içinde ve yurt dışında bulunan yatırımcılara İş Yatırım Menkul Değerler A.Ş İş Yatırım aracılığıyla halka arz yoluyla satılması ve satışın İMKB Toptan Satışlar Pazarı'nda gerçekleştirilmesi ile ilgili olarak İMKB Başkanlığı tarafından yapılan duyuruda, işlem esasları, THY hisselerinin işlem sırası, takas işlemleri ve kamunun aydınlatılması konularındaki ayrıntılara yer verildi. 
     İşlem esaslarına ilişkin olarak SPK'nın 11 Kasım 2004 tarih ve OFD 2475-41410 sayılı yazısı dikkate alınarak, söz konusu halka arzda, halka arz fiyatının TSP Genelgesi'nde yeralan yüzde 20 marj dahilinde olması gerektiğine işaret edilen duyuruda, ancak yatırımcı talebini teşvik etmek amacıyla farklı yatırımcı gruplarına ve farklı ödeme koşullarına bağlı iskonto uygulamaları sonucunda oluşacak fiyatların, TSP Genelgesi'nin ''İşlem Fiyatı'' başlıklı maddesinin A b bendi çerçevesinde fiyat marjları dışında oluşabilmesine karar verildiği belirtildi. 
     
     HİSSELERİN İŞLEM SIRASI... 
     Duyuruda, THY hisse senetlerinin işlem sırası ile ilgili olarak da şu kararın verildiği ifade edildi 
     ''1. THY hisse senetlerinin işlem sırasının Özelleştirme İdaresi Başkanlığı'nın 23 Kasım 2004 tarih ve B.02.1.ÖİB.0.10.00.01 12105 sayılı yazısında yer alan talebi doğrultusunda, kesin talep toplama dönemine ilişkin halka arz sirkülerinin ilan edildiği günden başlayarak Toptan Satışlar Pazarı'nda gerçekleştirilecek satışı izleyen güne kadar kapatılmasına, 2. Borsa'da hisse senedi işlem sırası 5 işgününden uzun süre kapatılan şirketlerin hisse senetlerinin Borsa dışı işlemlere tabi olmasına ilişkin 19 Temmuz 2002 tarih ve 35 1059 sayılı toplantısında karara bağlanan Kurul düzenlemesine aykırılık teşkil etmediğine ilişkin Kurul'ca uygun görüş verilmesi kaydıyla THY işlem sırasının Borsa'da kapalı kaldığı süre içerisinde borsa dışı işlemlere de tabi olmamasına, 
     3. THY hisse senetleri işlemlerinin, Toptan Satışlar Pazarı'ndaki satışı izleyen günde, son işlem günündeki baz fiyatla başlatılmasına, 
     4. THY hisse senetlerinin işlem sırasının kapalı kaldığı sürenin 5 iş gününü aşması durumunda dahi İMKB Endeksleri kapsamından çıkarılmamasına karar verildi.'' 
     Takas işlemleri ile ilgili olarak, talep toplama aşamasında yatırımcılar tarafından doldurulacak talep formlarına ve taksitli satıştan yararlanacak yatırımcılar ile yapılacak sözleşmeye ibranamede bulunması gereken ifadelerin konulması ve ayrıca aracı kuruluş İş Yatırım tarafından ibraname verilmesi kaydıyla TSP işleminin takasının borsa dışında yapılmasına, ''Borsa dışı takas'' uygulaması hakkında satış öncesi yatırımcıların bilgilendirilmesi amacıyla sirkülere açıklama konulmasına karar verildiği belirtilen duyuruda, halka arz başlanmadan önce iskonto oranlarında değişiklik yapılması halinde kamuya duyurulmak üzere Borsa Başkanlığı'na açıklama gönderilmesine, halka arz edilen miktarın yüzde 5'inden fazlasını satın alan kişiler, talep toplama sonunda belirlenecek fiyatlar ve talep toplama sonuçları ile ilgili bilgilerin Borsa Başkanlığı'na gönderilmesine karar verildiği bildirildi. 
     
</TEXT>
</DOC>
