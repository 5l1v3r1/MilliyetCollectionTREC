<DOC>
<DOCNO> 279535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sontur37.html </URL>
<DATE> 2004/10/12/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Işıkara "Doğa belirti veriyor ama zamanı söylemiyor" 
</HEADLINE>
<TEXT>

     Afete Hazırlık Derneği AHDER Başkanı Prof. Dr. Ahmet Mete Işıkara, ''Bugün için bir depremin ne zaman olacağını söylememiz mümkün değil. Doğa öncül belirti veriyor mu Veriyor ama zamanı söylemiyor bize'' dedi. 
     Deprem riskinin olduğu bölgelerde halkı bilgilendirmeye yönelik konferanslar veren Işıkara, bu amaçla geldiği Tokat'ta, ilk olarak Vali Ayhan Nasuhbeyoğlu'nu makamında ziyaret etti. 
     Işıkara, burada yaptığı konuşmada, depremden korunmanın en önemli yolunun güvenlik olduğunu, o güven hissedildiği anda depremden korkulmayacağını söyledi. 
     Vali Nasuhbeyoğlu'nun, son günlerde piyasada depremden korunmak için satışa sunulan çelik kabinleri hatırlatması üzerine Işıkara, ''Onun anlamı şu oluyor Yaşadığın mekana güvenmiyorsun. Dolaylı bir şekilde önlem alıyorsun. Çünkü yaşadığın mekana güvenmen için önce depreme karşı güvenli bir ev veya konut yapılmalı'' diye konuştu. 
     Tokat'ın dünyanın aktif deprem kuşaklarından birinde yer aldığını vurgulayan Işıkara, ''Tokat, deprem ürettiği zaman 7'nin üzerinde deprem üretiyor. 1942 yılındaki Tokat Erbaa depremini hiçbir Tokatlının unutmaması lazım. Bu depremler bitecek mi Hayır bitmeyecek'' dedi. 
     Işıkara, bir gazetecinin, olası Marmara depremiyle ilgili sorusunu da ''Marmara'da potansiyel bir deprem tehlikesi var. Ama bu depremin ne zaman olacağını bugün bilim söyleyemiyor. Bugün için bir depremin ne zaman olacağını söylememiz mümkün değil. Doğa öncül belirti veriyor mu Veriyor ama zamanı söylemiyor bize'' diye cevaplandırdı. 
     
</TEXT>
</DOC>
