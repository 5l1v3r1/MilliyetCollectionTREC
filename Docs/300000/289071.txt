<DOC>
<DOCNO> 289071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sontur37.html </URL>
<DATE> 2004/11/15/ </DATE>
<TIME> 22.33 </TIME>
<AUTHOR>  </AUTHOR>
<HEADLINE>
İnternet cafede silahlı kavga 2 yaralı... 
</HEADLINE>
<TEXT>

     Antalya'nın Serik İlçesi'ndeki bir internet cafede meydana gelen silahlı kavgada 1'i ağır 2 kişi yaralandı. 
     AA muhabirinin edindiği bilgiye göre, Serik Belediyesi'nde şoför olarak çalışan Atilla Günal ile arkadaşı Salih Balcı, alkollü şekilde Serik 2. Noter binası yakınındaki ''Melih'' adlı internet cafeye girmek istedi. İnternet cafe işletmecisi M.Ç'nin, alkollü olduğu için Günal ve Balcı'yı internet cafeden çıkarmak istemesi üzerine, taraflar arasında tartışma çıktı. 
     İnternet cafe işletmecisi M.Ç, kavganın büyümesi üzerine, tabancayla Atilla Günal 27 ile Salih Balcı'ya 28 ateş açtı. Ağır yaralanan Günal ile arkadaşı Balcı, Serik Devlet Hastanesi'nde yapılan ilk müdahalenin ardından, Antalya Devlet Hastanesi'ne kaldırıldı. İnternet cafe işletmecisi M.Ç. ise olaydan sonra kaçtı. 
     Öte yandan, yaralıların yakınları, Serik ve Antalya Devlet Hastanesi'nde olay çıkararak, hastane çalışanlarına ve muhabirlere saldırdı. Antalya Devlet Hastanesi'nde polise karşı koyan 2 kişi, gözetim altına alındı. Bu arada, yaralı yakınlarından bazıları sinir krizi geçirdi. 
     Olayla ilgili soruşturma sürdürülüyor. 
     
</TEXT>
</DOC>
