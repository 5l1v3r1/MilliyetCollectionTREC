<DOC>
<DOCNO> 254805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sonsiy05.html </URL>
<DATE> 2004/07/12/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Bakanlar Kurulu toplanıyor 
</HEADLINE>
<TEXT>

     Kabinedeki ekonomi bakanları, akaryakıt bayilerinin artış talebine sıcak bakmıyor Akaryakıt bayilerinin kar paylarının da ele alınacağı Bakanlar Kurulu saat 11.00'de Başbakan Erdoğan başkanlığında toplanacak. 
     Her hafta olduğu gibi, Türkiye'nin Avrupa Birliği üyeliğiyle ilgili son çalışmalar ve ekonomik gelişmeler kabine toplantısının öncelikli gündem maddeleri arasında. 
     Ekonomik tablo görüşülürken, akaryakıt bayilerinin kar paylarının 2 sent artırılması talebi de ele alınacak. 
     Akaryakıt bayileri, konunun Bakanlar Kurulu'nda görüşüleceği garantisinden sonra pompa kapatma eylemden vazgeçmişti. 
     
     Ekonomi yönetimi, akaryakıt bayilerinin artış isteğine temkinli 
     Başta Hazineden Sorumlu Devlet Bakanı Ali Babacan olmak üzere ekonomi yönetimi, akayaryakıt bayilerinin 2 sentlik artış isteğine sıcak bakmıyor. 
     2 sentlik artışın hazineye maliyetinin yıllık 1 katrilyon lirayı bulacağı belirtiliyor. 
     Akaryakıt bayileri ise daha önce küçük çaplı olarak planladıkları 'pompa kapatma' eylemini Bakanlar Kurulu'ndan kendileri için olumlu bir karar çıkmazsa büyütme hazırlığında. 
     
</TEXT>
</DOC>
