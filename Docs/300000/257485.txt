<DOC>
<DOCNO> 257485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/dunya/dun02.html </URL>
<DATE> 2004/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'te destek isteme sırası Talat'ta 
</HEADLINE>
<TEXT>



KKTC Başbakanı Mehmet Ali Talat, Fransa'nın Avrupa İşlerinden Sorumlu Delege Bakanı Claudie Haignere ile görüşmek üzere, dün sabah erken saatlerde KKTC'den ayrılarak Fransa'ya gitti. Başbakan Recep Tayyip Erdoğan'ın önceki gün döndüğü Paris'e İstanbul üzerinden geçen Talat, Fransız Bakan Haignere öğle saatlerinde bir araya geldi. Başbakan Talat, Haignere ile görüşmesinden sonra yaptığı açıklamada, "KKTC'ye yönelik izolasyonun kaldırılması konusunda BM Güvenlik Konseyi üyesi Paris'in gerekli desteği vereceğine inandığını" bildirdi. KKTC'nin şu andaki önceliğinin resmen tanınmak olmadığını ifade eden Talat, KKTC'nin AB ile serbest ticaret yapmak istediğini belirterek AB ülkelerinin Kuzey Kıbrıs'la doğrudan uçak seferlerine başlaması çağrısında bulundu. Temaslarını tamamlamasının ardından bu akşam İstanbul üzerinden KKTC'ye dönecek olan Başbakan Talat'a Fransa ziyaretinde, Tarım ve Orman Bakanı Raşit Pertev eşlik ediyor. 


</TEXT>
</DOC>
