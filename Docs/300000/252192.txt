<DOC>
<DOCNO> 252192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sonsiy04.html </URL>
<DATE> 2004/07/01/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
DYP, Çelik'e '"eroin ve pornografi" araştırmanız var mı ' diye sordu 
</HEADLINE>
<TEXT>

     DYP Iğdır Milletvekili Dursun Akdemir, uyuşturucu, alkol ve pornografi sorununu Meclis gündemine taşıdı. 
     Akdemir, TBMM Başkanlığı'na Milli Eğitim Bakanı Hüseyin Çelik'in yanıtlaması istemiyle bir soru önergesi verdi. 
     Akdemir, araştırma anketlerine göre çocuklar arasında sigara, alkol, uyuşturucu, esrar, eroin ve pornografi gibi zararlı alışkanlıkların hızla yayıldığının görüldüğünü belirterek, "Bu konuda Bakanlığınızın yaptığı bir araştırma var mıdır. Varsa sonuçları nelerdir" sorularını yöneltti. 
     Söz konusu zararlı alışkanlıkları edinen çocukların eğitim seviyeleri, aile ortamı, yetiştiği muhit gibi kriterlere başvurulduğunda nasıl bir sonuç ortaya çıktığını soran Akdemir, "Gençler arasında hızla yayılan ve Türkiye'nin geleceğini tehdit eden bu zararlı alışkanlıklardan çocukları uzak tutmak için Bakanlığınızın bir çalışması var mıdır. Varsa nelerdir" dedi. 
     
</TEXT>
</DOC>
