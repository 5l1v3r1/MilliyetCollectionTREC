<DOC>
<DOCNO> 269923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/spor/aspo.html </URL>
<DATE> 2004/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
OYUN İÇİNDE OYUN 
</HEADLINE>
<TEXT>


Milli Takım Teknik Direktörü Ersun Yanal, Yunanistan'ın kadromuzu çözememesi için antrenmanlarda sürekli değişiklikler yapıp, yanlış ipuçları verdi. Tecrübeli teknik adam on biri son dakikada belirleyecek 

BİLAL MEŞE 


Taktik gizleniyor 
YUNANİSTAN ile Dünya Kupası Grup eleme maçında çok önemli bir sınav verecek olan A Milli Futbol Takımımız'ın Teknik Direktörü Ersun Yanal sahaya çıkaracağı kadroyu sır gibi saklıyor. Yunanlılar'ın kadroyu öğrenmemesi için idmanlarda sürekli değişiklikler yapan, yanlış ipuçları gönderen Yanal son dakikaya kadar on biri açıklamayacak. Bu arada kampta Hakan Şükür şoku yaşanıyor. Arka adalesinde ağrı olan golcü futbolcu yoğun bakıma alındı. 

Servet beklentisi 
SERVET'İN iyileşmesi halinde oynamasına banko gözüyle bakılıyor. Ancak Yanal'ın kimi keseceği belli değil. Bu oyuncunun İbrahim Toraman ya da Deniz olması bekleniyor. Ancak Serkan'ı kesip bu ikiliden birinin sağ kanada geçmesi de gündemde. Orta alanda ise Hasan Şaş'ın yerine Nihat oynayacak. Tuncay ile Hakan Şükür'den birini tercih edecek olan Ersun Yanal ilk maçta şans tanımadığı Gökdeniz'e de on birde görev verecek. 

Yanal'dan uyarılar 

Ay - Yıldızlılar'ın hocası, Yunanistan'ın Arnavutluk ile oynadığı maçın kasetini futbolcularına izletti, "Tribünlere de kulaklarınızı tıkayın" dedi 

'Gürcistan bitti' 
ERSUN Yanal, zorlu Yunanistan maçı öncesinde bir dizi uyarılarda bulundu. Yunanistan - Arnavutluk maçının kasetini defalarca Ay - Yıldızlı futbolculara izlettiren tecrübeli çalıştırıcı, "Yunanistan son Avrupa Şampiyonu... Biz de Dünya üçüncüsüyüz. Zorluk derecesi yüksek bir doksan dakika oynayacağız. Gürcistan maçını unutun, bu maça kilitlenin. Biz Yunanistan'dan daha tekniğiz. Top bizdeyken fazla riske girmeyin, çabuk ve ayağa oynayın. Tribünlere kulağınızı tıkayın" dedi. 

"Her şey değişebilir" 
YANAL milli takımın dün akşamki antrenmanı öncesi düzenlediği basın toplantısında ise "Maç çok özelliği olan bir karşılaşma olacak. Hem teknik, hem toplumsal alanda bir mücadele olacak. Ancak bizim isteğimiz dostluğun devamı" diye konuştu. Tecrübeli hoca,"İlk maçlardan sonra görüldü ki bu grupta herkes birbirinden puan alabilir. Bu yüzden karamsar olmaya gerek yok. Finallare kadar uzun bir yolumuz var. Bu uzun yolda da her şey değişebilir" ifadelerini kullandı. 

Otto kontrol 

'Defans yapacağız' 
YUNANİSTAN Milli Takım Teknik Direktörü Otto Rehhagel, dün düzenlediği basın toplatısında Türkiye karşısında savunmaya ağırlık vereceklerini açıkladı. Alman teknik adam, "Futbolda sonucun ne olacağı hiçbir zaman bilinmez. Türkiye gözardı edilecek takım değil. Hızlı ve agresifler. Hedefimiz önce savunma. Kimseden korkmuyoruz. Çok iyi konsantre olmak zorundayız" dedi. 

'Futbol oyundur' 
ARNAVUTLUK ile oynadıkları maça da değinen Rehhagel, "O gün şans tamamen rakipten yanaydı. Türkiye maçında daha farklı bir ortam olacak" yorumunu yaptı. Alman teknik adam şunları söyledi "Stat içinde ve dışındaki şiddet eylemlerini anlamsız buluyorum. Futbol yalnızca bir oyundur. Herkesin bundan zevk alması gerekir. Olumsuzluklar her zaman uzak durmalıdır." 

BİLEĞİNİZE KUVVET 

Rakipler oynuyor 
DÜNYA Kupası Elemeleri'nde Türkiye'nin de bulunduğu 2. Grup'ta bugün iki maç daha oynanacak. Grupta ilk sınavına çıkacak olan Kazakistan, kendi sahasında 17.00'de Ukrayna'yı konuk edecek. Türkiye deplasmanından bir puan çıkarak Gürcistan ise Yunanistan'ı deviren Arnavutluk ile Tiflis'te saat 19.00'da karşı karşıya gelecek. 

403. randevu 
MİLLİ Takım bugün tarihindeki 403. sınavına çıkacak. Ay - Yıldızlılar, geride kalan 402 maçta, 135 galibiyet, 91 beraberlik alırken, 176 kez de rakiplerine yenildi. Bu maçlarda toplam 497 gol atarken, kalesinde 642 gol gördü. Türkiye deplasmanda oynadığı 225 karşılaşmada ise 61 galibiyet, 114 yenilgi, 50 beraberlik elde etti. 

Boşumuz yok Tarih Yer Organizasyon Sonuç 23.04.1948 Atina Özel 3 - 1 28.11.1948 İstanbul Özel 2 - 1 15.05.1949 Atina Akd. Oy. 2 - 1 21.09.1988 İstanbul Özel 3 - 1 29.03.1989 Atina Özel 1 - 0 

TÜRKİYE 
Rüştü 
Ümit Özat 
Servet 
İbrahim Toraman 
Deniz 
Emre 
Okan 
Gökdeniz 
Tuncay 
Hakan Şükür 
Nihat 
Fatih Tekke 



</TEXT>
</DOC>
