<DOC>
<DOCNO> 289285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sonspo29.html </URL>
<DATE> 2004/11/16/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Alex, Nobre'yi yendi 
</HEADLINE>
<TEXT>

     Fenerbahçe, Trabzonspor ile oynayacağı lig maçının hazırlıklarını bugün yaptığı çift antrenmanla sürdürdü. 
     A 2 Milli Takımı'nın Avusturya'yla yapacağı karşılaşmayı izleyecek olan Teknik Direktör Christoph Daum'un yer almadığı akşam idmanında sarı-lacivertli futbolcular, antrenör Roland Koch yönetiminde çalıştı. 
     Samandıra Tesisleri'ndeki antrenmana kondisyon çalışmasıyla başlayan sarı-lacivertliler, daha sonra şut çalışması yaptı. 
     Milli Takım kampında bulunan futbolcuların katılmadığı idmanın son bölümünde ise oyuncular, çift kale maç oynadılar. Antrenman maçında futbolcuların bir hayli istekli ve hırslı oldukları gözlendi. 
     Bu arada antrenman bittikten sonra Alex ile Nobre penaltı çalışması yaptı. Bu yarışmadan Alex galip ayrıldı. 
     Sarı-lacivertliler, yarın öğleden sonra yapacakları tek antrenmanla Trabzonspor maçının hazırlıklarını sürdürecek. 
     
</TEXT>
</DOC>
