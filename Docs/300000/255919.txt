<DOC>
<DOCNO> 255919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/sonsiy09.html </URL>
<DATE> 2004/07/16/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Unakıtan'dan maaş artış taleplerine yeşil ışık yok 
</HEADLINE>
<TEXT>

     Maliye Bakanı Kemal Unakıtan, TSK mensupları, emniyet mensupları ve öğretim üyelerinin maaş artış talebiyle ilgili olarak ''Bizim bütçe disiplinimiz fevkalade önemli. Onu bozacak herhangi bir karar almamız mümkün değil. Maaş artış taleplerinin karşılanması 2005 yılına kadar mümkün olamaz'' dedi. 
     Unakıtan, TBMM'de gazetecilerin, TSK mensupları, emniyet mensupları ve öğretim üyelerinin maaş artış talebiyle ilgili sorusunu yanıtlarken, şöyle konuştu 
     ''Yorum yapılacak bir durum yok burada... 2005 bütçesi yapılana kadar böyle bir talebe cevap verilemez. Bizim bütçe disiplinimiz fevkalade önemli. Onu bozacak herhangi bir karar almamız mümkün değil. Maaş artış taleplerinin karşılanması 2005 yılına kadar mümkün olamaz. 2005 yılında oturulur, konuşulur, bakılır... Ama şu anda bir şey yok.'' Unakıtan sigarada fiyat indirimi ile ilgili bir başka soruya da ''Biz her zaman hesaplarımızı yapıyoruz. Ama şu anda alınmış bir karar yok. Bundan sonra ne olur onu bilmem'' karşılığını verdi. 
     
     VERGİ BARIŞI 

     Bakan Unakıtan, vergi barışı uygulamasından son taksitlerin alınmasıyla tahsil edilen toplam rakamın 4.3 katrilyon liraya yükseldiğini de açıkladı. 

     
</TEXT>
</DOC>
