<DOC>
<DOCNO> 268314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/siyaset/asiy.html </URL>
<DATE> 2004/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'li Köylü İmam nik hı da zina sayılır 
</HEADLINE>
<TEXT>


AKP Milletvekili Köylü, "İmam nik hının suç olmamasını isteyen resmen evlensin. Kadın ile erkek arasında ha imam nik hlı, ha imam nikahsız olsun, fark etmez. Aynı şekilde zina suçu oluşur" dedi 

Günseli Önal - Ankara 


İktidarın zinanın cezalandırılması yönündeki ısrarı sürerken, AKP Kastamonu Milletvekili Hakkı Köylü, imam nik hının "hukuken zina" oluşturacağını belirtti. Köylü, "İmam nik hının suç olmamasını isteyen resmen evlensin" dedi. 
Zinanın TCK tasarısına eklenmesi için AKP'nin değişiklik önergesini hazırlayacak olan ve aynı zamanda tasarıyı biçimlendiren TBMM Adalet Alt Komisyonu'nun başkanlığını üstlenen Köylü, Milliyet'in sorularını yanıtladı. Resmi nik hlı bir kişinin başka birisiyle imam nik hının "hukuken zina" olduğunu belirten Köylü, "İmam nik hının suç olmamasını isteyen resmen evlensin. Kadın ile erkek arasında ha imam nik hlı, ha imam nik hsız olsun, fark etmez. Resmen evli olan bir kişi başkasıyla ilişki kurarsa, zina suçu oluşuyor" dedi. 

2 yıla kadar hapis 
Komisyonun CHP'li üyesi Orhan Eraslan ile kısa bir çalışma yapan Köylü, zinanın tasarının "Aile Düzenine Karşı Suçlar" bölümüne, "Zina yapan kişi 6 aydan 2 yıla kadar hapisle cezalandırılır" ifadesinin ekleneceğini söyledi. Köylü, metnin, "Hafifletici nedenleri, iki cinse de eşit cezayı ve şik yete bağlı suç sayılma" durumunu kapsayacağını söyledi. 
Cezanın, iptal edilen TCK maddesinde olduğu gibi 6 aydan 2 yıla kadar hapis olarak düşünüldüğünü belirten Köylü, düzgün bir aile yaşamı olmayan ve birbirlerinden ayrı olan çiftler için alt sınırdan, küçük çocuklu ailelerde yaşanması ve evlilik düzeninde ağır tahribat durumlarında üst sınırdan ceza verilebileceğini kaydetti. 

Suç şik yete bağlı 
Köylü, "hafifletici nedenler" konusunda, şunları söyledi "Eski Ceza Kanunu'ndaki durumlar yine sayılabilir. Kadın ve koca arasında mahkemece ayrılık kararı verilmiş olmasına rağmen evlilik devam ediyorsa, boşanma davası sürüyorsa, bunlar belli bir indirim nedeni olabilir." 
Suçun "şik yete bağlı" olacağını, aksi halde çok sorun çıkacağını belirten Köylü, "Şik yete bağlamazsak kaos çıkar. Her önüne gelen, aklına esen, komşusundan gürültü gelince veya evli bir erkeğin evine bir kadın girince telefona sarılıp ihbar edebilir. Birçok insan durup dururken zina gibi bir ithamla rencide edilir" dedi. 

18 milyar para cezası 
Köylü, zina için verilecek 6 aylık hapis cezasının paraya veya tedbir cezasına çevrilebileceğini söyledi. 6 ay hapis cezasının paraya çevrilmesi durumunda, bugünkü düzenlemelere göre cezanın günlüğü 20 ile 100 milyon lira arasından hesaplanacak. Ceza miktarı 20 milyon liradan olursa 3 milyar 600 milyon, 100 milyon liradan olursa 18 milyar lira tutacak. 


</TEXT>
</DOC>
