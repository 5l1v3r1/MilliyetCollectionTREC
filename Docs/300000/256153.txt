<DOC>
<DOCNO> 256153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/sontur04.html </URL>
<DATE> 2004/07/17/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Beyoğlu'nda cinayetten sabıkalı bir kişi tabancayla vurulularak öldürüldü 
</HEADLINE>
<TEXT>

     Beyoğlu'nda bir kişi, tabancayla vurularak öldürüldü. 
     AA muhabirinin aldığı bilgiye göre, Hasköy Müverri Ali Caddesi Kalaycı Bahçe Sokak'taki Hilal Cafe yanında bulunan bir tezgahta karpuz satan Tarık Bayrak 25 , gece saatlerinde buraya park ettiği otomobilin içinde uyurken kimliği henüz belirlenemeyen kişi ya da kişilerce tabancayla vuruldu. Bayrak, olay yerine hayatını kaybetti. 
     Karnına ve baldırına birer kurşun isabet ettiği anlaşılan Bayrak'ın cesedi, Taksim Eğitim ve Araştırma Hastanesi'ne kaldırıldı. 
     Cinayet suçundan sabıkalı olduğu ve ''silah teşhirinde bulunmak''tan dolayı poliste kaydı bulunduğu belirtilen Tarık Bayrak'ın, cezaevinden bir süre önce çıktığı anlaşıldı. 
     Bayrak'ın, hasımları tarafından vurulmuş olabileceğini belirten polis yetkilileri, olaydan sonra kaçan kişi ya da kişilerin yakalanması amacıyla başlatılan çalışmaların sürdürüldüğünü kaydettiler. 
     Olayın ardından hastaneye gelen Bayrak'ın annesi Kadriye, babası Hasan ve kızkardeşi Birsen Bayrak, gözyaşlarını tutamadı. 
     
</TEXT>
</DOC>
