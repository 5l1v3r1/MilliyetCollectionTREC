<DOC>
<DOCNO> 273868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/yazar/toruner.html </URL>
<DATE> 2004/09/22/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Avrupa "evet" demek zorunda 
</HEADLINE>
<TEXT>


Dünya'nın en saygın dergisi sayılan Economist, bu haftaki kapağını Türkiye'ye ayırmış. Kapağın başlığı "Neden Avrupa Türkiye'ye mutlaka evet demeli Why Europe must say yes to Turkey ". 
Economist'e göre, Türkiye şimdiye kadar Avrupa Birliği'ne AB kabul edilen ülkelere göre şu farklı özelliklere sahip 
a Çok büyük, 
b Çok fakir, 
c Ülkenin büyük bölümü Asya'da, 
d Halkı Müslüman. 
Geçtiğimiz yıllarda Türkiye'nin yaşadığı Avrupa'ya yakışmayan sıkıntılar arasında şunlar var 
a Politik ve ekonomik istikrarsızlık, 
b Silahlı Kuvvetleri'nin müdahaleci rolü, 
c İnsan hakları ihlalleri. 
Economist'in önemli tespitleri şöyle 
a AB, aralıkta Türkiye'ye kabul değil, müzakere tarihi verecek. Bu tarih de 2005 yılının ortalarında olacak. Ancak, bu müzakerelerin üyelikle sonuçlanması en az 10 yıl sonra olabilir. Bu süre, 20 yıla da uzayabilir. Serbest dolaşımın ise, tam üyelikten çok sonra olması mümkün. 
b Aralıktaki karar "Kopenhag Kriterleri" esas alınarak verilecekse, Türkiye'ye "hayır" demek zor. Türkiye halen ekonomik, politik ve yasal yeterlilikler bakımından 2007'de tam üye olması beklenen Romanya'dan bile daha ileri durumda. 
c Aralıkta bir sıkıntı çıksa da, AB'nin kapıları Türkiye'ye kapatılmayacak. AB'nin Türkiye'yi kabul etmemesi yapılan reformların bir işe yaramadığının ve Hıristiyanların Müslümanları kulübe kabul etmeyeceklerinin bir göstergesi olacak ki, Batı bunu göze alamaz. 
d Daha 19. yüzyılda Türkiye Avrupa sayılıyordu. Rus Çarı Nikola, Türkiye için "Avrupa'nın hasta adamı" demişti. "Asya'nın" değil. Coğrafya, o günden bu güne oransal olarak değişmedi. Türkiye Avrupa'nın bir parçasıdır. Yeni üye Güney Kıbrıs'ın yeri, Ankara'dan daha doğudadır. 
e Türkiye çok fakir. Fakirlik, AB'ye yeni üye olan ülkelerin bile çok üstünde. Türkiye'de kişi başına gelir, AB ortalamasının 29'u. 
f AK Parti, büyük olasılıkla bundan sonraki seçimleri de kazanacak. Yaptığı reformlarla ve ekonomideki başarısıyla bunu hak etti. 
g Muhtemelen, Chirac Fransa'da Türkiye'nin üyeliği için bir referandum yapılmasını isteyebilecek. 
h Kısacası, Türkiye AB'ye alınmazsa, bunun tek nedeni ülke halkının Müslüman olması olacak. İslamla piyasa ekonomisinin ve demokrasinin uyuşabildiği ancak AB'ye Türkiye'yi almakla ispatlanabilir. ABD Dışişleri Bakanı'nın dediği gibi "Türkiye'nin AB'ye kabul edilmesi terörle savaşın kazanılmaya başlandığı gün D - Day " olacak. 
Müslümanların birçoğu, kendilerini "terörle savaş"ın kurbanları sayıyor. "Terörle savaş" adı altında, gerçekte Hıristiyanlığın Müslümanlığı yok etmek istediği düşüncesindeler. Sırf bu görüşleri çürütmek için bile, Türkiye AB'ye kabul edilmeli. Türkiye yıllardır teröre karşı savaşan bir ülke. "Terörle savaş"ın başarı kazanması için, Türkiye kazanılmak zorunda. 
Tabii, Avrupalının duyguları mantığının ötesinde değilse 



</TEXT>
</DOC>
