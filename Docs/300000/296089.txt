<DOC>
<DOCNO> 296089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/guncel/agun.html </URL>
<DATE> 2004/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Affettik deseler de yine beni öldürürler' 
</HEADLINE>
<TEXT>


Zorla imam nik hıyla evlendirilen ve dayak yüzünden evden kaçan Ayşe Gökalp, "Kocam beni yine alsa, ailemin kararı değişmez" diyor 

Elif Korap 

Ailesinin zoruyla 12 yaşında imam nik hıyla evlendirildiği kocasının dayağından kurtulmak için evden kaçan ve aile meclisi tarafından hakkında ölüm kararı verilen 2 çocuk annesi Ayşe Gökalp 22 , kendisini akrabalarından bir kadının kurtardığını söyledi. Gökalp, "Şu anda 'affettik' deseler de güvenip dönemem. Affetmiş gibi yapıp öldürürler beni. Kocam beni yine alsa, ailemin kararı değişmez" dedi. 
Gökalp, yaşadıklarını Milliyet'e şöyle anlattı 

Nasıl öğrendiniz öldürüleceğinizi 
Kendi akrabamdan, kendi kanımdan olan bir insandan öğrendim. Kaçtıktan sonra ara sıra onu arıyordum. Aile meclisinin toplanıp karar aldığını söyledi. "Kaç, yerini değiştir" dedi. Onun sayesinde hayatım kurtuldu. 

Sizi kurtaran bir kadın mı 
Evet. Beni ölümden bir kadın kurtardı. Ama adını vermek istemiyorum. Zarar görecek bir insan değil ama benim yüzümden sıkıntı yaşamasın. Her gece k buslar görüyorum. Erkek kardeşlerim ve babam var rüyalarımda, beni öldürüyorlar. 

'Katlanamadım' 
Neden böyle bir ceza kestiler size 
Evimi terk ettim. Töreleri biliyorsunuz. Ne ölümlere şahit oldunuz. Benimki de öyle bir şey. 

Evden neden kaçtınız 
12 yaşımda evlendirildim. Hayatım boyunca dayak yedim. Kocam büyük oğlumu da dövüyordu. Her dövdüğünde, "Seni seviyorum, kıskanıyorum" diyordu. Katlanamadım artık. 

Sevgi yok muydu aranızda 
Yok. Ben aşkın ne olduğunu bilmiyorum. Hayatım boyunca hiç sevdiğim olmadı. Boşanmayı düşündüm ama ailem, "Seni kabul ederiz, çocuklarını getirmeyeceksin" dedi. Düşündüm, tek çare kaçmaktı. Çocuklarımı alıp kaçınca iş namus davasına, töreye döndü. Ben namusumu kirletecek bir şey yapmadım. Ama evi terk etmem onlar için en büyük namussuzluk. Şu anda affettik deseler de güvenip dönemem. Affetmiş gibi yapıp öldürürler. Onlar vazgeçmez. 

Kocanız da bu kararın içinde mi 
Değil. Kocam batılı. Manisalı. Onların töreleri böyle değil. Kocam beni yine alsa, ailemin kararı değişmez. Çünkü çevre onlara kötü gözle bakıyor. Toplum baskısı var, yüzleri yere eğik. 

Kaçtığınız gün nasıl bir ruh halindeydiniz ki, ölümü bile göze aldınız 
Bunalım insana her şeyi yaptırır. 1.5 yıl önceydi. Birkaç gündür kaçmayı düşünüyordum. Bir gece önce yine feci bir dayak yemiştim. Kaçacağım günün sabahı kalktım, hiçbir şey yokmuş gibi kocama kahvaltı hazırladım. İşe gitti. Kendisi limanda işçi. Evi temizledim. Öğlen çantaları topladım, çocukları aldım çıktım. Belediye otobüsüne bindik beraber, terminale gittik. Uşak otobüsüne bindik. Zaten yola yetecek kadar param vardı. 

Niye Uşak'a gittiniz 
Orada töreden kaçmış bir kadın arkadaşım yaşıyordu. Bir gün kalabildik. Bana iş bakmaya çıkmıştık birlikte. Telefon geldi, "kaç" diye. Kimliğim, eşyalarımız bile arkadaşımın evinde kaldı. Bir otobüse atlayıp Antalya'ya gittik. Orada da bir tanıdığım vardı. Evlere temizliğe gittim. Sonra bir gecekonduya çıktık. Yerimi öğrendiklerini anlayıncaya kadar orada kaldım. Sonunda dayanamayıp savcılığa gittim. Aslında nik h altında bir insanın evi terk etmesi doğru değil. 

Pişman mısınız 
Evet, pişmanım. Kaçmaktan yorulduğum için pişmanım. Biliyor musun, her gün dayak, ölüm korkusuyla köşe bucak kaçmaktan iyi. Ama düşününce kocamla yine barışmak istemiyorum. Sadece devletin bizim can güvenliğimizi sağlamasını istiyorum. Artık birileri bana sahip çıksın istiyorum. Asena'ya bile kadın kuruluşları destek oldu. Ben daha zor durumdayım. 

'Tatlıses'i seviyorum' 
İbrahim Tatlıses'i seviyor musunuz 
- Çok seviyorum. 

Kadınlara şiddet uyguladığını bile bile mi 
Biliyorum ama yine de onu çok seviyorum. O insanın yaptığı her şeyi seviyorum ben. Asena onu kullandı ve hak etti yani. 

Kadınlar ara sıra dövülmeyi hak eder diye mi düşünüyorsunuz 
Ben şiddete karşıyım ama sevgiye layık olamadı. Keşke benim karşımdaki insan da bana o değeri verebilseydi. Kadınlar da kendilerini o dereceye getirmesinler. 

Kadınlar böyle düşünürse... 
Ben şiddete karşıyım yanlış anlamayın. Benim annem öldürülmeme karşı çıkmadı. Ben olsam önce beni öldüreceksiniz, ondan sonra evladımı derdim. Asla izin vermezdim. 

Ailenizde bu karara karşı çıkacak kimse yok mu 
Aslında istemezler ama töre böyle dediği için hepsi kabul eder. Bu namus davasıdır çünkü. 7 kardeşiz. 5 kız, 2 erkek. Erkekleri bilmiyorum ama kız kardeşlerim üzülüyorlardır, ama karşı çıkamazlar. 

Canlı yayında babasına yalvardı 

AYŞE Gökalp dün CNN Türk'ün sorularını yanıtlarken savcılığa yaptığı başvurulardan sonuç alamadığını belirterek, "Bana sadece 'kadın sığınma evine göndeririz' dediler. Destek bulamadım" dedi. Gökalp, "Babam aslında dünya iyisi biridir, ama törelerimiz... Babam beni affetsin, bıraksın bir işe gireyim, çocuklarıma bakayım" diye konuştu. Ayşe Gökalp, babası Sinan Altundal ile dün akşam Kanal D Ana Haber Bülteni'nde canlı telefon bağlantısında buluştu. Gökalp, baba Altundal'dan kendisini affetmesini dileyerek "Sen beni zorla evlendirdin. Ne olur beni affet. Ben ailemin namusunu etkileyecek birşey yapmadım. Sadece iyi bir iş bulup çocuklarıma bakmak istiyorum" dedi. Altundal da, "Seni affediyorum. Ben kötü baba değilim. Tek isteğim, evine dönüp eşinle istediğin hayatı yaşaman" yanıtını verdi. Gökalp, babasının ısrarlarına rağmen geri dönmeyeceğini, eşinden boşanmak istediğini söyledi. 

Baba Kocasıyla barışsın 

Ayşe'nin babası, "Kocası ile barışsın, öldürmeyeceğim" derken, kardeşi "Ayşe'yi sildik" dedi. Eşi ise, "Kendisini h l seviyorum" diye konuştu 

Ayşe Gökalp'in İzmir Menemen'de oturan babası Sinan Altundal, "Kesinlikle öldürme düşüncem yok. Gelsin kocasıyla barışsın" dedi. Ayşe'nin terk ettiği eşi Abdullah Gökalp da, "Kapım açık, kendisini h l seviyorum" derken, lisede okuyan kardeşi Resul Altundal, "Onunla ilgili tüm defterleri kapattık. Ayşe'yi sildik" diye konuştu. 
Kızının lüks bir hayat istediğini öne süren Altundal, şunları söyledi 
"Ayşe 13 yaşında evlenmek için evden kaçtı. Yaşını büyüttük, imza vererek resmi nik h yaptırdık. İlk çocuğu olduktan sonra, 'Beni dövüyorlar' diye eve geldi. Kızımın söylediklerine bakarak damadımı bile dövdük." 
Menemen'de kahvecilik yapan Gökalp de eşini kesinlikle dövmediğini savunarak, "Onu h l seviyorum. Kendisi geldiği zaman tekrar birlikte yaşamayı kabul ediyorum" şeklinde konuştu. 

Neden yüzünü gizledik 

Gazetemizin 8.12.2004 tarihli nüshasında, Ayşe Gökalp'in fotoğraflarını yüzünü gizleyerek kullandık... Amacımız Ayşe ile çocuklarını korumaktı. Ancak Ayşe'nin yüzünü saklamayarak televizyonlara röportaj vermesi üzerine bugün biz de gizleme yapmıyoruz. 


</TEXT>
</DOC>
