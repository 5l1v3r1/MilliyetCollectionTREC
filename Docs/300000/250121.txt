<DOC>
<DOCNO> 250121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/magazin/axmag01.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Rock festivaline 'baba' kapanış 
</HEADLINE>
<TEXT>


"Rockistanbul 04 Festivali"nin son gününde sahnede arabeskin ağır topu Müslüm Gürses vardı 

ABDULLAH MALKOÇ 

İstanbul Kilyos'taki Solar Beach'te 19 Haziran'da başlayan ve üç gün süren "Rockistanbul Festivali'nin son gününde, Müslüm Gürses sahne aldı. 
Konserine Teoman'ın "Paramparça" isimli şarkısıyla başlayan Gürses, şarkıyı 2 defa seslendirdi. 
Gördüğü ilgiden memnun kaldığını belirten Gürses, "Öyle raksi, maksi gibi şeyler yok. Bizim rockçı olma gibi bir niyetimiz de yok. Bu bir müzik festivali, davet ettiler, geldim. Yoksa bizim çizgimiz, şeklimiz, formatımız belli. Burada herkes kendi tarzında, gönlünce eğleniyor. Sağ olsunlar, var olsunlar. Onlar için varız" diye konuştu. 
Gürses konserinde, Björk'ün Murathan Mungan tarafından "Aşk Tesadüfleri Sever" ismiyle Türkçe söz yazılan "Bachelorette" isimli şarkısının yanı sıra 'Paramparça', 'Olmasa Mektubun', 'Olmadı Yar', 'Hasret Rüzg rları', 'Yalnızlar Rıhtımı' gibi şarkıları seslendirdi. 


</TEXT>
</DOC>
