<DOC>
<DOCNO> 271401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sonsiy08.html </URL>
<DATE> 2004/09/13/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Van Valisi Hikmet Tan yeni görev yerine uğurlandı... 
</HEADLINE>
<TEXT>

     Van Valisi Hikmet Tan, yeni görev yeri Adıyaman'a uğurlandı. 
     Valiler kararnamesiyle Adıyaman'a atanan Vali Hikmet Tan için Valilik'te uğurlama töreni düzenlendi. 
     Törene, kamu kurum ve kuruluş amirleri ile sivil toplum örgütü temsilcileri ve vatandaşlar katıldı. 
     Uğurlamaya gelenlerle tek tek vedalaşan Vali Tan, ''2 yıla yakın süredir görev yaptığım bu cennet ilimizde, köylü ve kentli tüm hemşehrilerimizin bana ve aileme gösterdiği sıcak ilgi, sınırsız destek ve yardımlara en içten teşekkürlerimi sunarım'' dedi. 
     Vali Tan, ''Bu süre içerisinde istemeyerek de olsa kırdığım, incittiğim hemşehrilerimiz olduysa hepsinden ayrı ayrı bağışlanmamı dilerim. Ben de ve ailemde hakkı olanların haklarını helal etmelerini rica ederim. Yüce Allah'tan Van'da yaşayan tüm hemşehrilerimizi her türlü kötülüklerden, afet ve belalardan korumasını, sağlık ve mutluluklar ihsan etmesini niyaz ederim'' diye konuştu. 
     
</TEXT>
</DOC>
