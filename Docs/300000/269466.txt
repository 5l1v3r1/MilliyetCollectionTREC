<DOC>
<DOCNO> 269466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sonsiy01.html </URL>
<DATE> 2004/09/06/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Verheugen ''Türkiye paketi 3 bölümden oluşacak'' 
</HEADLINE>
<TEXT>

     AB Komisyonu'nun genişlemeden sorumlu üyesi Günter Verheugen, Türkiye'ye ''dinlemek ve ilk elden bilgi almak'' için geldiğini söyleyerek, ekim ayında yayınlanacak Türkiye paketinin 3 bölümden oluşacağını söyledi. 
     Verheugen, 5 günlük Türkiye ziyaretinin ilk durağı olan Ankara'ya gelişinde, Esenboğa Havaalanı'nda açıklama yaparak, gazetecilerin sorularını yanıtladı. 
     Türkiye'ye bu göreviyle yapacağı son ziyaret olduğuna işaret eden Verheugen, Ankara'daki temasları çerçevesinde Türk yetkililerin yanı sıra çeşitli sivil toplum ve insan hakları örgütleriyle biraraya geleceğini kaydetti. Ankara'dan sonra gideceği Diyarbakır, İzmir ve İstanbul'da da çeşitli kesimlerle görüşmeler yapacağını belirten Verheugen, İstanbul'da kilise temsilcileriyle de biraraya geleceğini söyledi. 

     
</TEXT>
</DOC>
