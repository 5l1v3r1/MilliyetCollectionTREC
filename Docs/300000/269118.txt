<DOC>
<DOCNO> 269118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/magazin/yazdud.html </URL>
<DATE> 2004/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Muhteşem İkili'den şok karar 
</HEADLINE>
<TEXT>


Woks Restaurant kışa bomba gibi giriyor, Teşvikiye'de Via, Cihangir'de Kafika keyfi, her zaman Balkon On5, 3. kez 'MEGAHİT 2004', Yeniköy'de taze balığın adresi Yelken... 


Efendim, hafta sonu Çeşme'deydim. Sezonun bitişine tanıklık edeyim, size de taze taze ileteyim istedim. Kısmetse cumartesi ve pazar günü Çeşme dedikodularını size duyuracağım. Hafta arası yine yoğun bir tempo içindeydim. Havanın bozmasına rağmen pek çok eğlence yerinde işler keyifliydi. Ama önce bizim sitedeki komşuluk ilişkilerinden söz edeyim. Çünkü biliyorsunuz bu tür değerler mazide kaldı. Apartmanlarda, sitelerde pek çok insan yan dairesinde kimin oturduğunu bile bilmiyor. Allah nazardan saklasın, bizim sitede komşuluk ilişkileri mükemmeldir. Özellikle hafta sonlarında barbekü ve makarna partileri, fal bakma seansları, havuz kenarında eğlence derken herkes birbirini görme şansı buluyor. Ben genellikle yoğun olduğum, çoğu kez de İstanbul dışında bulunduğum için evdeysem de günü dinlenerek geçiriyorum. Ama yan komşum olan turizmci sevgili Elif Didem Yağcı, aynı blokta oturan HSBC Ortaköy Şubesi'nin Müdürü sevgili Filiz Yolaçan ve bir dönem sinemanın altın çocuğu Göksel Arsoy'un güzel kızı Aşkım Sağıroğlu ile 15 günde bir de olsa buluşuruz. Didem'in yaptığı nefis soslu makarnalar ya da Aşkım'ın harika yemeklerini yerken kaynatırız. Geçenlerde bütün kızlar toplandık toplandık, biz onlardan hoşlandık hoşlandık... Pardon, bu galiba şarkı sözüydü. Ne diyordum Evet, Aşkım, Didem, Filiz ve ben Balkon On5'e gittik. Yine yıkılıyordu inanın. Cengiz Abazoğlu, Gülgün Feyman, Deniz Akkaya, Deniz Arman ve Avi Habib oradaydı. Yemekler mükemmel, müzik on numara, manzara muhteşemdi. Bizim kızlar bayıldı. Masaya Hakan baktı. Şef Abdullah da sağolsun, her dakika yanımızdaydı. Favori garsonum Ayşen izinliymiş. Buranın işletme müdiresi sevgili Gügü Gülsüm Sami ve işletmeci Burak ile sohbet ettim. Show-girl kızlarımız yine ortalığı esprileriyle yıkıp geçti. Şansımıza bir de 'yırtık rahibe' şovu vardı. Yediklerimize gelince Ön yemek olarak ortaya yalancı mantı, patlıcan mantısı, çıtır parmak tavuk, börekçi tabağı ve etli yaprak dolması söyledik. Ana yemekte ben, Gazi Ateş'in yeni mönüye koyduğu kiremitte levreği istedim, enfesti. Kızlar tavuk pirzola, beğendili deve kuşu ve şarap soslu bonfile söyledi. Herkes birbirinin yemeğinden tattı. Bu arada sevgili Aşkım'ın, Can Gürzap'ın spikerlik ve iyi konuşma sanatı kurslarına yazılacağını öğrendim. Zaten güzel kız, bunu da yapar valla. Göksel Ağabey, bak sana ne diyeceğim Gökhan ve Aşkım'ı aynı dizide buluşturmak çok hoş olur. Ne dersin Belki Aşkım'ın oğlu Emir de oynar. Acayip yakışıklı kerata. Ama babası Ferit de güzel adam doğrusu. Neyse, finali buranın özel lezzetleri arasında olan vırvır sufle ile yaptık. Çıkışta, kapıdan 34.5'a baktık. O gece parti vardı, doluydu. Eve gittiğimizde yine saat 02.30'u bulmuştu. Balkon On5'in telefon numarası 0212 231 03 56. 

Woks rüzgar gibi geliyor 
Bir akşam sevgili yeğenim Evren'i Reina'ya götürdüm. Hafta arası olmasına rağmen geç saatlerde doldu. İşletme ortağı olan sevgili Ali Ünal nihayet iki günlüğüne stres atmak için Antalya'ya gidebilmiş. Onun yakışıklı kardeşi, salon müdürü Erkan ile sohbet ettim. Suat Ateşdağlı'nın öğrencisi DJ Yalçın Aşan yemek saatinde muhteşem çalıyordu, yeri gelmişken kutlamak istiyorum. Hafta sonu yer yerinden oynamış yine Reina'da. Adnan Polat, Oktay Kaynarca, Buket-Hayrettin Taşdelen, Loft'un prensi Umut Özkanca, Ebru Şallı-Harun Tan, Ali Karacan, Ferit Şahenk, Alinur Velidedeoğlu, Ender Mermerci ve konukları, Canan-Osman Yalçın, Özlem Önal ve arkadaşları, Elif-Mehmet Germiyanlıgil oradalarmış. O gece tercihimi Woks'dan yana kullandım. Ortağı sevgili Rıza Akkaş'ı 20 yıldır tanırım. Sevgili eşi Yıldız'ı, çocukları şu an ünivesitede olan Ergün ve lise son öğrencisi Engin'in de çocukluğunu bilirim. Diğer ortak sevgili Kemal Gedik'i de 15 yıl önce tanıdım. Kemal o gece yoktu. Çünkü bir erkek evlattan sonra o gün bir de kız babası olduğu için eşini bırakmak istememiş. Büyük ortak Cemal Delen'le de o gece tanıştım. Çok kibar bir insan. Sohbet sırasında Rıza, bu yıl kışlık Woks'u, Levent'teki Dragon'un yerine açacaklarını söyledi. Reina'da olmaktan çok memnun kalmışlar. Woks'un müdavimler arasında Kadir İnanır, Fenerbahçe'nin teknik direktörü Christopher Daum, şarkıcı ve yazar Ayşegül Aldinç, oyuncu İpek Tuzcuoğlu, WMC İletişim Grup Başkanı Hakan Yangın, Ebru Şallı-Harun Tan var. Mutfak şefi Ünal Karataş gerçekten başarılı. Mönü, İtalyan. Az ve öz. Ben başlangıç olarak zeytinyağlı enginar istedim. Evren içinde minik domatesler, çam fıstık ve kuru üzüm olan rokalı Woks salatası aldı. Ana yemekte benim tercihim, mevsim sebzeleri yatağında özel marine edilmiş tavuk budu oldu. Evren de rokfor soslu bonfile yedi. Gerçekten kusursuzdu hepsi de. Tatlı olarak Evren, bence kebabın Türkiye'deki lideri olan Köşebaşı'ndan künefe istedi. Sağolsun, oranın dünya beyefendisi patronu olan, Rıza'nın yeğeni Ali Akkaş hemen gönderdi. Rıza da Woks'un çikolata suflesini çok methetti. Şu kolitim geçsin, yemezsem namerdim. Kışlık Woks'da mönü, İtalyan ve Akdeniz mutfağı ağırlıklı olacak. Woks'un telefon numarası 0212 236 37 11. 

Fethiye şenleniyor, 'Muhteşem İkili' bitti 
Efendim, Türkiye'nin en iyi yorumcularından Nükhet Duru ve sahnesi en başarılı erkek şarkıcılardan Cenk Eren 2.5 yıldır 'Muhteşem İkili' adıyla sahnelerde fırtına gibi esti. Allah daha çok versin, sayemde paraya 'para' demediler. İkilinin bir araya gelmesi benim fikrimdi de. Nükhet ve Cenk, bu kış sahne çalışmalarını ayırmaya karar verdi. Ekstra işlerde yine birlikte olacaklar. Şimdilerde Nükhet Duru, Atina'da çıkaracağı albüm çalışmalarını sürdürüyor. Cenk de kendisine gelen teklifleri değerlendiriyor. Ama magazin dünyası bu, belli olmaz. Bakarsınız yarın yine 'Muhteşem İkili' olarak yola devam edebilirler. 'MEGAHİT 2004', yani 3. Uluslararası Akdeniz Şarkı Yarışması 11 Eylül Cumartesi akşamı Fethiye'de yapılacak. Serhat Hacıpaşalıoğlu'nun müzikal görsel bir şovla sunacağı yarışmanın konuk sunucu ve sanatçıları ise Deniz Seki ile 2002 Dünya Güzeli Azra Akın. Başbakanlık Tanıtım Fonu ve Kültür Bakanlığı'nın desteğiyle düzenlenen organizasyonun başlangıç tarihi, 6 Eylül. Evet efendim, bugünlük de bu kadar. Sevinçleriniz okyanuslar, üzüntüleriniz ise kum tanesi kadar olsun. Hoşkalın. 

İki farklı mekan,Via ve Kafika 

Bugün sizlere farklı, gittiğinizde mutlu olabileceğiniz yeni bir kaç restoran ve bardan söz edeceğim. İlki Via. Teşvikiye'de, hoş bir bahçe içinde. Yeni açıldı. Nişantaşı ve Osmanbey'de alışveriş yapıp da biraz laflamak ve dinlenmek isterseniz Via sizin için iyi bir adres. Ayrıca iyi bir alışveriş mağazası da. Çünkü Prada, Paciotti giyim, aksesuar ve ayakkabılarının yanı sıra Thomas, Şabo, Joop markalı altın-gümüş takıların da bulunduğu mağaza kısmı var. Tabii paranıza güveniyorsanız. İtalyan ağırlıklı dünya mutfağının lezzetlerinin yer aldığı Via Restaurant'ta ise işletmede tanıdık bir isim var Havana ve Reina'dan Nevzat Temür. Kışın paça çorbasının, eylül ayında ise günün balığının yer alacağı Via'nın özel yemekleri arasında ada salatası, Via usulü pavurya, forest steak et var. Halkla ilişkiler sorumlusu Zeynep Yaldız söylüyor. Via'nın telefon numarası 0212 291 21 80. İkinci mekanımız, ünlü yönetmen ve yapımcı Sinan Çetin'in Kafika'sı oldu. Ka-fi-ka 'kaçırdığınız filmler kahvesi'nin ilk hecelerinden oluşuyor. Yani Çetin'e uygun bir isim. Geçen yıl uğramıştım, çok değişmiş. İşletme Hilmi İlbi'de. Halkla İlişkiler Müdürü ise bizim gruptan RADİKAL Gazetesi'nin genç ve başarılı Genel Yayın Yönetmeni sevgili İsmet Berkan'ın eski asistanı olan sevgili Dilek Karaaslan. Geçen gün doğum günü vardı. Kafika'yı, çocuğum gibi gördüğüm eski asistanım, şimdilerin editör yardımcısı olan sevgili Özgür Köylü de çok methetmişti. Barı çok keyifliymiş. Ayrıca film odalarında 2-10'ar kişilik gruplar halinde istediğiniz filmi izleme olanağınız var. Hem de lezzetli bir yemek eşliğinde. Servisi de kusursuz. Mekan, 18-88 yaş arası herkese hitap ediyor. Mönü, dünya mutfağı. Bu da tabii insana rahatlık veriyor. Üstelik fiyatlar çok uygun. Saat 20.00-02.00 arasında Happy Hour'da yüzde 30 indirim var. Özgür'e göre özel yemekleri arasında krepler, makarnalar, sandviçler ön planda. Ana yemeklerde piliç Kafika, Kafika bonfile, levrek, tatlılarda ise çikolatalı muzlu krep favori. 10 milyon liraya rahat doyarsınız. Ama içki dahil keyifli bir yemek kişi başı 35 milyon lira. Kafika'nın telefon numarası 0212 244 51 67. 

Yeniköy'de balıkta Yelken 

Bir akşam bana ailem kadar yakın olan 25 yıllık dostlarım, Arnavutköy Living Emlak'ın güzel patroniçesi Derya Babacan ve mimar eşi sevgili Zafer ile birlikte Yeniköy'deki Yelken Balık Restaurant'a gittik. Burası, Yeşilköy'deki Yelken'in şubesi. Yelken'in ortakları birbirinden yakışıklı üç genç adam Ali Can Duran, Bülent Ilgaz ve Yavuz Toktaş. Muhteşem bir manzarası var Yelken'in. Denize sıfır. Mezeler ve deniz ürünlerinin hepsi taze. Servis çok iyi. Mutfak şefi Hüseyin Bektaş ve salon şefi Ali Acar hemen masayı donattılar Balık mantısı, levrek dolma, özel kurutulmuş lakerda, yeşil salata, kokoreçe benzeyen ahtapot ızgara... Bu kadar şey gelince balığa gerek kalmadı. Zafer buranın deniz mahsulleri makarnası ve paellasını çok methetti ama canım balık istediği için ancak fileto olarak yarım deniz levreği yiyebildim. Finali mekanın özel yemeklerinden olan tahinli profiterol ile yaptık. Masaya Mesut Çuhacı ve İzzet Sakin adlı garsonlar baktı. Daha önce Yeşilköy Yelken'e yine Babacan Ailesi'yle gitmiştim, keyifliydi. Aynı mutluluğu Yeniköy Yelken'de de tattım. Telefon numarası 0212 262 94 90. 



</TEXT>
</DOC>
