<DOC>
<DOCNO> 272837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/yasam/axyas01.html </URL>
<DATE> 2004/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
6 TRİLYON RÜYASI 
</HEADLINE>
<TEXT>


Sayısal Loto'da ikramiyenin bu akşam çekiliş saatine kadar 6 trilyon lirayı bulması bekleniyor. Bu hafta da bilen olmazsa umutlar gelecek hafta 10 trilyona taşınacak 

GÜLAY FIRAT İstanbul 

Milli Piyango İdaresi Genel Müdür Yardımcısı İsmail Yıldırım'ın verdiği bilgiye göre, bugün saat 20.30'a dek sürecek Sayısal Loto'da, büyük ikramiyenin 6 trilyonu bulması bekleniyor. 
İlk hafta devreden ikramiye 1 trilyon 91 milyar 620 milyon 30 bin liraydı. İkinci hafta yine 'bilen' çıkmayınca bu rakam, 2 trilyon 700 milyar liraya ulaştı. Bu hafta ise vatandaşın gösterdiği yoğun ilgi bu rakamın katlanmasına neden oldu. Milli Piyango İdaresi Genel Müdür Yardımcısı İsmail Yıldırım, 17 Eylül 14.00 itibariyle Sayısal Loto'da büyük ikramiyenin 4 trilyon 311 milyar 56 milyon lira olduğunu bildirdi. Bu rakamın çekilişin süreceği bugün saat 20.30'a dek 6 trilyona ulaşması bekleniyor. Bu hafta da 6 bilen çıkmaması durumunda büyük ikramiye 10 trilyon liraya doğru koşacak. 

Loto notları 
11 Kasım 1996'da başlayan Sayısal Loto'da, şimdiye dek 824 kişi büyük ikramiye kazandı. Şanslıların 585'i kendi istediği rakamlara oynamıştı, 239 kişi ise bayilerdeki makinelerden büyük ikramiyeyi tutturdu.En çok kazandıran şanslı numaralar şunlar 38 69 kez , 16 65 kez 21 60 kez , 27 59 kez , 10 36 kez , 40 58 kez .Uzun zamandır çıkmayan rakamlar 18 26 hafta , 33 25 hafta ve 1 23 hafta .Sayısal Loto'da büyük ikramiye İstanbul'a 507 kez, Ankara'ya 240 kez, İzmir'e ise 161 kez çıktı. 


</TEXT>
</DOC>
