<DOC>
<DOCNO> 285685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sondun31.html </URL>
<DATE> 2004/11/03/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Rektörü 3 saat rehin tuttular 
</HEADLINE>
<TEXT>

     İran'da Besiçler gönüllü milisler , Bilim ve Sanayi Üniversitesi Rektörü Muhammed Taki Salihi'yi üç saat rehin tuttu. 
     İRNA'nın haberine göre, Besiçler, İran Özgürlük Hareketi İHÖ Başkanı İbrahim Yezdi ve İçişleri Bakanı Yardımcısı Mustafa Taczade'yi üniversiteye davet etmesine tepki göstererek, Salihi'yi rehin aldı. Yaklaşık üç saat rehin tuttukları Salihi'yi döven eylemciler, daha sonra kendisini serbest bıraktı. 
     Serbest bırakılan Salihi'nin daha sonra hastaneye kaldırıldığı belirtildi. 
     Yezdi ve Taczade'nin konuşmasını engelleyen eylemciler, ''Riyakarlar üniversiteden dışarı'' sloganları attı. 
     Hükümet sözcüsü Abdullah Ramazanzade, dün Salihi'ye yönelik düzenlenen saldırıyı kınadıklarını ve sorumluların yargıya hesap vereceklerini söyledi. 
     Bu tür kışkırtmaların ahlaksızca olduğunu ve İran İslam Cumhuriyeti'nin ilkelerine ters düştüğünü belirten Ramazanzade, saldırının bilime karşı olduğunu ve ihmal edilmemesi gerektiğini kaydetti. 
     Bilim ve Sanayi Üniversitesi görevlileri de yaptıkları açıklamada saldırıyı kınadılar. 
     
</TEXT>
</DOC>
