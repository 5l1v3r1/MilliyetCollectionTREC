<DOC>
<DOCNO> 288813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/son/sontur15.html </URL>
<DATE> 2004/11/14/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
İki kardeşi bıçaklayarak öldüren güvenlik görevlisi tutuklandı 
</HEADLINE>
<TEXT>

     Çankırı'da bir iş merkezinin duvarına izinsiz ilan yapıştırdıkları gerekçesiyle bıçaklanarak öldürülen iki kardeşin cinayet zanlısı tutuklandı. 
     Çankırı merkezde bulunan Belediye İş Merkezi'nin duvarlarına işyerlerinin reklamının yapıldığı el ilanlarını yapıştıran İhsan 24 ve Hasan Koçumoğlu 30 kardeşleri bıçaklayarak öldüren güvenlik görevlisi Mehmet Kara, emniyetteki işlemlerinin tamamlanmasının ardından adliyeye sevk edildi. 
     Kara, nöbetçi savcılıkça ifadesi alındıktan sonra çıkarıldığı nöbetçi mahkemece tutuklandı. 
     Bu arada, güvenlik görevlisi tarafından öldürülen Koçumoğlu kardeşler ise Çankırı'nın Yapraklı İlçesi'ne bağlı Bugay Köyü'nde toprağa verildiler. 
     
</TEXT>
</DOC>
