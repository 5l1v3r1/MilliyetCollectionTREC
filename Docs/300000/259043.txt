<DOC>
<DOCNO> 259043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sonsiy10.html </URL>
<DATE> 2004/07/29/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
AKP'li Yazıcıoğlu KPSS ve DİS'in soru ve cevapları açıklansın 
</HEADLINE>
<TEXT>

     AK Parti Diyarbakır Milletvekili İrfan Rıza Yazıcıoğlu, Kamu Personeli Seçme Sınavı KPSS ve Daimi İşçi Sınavı DİS soru ve cevaplarının kamuoyuna açıklanmasını istedi. 
     Yazıcıoğlu, Milli Eğitim Bakanı Hüseyin Çelik'e sunduğu raporda, Türkiye'de kamuya personel alımı için KPSS yapıldığını belirtti. Merkezi sistemle gerçekleştirilen bu sınavın daha adil ve bilgiye dayalı bir sistem olduğunu, birçok dedikodu ve şaibeyi ortadan kaldırdığını kaydeden Yazıcıoğlu, raporunda şu görüşlere yer verdi 
     ''Ancak 10-11 Temmuz 2004'te yapılan 1 milyon 768 bin 717 kişinin girdiği ve bu kadar insanımızın geleceğini ilgilendiren KPSS'nin soru ve cevapları yetkililer tarafından açıklanmadığı gibi medyada da yer almamıştır. Bu açıklamamın dahi dedikodulara yol açtığı hepimizin malumudur. 
     Bu nedenle şeffaflık adına insanlarımızın kafasında soru işareti bırakan bu uygulamanın kaldırılarak ÖSYM'nin yaptığı diğer sınavlar gibi KPSS ve DİS'in soru ve cevaplarının halkımızla paylaşılması önem arzetmektedir.'' 
     
</TEXT>
</DOC>
