<DOC>
<DOCNO> 265391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/siyaset/axsiy01.html </URL>
<DATE> 2004/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bürokrata 'huzur' hakkı 
</HEADLINE>
<TEXT>


Belediye yönetim kurulu başkanlığı ve üyeliğine getirilen üst düzey yöneticilere verilen "huzur hakkı"yla maaşlar tavan yaptı 

ŞENOL DEMİRCİ İstanbul 


İstanbul Büyükşehir Belediyesi'ne İBB bağlı şirketlerde yönetim kurulu başkanlığı ve üyeliğine getirilen üst düzey bürokratlara 3 - 12 milyar lira maaş veriliyor. Bazı bürokratlar bu rakamlarla, 6 milyar 724 milyon lira maaş alan İstanbul Büyükşehir Belediye Başkanı Kadir Topbaş'ı geçiyor. "Huzur hakkı" olarak 17 şirketin yönetim kurulu üyeleri ve denetçilere ödenen para, vergiler hariç, yıllık 5 trilyon 773 milyar lirayı buluyor. 
Maaşları yetersiz olan belediye bürokratlarına ek gelir sağlamak için geçmiş belediye yönetimleri tarafından başlatılan uygulama, başkan ve üyelere milyarlarca liralık ek maaş imk nı veriyor. İBB Genel Sekreteri Ramazan Evren'e İGDAŞ Yönetim Kurulu Başkanlığı İBB Başkan Vekili İdris Güllüce'ye İDO Yönetim Kurulu Başkanlığı, Başkan Başmüşaviri Ömer Türk'e de İSBAK Yönetim Kurulu Başkanlığı için ayda 12 milyar lira "huzur hakkı" ödeniyor. 
Güllüce'nin de, Evren gibi ilk şirket toplantısında maaşını artırdığı ortaya çıktı. Güllüce'nin 7.5 milyar liralık huzur hakkı 12 milyara yükseldi. 

6 milyar lira "sembolik" 
İBB tarafından çıkarılan İstanbul Bülteni dergisinin editörlüğünü uzun süre yapan Yüksel Kanar, bu çalışmanın Topbaş tarafından askıya alınması üzerine boşta kaldı. Kanar, daha sonra İSTON Yönetim Kurulu Başkanlığı'na getirildi. Kanar, ne kadar huzur hakkı ödendiği sorusuna "sembolik" yanıtını verdi. Kanar, "6 milyar lira sembolik mi " sorusunu da yanıtlamadı. 

İşte maaşları Şirket adı Başkanın adı Aldığı maaş milyar İGDAŞ Ramazan Evren 12 İDO İdris Güllüce 12 İSBAK Ömer Türk 12 HALK EKMEK Mesut Pektaş 6 BELBİM Rafet Bozdoğan 6 ULAŞIM A.Ş. Muammer Kantarcı 6 HAMİDİYE Muammer Erol 6 KÜLTÜR A.Ş. Ayşenur Özturanlı 6 AĞAÇ A.Ş. Şakir Özbek 6 KİPTAŞ Mihmail Mangan 6 İSTON Yüksel Kanar 6 İSTAÇ Dursun Ali Çodur 6 İSFALT Şaban Erden 6 İGATAŞ Sabri Dereli 4.5 BELTUR İskender Pala 3 SPOR A.Ş. Mustafa Güveli 3 BİMTAŞ Yunus Balta 3.750 Toplam 110 milyar 250 milyon lira 

</TEXT>
</DOC>
