<DOC>
<DOCNO> 285744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/soneko34.html </URL>
<DATE> 2004/11/03/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa günü 23 bin 437 puanda yeni bir rekorla tamamladı... 
</HEADLINE>
<TEXT>

     İMKB Bileşik Endeksi, 2. seansı 192.70 puan düşüşle TL bazında yeni bir tarihi rekor kırarak 23,437.79 puandan tamamladı. 
     Hisse senetleri 2. seansta ortalama yüzde 0.82 oranında değer kaybetti. 
     İlk seanstaki 414.93 puanlık artış dikkate alındığında, Borsa endeksi günün tamamında 222.23 puan yükseldi. Hisse senetlerinin günlük ortalama değer artışı yüzde 0.96 oldu. 
     Borsa Endeksinin TL bazında bundan önceki en yüksek kapanışı 23,215.56 puanla dün gerçekleşmişti. 
     Endeks 2. seansa, 18.04 puan azalarak 23,612.45 puan seviyesinde başladı. Seansın ilk yarısını 23,595.05 puandan geçen endeks, seans içinde en düşük 23,320.30 puanı, en yüksek 23,666.65 puanı gördü. 
     2. seans kapanışında, mali endeks 258.54 puan azalarak 31,925.96 puana, sanayi endeksi 260.21 puan azalarak 21,374.58 puana, hizmetler endeksi 110.55 puan azalarak 13,148.54 puana geriledi. 
     Böylece ilk seansa göre mali grubu hisseleri ortalama yüzde 0.80, sanayi grubu hisseleri ortalama yüzde 1.20 oranında, hizmet grubu hisseler ortalama yüzde 0.83 oranında değer kaybetti. 
     2. seansta işlem gören toplam 303 hisse senedinden 53'ü değer kazandı, 205'i değer yitirdi, 45 hisse senedinin fiyatında değişiklik olmadı. 
     Seansta, 842 trilyon 48 milyar 795 milyon liralık işlem hacmi kaydedildi. Günlük işlem hacmi, 1 katrilyon 576 trilyon 399 milyar 653 milyon lira olarak hesaplandı. 
     2. seansta İş Bankası C , Yapı ve Kredi Bankası, Doğan Holding, İhlas Holding ve Koç Holding en çok işlem gören hisse senetleri oldu. 
     
</TEXT>
</DOC>
