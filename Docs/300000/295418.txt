<DOC>
<DOCNO> 295418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/spor/spo07.html </URL>
<DATE> 2004/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
TJK, YTL'ye geçti 
</HEADLINE>
<TEXT>


Türkiye Jokey Kulübü, cazibeyi artırmak adına yeni bahis çeşitleri geliştirdi. Yönetim, Ocak ayında başlayacak bahislerin ücretlerini de YTL olarak açıkladı 


4'lü ve 5'li ganyan başlıyor 
TJK, 2005 yılından itibaren piyasaya çıkacak YTL ile birlikte, yeni bahis çeşitleri de geliştirdi. Uzun süredir üzerinde tartışılan ve at yarışlarının cazibesini artırmaya yönelik olarak alınan karar doğrultusunda, yeni bahis çeşitleri YTL'nin kullanıma çıkacağı 1 Ocak 2005 tarihinden itibaren geçerli olacak. Ayrıca halen geçerli olan bahis oyunlarının birim fiyatları da, günün şartlarına göre ve YTL'nin piyasaya sürülecek olmasıyla yeniden biçimlendirildi. Yarışseverler, 1 Ocak'tan itibaren 5'li ganyan ve 4'lü ganyan gibi yeni oyun çeşitleriyle de müşterek bahislere katılabilecekler. 

Birim fiyatı 1 YTL 
KARARA göre Ganyan, Plase, İkili, Sıralı İkili, Çifte oyunlarının birim fiyatı 1 YTL 1.000.000 TL. , Üçlü Ganyan, Üçlü Bahis 20 YKR, 200.000 TL. , Tabela Bahis 10 YKR 100.000 TL. , Altılı Ganyan ise 10 YKR 100.000 TL. şeklinde belirlendi. Ayrıca 1 Ocak 2005 tarihinden itibaren Altılı Ganyan Oyunu'nda 1 2 misli oyun oynanabilecek. 2005 yılında Resmi Gazete'de yayımlandıktan sonra yürürlüğü girecek olan At Yarışları Müşterek Bahisler Tüzüğü'nde yer alan Müşterek Bahis çeşitleri için tespit edilen birim fiyatları ise Beşli Ganyan 10 YKR 100.000 TL. Dörtlü Ganyan 20 YKR, 200.000 TL. şeklinde. 


</TEXT>
</DOC>
