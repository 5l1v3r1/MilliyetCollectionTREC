<DOC>
<DOCNO> 285031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sondun09.html </URL>
<DATE> 2004/11/01/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Sonuç, fotofinişe kalırmı 
</HEADLINE>
<TEXT>

     Beyaz Saray'ın 4 yıllık yeni patronu yarın belli oluyor 'Bush kalır mı, Kerry alır mı' tartışması dünyayı sardı. 
     ABD halkı yarın sandık başında. Ancak öncekiler gibi sıradan bir 'başkanlık seçimi' olmayan bu seçim, Irak Savaşı sonrası gelişmeleri nedeniyle tüm dünyayı ilgilendiren 'global bir vaka'ya dönüştü. 
     
     LE MONDE BİZCE DE KERRY KAZANSIN 

     Dünya basını yakın takipte New York Times, Washington Post gibi ABD gazetelerinin yanı sıra Fransız Le Monde'un Demokrat John Kerry'yi Alman Bild'in ise Cumhuriyetçi George Bush'u desteklemesi küresel seçimin en büyük örneği oldu. 
     
     UZMANLAR 2000'DEKİ GİBİ BİR KRİZ OLABİLİR 

     "Alemin yeni kralı"nın belirleneceği seçim öncesi de 'beraberlik' ihtimali gündemde. "İki aday da 269'ar delege çıkarıp üstünlük alamayabilir. 2000'deki gibi seçim krizi yaşanır" deniliyor. 
     
     Florida 

     27 delegesi var. Bush'a yakın. Ancak yeni kayıtlı 1.5 milyon seçmen 'Kerry' derse sonuç değişebilir. 
     
     Pennsylvania 

     21 delege çıkartıyor. Kerry eyaletteki son ankette Bush'un 3 puan önünde görünüyor. 
     Ohio 20 delege çıkartıyor. Kerry'ye yakın. 
     
     Delegeler Kurulu nedir 

     Ülke genelinde 8 delege var. Her eyaletin delege sayısı nüfusuna göre değişiyor. Seçmen, oyuyla Delegeler Kurulu'na göndereceği delegeleri belirliyor. Ülke genelinde 270 delege çıkartan aday seçimi kazanıyor. 
     Reuters'in son anketi Bush 46 . 
     Kerry 47 . 
     
     Sonuç fotofinişe kalır mı 

     Amerikalı siyasi uzmanlar, korkulan senaryonun giderek gerçeğe yaklaştığını söylüyor. Anketlere göre iki aday hem oy oranında hem de sonucu belirleyecek Delegeler Kurulu'nda başa baş. 
     Amerika ve tüm dünyada nefesler tutuldu, milyonlar yarın yapılacak başkanlık seçimine kilitlendi. Kazanan kim olacak İkinci kez aday olan Cumhuriyetçi Başkan George W. Bush mu, yoksa Demokrat aday John Kerry mi Yapılan son kamuoyu yoklamaları Amerika'nın başkanını seçmesinin çok da kolay olmayacağını gösteriyor. Çünkü aylardır sürekli dengelerin değiştiği yarışta adaylar son dönemece de başa baş girdi. Uluslararası haber ajansı Reuters'ın, Zogby araştırma şirketiyle yaptığı son anket, Kerry'yi yüzde 47'ye karşı yüzde 46 Bush'un bir puan önünde gösteriyor. Uzmanların korkusu, 44'üncü yeni başkanı belirleyecek Delegeler Kurulu oylarının eşit çıkması ve sonucun tıpkı 2000'de olduğu gibi uzun süren yasal süreç sonrası belirlenmesi... 
     
     KİLİT, 7 EYALETTE 

     Amerika halkı, başkanı doğrudan seçmiyor. Sonucu, her eyaletin nüfusuyla doğru orantılı olarak belirlenen Delegeler Kurulu'na halkın oyuyla seçilen 8 kişi belirliyor. Bir adayın başkan seçilebilmesi için 270 delegeyi arkasına alması gerekiyor. Anketler, iki adayın delege desteğinin mevcut tabloya göre 269-269 olması ihtimalinin yüksek olduğunu gösteriyor. Şu an için rengini belli etmemiş yani kararsız 7 eyalet var. Delegeler Kurulu'na 27 kişi gönderen Florida, 21 kişi gönderen Pennsylvania, 20 kişi gönderen Ohio, 17 kişi gönderen Michigan, 10 kişi gönderen Wisconsin, 7 kişi gönderen Iowa ve 5 kişi gönderen New Mexico eyaletleri. 
     
     FLORIDA TARTIŞMALI 

     Bu eyaletlerde yarışın başa baş gittiği için taraflardan birinin zaferi elde etmesi, sadece birkaç yüz oyla belli olabilir. Delegeler Kurulu'nda hangi adayın önde gittiği yolunda yapılan anketler de oldukça çekişmeli ve yakın sonuçlar ortaya koyuyor. Associated Press haber ajansının anketine öre Bush'un kazanacağı tahmin edilen 26 eyaletten alacağı delege desteği 222. Buna karşılık Kerry'nin kazanacağı hesaplanan 16 eyaletten alacağı delege desteği ise 211. Kararsız eyaletler ve rengini farklı şekilde netleştirmemişler belirleyici rol oynayacak. Önceki seçimde kilitlenen Florida eyaletinde Bush, 600 oy fazla alarak galip geldi. Ülke genelinde 6 bin fazla oy almasına karşılık Demokrat Al Gore, Delegeler Kurulu'nda geride kaldığı için seçimi kaybetti. Seçimin galibini de mahkeme kararı belirledi. İşte yine uzmanlar bazı kilit eyaletlerde sonucun burun farkıyla netleşeceğini, oy kullanamayan kişiler olacağını, geçersiz oy pusulası kavgası yaşanacağını ve galibi yine mahkeme kararının belirlemek zorunda kalabileceğini söylüyor. Saygın haber dergisi Newsweek, "Uzun bir gölge" başlığı attığı haberinde bu yılki seçimin galibinin de Anayasa Mahkemesi'nden çıkabileceğini yazdı. 
     
</TEXT>
</DOC>
