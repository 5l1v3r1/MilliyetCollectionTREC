<DOC>
<DOCNO> 296609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sonspo08.html </URL>
<DATE> 2004/12/10/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Mahmut Uslu'ya Brezilya yolları gözüktü... 
</HEADLINE>
<TEXT>

     Yoluna UEFA Kupası’nda devam edecek olan Fenerbahçe’de kadroyu takviye çalışmaları başladı. Alex ve Nobre’nin transferlerini bitiren asbaşkan Mahmut Uslu, yeniden Brezilya’nın yolunu tutacak. Uslu’nun bir süredir gizli gizli görüşmelerde bulunduğu bazı oyuncuların transferini sonlandırmak amacıyla ocak ayı başlarında Brezilya’ya gideceği belirlendi. Uslu ile birlikte dün Fener TV’ye konuk olan Asbaşkan Murat Özaydınlı, arkadaşının yeniden yollara düşeceğini açıkladı. 
     
     Wederson da listede 
     UEFA Kupası’na çok önem veren yönetimin, başarılı olmak için hiçbir fedakarlıktan kaçınmayacağı ve Daum’un istediği oyuncuların transfer edileceği öğrenildi. Brezilyalı bir golcünün yanısıra, Büyükşehir Belediyesi Ankaraspor’un başarılı sol kanat oyuncusu Wederson için de Başkent ekibi yönetimiyle görüşmeler sürdürülüyor. Murat Özaydınlı, yurtiçi ve dışında birçok oyuncuyu izlediklerini, Fenerbahçe’nin ihtiyacı olan isimleri almaya çalışacaklarını vurguladı. 
     
     Kişilikleri önemli’ 
     Transferde sadece futbolculuk yeteneğine değil, o oyuncunun kişilik ve huyuna da baktıklarını dile getiren Özaydınlı, Ortega olayından ders aldık. Bu nedenle herşeye dikkat ederek oyuncu almak istiyoruzö dedi. Mahmut Uslu ise, santrfor ararken Alex’i gördüklerini ve almak istediklerini belirterek, O da bize söz verdi ve sözünü tuttu. Ona bir kez daha teşekkür ediyoruzö diye konuştu. İki yönetici, hafta sonundaki derbinin dostluk içinde geçmesi dileğinde bulundu. 
     
</TEXT>
</DOC>
