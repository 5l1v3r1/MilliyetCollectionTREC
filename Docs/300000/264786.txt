<DOC>
<DOCNO> 264786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/sontur09.html </URL>
<DATE> 2004/08/19/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Eminönü'nde patlama .. 
</HEADLINE>
<TEXT>

     Eminönü'nde bir restoranda gaz sıkışması sonucu meydana geldiği sanılan patlamada, bir kişi yaralandı. 
     AA muhabirinin aldığı bilgiye göre, Hobyar Mahallesi Kömürcü Bekir Sokak'ta bulunan Arafat Köfte Salonu'nda çalışan Sadık Yalçın adındaki işçi, sabah saatlerinde işyerini açtı. 
     Yalçın'ın, içeriye girdikten bir süre sonra çakmağını ateşlemesi sonucu işyerinde patlama oldu. 
     Patlamada yaralanan Sadık Yalçın, çevredeki vatandaşlarca Taksim Eğitim ve Araştırma Hastanesi'ne kaldırıldı. 
     Olay yerinde inceleme yapan itfaiye ve bomba uzmanı ekipler, patlamanın, tüpten sızan gazın sıkışması nedeniyle meydana gelmiş olabileceğini ifade ettiler. 
     Patlama nedeniyle çerçeveleri sokağa fırlayan işyerinde, maddi hasar oluştu. 
     
</TEXT>
</DOC>
