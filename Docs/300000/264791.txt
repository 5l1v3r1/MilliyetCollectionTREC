<DOC>
<DOCNO> 264791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/sontur14.html </URL>
<DATE> 2004/08/19/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Bulduğu "dolu" cüzdanın sahibini arıyor... 
</HEADLINE>
<TEXT>

     Denizlili İbrahim Yardak, yolda bulduğu ve içinde ''yüklü miktarda yabancı para ve Türk Lirası olduğunu'' söylediği cüzdanın sahibini arıyor. 
     Kömür ticareti yapan Yardak, gece evine giderken yolda bir cisim gördüğünü, aracından inip baktığında, içi para dolu bir cüzdan bulduğunu ve sahibini aramaya başladığını söyledi. 
     Yerel televizyon kanallarına giderek cüzdanın sahibine çağrıda bulunan Yardak, ''Cüzdanı açtığımda, içinden Mehmet Ziylan adına bir kimlik çıktı. İçinde çok miktarda euro ve Türk Lirası olan cüzdan, bu kişiye ait olmalı'' dedi. Para miktarını açıklamayan Yardak, şunları söyledi 
     ''Bu çağrıyı duyduktan sonra, 'cüzdan benim' diyen çok kişi çıkabilir. Bu nedenle para miktarını açıklamıyorum. Ancak 0 kilometre bir otomobil, alacak miktarda ve milyarlarla ifade edilebilecek bir rakam olduğunu söyleyebilirim. Gelen kişiden, kimliğini göstermesinin yanı sıra ne kadar euro, ne kadar Türk Lirası var, soracağım.'' 
     
</TEXT>
</DOC>
