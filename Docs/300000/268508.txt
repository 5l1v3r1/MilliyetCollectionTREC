<DOC>
<DOCNO> 268508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sonspo22.html </URL>
<DATE> 2004/09/02/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Fenerbahçe, hazırlık maçında İran takımına gol yağdırdı 5-2 
</HEADLINE>
<TEXT>

     Saha Fenerbahçe Dereağzı Tesisleri . 
     Hakemler Hüseyin Göçek xx, Ali Karaçelik xx, Yılmaz Dağ xx . 
     Fenerbahçe Recep x, Selçuk Baştürk xx, Fatih xx, Luciano xx Dk. 75 Süleyman x , Taylan xx, Mehmet xx Dk. 68 Raşit x , Aurelio xx Dk. 75 Muhammet x , Selçuk Şahin xx, Fabiano x, Murat xx, Nobre x . 
     Ekbatan Gasemi x, Sadıki Dk. 7 Mehti x Dk. 54 Alibeygi x , Alihani x, Bagırnia xx, Hasanzade xx Dk. 79 Tacik x , Karadagi xx, Huseyni x Dk. 89 Behraver , Samedi x, Abbas xx, Beyzade x, Mirkazimi x . 
     Goller Dk. 14 Mehmet, Dk. 16 ve 43 Murat, Dk. 45 Karadagi, Dk. 74 ve 76 Selçuk Şahin, Dk. 83 Abbas Penaltı . 
     Sarı kart Dk. 82 Muhammet Fenerbahçe . 
     Fenerbahçe, İran Birinci Futbol Ligi takımlarından Ekbatan ile yaptığı hazırlık maçını 5-2 kazandı. 
     Teknik Direktör Christoph Daum, Dereağzı Tesisleri'nde yapılan maçta, lig maçlarında görev vermediği bazı futbolcularına ve genç oyunculara şans tanıdı. 
     Sarı-lacivertli ekip savunmada Luciano ve Fatih, orta alanda Aurelio, sağ kanatta Mehmet ve hücumda Murat ile etkili olurken, Fabiano ve Nobre'nin performansı hayal kırıklığı yarattı. Özellikle Nobre, karşı karşıya birçok pozisyonu cömertçe harcadı. 
     Maçta attığı iki golü de kafa ile rakip filelere gönderen Selçuk'un, özellikle ilk yarıdaki pas hataları dikkat çekti. 
     Ekbatan teknik heyeti, maç sonunda Teknik Direktör Daum ve antrenör Roland Koch ile hatıra fotoğrafı çektirdi. 
     30 Ağustos Pazartesi gününden bu yana Laleli'de bir otelde kamp yaptıkları bildirilen İran ekibinin yarın İstanbul'dan ayrılacağı belirtildi. 
     Ligin 5. haftasındaki Akçaabat Sebatspor maçının hazırlıklarını yarın sabah yapacağı çalışmayla sürdürecek Fenerbahçeliler, hafta sonu izin yapacak. 
     
</TEXT>
</DOC>
