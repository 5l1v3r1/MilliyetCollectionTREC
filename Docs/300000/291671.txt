<DOC>
<DOCNO> 291671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sondun02.html </URL>
<DATE> 2004/11/24/ </DATE>
<TIME> 02.10 </TIME>
<AUTHOR>  </AUTHOR>
<HEADLINE>
Ukrayna'da muhalefet, Devlet Başkanı Kuçma ile görüşecek 
</HEADLINE>
<TEXT>

     Ukrayna'da muhalefet başkan adayı Viktor Yuşçenko'nun temsilcileri, Devlet Başkanı Leonid Kuçma ile bugün görüşmeyi planladıklarını bildirdiler. 
     Yuşçenko'nun yardımcılarından Yuliya Timoşenko, devlet başkanlığı binası çevresinde toplanan göstericilere yaptığı konuşmada, görüşme kararının, Kuçma'nın, Ukrayna'daki bütün siyasi güçlerin temsilcilerine derhal görüşme masasına oturmaları çağrısı yapması üzerine alındığını belirtti. 
     Timoşenko, ''Kuçma'nın görüşmeler için bize öneride bulunmasına fırsat tanımaya ve yarın 24 Kasım Çarşamba Kiev'deki meydanda toplanmaya karar verdik. Kuçma'nın söyledikleri bizim zaferimizdir'' dedi. 
     Kuçma, televizyondan yayınlanan açıklamasında, pazar günü yapılan devlet başkanlığı seçim sonuçlarına ilişkin ortaya çıkan krizin çözümü için bütün taraflara derhal görüşme yapmaları çağrısında bulunmuştu. 
     
</TEXT>
</DOC>
