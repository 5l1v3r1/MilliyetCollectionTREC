<DOC>
<DOCNO> 251655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/soneko22.html </URL>
<DATE> 2004/06/29/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
LPG'ye yüzde 4.3 - 4.9 oranında zam yapıldı... 
</HEADLINE>
<TEXT>

     Tüpgaz olarak bilinen Likit Petrol Gazı LPG satış fiyatlarına, bugünden geçerli olmak üzere yüzde 4.3 ile yüzde 4.9 arasında değişen oranlarda zam yapıldı. 
     Türkiye Likit Petrol Gazcıları Derneği tarafından yapılan açıklamaya göre, yeni ayarlama sonrası 12 kg'lik mutfak tüpünün fiyatı İstanbul'da 22 milyon 500 bin liradan 23 milyon 500 bin liraya, Ankara'da ise 22 milyon 620 bin liradan 23 milyon 630 bin liraya yükseldi. 
     2 kg'lik piknik tüpünün fiyatı ise İstanbul ve Ankara'da 4 milyon 160 bin lira olarak belirlendi. 
     
     OTOGAZ 
     Otogazın litre fiyatı da, İstanbul'un Rumeli yakasında 995 bin liradan 1 milyon 43 bin liraya, Ankara'da 994 bin liradan 1 milyon 42 bin liraya çıktı. 
     Açıklamada, Enerji ve Tabii Kaynaklar Bakanlığı Petrol İşleri Genel Müdürlüğü'nün, ''ÖTV artışı'' nedeniyle meydana gelen değişikliği, bugün tarihli yazıyla bildirdiği vurgulandı. 
     Açıklamada, bunun üzerine üye şirketlerce derneğe bugünden geçerli ortalama LPG satış fiyatlarının bildirildiği ve şirketlerin uygulayacağı fiyatlar arasında farklılıklar olabileceği belirtildi. 
     
</TEXT>
</DOC>
