<DOC>
<DOCNO> 298556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sontur16.html </URL>
<DATE> 2004/12/17/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Oğlunun hadım edilmesi için dava açtı 
</HEADLINE>
<TEXT>

     DHA 

KÜTAHYA'nın Emet ilçesinde oturan bir baba, 17 yaşındaki oğlunun hadım edilmesi için mahkemeye dava açtı. 
     Emet'te oturan İ.K. adlı baba, psikolojik rahatsızlığı olan ve aşırı cinsel davranışlarda bulunduğunu iddia ettiği 17 yaşındaki oğlu M.K'nin hadım edilmesi talebiyle Asliye Hukuk Mahkemesi'nde dava açtı. 
     Baba İ.K, Emet Asliye Hukuk Mahkemesi'ne verdiği dava dilekçesinde, "17 yaşındaki oğlum M.K'ye, doktorlar tarafından psikolojik bozukluk ve ekistasyon teşhisi koydu. Oğlum buluğ çağında olduğu için evimizde örf ve adetlerimize uygun olmayan davranışlarda bulunmaya başladı. Bu tür tutum ve davranışlar ileride aileme ve topluma zarar verebilir. Bu sebeple tedavisi mümkün olmayan hastalığı bulunan oğlumun hadım edilmesi durumunda topluma zarar vermesinin önleneceği kanısındayım'' dedi. 
     Emet Asliye Hukuk Mahkemesi'ndeki davanın, önümüzdeki aylarda görülebileceği belirtilirken mahkemenin bu tür istekle ilk kez karşılaştığı kaydedildi. 
     
</TEXT>
</DOC>
