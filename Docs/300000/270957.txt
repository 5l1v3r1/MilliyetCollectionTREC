<DOC>
<DOCNO> 270957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sonspo03.html </URL>
<DATE> 2004/09/11/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Çizme’de perde açılıyor... Emre ilk 11'e yakın... 
</HEADLINE>
<TEXT>

     İtalya 1. Ligi’nde 2004-2005 sezonu bugün yapılacak Chievo-Inter ve Milan-Livorno maçlarıyla başlıyor. 
     
     Emre ilk 11’e yakın 
     Del Piero, Vieri, Totti, Shevchenko, Davids, Cassano... Dünyanın en ünlü futbol yıldızlarını bünyesinde barındıran İtalya Ligi’nde heyecan bugün start alıyor. 9 transferle, kadrosunu güçlendiren Inter, Serie A’nın açılış maçında 19.00’da Chievo’ya konuk oluyor. Emre’nin 11’de oynaması bekleniyor. Son şampiyon Milan da 21.30’da ligin yeni ekiplerinden Livorno’yu ağırlayacak. 
     
     Roma yine de iddialı 
     Geçen sezon hayal kırıklığı yaşayan Juventus da Lippi’ye yol verip, Capello’ya takımı emanet etmiş, Cannavaro ve İbrahimoviç gibi yıldızlarla da gücüne güç katmıştı. Emerson ile Samuel’i kaptıran Roma yine de Totti ve Cassano’yla şampiyonluğun en büyük adaylarından. Eski gücünü kaybeden Lazio ile 2 sezon sonra tekrar 1. Lig’e dönen ve transferde 30 milyon Euro harcayan Fiorentina zirveyi zorlayacak sürpriz takımlar. 
     İtalya’da İlk Haftanın Programı 
     
     Bugün 
     19.00 Chievo - Inter. 
     21.30 Milan - Livorno 
     TV8 Canlı . 
     
     Yarın 
     16.00 Atalanta - Lecce. 
     16.00 Brescia - Juventus. 
     16.00 Cagliari - Bologna. 
     16.00 Palermo - Siena. 
     16.00 Parma - Messina. 
     16.00 Reggina - Udinese. 
     16.00 Roma - Fiorentina. 
     TV8 Canlı . 
     21.30 Sampdoria Lazio. 
     
</TEXT>
</DOC>
