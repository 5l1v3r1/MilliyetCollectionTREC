<DOC>
<DOCNO> 263723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/spor/spo09.html </URL>
<DATE> 2004/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli mesai başlıyor 
</HEADLINE>
<TEXT>



B.Rusya hazırlığı 
DENİZLİ'DE 18 Ağustos'ta Beyaz Rusya ile özel maç yapacak olan A Milli Futbol Takımımız'ın aday kadrosu bugün İstanbul'da toplanacak. Polat Renaissance Oteli'nde saat 12.00'de Teknik Direktör Ersun Yanal'ın yapacağı basın toplantısının ardından aynı gün saat 18.30'da Florya Metin Oktay Tesisleri'nde ilk antrenman gerçekleştirilecek. 

Gürcistan provası 
AY - Yıldızlı ekibimiz, yarın 12.00'de özel uçakla Denizli'ye gidecek. Aynı gün Atatürk Stadı'nda 20.00'de son idmanını yapacak olan milliler, çarşamba da 20.00'de Atatürk Stadı'nda rakibi ile kozlarını paylaşacak. Beyaz Rusya maçı, Dünya Kupası elemelerinde 4 Eylül'deki Gürcistan sınavı öncesi son hazırlık mücadelesi olacak. 

Ümitler'den işbaşı 

RUSYA ile çarşamba günü deplasmanda hazırlık maçında karşı karşıya gelecek olan Ümit Milli Futbol Takımı'nın aday kadrosu bugün İstanbul'da ilk çalışmasını yapacak. Holiday Inn Marine Otel'de öğle saatlerinde toplanacak olan Ay - Yıldızlılar, akşam Bahçelievler Stadı'nda antrenman yapacak. Milliler, yarın sabah uçakla Moskova'ya gidecek. 


</TEXT>
</DOC>
