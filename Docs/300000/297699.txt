<DOC>
<DOCNO> 297699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sonyas05.html </URL>
<DATE> 2004/12/14/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Her Japon'a bir sevgili dizi... 
</HEADLINE>
<TEXT>

     Japonya'da yaklaşan Noel öncesi, erkekler için kadın kucağı biçimli ''kucak yastığı'' ve kadınlar için erkek kolu şekilli ''erkek arkadaş kolu yastığı'' yok satıyor. 
     Sadece Japonya'da satılan bu ilginç ürünler, özellikle yalnız yaşayan Japonlar tarafından tercih ediliyor ve yaklaşan yeni yıl öncesi büyük ilgi görüyor. 
     Köpükten üretilen ve gerçek hissi yaratan yastıkların şaka hediyesi olarak da satın alındığı belirtiliyor. 
     Kucak yastığının üreticisi Trane KK şirketinin yetkilisi Mistuo Takahaşi, 9429 yene yaklaşık 130 milyon lira sattıkları kadın kucağı yastığını, yalnız erkeklerin çok sakinleştirici ve teskin edici bulduklarını söylüyor. 
     Çıktığı ilk gün 3 bin adet satılan kucak yastığının yanı sıra kadınlara yönelik ''erkek arkadaş kolu yastığı'' Noel öncesi bir başka ilginç hediye. 
     Kameo şirketi tarafından üretilen, erkek torsosu vücudun göğüs kısmı ve kolundan oluşan yastık, kadınlar tarafından ''gece horlamadığı, yanındakini ezmediği ve sabah da aynı yerde durduğu'' için tercih ediliyor. 
     Erkek arkadaş kolu biçimli yastık da yaklaşık 150 milyon liraya satılıyor. 
     
</TEXT>
</DOC>
