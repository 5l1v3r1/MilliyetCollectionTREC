<DOC>
<DOCNO> 283179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sonspo02.html </URL>
<DATE> 2004/10/25/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
İbrahim, Erman Toroğlu'na yüklendi "Söyleye söyleye penaltı çaldırdı" 
</HEADLINE>
<TEXT>

     Dakika 6... Guel önde, İbrahim Üzülmez arkada... İbrahim’in çok küçük bir müdahalesi var, ancak bu, rakibi düşürecek derecede değil. Hakem Oktay Demiray’ın kararı oldukça ağır penaltı... Dakika 17... Bu kez İbrahim önde, Ayhan arkada... Ayhan’ın hiç müdahalesi yok, fakat Demiray, İbrahim’in kendini yere bırakmasına aynı yorumu yapıyor penaltı... Demiray böylece karşılıklı olarak birer hayati hataya imza atarken, iki pozisyonun da kahramanı İbrahim Üzülmez oluyor. 
     
     Hiç yakışmadı... 
     Mill forma altında da Danimarka maçında aleyhimize bir penaltı yaptıran İbrahim, 90 dakika bitiminde çok sert açıklamalar yaparken, Erman Toroğlu’nu hedef aldı Rakip benden avantajlıydı, Erman Toroğlu’nun sezon başından beri söylediği kadar elimi kullandım. Erman hoca söyleye söyleye penaltı çaldırdı, tebrik ederim. Adam takmış elime koluma ve camiamız ona bir şey söylemiyor, hayret ediyorum. Rakibin pozisyonu ne kadar penaltıysa bizimki de o kadar penaltı.ö 
     
</TEXT>
</DOC>
