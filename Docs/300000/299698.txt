<DOC>
<DOCNO> 299698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/guncel/agun.html </URL>
<DATE> 2004/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Parayı 'amcam' verdi 
</HEADLINE>
<TEXT>


Kuvvet komutanlığı yapmış bir oramiralin, eşi ve kızıyla mahkemeye çıktığı ilk dava başladı. İlhami Erdil, dava konusu olan daireleri, yakınının verdiği para ve düğünde gelen takılarla aldığını savundu 

ANKARA Milliyet 

Eski Deniz Kuvvetleri Komutanı emekli Oramiral İlhami Erdil, "görevi kötüye kullanma" ve "suiistimal" suçları nedeniyle, eşi Füsun ve kızı Deniz Halide Erdil'le birlikte ilk kez yargı karşısına çıktı. Erdil savunmasında, değeri 1 milyon 250 bin dolar olan İstanbul Alkent'teki 2 daireden birini "amcam" dediği Muhterem Kolay'ın verdiği 250 milyar lirayla, diğerini de eşi ve kızının düğün takıları ve birikimleriyle aldığını söyledi. 
Genelkurmay Askeri Mahkemesi'nde dün görülmesine başlanan duruşmaya Erdil, kızı ve eşi gelirken, gıyabi tutuklu Şirin Melek Özden ve Erdil'in emir subayı yardımcısı emekli Deniz Yüzbaşı Yalçın Kayatunç katılmadı. EDOK Komutanı Orgeneral İsmail Koçman başkanlığındaki 5 kişilik heyette, Başsavcı Saim Öztürk de yer aldı. 

KAYINVALİDEM BİLE GELMEDİ 
Erdil, resmi konutundaki 160 milyarlık mutfak harcamasını devlete ödettiği suçlamasını şöyle yanıtladı 
"Özel masrafları ben ödedim. Böyle olacağını bilsem, içtiğim suyun, yediğim yoğurdun, kullandığım tuvalet k ğıdının demeyeyim ama hesabını tutardım. Benim kayınvalidem ve baldızım bile evime gelmemiştir. İftihar ettiğim birçok ülkede olmayan böyle bir konutu niçin yabancılara göstermeyeyim " Füsun Erdil de, "Ödemeleri eşim yaptı. Limitleri, kalite oranlarını bilmem mümkün değil" dedi. 

KOMUTANLIKTA BUNLAR OLUR 
Erdil, Kuzey Deniz Saha Komutanlığı ihalelerinde, Şirin Melek Özden'in ihale alması için emir verdiği, Albay Bahri Mısırlı'ya Engin Kayatunç'a ihale verilmesi için baskı yaptığı iddialarını şöyle yanıtladı "Tersane komutanlığına söylediklerimin emir telakki edilmediğini düşünüyorum. Emekli Tuğamiral Metin Poyrazlar'a, kızımın arkadaşı Özden'in kendisine kartını bırakacağını söylemiş olabilirim, ama asla ihaleler için emir vermedim. Kuvvet komutanı düzeyindeki kişilere böyle şeyler gelir. Komutan da 'İlgilenin, bir bakın' diyebilir. Mısırlı'ya baskı yapmadım. İstanbul'dan tahkikat sonucu Karamürsel'e kendisini tayin etmiştim. Mağdur hissetmiş olabilir." 

ORTAK HESABA PARA YATIRILDI 
Deniz Erdil de aynı konuda, "Özden'le ticari ortaklığım olmadı. Kartını bırakmak için babamdan ricada bulunmuş olabilir. Küçük birikimlerimizi birleştirerek, yüksek faiz için açtığımız ortak hesabımız vardı" diye konuştu. Savcı Öztürk ise, hesapta para giriş çıkışı olduğunu, bunları, ihalelere katılan firmaların yatırdığının sonradan ortaya konulacağını söyledi. Öztürk, Erdil'in banka hesabında yaklaşık 80 milyar lira olduğunu belirtti. 

KIVRIKOĞLU'NA DA SÖYLEDİM 
Erdil, Alkent'teki evlerle ilgili iddialara da şu yanıtı verdi "Eski Genelkurmay Başkanı Hüseyin Kıvrıkoğlu'na da bunu söylemiştim. Teyze çocuğum olan, 'amca' dediğim, Koç Grubu'nun kurucularından Kolay, bana 250 milyar verdi. Eşimin üstüne olan evi aldım. Kolay'ın 3. çocuğu gibiydim, çocukluğum Büyükada'daki yazlığında geçti. 

DÜĞÜNLERDEN GELDİ 
3 yıllık dış görev sırasında ödediğim kiralar toplu olarak geri ödendi. Birikimlerim vardı. Kolay'ın 40 yıl önce üsteğmenken aldığı evi sattım. Varlıklı ailesi olan eşime evlenirken 200 altın hediye edildi. Ben bunları da nakde çevirip gecelik yüzde 200 - 300 faizde değerlendirmesi için Ankaralı bir işadamına verdim. 8 aylık bir evlilik yapan kızıma gelen hediyeler vardı. Arabamı sattım. Kolay da 3 - 4 milyar verdi. 110 milyara kızımın evini aldık." 
Öztürk, Kolay'ın söz konusu tarihte bankada en fazla, evlerin 3'te 1'i değerinde parasının bulunduğunun saptandığını söyledi. Erdil, Öztürk'ün mal bildiriminde bulunmama eleştirisine de, "Bu suçlamaya haksız demiyorum ama çıkar yol bulamıyorum", gayrimenkuller üzerinde intifa kullanma hakkı olduğunun anımsatılması üzerine de "Ama bunlar çok özel" yanıtını verdi. 
Mahkeme, Erdil ailesinin duruşmalardan vareste tutulmasına, "görevi kötüye kullanma" suçlarının "görevi suiistimal"e dönüşmesine, emekli tuğamiraller Metin Poyrazlar ve Mücahit Şişlioğlu'nun tanık olarak dinlenmesine, Özden'in gıyabi tutukluluğunun devamına karar vererek, duruşmayı 26 Ocak'a erteledi. 

Mahkeme heyetinde 2 general var 

ESKİ Deniz Kuvvetleri Komutanı İlhami Erdil'in davası, Askeri Mahkemeler Kanunu kapsamında kurulan askeri mahkemede görülüyor. Erdil'in amiral statüsünde bulunması nedeniyle mahkeme heyetinde 3 askeri h kim ile 2 general var. Karar aşamasında, ilk oyu heyetteki en küçük rütbeli kişi, son oyu ise heyet başkanı Orgeneral İsmail Koçman kullanacak. Heyette Hava Korgeneral Erdoğan Karakuş, Daimi H kim Kıdemli Albay Turgay Çağlar ve h kim üyeler Yüzbaşı Aykanat Kaçmaz ile Kıdemli Yüzbaşı Okşan Çidem yer alıyor. 

Askeri H kim'den Erdil'e Komutanım 

Kıdemli H kim Albay Turgay Çağlar, Erdil'e zaman zaman "Komutanım" dedi. Çağlar, Erdil'in savunmasını oturarak yapabileceğini söyledi.H kim Çağlar, savunmaya geçilmeden Erdil ve diğer sanıklara su getirilmesini istedi.Çok gergin olan Erdil'in ellerinin titremesi dikkat çekti.Mahkeme salonunda, Füsun ve Deniz Erdil, arka arkaya sanık sandalyelerine oturdular.Füsun Erdil'in otururken düşürdüğü küpesini, eşi yerden aldı. 

Şeffaflık devrimi 

Duruşmada Erdil, "Beni en rencide eden olay, bazı basın organları vasıtasıyla şahsımda Silahlı Kuvvetler'e karşı adeta yıpratma kampanyası başlatılmasıdır. Yayın yasağı konulsun" dedi. Erdil'in avukatı Eskiyerli gizli duruşma, Füsun ve Deniz Erdil de yayın yasağı talep etti. Savcı Öztürk, "Artık her şeyin şeffaf cereyan etmesinde kamu yararı vardır" diye konuştu. Mahkeme de "milli güvenlik ve genel ahlakla" ilgili durum olmadığını belirterek, talebi oybirliğiyle reddetti. 


</TEXT>
</DOC>
