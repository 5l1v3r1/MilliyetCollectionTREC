<DOC>
<DOCNO> 293371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sondun54.html </URL>
<DATE> 2004/11/30/ </DATE>
<TIME> 21.12 </TIME>
<AUTHOR>  </AUTHOR>
<HEADLINE>
Hamas bombacısı 67 yıl hapse mahkum oldu... 
</HEADLINE>
<TEXT>

     İsrail'de askeri bir mahkeme, Hamas örgütüne üye Filistinli bir militanı, bomba yaparak çok sayıda İsraillinin ve 5 Amerikalının ölümüne neden olmak suçundan 67 yıl hapse mahkum etti. 
     Mahkeme kararında, Kuveyt doğumlu militan Abdullah Barguti'nin suçlarını itiraf ettiği ve ''saldırı yapacak çok sayıda kişiyi eğitmekle övündüğü'' kaydedildi. 
     Kararda Barguti'nin bağlantısı olduğu bazı saldırılar listelendi. Bu saldırılardan birinin, 2001 yılının Ağustos ayında Kudüs'ün merkezindeki Sbarro pizzacısında düzenlenen ve 15 kişinin öldüğü intihar saldırısı olduğu ve Barguti'nin bir gitar çantasına bomba yerleştirdiği kaydedildi. Barguti'ye yönelik suçlamalar arasında Kudüs'teki bir üniversiteye düzenlenen 5 Amerikalı ve 4 İsrailli'nin öldüğü bombalı saldırı da yer aldı. 
     Barguti, geçen yıl Mart ayında Ramallah kenti yakınlarında yakalanmıştı. Abdullah Barguti'nin, cezaevinde bulunan El Fetih lideri Mervan Barguti'nin akrabası olduğu ileri sürülüyor. 
     
</TEXT>
</DOC>
