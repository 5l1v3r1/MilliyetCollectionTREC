<DOC>
<DOCNO> 287203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sontur06.html </URL>
<DATE> 2004/11/08/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Böyle baba olur mu Kızını hortumla dövdü, elektrik verip jiletle doğradı 
</HEADLINE>
<TEXT>

     Hüseyin TÜCCAR- Kemal KAĞAN DHA 

BURSA'da işsiz 40 yaşındaki İsrafil Aktursun, lise öğrencisi 15 yaşındaki kızı Duygu Aktursun'a, okuldan geç geldiği ididiasıyla işkence yaptı. Sokakta yakaladığı Duygu'yu sürükleyerek eve sokak İsrafil Aktursun, hortumla dövdü, vücuduna elektrik verdi, saçlarını kazıdı ve jiletle vücudunu kesti. 
     Olay geçen cuma günü akşam saatlerinde Nilüfer İlçesi İhsaniye Mahallesi Çilek Sokak'ta meydana geldi. İkinci evliliğini yapan ve bir süredir işsiz gezen İsrafil Aktursun, ilk evliliğinden olan Nilüfer Fatih Lisesi birinci sınıf öğrencisi kızı Duygu Aktursun, okul çıkışı gecikince kapıda beklemeye başladı. Kızını sokakta görünce saçlarından sürükleyip içeri sokan İsrafil Aktursun, neden geç kaldığını sordu. Duygu Aktursun da, "Babacığım, okul çıkışı arkadaşlarımla parkta kısa süre oturduk, bunda kötü bir şey yok'' dedi. 
     
     ÖNCE HORTUMLA DÖVDÜ 
     Duygu'nun bu açıklamasından tatmin olmayan İsrafil Aktursun, bahçe suladığı hortuma su doldurup ona vurmaya başladı. 
     Duygu'nun "Babacığım yapma'' haykırışlarına aldırmayan İsrafil Aktursun, onu kıyasıya dövdükten sonra, iki ucu çıplak kablonun fişini prize sokup vücuduna dokundurarak, "Doğru söyle, neredeydin '' diye bağırdı. Bu sırada Duygu acılar içinde kıvranırken, kendisinden 5 yaş büyük üven annesi 20 yaşındaki Esra Aktursun yardım etmek istedi. Ancak öfkeli baba, onu iterek öz kızının jiletle saçlarını kazıdı ve vücudunu jiletle kesti. 
     
     POLİS, HASTANEYE GÖTÜRDÜ 
     Babasının işkencesi sonucu kanlar içinde kalan Duygu yerde yatarken, gözü dönen İsrafil Aktursun, "Kasaba et almaya gidiyorum'' diyerek evnden çıktı. Onun evden çıktığını gören üven anne Esra Aktursun, Duygu'yu evden çıkarıp Nilüfer Polis Merkezi'ne götürdü. 
     Başından geçen olayları polise anlatan Duygu, babası İsrafil Aktursun'dan şikayetçi olurken, üven annesi Esra Aktursun da ifadesinde, "Hayatımda böyle zalimlik görmedim. Beni de dövmeye kalkıştı, çok korktum'' dedi. 
     Polis tarafından Bursa Devlet Hastanesi'ne götürülen Duygu Aktursun doktorlar tarafından muayene edildi. Saçları kazınan, vücudunda morluklar ve jilet yarası tesbit edilen Duygu, yaraları sarılıp bir süre müşahade altında tutulduktan sonra taburcu edildi. 
     Olayla ilgili soruşturma başlatan polis, işkenceci baba İsrafil Aktursun'u arıyor. 
     
</TEXT>
</DOC>
