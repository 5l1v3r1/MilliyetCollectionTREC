<DOC>
<DOCNO> 299187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sonspo01.html </URL>
<DATE> 2004/12/20/ </DATE>
<TIME> 02.02 </TIME>
<AUTHOR>  </AUTHOR>
<HEADLINE>
Aktuğ "Genel kurulun kaybedeni yok" 
</HEADLINE>
<TEXT>

     Trabzonspor Kulübü Olağan Genel Kurulu'nda yeniden başkanlığa seçilen Atay Aktuğ, genel kurulun kaybedeninin olmadığını söyledi. 
     Atay Aktuğ, sonuçların açıklanmasından sonra yaptığı konuşmada, Trabzonspor'u daha iyi yerlere getirmek için çalışacaklarını ifade ederek, ''Çok düzeyli bir genel kurul yapıldı. Genel kurulun galibi belli, kaybedeni ise yok'' dedi. 
     Hedeflerinin yalnızca sportif başarılar değil, Trabzonspor'u Türkiye'nin kulübü yapmak olduğunu kaydeden Aktuğ, bu yolda herkesin yardımını beklediğini dile getirdi. 
     Diğer aday Osman Abanoz ise hareketlerinin kesinlikle bir muhalefet hareketi olmadığını ifade ederek, yeni yönetim kuruluna başarı diledi. 
     Her iki başkan adayı, sonuçların açıklanmasından sonra birlikte kürsüye gelerek delegeleri selamladı. 
     
     ATAY AKTUĞ'UN YÖNETİM KURULU 
     Trabzonspor'un genel kurulunda 1340 oy alarak yeniden başkanlığa seçilen Atay Aktuğ'un yönetim kurulunda, şu isimler yer alıyor 
     Ömer Sarı, Sıtkı Hacısalihoğlu, Ahmet Çubukçu, Ömer Yalçın Atalar, Şener Yavuz, Bilgin Aygül, Muammer Saka, İbrahim Şahin, Yüksel Şimşek, Murat Bozoğlu, Orhan Aksu, Hasan Osman Çelik, Önder Bülbüloğlu ve Necmi Metin Akbaşoğlu. 
     
</TEXT>
</DOC>
