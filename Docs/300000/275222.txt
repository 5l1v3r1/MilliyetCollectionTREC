<DOC>
<DOCNO> 275222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/yasam/yas09.html </URL>
<DATE> 2004/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkçe ile Eskimoca 'ikiz' gibi 
</HEADLINE>
<TEXT>



Kuzey Alaska'da avcılıkla geçinen ve toplam nüfusu 13 bin olan Inupiak Eskimolarınca kullanılan bazı kelimelerin, Türkçedeki bazı kelimelerle ses ve anlam yönünden benzeştiği belirtildi. Kırıkkale Üniversitesi öğretim üyesi Doç. Dr. Mehmet Kara, Karluk Türklerinden izlerin bulunduğu bölgede, "Karluk Irmağı" ve "Karluk Köyü" gibi yerlerin de olduğunu söyledi. 

Benzeşen sözcükler 
Aana AnneAapa BabaAapiyaba AbimAata Dede, ataAkiruk Aykırı, zıtAkmaaq Çakmaktaşıİsiq İs, sisKiiraq Kıvrık, kırıkQabruq KabukQaluk BalıkQayaq Kayak, deriyle kaplanmış, uzun, hafif tekne, Eskimo kayığıQiruk Yakacak kuru odun, kurumuş ölü ağaç.Qupiruq KoparırSauniq Kemik Eski Türkçede sünük kelimesi kemik demektir Titiq Çizik, çizgi, işaretQubvik Göbek 

Artık İngilizce konuşuyorlar 

Inupiaklar, Kuzey Alaska'nın kıyı bölgelerinde ve kutup bitki örtüsüyle kaplı iç kesimlerde yaşıyor. Deniz memelileri, ren geyiği, kuş ve balık avcılığıyla geçimini sağlayan Inupiakların yaşamında bitki ve sebze, günlük besinleri arasında az yer tutuyor. Nüfusu 13 bin olan Inupiakların ancak 3100'ü kendi dilini konuşuyor. Yaygın olarak İngilizce konuşan Inupiakların dillerini çok iyi koruyamadıkları biliniyor. 


</TEXT>
</DOC>
