<DOC>
<DOCNO> 298173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sondun27.html </URL>
<DATE> 2004/12/16/ </DATE>
<TIME> 23.55 </TIME>
<AUTHOR>  </AUTHOR>
<HEADLINE>
Berlusconi Türkiye ile ilgili anlaşma tam bir zafer 
</HEADLINE>
<TEXT>

     İtalya Başbakanı Silvio Berlusconi, Türkiye ile üyelik görüşmelerinin 3 Ekim 2005'te başlatılmasına yönelik anlaşmanın ''tam bir zafer'' ve Türkiye ile Avrupa için iyi bir uzlaşma çözümü olduğunu söyledi. 
     Berlusconi zirve yemeğinden sonra gazetecilere yaptığı açıklamada, Türkiye ile ilgili anlaşmanın Fransa ve Avusturya gibi bazı ülkelerin görüşmelerin başlama biçimi konusundaki endişelerine yanıt veren ''tam bir zafer'' olduğunu ifade etti. 
     ''Türkiye'ye Kıbrıs 'ı tanıması için gerekli zamanı vermek amacıyla 3 Ekim tarihini seçtik, bu gerekli, zira bir aileye bir ferdini tanımadan girilmez'' diye konuştu. 
     ''Türkiye, meclisinin Kıbrıs ı tanımasını sağlamak için zaman istemişti. Bu zaman verildi'' diyen Berlusconi, ''zirvede bazı ülkelerin isteklerinin de dikkate alındığını, Fransa'nın Avrupa anayasası konusunda referandum düzenleyebilmek için 2005'in ikinci yarısında görüşmelerin başlamasını istediğini'' söyledi. 
     
</TEXT>
</DOC>
