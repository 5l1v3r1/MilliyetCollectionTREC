<DOC>
<DOCNO> 269578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sonyas16.html </URL>
<DATE> 2004/09/06/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
1981'de kaybolmuşlardı... Himalayalarda 4 turistin cesedi bulundu 
</HEADLINE>
<TEXT>

     Hindistan'daki Himalaya buzullarında, 1981'de kayboldukları sanılan 4 turistin donmuş cesetleri bulundu. 
     Polis, Pakistan'ın Himaçal Pradeş eyaletindeki Kangla Jot buzulunda ortaya çıkan cesetlerin 2 hafta önce bir turist rehberi tarafından fark edildiğini söyledi. 
     Rehberin birisi kadın olan kurbanların eşyaları arasında 1981 tarihli bir tırmanış izni bulduğunu belirten polis, ''Oraya nasıl gittiklerini bilmiyorum, ancak cesetleri buzulların yazın erimeye başlamasıyla ortaya çıkmış olabilir'' dedi. 
     1981'de bir kadın dağcının kaybolduğuna ilişkin bilgileri olduğunu belirten yetkililer, çantalardan çıkan diğer belgelere dayanarak kurbanların İsveçli olabileceğini, ancak bu şekilde kimlik tespiti yapmanın mümkün olmadığını kaydettiler. 
     Cesetleri almak için gönderilen ekibin kötü hava şartları yüzünden dönmek zorunda kaldığını ifade eden yetkililer, araştırmayı askeri helikopterle sürdürmeyi planladıklarını belirtti. 
     
</TEXT>
</DOC>
