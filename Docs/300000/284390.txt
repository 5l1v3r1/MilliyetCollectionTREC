<DOC>
<DOCNO> 284390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sonspo08.html </URL>
<DATE> 2004/10/29/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Milli antrenör kaçak kazıda yakalandı 
</HEADLINE>
<TEXT>

     Mehmet ALTINTAŞ DHA 

BOKS Milli Takımı eski antrenörlerinden Alpaslan Yıldırım, beş kişiyle birlikte Kütahya'nın Çavdarhisar İlçesi'nde, birinci derece SİT alanında kaçak kazı yaparken jandarma tarafından suçüstü yakalandı. Mahkemeye çıkarılan Yıldırım ve suç ortakları tutuklandı. 
     Sivil jandama timi, Çavdarhisar Barajı çevresindeki denetim sırasında, Aizorio Antik Kenti yakınındaki birinci derece SİT alanında gördüğü şüpheli bir grubu takibe aldı. Ardından jandarma ekiplerinin yaptığı baskında, bu kişilerin tarihi eser aramak üzere bir metre eninde iki metre derinliğinde çukur kazdıkları belirlendi. Jandarma, İstanbul'dan gelen boks milli takımı eski antrenörlerinden Alpaslan Yıldırım 43 ve Ali Özcan'ı İzmir'den gelen Durmuş Ali Göker 51 ve Okyar Uzun'u 59 , Emet İlçesi'nden Mustafa Kiraz 40 ve Çavdarhisar İlçesi Hacıkebir Beldesi'nden Süleyman Nair'i 30 suçüstü yakaladı. 
     Kazı malzemeleri ile birlikte büyüteç, fotoğraf makinesi, el feneri ve halat gibi malzemeler de elegeçirildi. 
     Gediz Cumhuriyet Savcılığı'nda ifadeleri alınan sanıklar sevk edildikleri mahkemece cezaevine gönderildi. 
     
</TEXT>
</DOC>
