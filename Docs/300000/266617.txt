<DOC>
<DOCNO> 266617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sonspo14.html </URL>
<DATE> 2004/08/26/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Trabzonspor, Gençlerbirliği maçı hazırlıklarına başladı 
</HEADLINE>
<TEXT>

     Trabzonspor, hafta sonu kendi sahasında yapacağı Gençlerbirliği maçı hazırlıklarına başladı. 
     Bordo-mavili ekip, dün gece oynadığı ve 2-0 yenildiği Dinamo Kiev maçı sonrası ara vermeden Mehmet Ali Yılmaz Tesisleri'nde idmanlara başladı. 
     Teknik direktör Ziya Doğan yönetiminde yapılan idmanda, Dinamo Kiev maçında ilk 11'de oynayan futbolcular düz koşu yaparken, diğer futbolcular yarım sahada çift kale maç oynadı. 
     İdmanda futbolcuların oldukça üzgün oldukları gözlenirken, idmanı izlemeye kulüp başkanı Atay Aktuğ ile çok sayıda yönetici geldi. 
     Aktuğ, idman sahasında, dün gece maçtan sonra bir grup tarafından küfür edilen Gökdeniz ile uzun bir konuşma yaptı. 
     İdmana, dün gece oynanan maçta sakatlığı tekrarlayan Yattara ile sakatlığı devam eden Erdinç katılmadı. 
     
</TEXT>
</DOC>
