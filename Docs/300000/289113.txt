<DOC>
<DOCNO> 289113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/guncel/gun05.html </URL>
<DATE> 2004/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretim elemanları gelecekten ümitsiz 
</HEADLINE>
<TEXT>


Gazi Üniversitesi'nin 69 üniversitedeki araştırmasına göre, öğretim elemanlarının yüzde 45'i orduya, yüzde 17'si Meclis'e güveniyor. Hocalar, yükselmenin torpile bağlı olduğuna inanıyor 

ANKARA Milliyet 

Üniversite öğretim elemanlarının yüzde 71'i, çocuklarının geleceği için endişeli olduğunu dile getirirken, yüzde 28'i, statü yükselmesinin "torpil"e bağlı olduğunu belirtti. 
Gazi Üniversitesi öğretim üyesi Prof. Çağatay Özdemir başkanlığındaki ekibin, 69 üniversiteden 3392 öğretim elemanını kapsayan araştırmasının sonuçları şöyle 
Yüzde 71'i gelecek endişesi taşıyor. Yüzde 37'si çocuklarının eğitimi konusunda kaygılı. Yüzde 29'u işsizlik, yüzde 15'i ahlak, yüzde 13'ü sosyal güvenlik, yüzde 4'ü de ayrımcılık nedeniyle çocukları için gelecek endişesi yaşıyor.Yüzde 45'i orduya, yüzde 17'si TBMM'ye, yüzde 15'i hukuk sistemine, yüzde 6'sı AB ve yüzde 4'ü de hükümete güven duyuyor. 

Siyasi yakınlık formülü 
"Türkiye'de bir kişi ekonomik ve sosyal seviyesini artırabilmek için neler yapmalı " sorusuna yüzde 28'i "siyasi ve bürokratik açıdan güçlü yakınları olmalı", yüzde 27'si "çalışkan ve girişimci olma" ve yüzde 22'si "menfaat gruplarıyla ilişki" yanıtını verdi. Sadece yüzde 11'i "iyi bir üniversite eğitimi almayı" gerekli görüyor.Yüzde 52'si 2 veya tek çocuklu.Yüzde 72'si kendisini orta sınıf olarak görüyor. Yüzde 24'ü kendini üst, yüzde 3'ü alt sınıfa ait algılıyor.Yüzde 39'u en çok gıdaya harcama yapıyor.Yüzde 48'i düşük ücreti, yüzde 20'si çalışma koşullarını, yüzde 20'si de kariyer zorluğunu en önemli sorunları olarak görüyor.Yüzde 72'si sinemaya gitmeyi seviyor. Yüzde 1'i opera veya bale izliyor.Yüzde 72'si, her ay ortalama 1-2 kitap okuyor. Yüzde 16'sı sadece akademik kitapları, yüzde 31'i romanı tercih ediyor. 

Ulusal kimlik kaygısı 
"Türkiye'nin gelecekte karşılaşabileceği en önemli sorun nedir " sorusuna yüzde 34'ü "ulusal kimliğimizde zayıflama olması" yanıtını veriyor. Bu soruyu yüzde 22'si "kökten dinci akımların güçlenmesi", yüzde 11'i "bağımsızlığımızın kısıtlanması" diye yanıtlıyor. 


</TEXT>
</DOC>
