<DOC>
<DOCNO> 260418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/yasam/yas06.html </URL>
<DATE> 2004/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ahtapot' bu kez öldürdü 
</HEADLINE>
<TEXT>


Bir lunaparkta bindikleri 'ahtapot'un koltuğu kırılınca karısını korumaya çalışan Ekrem Şahin, hayatını kayıbetti 

GÖKHAN KARAKAŞ İstanbul 

Beykoz'da eşi ve çocuğu ile eğlenmek için lunaparka giden Ekrem Şahin'in 28 canını, 'ahtapot' adlı eğlence aracı aldı. Ortaçeşme Çayırı'nda önceki akşam 22.30'da yaşanan kaza şöyle gelişti Şahin, 2.5 yaşındaki oğlu Enes ve eşi Hatice ile lunaparka gitti. Şahin, eşi ve oğluyla 'ahtapot' denilen 'Twince' adlı araca bindi. Şahin çifti, oğullarını indirip kalan iki jetonla tekrar 'ahtapot'a bindi. Ancak son turda oturdukları koltuk, bağlantı bölümünden kırılarak düştü. 
Ekrem Şahin, korumaya çalıştığı eşiyle birlikte yere uçtu. Çift, ambulansla Özel Emsey Hastanesi'ne kaldırıldı. Boynunu yere vuran Ekrem Şahin, kurtarılamadı. Polis, 'ahtapot'un makinisti Özgür Köseoğlu'nu gözaltına alırken, işletmeci Ferhat Kavaklı kaçtı. Savcılık, Beykoz Devlet Hastanesi morguna kaldırılan Şahin'in cesedini otopsi yapılması için Adli Tıp Kurumu'na gönderdi. 

'Eşim düşeriz' dedi 
Eşini kaybeden Hatice Şahin, olayı şöyle anlattı "Eşim görevliye, ikimizi taşıyıp taşıyamayacağını sordu. Görevli de, 'Değil ikinizi, 5 kişiyi bile taşır' dedi. Dönmeye başladığımızda eşim, 'Böyle sallanırsa düşeriz' dedi. Bir müddet sonra yavaşlamaya başlamıştık. Tam bu sırada oturduğumuz koltuktan ses geldi. Sonra da kendimizi yerde bulduk." 



</TEXT>
</DOC>
