<DOC>
<DOCNO> 261703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/yazar/toruner.html </URL>
<DATE> 2004/08/09/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Borcun yarısından kurtulmak isteyen 650 milyon 
</HEADLINE>
<TEXT>


Önceki haftaki yazımda, Tasarruf Mevduatı Sigorta Fonu'nun TMSF alacaklarını tahsil için yeni bir plan geliştirdiğini, buna göre borçlarının 50'sini ödeyen borçluların borçlarından kurtulacağını yazmış ve bu sistemin sakıncalarını anlatmıştım. 
Yazım üzerine, kurul üyelerinden birisi telefonla arayarak bu konuda daha geniş bilgi verdi. Üye, adının açıklanmasını istemediği için, isim vermeden bu konuda ulaştığım ek bilgileri size aktarıyorum. 
Bana verilen ek bilgiler şunlar 
a Borcun 50'sinin silinmesi yoluyla borçtan kurtulmak isteyenler, zannedildiği kadar büyük değil. Yaklaşık 650 milyon dolarlık ödeme için başvuru oldu. Paralar, eylül sonuna kadar ödenecek. 
b Borcun 50'sinin silinmesi imkanı tüm borçlar için geçerli değil. Bankaların hakim ortaklarının borçlarını kapsamıyor. Sadece el konulan bankalara borçlu olan şirketler bu olanaktan yararlanabiliyor. Bu şekildeki borçların toplamı da 2 - 3 milyar dolar. 
c El konulan bankalara borçlu olanlar, borçlarının 50'sini peşin olarak eylül sonuna kadar öderlerse, borçlarının tümünden kurtuluyorlar. İkinci bir olanak olarak, borcun 20'si peşin, kalanı iki yıl içinde ödenebiliyor. O zaman, kalan için 50 değil, 30 indirim söz konusu. 
d Öte yandan, 50 indirim olanağı sadece bankalara olan ticari kredi borçları için sağlanmış. Bireysel kredileri kapsamıyor. 
e Bu uygulamadan önce de buna benzer bir olanak vardı. Borcunun 30'unu ödeyen borçtan kurtulabiliyordu. Yeni uygulamayla bu oran 50'ye çıkarıldı. Yani, borçlarını zamanında veya bu uygulamadan önce ödeyenler 20 zararda. 
f 50 indirimden yararlanabilmek için bir şart daha var Ödemelerde grupların tüm kredileri toplamı esas alınıyor. Yani, bir grup borçlarının bir bölümü için başvuru yapamıyor. Borçların tümünü 50 iskontoyla bir anda ödemek zorunda. 
g TMSF'ye göre, alacak satışı ihalesi yapılsa bile alacaktan indirim kaçınılmaz. Geçen yılki indirim 17 civarındaydı. 
Anladığım kadarıyla, bu uygulamanın yapılması için hükümetten baskı yapılmış. Uygulama özel olarak biçimlendirilmiş ve neredeyse firmalar tarif edilmiş. Alacak ihalesi beklenmemiş. 
Bu uygulamadan faydalanan firmaların isimlerinin açıklanmasını bekliyoruz. 
Sakın, bunların arasında özel kayırma sağlanan medya firmaları da olmasın 



</TEXT>
</DOC>
