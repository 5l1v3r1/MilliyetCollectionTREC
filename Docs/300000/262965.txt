<DOC>
<DOCNO> 262965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/ekonomi/eko07.html </URL>
<DATE> 2004/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ziraat'in halka arzı 2007'den sonra' 
</HEADLINE>
<TEXT>



Ziraat Bankası'nın Genel Müdürü Can Akın Çağlar, bankanın özelleştirilmesi konusunda hazırlanan bir rapora göre özelleştirmenin 2007'den sonra gerçekleşmesinin uygun olduğunu söyledi. Bankanın faaliyetlerine ilişkin basın toplantısında Çağlar, bu konuda danışman firmalarla birlikte bir rapor hazırlandığını belirtti. Çağlar, gerek sektörün büyüklüğü ve Ziraat Bankası'nın payı, gerekse yabancı yatırımcıların Türkiye'ye ilgisine bakıldığında bankanın kısa sürede blok satış yöntemiyle özelleştirilmesinin çok mümkün olmadığının ortaya çıktığını söyledi. Çağlar, yabancı yatırım ilgisi, borsada oluşacak derinlik ve AB ile ilgili gelişmeler nedeniyle 2007'de uygun ortamın oluşabileceğini belirtti. 
Çağlar, Ziraat Bankası'nın aktiflerinin yaklaşık yüzde 70'ini oluşturan kamu k ğıtlarını azaltmak için kredilere yöneldiklerini söyledi. Ziraat Bankası'nın yılın ilk yarısındaki net k rının geçen yılın aynı dönemine göre yüzde 60 artışla 611 trilyona çıktığını açıklayan Çağlar, "Bankanın aktif büyüklüğü 52 katrilyona ulaştı" dedi. 


</TEXT>
</DOC>
