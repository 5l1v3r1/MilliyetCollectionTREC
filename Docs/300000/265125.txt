<DOC>
<DOCNO> 265125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sonyas10.html </URL>
<DATE> 2004/08/20/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
''Koruyayım'' derken Beyonce'un parmağını kırdı .. 
</HEADLINE>
<TEXT>

     Ünlü şarkıcı Beyonce Knowles'ın yakın koruması kaş yaparken göz çıkardı. Beyonce'u çevreleyen çılgın hayranlarını uzaklaştırmak isteyen ''Shortie'' adlı koruma, güzel yıldızın ayağına basarak parmağını kırdı. 
     Internetteki ''imdb'' sitesinin haberine göre, New York'ta alışverişe çıkan Knowles'ın çevresini birdenbire çılgın hayranları sardı. 
     Hayranlarını Beyonce'a yaklaştırmamak için büyük çaba harcayan Shortie, bu sırada farkında olmayarak şarkıcının ayağına bastı. Keskin bir çığlık atan Beyonce'u kucaklayan koruma, onu derhal arabaya bindirdi. 
     Çok acı çektiği için ilk başta korumaya sinirlenen Beyonce, daha sonra gece gündüz demeden yanından ayrılmayan korumasının üzüntüsüne dayanamayarak affetti. 
     Doktorları, şarkıcıya iki hafta süreyle evinde dinlenmesini tavsiye etti. 
     
</TEXT>
</DOC>
