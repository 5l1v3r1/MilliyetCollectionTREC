<DOC>
<DOCNO> 291590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/ekonomi/eko03.html </URL>
<DATE> 2004/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'te düelloya davet 
</HEADLINE>
<TEXT>


ANKARA Milliyet 

Köy Hizmetleri'nin kapatılmasına ilişkin tasarıyı görüşen Tarım ve Köyişleri Komisyonu'nda kavga çıktı. Tasarının gerekçesinde yolsuzluklardan söz edilmesini eleştiren CHP Ankara Milletvekili Bayram Meral, "Yolsuzluk diyorsunuz, uçaklarıyla geziyorsunuz" deyince AKP Konya milletvekili Özkan Öksüz, "Çocuklarına gel " diye laf attı. Çocuklarının Halk Bankası'ndan kredi aldığı yolundaki iddialara yanıt verdiğini kaydeden Meral da "Bunu söyleyenlere onu yalattırdım. Sen Unakıtan'ın oğluna bak" dedi. 
Bu sözlere tepki gösteren AKP'li Dağ, "Bana şerefsiz diyecek anasından doğmadı" dedi. CHP'li Üstün karşılık verince Dağ, "çık dışarı lan" ifadesini kullandı. Üstün, "Hadi" deyince de Dağ, Üstün'e ulaşmaya çalıştı. Arbede sırasında ceketi çıkan Dağ, polislerin yardımıyla başkanın odasına götürüldü. 


</TEXT>
</DOC>
