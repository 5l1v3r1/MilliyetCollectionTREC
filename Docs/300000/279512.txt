<DOC>
<DOCNO> 279512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sontur14.html </URL>
<DATE> 2004/10/12/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Ölüdeniz'e yaz geri geldi 
</HEADLINE>
<TEXT>

     DHA 

TÜRKİYE'nin büyük bölümü soğuk ve yağışlı havanın etkisi altına girerken Fethiye'nin Ölüdeniz Beldesi'nde yazdan kalma günler yaşanıyor. Hava sıcaklığının 30 dereceye ulaştığı Ölüdeniz'de turistler plajlara akın etti. 
     Kumburnu Tabiat Parkı ile Belceğiz Plajı'nda gün boyu sere serpe güneşlenen turistler, denize girip serinledi. Plajlar, yaz görüntülerini aratmadı. Ölüdeniz'de tekne turları devam ederken turizmciler, "Yaz sezonu kasım ayı ortalarına kadar devam edecek'' dedi. 
     Ölüdeniz Belediye Başkanı Keramettin Yılmaz da şimdi Ölüdeniz'in zengin turistleri ağırladığını belirterek "İngiliz, Alman ve Kuzey ülkelerinden gelen zengin müşterileri ağırlıyoruz. Geçen yıla oranla turist sayısında önemli artış var. Bir önceki yıl 2 milyon 72 bin olan turist sayısı Muğla Valimizin verdiği bilgilere göre 2,5 milyona ulaşacak, 15 Eylül itibariyle Muğla'ya 2 milyon 81 turist geldi'' dedi. 
     Ölüdeniz'de sere serpe güneşlenen turistler, "Bu mevsimde yazı yaşamak çok güzel'' diye konuştu. 
     
</TEXT>
</DOC>
