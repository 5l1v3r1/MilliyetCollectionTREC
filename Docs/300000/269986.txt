<DOC>
<DOCNO> 269986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sondun18.html </URL>
<DATE> 2004/09/08/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Rusya, teröristleri her yerde vuracak 
</HEADLINE>
<TEXT>

     Rusya Genelkurmay Başkanı General Yuri Baluyievski, dünyanın her yerinde teröristleri vurmaya hazır olduklarını bildirdi. 
     Baluyievski, NATO Avrupa Kuvvetleri Komutanı James Jones ile görüşmesinin ardından yaptığı açıklamada, dünyanın her neresinde olurlarsa olsunlar terör üslerini vurmaya hazır olduklarını belirterek, ''Teröristlerin eylemlerini önlemek için, üsleri nerede olursa olsun, dünyanın herhangi bir bölgesindeki bir üssü yok etmek için her türlü adımı atacağız. Ancak bu bizim saldırılarda nükleer silah kullanacağımız anlamına gelmiyor'' dedi. 
     ''Herhangi bir bölgeye saldırı düzenleme seçeneği bu bölgenin spesifik durumuna göre belirlenecek'' diyen Baluyievski, ''Terörizmle savaşta askeri önlemler son çıkış yoludur. Beslan'da Silahlı Kuvvetler askerler genellikle özel birliklerin faaliyetine destek verdi'' dedi. 
     
</TEXT>
</DOC>
