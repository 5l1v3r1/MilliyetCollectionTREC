<DOC>
<DOCNO> 259517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/son/sondun02.html </URL>
<DATE> 2004/07/31/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Irak'a asker gönderilmesi planlanan müslüman ülkelerin şartı... 
</HEADLINE>
<TEXT>

     Irak'a asker göndermesi planlanan Müslüman ülkelerin, herhangi bir anlaşmanın parçası olarak bu ülkedeki koalisyon güçlerinin sayısının büyük ölçüde azaltılmasını istediği bildirildi. 
     Adının açıklanmasını istemeyen üst düzey bir Suudi yetkili, ''Hepsi ya da çoğu Ortadoğu dışından, Müslüman ülkelerden askerler, Irak'ta konuşlandığında, koalisyon güçlerinin benzer bir göçü olacak'' diye konuştu. 
     Irak'taki Müslüman birliğe katkıda bulunmaları düşünülen ülkeler arasında Pakistan, Bangladeş ve Fas'ın bulunduğunu belirten yetkili, ön görüşmelerde, ülkesinin işbirliği şanslarını geliştirmek için birçok ihtiyacın gerektiği sonucuna vardığını söyledi. 
     Yetkili, bu ihtiyaçları birliğin Irak halkının desteğiyle Irak hükümeti tarafından davet edilmesi, koalisyon güçlerinde benzer bir azaltılmaya gidilmesi ve seçimlerin yapılması dahil olmak üzere Irak'taki siyasi süreçten BM'nin sorumlu olması şeklinde sıraladı. 
     ABD ve Suudi Arabistan'ın, Arap ve Müslüman ülkelerin Irak'a güç gönderme konusunu görüştükleri bildirilmişti. 
     Suudi Arabistan'ın Cidde kentinde önceki gün Irak Başbakanı İyad Allavi ile bir araya gelen ABD Dışişleri Bakanı Colin Powell, Irak'ta BM'yi ''Müslüman Gücü''nün koruyabileceğini söylemişti. 
     
</TEXT>
</DOC>
