<DOC>
<DOCNO> 254382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/soneko17.html </URL>
<DATE> 2004/07/10/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Unakıtan Zarar edenleri de kar edenleri de satacağız... 
</HEADLINE>
<TEXT>

     Maliye Bakanı Kemal Unakıtan, özelleştirmenin şart olduğunu belirterek, ''Zarar edenleri de kar edenleri de satıyoruz, satacağız. Devletten artık sanayici olmaz'' dedi. 
     Bakan Unakıtan, çeşitli açılış ve temel atma törenlerine katılmak üzere geldiği Balıkesir'de, Organize Sanayi Bölgesi'nde yatırımlar için arsa tahsis edilmesini öngören ''Arsa Tahsis Sözleşmesi'' törenine katıldı. 
     Balıkesir Belediyesi'nde düzenlenen törende konuşan Unakıtan, yatırım ortamının iyileşmesi sonucu yatırımların hız kazandığını söyledi. 
     Unakıtan, yatırımların teşvik edilmesi konusundaki söylemlerine bazılarının katılmadığını anımsatarak, şunları söyledi 
     ''Teşvikler önemli bir şey. Reddetmek imkansız ama onlardan daha önemli husus Türkiye'de yatırım ortamının sağlanmasıdır. Eğer bugün yatırım yapılıyorsa, bu arsalar tahsis ediliyorsa, temel atmalar oluyorsa, demek ki Türkiye'de iyi şeyler oluyor. Bu yatırımlar işsizliğin de azalması demektir. Bazı çevrelerin İşsizlik artıyor gibi söylemlerine katılmıyorum. DİE yakında raporlarını açıklayacak. İnanıyorum ki, işsizlik de azalmaya başlayacak. Ayrıca, İyileşmeler mutfağa, pazara yansımıyor görüşleri de yanlış. Çünkü yapılanlar hep yansıyan şeyler. Kimse başka türlü göstermeye de kalkmasın. Türkiye'nin gerçekleri var. Eğer yatırım yapılıyorsa bir yerde, işyerleri açılıyorsa, orada bir takım işçiler çalışacaktır. Türkiye iyi yolda. Bu yeterli mi Hiçbir zaman yeterli görmüyoruz. Daha da iyi olacak.'' 

     
</TEXT>
</DOC>
