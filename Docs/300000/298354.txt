<DOC>
<DOCNO> 298354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/ekonomi/eko02.html </URL>
<DATE> 2004/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Levi's'ı iflas korkusu sardı 
</HEADLINE>
<TEXT>



ABD'nin ünlü jean markası Levi Strauss'un Levi's finansal zorluk yaşadığı ve her an iflasla karşı karşıya kalabileceği bildirildi. 1999 yılında 5.1 milyar dolar olan satışlarının geçen yıl 4.1 milyar dolara gerilediğini açıklayan şirket, 2.3 milyar dolar borcunu ödemekte başarısız olabileceğini kaydetti. ABD sermaye piyasası kurumuna açıklama gönderen şirket, "Varlıklarımızı satmaya zorlanabiliriz ya da borçlarımızı yeniden yapılandırırız. Olmazsa iflasa sürükleniriz" ifadesine yer verdi. Şirketin nakit sıkıntısı yaşadığı, gerileyen satışlarına rağmen k rlılığını yükseltmeye çabaladığı belirtiliyor. Şirketin diğer markası Dockers'ın satışlarının ise bu yıl önemli oranda gerilediği ve Levi Strauss'un markayı satmaya çalıştığı ifade ediliyor. Almanya göçmeni Levi Strauss'un ABD'de kendi adıyla 1853'te kurduğu şirket, 11 bin çalışanıyla 100'den fazla ülkede faaliyet gösteriyor. 


</TEXT>
</DOC>
