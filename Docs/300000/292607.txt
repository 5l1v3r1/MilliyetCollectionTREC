<DOC>
<DOCNO> 292607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/soneko03.html </URL>
<DATE> 2004/11/27/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Deprem sigortası primine yüzde 8 zam .. 
</HEADLINE>
<TEXT>

     Zorunlu deprem sigortası kapsamında bir mesken için verilebilecek en fazla teminat tutarı 75 milyardan 85 milyara çıkarılırken, sigorta bedelinin hesaplanmasında esas alınacak metrekare bedelleri, dolayısıyla ödenmesi gereken sigorta primi tutarı yüzde 7.4 ile yüzde 8.6 oranları arasında artırıldı. 
     Zorunlu deprem sigortasının en yüksek teminat tutarı ve sigorta bedelinin belirlenmesinde esas alınacak binaların metrekare bedeli 1 Ocak 2005'ten geçerli olmak üzere yeniden belirlendi. Hazine Müsteşarlığı'nın bağlı bulunduğu Devlet Bakanlığı'nın konuyla ilgili tebliği Resmi Gazete'de yayımlandı. 
     Tebliğle, bu yıl 75 milyar lira olarak uygulanan zorunlu deprem sigortası kapsamında verilebilecek en yüksek teminat tutarı, üzere 85 milyar liraya 85 bin Yeni Türk Lirası yükseltildi. 
     Sigorta priminin hesaplanmasında esas alınan metrekare bedeli çelik, betonarme karkas yapılar için yüzde 8.6 oranında artırılarak 350 milyon liradan 380 milyon liraya 380 YTL , yığma kagir yapılar için yüzde 8 artırılarak 250 milyon liradan 270 milyon liraya 270 YTL , diğer yapılar için de yüzde 7.4 artırılarak 135 milyon liradan 145 milyon liraya 145 YTL çıkarıldı. 
     
     PRİM ORANLARI 

     Zorunlu deprem sigortası primi söz konusu metrekare birim maliyetleri ve meskenin büyüklüğü esas alınarak belirlenen bedel üzerinden, beş ayrı deprem bölgesine göre değişik oranlarda alınıyor. Çelik, betonarme karkas yapılar için bu oran bölgesine göre yüzde 0.44 ile yüzde 2.2 arasında, yığma kagir yapılar için yüzde 0.5 ile yüzde 3.85 arasında, diğer yapılar için de yüzde 5.5 ile yüzde 0.85 oranları arasında sigorta primi tahsil ediliyor. Dolayısıyla binalara ilişkin metrekare maliyet bedellerindeki artış söz konusu binaların deprem sigortası tutarlarına da aynı oranda yansıyacak. 
     
     BİNALARIN YÜZDE 15'İ SİGORTALI 

     Hazine verilerine göre zorunlu olmasına rağmen Temmuz 2004 sonu itibariyle Türkiye'de toplam 1 milyon 944 bin 139 
     konutun deprem sigortası bulunuyor. Buna göre zorunlu deprem sigortası bulunması gereken 12 milyon 988 bin 665 konuttan sadece yüzde 15'i için sigorta yaptırıldı. 
     Sigorta kapsamında söz konusu konutlar için verilen toplam teminat miktarı 66 katrilyon lira, toplanan prim tutarı ise toplam 109 trilyon lira düzeyinde bulunuyordu. 
     Sigortalı konutlar için konut başına ortalama deprem teminatı tutarı 34 milyar lira olarak hesaplanırken, konut başına toplanan ortalama sigorta primi ise 56 milyon lira olarak gerçekleşmişti. 
     
</TEXT>
</DOC>
