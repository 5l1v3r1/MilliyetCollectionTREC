<DOC>
<DOCNO> 260266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sonspo07.html </URL>
<DATE> 2004/08/03/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Aurelio'dan vazgeçmem... 
</HEADLINE>
<TEXT>

     Daum, "Ne yabancı kaleci ne de başka bir nedenle Aurelio'dan vazgeçmeyi düşünmüyorum" dedi. 
     Fenerbahçe'de, yabancı kaleci hedefi nedeniyle, takımdan gönderilmesi düşünülen, takasta kullanılması gündeme gelen Aurelio sessizce yürüttüğü mücadeleden zaferle çıktı. Brezilyalı yıldız, hakkındaki bütün olumsuz haberlere, hazırlık maçlarında bile yedek kalmasına rağmen yılmadan çalıştı ve sonunda Fenerbahçe'de kalmayı garantiledi. Juventus maçında sahanın yıldızlarından olan sambacının zaferini, hocası Daum da şu sözlerle ifade etti "Ne yabancı kaleci ne de başka bir nedenle Aurelio'dan vazgeçmeyi düşünmüyorum. Bir yabancıyı ancak kontenjan artırılırsa alacağız." Bu arada Daum'un Almanya kampında yaptığı "Kaleci konusunda dehşet içindeyim açıklamasıandan kısa bir süre sonra Juventus maçında devleşen Volkan, "Ben işimi yaptım" dedi. 
     
</TEXT>
</DOC>
