<DOC>
<DOCNO> 282235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sontur06.html </URL>
<DATE> 2004/10/21/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
'Çıplak'lar turistleri şaşırtı 
</HEADLINE>
<TEXT>

     Burak GEZEN ÇANAKKALE, DHA 

ÇANAKKALE Boğazı'nda avlanan olta balıkçıları biri 28, diğeri 25 kilogram ağırlığında, birer metre boyunda iki çıplak balığı' yakaladı. Uzun uğraşla tekneye çekilebilen balıkları gören turistler şaşkınlıklarını gizleyemedi. 
     Tuncer' isimli tekneyle Çanakkale Boğazı'nın Boğalı Kalesi Mevkii'nde oltayla avlanan balıkçılar 73 yaşındaki Rahmi Erbil, 47 yaşındaki Tamer Erbil ve 52 yaşındaki Ali Pehlivan, iki çıplak balığı yakaladı. Biri 28, diğeri 25 kilo gelen balıkların her birini tekneye çekmek yaklaşık 45 dakika sürdü. 
     Balıklar, Yat Limanı'na yanaşan Tuncer isimli tekneden karaya çıkarıldığında vatandaşların ilgi odağı oldu. Kordon boyunda yürüyüş yapan turistler de gördükleri 1'er metre boyundaki balıkların fotoğrafını çekti. Bazı turistler balıkların büyüklüğü karşısında şaşkınlığını gizleyemedi. Balıkların boyunu ölçmek isteyen bir turist de büyüklüğü karşısında korkup yanına yaklaşamadı ve uzaktan ölçmeye çalıştı. Bir Japon turist ise çıplak balıkları arasında hatıra fotoğrafı çektirdi. 
     150'lik diye tabir edilen kalın misinanın ucundaki oltaya yem olarak canlı lüfer balığı taktıklarını söyleyen 47 yaşındaki Tamer Erbil, "Sinarit, akya veya çıplak gibi büyük balık avlamaya çıktık. Nasibimizde iki tane çıplak balığı varmış. Büyük oldukları için tekneye çekmek bir hayli güç oldu. Her birini tekneye çekmek 45 dakika sürdü. İkisi kilo gelen balıkları kilosu 5 milyon liradan satacağız. Bizim için bereketli bir gün oldu'' dedi. 
     
</TEXT>
</DOC>
