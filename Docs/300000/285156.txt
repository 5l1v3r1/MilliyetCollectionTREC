<DOC>
<DOCNO> 285156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sonspo25.html </URL>
<DATE> 2004/11/01/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Diyarbakırspor Galatasaray maçında gülen taraf biz olacağız... 
</HEADLINE>
<TEXT>

     Diyarbakırspor Kulübü Başkanı Ahmet Göksu, Galatasaray maçında gülen tarafın kendilerinin olacağını söyledi. 
     Göksu, cuma günü sahalarında yapacakları Galatasaray maçı hazırlıklarına başladıklarını belirterek, Diyarbakırspor'un şiddetle puana ihtiyacı olduğunu bildirdi. 
     Şampiyonluğa oynayan takımların durumunun kendilerini ilgilendirmediğini ifade eden Göksu, şöyle dedi 
     ''Bizi Diyarbakırspor'un kendi sahasında puan kaybetmemesi ilgilendiriyor. Bizim için Galatasaray ve daha sonra oynayacağımız maçların heyecanı aynıdır. Puan kaybetmeye tahammülümüz yoktur. Şiddetle puana ihtiyacımız var. Centilmence geçeceğine inandığımız maçın sonunda Diyarbakırspor'un sahadan puanla ayrılacağına inanıyorum. Taraftarımızı destek için şimdiden maça davet ediyorum. Gülen taraf biz olacağız.'' Göksu, takımda cezalı oyuncunun bulunmadığını belirterek, sakatlığı süren Talip'in maçta yer alamayacağını kaydetti. 
     
</TEXT>
</DOC>
