<DOC>
<DOCNO> 284659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sonspo19.html </URL>
<DATE> 2004/10/30/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Gençlerbirliği 1 - İstanbulspor 0 
</HEADLINE>
<TEXT>

     Stat 19 Mayıs. 
     Hakemler Cem Papila xx, Süleyman Özay xx, Faruk Yeşil xx. 
     Gençlerbirliği Ömer xx, Mehmet Nas x, El Saka xx, Baki x, Filip xx, Sedat xx Dk. 56 Mustafa Gürsel x , Mustafa Özkan x Dk. 67 Nihat x , Skoko xx, Uğur xx Dk. 80 Gitari , Boliç x, Youla xx. 
     İstanbulspor Oğuz x, Serhat x, Yalçın x, Cem x, Pinto x Dk. 46 Sayki x , Musa x, Aytekin xx, Yordanov xx Dk. 74 Haim x , Faruk xx, Ahmet Dursun x, Bushi xx Dk. 74 Emre x . 
     Gol Dk. 32 Youla. 
     Sarı Kartlar Dk. 3 Mehmet Nas Gençlerbirliği , Dk. 88 Serhat İstanbulspor . 
     Birinci Süper Futbol Ligi'nde Gençlerbirliği ile İstanbulspor arasında yapılan karşılaşma ev sahibi takımın 1-0 üstünlüğü ile sona erdi. 
     4. dakikada Skoko'nun sol taraftan kullandığı köşe atışında, ceza alanında uygun pozisyonda bulunan Youla'nın sert vuruşunda meşin yuvarlak yan direğe çarparak kornere çıktı. 
     20. dakikada Yordanov'un pasıyla kaleciyle karşı karşıya kalan Ahmet Dursun'un vuruşunda kaleci Ömer topu iki hamlede kontrol etti. 
     32. dakikada Filip'in sağ taraftan kullandığı korner atışında altı pas üzerinde iyi yükselen Youla şık bir kafa vuruşuyla topu ağlara gönderdi 1-0 
     33. dakikada Youla'nın pasıyla ceza alanına giren Uğur, İstanbulspor savunmasını geçerek kaleciyle karşı karşıya kaldı. Bu futbolcunun vuruşunda top direğin yanından auta gitti. 
     Kalan dakikalarda tarafların çabaları sonuç getirmeyince ilk yarı Gençlerbirliği'nin 1-0 üstünlüğüyle tamamlandı. 
     
     İKİNCİ YARI 

     Karşılaşmanın ikinci yarısında daha etkili olan taraf Gençlerbirliği, çok fazla pozisyona girmesine karşın bunları değerlendiremedi ve Youla'nın ilk yarıda attığı golle sahadan 3 puanla ayrıldı. 
     Konuk ekip İstanbulspor ise oyunu ikinci yarıda da sahasında kabullenirken, kontraataklarla etkili olmaya çalıştı, ancak başarılı olamadı. 
     58. dakikada ani gelişen Gençlerbirliği atağında ceza alanına sokulan Youla, kaleciyi de çalımlayarak vuruşunu yaptı, ancak kale çizgisi üzerindeki Aytekin topu kornere çeldi. 
     61. dakikada kaleci Oğuz'un uzun degajında topla buluşan Ahmet Dursun, Baki'yi geçerek kaleciyle karşı karşıya kaldı. Bu futbolcunun vuruşunda Ömer'i de geçen top direğin yanından auta gitti. 
     82. dakikada Mehmet Nas'ın sağ taraftan ceza alanına inerek ortaladığı top İstanbulspor defansına çarparak kaleye yöneldi. Kaleci Oğuz son anda tehlikeyi uzaklaştırdı. 
     88. dakikada ceza alanı içerisindeki Youla-Boliç paslaşmasında topla son oynayan Boliç'in göğsüyle yumuşatarak kaleci Oğuz'un üstünden aşırtmak istediği meşin yuvarlak auta çıktı. 
     Karşılaşma Gençlerbirliği'nin 1-0 üstünlüğü ile sona erdi. 
     
</TEXT>
</DOC>
