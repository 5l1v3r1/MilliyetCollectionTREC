<DOC>
<DOCNO> 294881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/spor/spo01.html </URL>
<DATE> 2004/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bosque sır vermedi 
</HEADLINE>
<TEXT>


Beşiktaş Teknik Direktörü, Parma maçının ardından istifa edip etmeyeceği sorusunda topu yönetime attı, "Türkçe'de 'son'un ne anlama geldiğini biliyorum" diyerek mesajı aldığını belirtti 

SÜLEYMAN HATISARU 


'Turu geçmeye adayız' 
BEŞİKTAŞ Teknik Direktörü Del Bosque, dün bir basın toplantısı yaptı, oynayacakları İstanbulspor ve Parma maçlarını değerlendirdi. Kulübün çevresindeki olumsuz havaya rağmen, takıma pozitif enerji yüklemek zorunda olduğunu vurgulayan İspanyol çalıştırıcı, "Bugünden, ligde şampiyon olacağız demek için henüz delirmedim. Şu anda yapmamız gereken, üst sıralara çıkmak. UEFA'da da turu geçmeye aday takımlardanız" diye konuştu. 

'Yönetim bilir' 
LİGE kötü bir başlangıç yapmanın cezasını çektiklerine değinen Bosque, "8 haftada kazandığımız 6 puan normal değildi" yorumunu yaptı. Beşiktaş Teknik Direktörü, "Parma maçında mağlubiyet olursa istifa edecek misiniz " sorusuna şu yanıtı verdi "Beni buraya Beşiktaşlı yöneticiler getirdi, gitmeme de onlar karar verecekler. Türkçe'de 'son'un anlamını biliyorum. Gazetelerde Parma ve son kelimesini görünce tercümeye gerek kalmıyor." 

Başkan'dan teklif 
SEKİZİNCİ haftada Başkan Yıldırım Demirören ile gidecek - kalacak futbolcularla ikinci yarı hakkındaki planlamasını görüştüğünü de belirten İspanyol hoca, başkanın kendisine kontratı uzatma teklifinde bulunduğunu da söyledi. Son maçlarda sahaya çıkan kadroları da savunan Bosque, kaleci Ramazan'dan memnun olduğunun da altını çizdi, genç kalecinin ister istemez eleştirilerden etkilendiğini de dikkat çekti. 

Vazgeçilmez Sergen 

Cordoba kadro dışı 
İSTANBULSPOR maçının son hazırlıklarını dün yaptığı antrenmanla tamamlayan Beşiktaş'ta Teknik Direktör Vicente del Bosque, Sergen'den vazgeçmedi. Ayağındaki ağrıları sürmesine rağmen kadroya alınan futbolcunun oynayıp oynamayacağı, maç saatinde belli olacak. Cordoba, Ronaldo ve Kaan Dobra ise kadro dışında bırakıldı. 

'Ayırım yapılamaz' 
RİZESPOR maçındaki olaylar nedeniyle üç maç seyircisiz oynama cezasına çarptırılan Siyah-Beyazlılar, bunlardan ilkini İstanbulspor karşılaşmasında çekecek. Kaptan Sergen, seyircisiz maçlara motive olmanın çok zor olduğunu belirterek, "Büyük - küçük takım yok. Takımların büyüklüğü ölçü olsa, Beşiktaş'ın burada işi ne Hiç de hak etmediğimiz bir yerdeyiz" yorumunu yaptı. 

Muhalefet ayaklandı 

Beşiktaş'ın durumunu masaya yatıran kongre üyeleri, olağanüstü kongrenin çözüm olmadığına karar verdi, ancak yönetimin dikkatini çekmek gerektiğini belirtti 

Yeni üye tepkisi 
BEŞİKTAŞ'IN Süper Lig'de yarıştan uzaklaşmasının ve İnönü Stadı'nın çıkan olaylar nedeniyle üç maç seyircisiz ceza alması, muhalefet kanadında tepkilere neden oldu. Eski yöneticilerden Levent Erdoğan'ın işyerinde önceki akşam bir araya gelen 25'e yakın kongre üyesi, özellikle idari hataları masaya yatırdı. Katılımcıların tek tek söz aldığı toplantıda, işbaşındaki yönetimin 700 yeni üye yapması da büyük tepki yarattı. 

'İşler iyi gitmiyor' 
OLAĞANÜSTÜ kongrenin şu aşamada camiaya büyük zarar vereceğini savunan çok sayıda üyeler, "İşler maalesef iyi gitmiyor. Olağanüstü kongreler asla çözüm değil. Bunun zararlarını geçmişte de gördük" dediler. Bazı üyeler ise, "Sürekli tavizler, biletler veriliyor. Bu yüzden bugünlere geldik. Bu konuda tek suçlu yönetim değil. Geçmiştekiler de aynı hatayı yaptılar. Kongre çözüm değil, ama sessiz kalmak da asla doğru değil" ifadelerini kullandı. 

Kombineleri iade düşüncesi 
İNÖNÜ Stadı'nın üç maç seyirciye kapanmasını bardağı taşıran son damla olarak nitelendiren bazı üyelerin de kombine biletlerini geri iade etmeyi düşündüklerini söyledi. Takımdan çok yönetimin eleştirildiği toplantıda, "Yönetim bazında yanlışlar yapılıyor. Bunlar karşısında sessiz kalmak da büyük hata olur" diye konuştu. Katılımcılar iki hafta sonra yeniden bir araya gelecek ve izlenecek politikanın ana hatlarını belirleyecek. 

BEŞİKTAŞ - İSTANBUL 

Kadrolar 
BEŞİKTAŞ 
Ramazan 
Fatih 
İbrahim T. 
Çağdaş 
Mustafa D. 
İbrahim Ü. 
Ahmed H. 
Okan 
Ahmet Y. 
Juanfran 
İbrahim A. 
Tümer 
Sergen 

İSTANBUL 
Oğuz 
Cem 
Saffet 
Yalçın 
Abdullah 
Musa Büyük 
Aytekin 
Güven 
Faruk 
Ramadan 
Bushi 

STAT BJK İnönü Seyircisiz , BAŞLAMA SAATİ 19.00, HAKEM Fırat Aydınus, NAKLEN YAYIN Lig TV, SAKAT Emre, Carew Beşiktaş , CEZALI Pancu Beşiktaş 

İstatistik 

TOPLAM O G B M A Y İç saha 23 13 8 2 36 12 Dış saha 23 16 5 2 39 17 Toplam 46 29 13 4 75 29 

En farklı galibiyeti 5-2 1995-1996 6.hafta 
En farklı yenilgisi 3-4 d 1996-1997 31.hafta 
En gollü maçları 5-2 1995-1996 6.hafta 
Son galibiyeti 2-1 2002-2003 20.hafta 
Son yenilgisi 1-2 2003-2004 23.hafta 
Son beraberliği 1-1 d 2003-2004 6.hafta 
Not Tablo Beşiktaş'a göre hazırlanmıştır. 


</TEXT>
</DOC>
