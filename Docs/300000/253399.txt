<DOC>
<DOCNO> 253399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sontur29.html </URL>
<DATE> 2004/07/06/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
17 yaşındaki kız, bıçaklanarak ve boğularak öldürüldü 
</HEADLINE>
<TEXT>

     Sivas'ta, 17 yaşındaki genç kızı, bir apartmanın bodrum katında bıçaklayarak ve boğarak öldürdüğü iddiasıyla gözaltına alınan kişi, tutuklandı. 
     Sivas Emniyet Müdürlüğü Asayiş Şubesi Cinayet Büro Amirliği ekiplerince gözaltına alınan Ahmet Ç. 34 , emniyetteki sorgu ve işlemlerinin ardından, güvenlik önlemleri altında Sivas Cumhuriyet Başsavcılığı'na sevk edildi. 
     Cumhuriyet Savcısı tarafından da ifadesi alınan zanlı, çıkarıldığı mahkemece tutuklanarak, Sivas E Tipi Cezaevi'ne gönderildi. 
     17 yaşındaki Gülsen Taşcı, 15 Haziran 2004'te Kaleardı Mahallesi Kalepark Sokak'taki Koç Apartmanı'nın bodrum katında, bıçaklanarak ve boğularak öldürülmüştü. 
     Cinayet zanlısı olarak gözaltına alınan Ahmet Ç. emniyetteki sorgusunda evli olduğunu ve genç kızla daha önceden arkadaş olduklarını anlatmış, olay günü aralarında geçen tartışma sonucu cinayeti işlediğini itiraf etmişti. 
     
</TEXT>
</DOC>
