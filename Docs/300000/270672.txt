<DOC>
<DOCNO> 270672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/soneko26.html </URL>
<DATE> 2004/09/10/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Yukos krizinde rest geldi Param yok, hisselerimi alın 
</HEADLINE>
<TEXT>

     Rusya'da hükümetin hışmına uğrayan ülkenin en büyük petrol ihracatçısı Yukos şirketinin eski başkanı Mihail Hodorkovskiy, şirkete çıkarılan eski vergi borçlarını ödeyecek parasının olmadığını söyledi. 
     Yolsuzluk ve sahtecilik suçlamalarıyla geçen yıl hapse atıldıktan sonra Yukos başkanlığından azledilen ancak şirkette hala önemli miktarda hissesi bulunan Hodorkovskiy, İnternetteki web sitesinde yaptığı açıklamada, şirketin iflastan kurtulması için hisselerini vermeye hazır olduğunu da bildirdi. 
     Hodorkovzkiy, elinde eski borçları ödeyecek nakit bulunmadığından Yukos'u kaybedebileceğini bildiğini de ifade etti. 
     Rusya mali makamları, 2000 yılına ait eski vergi borçlarını ödemeyen Yukos'tan bu borçlara karşılık 99.4 milyar ruble 3.4 milyar ABD Doları talep ediyorlar. 
     Şirket hakkında başka vergi soruşturmaları da devam ediyor. 
     
</TEXT>
</DOC>
