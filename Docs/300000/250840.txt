<DOC>
<DOCNO> 250840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/soneko16.html </URL>
<DATE> 2004/06/25/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Euro Diesel daha pahalı satılacak... 
</HEADLINE>
<TEXT>

     'Euro Diesel' olarak da adlandırılan yüksek kaliteli 350 ppm motorin, normal motorinden farklı olarak 1 milyon 559 bin liradan satılacak. 
     Türkiye pazarına girmesine rağmen, yasal tanımı olmadığından ayrı fiyatlandırması yapılamayan euro diesel ve 98 oktan benzin, geçtiğimiz günlerde kararname ve yönetmeliklere girerken, yüksek kaliteli dizelde bugün itibarıyla fiyat düzenlemesine gidildi. 
     Akaryakıt Ana Dağıtım Şirketleri Derneği ADER Yönetim Kurulu Başkanı Fikret Öztürk, yaptığı yazılı açıklamada, 350 ppm motorinin İstanbul'un Avrupa Yakası'ndaki perakende satış fiyatının 1 milyon 559 bin lira olarak belirlendiğini bildirdi. 
     İstanbul'un Avrupa Yakası'nda 350 ppm motorin, ayrı tanımlaması yapılmadan önce, normal motorin gibi 1 milyon 468 bin liradan satılıyordu. 
     Yasal düzenlemelerle tanımı yapılan 98 oktan benzinin fiyat farklılaşmasının ise önümüzdeki günlerde yapılması bekleniyor. 
     
</TEXT>
</DOC>
