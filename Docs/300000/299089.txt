<DOC>
<DOCNO> 299089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sondun22.html </URL>
<DATE> 2004/12/20/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Filistin'de yarışacak 7 aday kesinleşti 
</HEADLINE>
<TEXT>

     Filistin'de 9 Ocak'ta yapılacak devlet başkanlığı seçiminde 7 aday yarışacak. 
     Merkez Seçim Komisyonu, devlet başkanlığı için 7 adayın yarışacağını kesinleştirdi. 
     Buna göre, 9 Ocak'taki seçimde şu adaylar yarışacak 
     Mahmud Abbas FKÖ Başkanı El Fetih adayı . 
     Taysir Halid Filistin Demokratik Kurtuluş Cephesi adayı. 
     Bassam El Salhi Filistin Halk partisi adayı. 
     Mustafa Barguti Bağımsız. 
     Abdülkerim Şubeyr Bağımsız. 
     Said Barakeh Bağımsız. 
     Abdülhalim El Askar Bağımsız. 
     
     İSRAİL İLE SEÇİM GÖRÜŞMELERİ 
     Öte yandan, Filistinli ve İsrailli yetkililer, seçimin 1996'daki düzenlemeler çerçevesinde yapılmasında büyük ölçüde görüş birliği sağladılar. 
     İsrail Başbakanı Ariel Şaron'un danışmanları Dov Weisglass ve Şalom Turjeman ile Filistin'den Bakan Saib Erekat ve Dr. Hasan Ebu Libde arasında yapılan dörtlü müzakereler sürerken, taraflar öncelikle Doğu Kudüs'te 5 posta merkezinin seçim merkezi olarak düzenlenmesinde anlaştı. 
     Filistinli yetkililer, adayların bağımsız olarak hareket edebilmesi, Batı Şeria, Gazze Şeridi ve Doğu Kudüs'te seçim kampanyalarının özgür bir şekilde yapılabilmesi için, Eylül 2000'deki koşulların sağlanmasını istiyor. 
     İsrail Savunma Bakanı Şaul Mofaz, seçimden önce İsrail ordusunun 72 saatliğine Filistin kentlerinden çekileceğini duyurmuştu. 
     
</TEXT>
</DOC>
