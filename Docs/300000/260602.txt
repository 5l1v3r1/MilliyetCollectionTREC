<DOC>
<DOCNO> 260602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sontur25.html </URL>
<DATE> 2004/08/04/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
THY Genel Müdür yardımcılıklarına, İkiz ile Akıllıoğlu atandı 
</HEADLINE>
<TEXT>

     THY Genel Müdür yardımcılıklarına, Orhan İkiz ile Rengin Akıllıoğlu atandı. 
     THY'den yapılan yazılı açıklamaya göre, THY Yönetim Kurulu'nun dünkü toplantısında, vekaleten yürütülen 2 genel müdür yardımcılığına atamalar yapıldı. 
     Karar uyarınca, Pazarlama ve Satış Başkanı Orhan İkiz, Genel Müdür Yardımcılığı'na İnsan Kaynakları , Projeler Başkanı Rengin Akıllıoğlu da Genel Müdür Mali Yardımcılığı'na getirildi. 
     Alman Lisesi'ni bitirdikten sonra lisans eğitimini Boğaziçi Üniversitesi Elektronik Mühendisliği'nde tamamlayan Orhan İkiz, THY'de 15 aydır Pazarlama ve Satış Başkanlığı'nı yürütüyordu. 
     Kadıköy Anadolu Lisesi'ni bitirdikten sonra lisans eğitimini İstanbul Teknik Üniversitesi İşletme Bölümü'nde tamamlayan Rengin Akıllıoğlu da, 1989 yılında THY'de göreve başladı. 
     Akıllıoğlu, 1996-98 yılları arasında Muhasebe Başkanlığı, 1998-2003 yılları arasında da Finansman Başkanlığı görevlerine devam etti. 
     Akıllıoğlu, son dönemde Projeler Başkanlığı görevini yürütüyordu. 
     
</TEXT>
</DOC>
