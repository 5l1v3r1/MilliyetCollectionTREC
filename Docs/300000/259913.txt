<DOC>
<DOCNO> 259913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/sondun19.html </URL>
<DATE> 2004/08/02/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Küçük çocukla cinsel ilişkiye giren kadın öğretmen konuştu... 
</HEADLINE>
<TEXT>

     Reşit olmayan bir çocukla cinsel ilişkiye girmekle suçlanan ve bu nedenle işine son verilen Alman kadın öğretmen Sabine K. 31 , masum olduğunu ve birkaç ay önce Türkiye'de evlendiği kocası Serkan ile 24 mutlu bir hayatı bulunduğunu belirterek, ''yatakta küçük bir çocuğa ihtiyacı olmadığını'' söyledi. 
     ''Manuel adlı 15 yaşındaki bir çocuğu evine çağırarak, kendisiyle cinsel ilişkiye girmekle'' suçlanan Sabine K, Bild gazetesine yaptığı açıklamada, ''Serkan'a hemen aşık oldum. O zamandan bu yana sık sık Türkiye'ye gidiyorum. Serkan, İstanbul yakınlarında bankacılık ve sigortacılık konusunda eğitim görüyor'' dedi. 
     Kendisine yönelik suçlamaları reddeden Sabine K, ''Türk kocam Serkan ile çok iyi bir cinsel yaşantımız var. Yatakta küçük bir çocuğa ihtiyacım yok. Manuel'in polise anlattıklarını duyunca daha da kötü oldum. Onu evime davet ettiğimi ve kendisiyle birlikte olduğumu söylemiş. Evet bir kez evime gelmişti, ancak anlatıkları yalan'' diye konuştu. 
     Gazetenin haberinde, ''Sabine K'nın 2 yıl boyunca internet yoluyla kendisine sevgili aradığı, bu nedenle Heilbronn Savcılığı'nın olayı araştırdığı'' kaydedildi. 
     
</TEXT>
</DOC>
