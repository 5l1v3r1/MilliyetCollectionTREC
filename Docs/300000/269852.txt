<DOC>
<DOCNO> 269852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/sontur43.html </URL>
<DATE> 2004/09/07/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Başkentte dul kadın evinde tecavüze uğradı .. 
</HEADLINE>
<TEXT>

     Batıkent'te yalnız yaşayan dul bir kadın, evine hırsızlık amacıyla giren bir kişinin tecavüzüne uğradığını iddia ederek polise şikayette bulundu. 
     Yenimahalle İlçe Emniyet Müdürlüğü'ne başvuran ve Kardelen Mahallesi'nde oturan F.H. 49 adlı kadın sabaha karşı 05.30 sıralarında evine giren bir kişinin saldırısına uğradığını bildirdi. Sözkonusu kişinin elindeki bıçağı boğazına dayayarak, ''Ses çıkarma yoksa öldürürüm'' diye tehdit ettiğini öne süren F.H. daha sonra bu kişinin tecavüzüne uğradığını söyledi. 
     Esmer, uzun boylu, 20-25 yaşlarındaki kişinin ters ilişki dahil defalarca tecavüz ettiğini öne süren F.H., bu kişinin daha sonra çantasında bulunan 350 milyon lira ile kredi kartlarını alarak kaçtığını bildirdi. 
     Serbest mütercimlik yaptığı ve dul olduğu belirtilen F.H.'nin başvurusundan bir süre sonra kredi kartlarıyla birlikte çalınan cüzdan Mamak'taki bir çöplükte bulundu. 
     Olayla ilgili çok yönlü soruşturma başlatıldığını belirten yetkililer, saldırganla ilgili evde her hangi bir ize rastlanmadığını kaydettiler. 
     
</TEXT>
</DOC>
