<DOC>
<DOCNO> 299739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/yasam/axyas02.html </URL>
<DATE> 2004/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cep'in zararı tamir edilemiyor 
</HEADLINE>
<TEXT>


AB'nin desteklediği bir araştırmaya göre, cep telefonlarından yayılan radyo dalgalarına maruz kalan hücreler ve DNA bozuluyor 

DIŞ HABERLER SERVİSİ 

Laboratuvar ortamında yapılan deneylerde, cep telefonlarından yayılan radyo dalgalarının vücut hücrelerine zarar verdiği ve DNA'da hasara neden olduğu tespit edildi. 7 Avrupa ülkesinden 12 araştırma grubunun AB tarafından desteklenen 'Reflex' adlı araştırmasına göre, cep telefonlarından yayılan elektromanyetik dalgalara maruz kalan hücreler ve DNA bozuluyor. Mutasyona uğrayan hücreler, en önemli kanser nedeni olarak değerlendiriliyor. 

Araştırma 4 yıl sürdü 
Alman araştırma şirketi Verum tarafından koordine edilen ve 4 yıl süren çalışmada, cep telefonlarının yaydığına benzer elektromanyetik dalgaların DNA'ya 'tamir edilemez' şekilde zarar verdiği anlaşıldı. 
Yılda 100 milyar dolar cirosu olan cep telefonu sektöründe faaliyet gösteren şirketler, telefonların zararına ilişkin kesin kanıtlar olmadığını öne sürüyor. 
2005'te dünyada 650 milyon cep telefonu satılması sonucunda, dünyadaki cep telefonu kullanıcılarının sayısının ileride 1.5 milyarın üzerine çıkması bekleniyor. 




</TEXT>
</DOC>
