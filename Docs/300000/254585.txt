<DOC>
<DOCNO> 254585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/son/soneko09.html </URL>
<DATE> 2004/07/11/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Türkiye OECD'nin en işsiz dördüncü ülkesi... 
</HEADLINE>
<TEXT>

     Türkiye, ekonomik büyümeye rağmen bir türlü azaltamadığı yüksek işsizlik oranıyla, Polonya, Slovakya ve İspanya'nın arkasından en yüksek işsizlik yaşanan dördüncü ülke oldu. Türkiye'yi bu alanda birinci olmaktan ise işgücüne katılma oranının diğer ülkelere göre oldukça düşük kalması oluşturdu. 
     OECD'nin yayınladığı "OECD 2004 İstihdam Görünümü" raporuna göre, OECD ülkelerinde ortalama yüzde 6.9 olan işsizlik oranı Türkiye'de yüzde 10.8 düzeyinde bulunuyor. 
     İşsizlik oranında Türkiye'nin üzerinde yüzde 11.4 ile İspanya, yüzde 17.6 ile Polonya ve yüzde 20 ile Polonya geliyor. Ancak Türkiye'nin üzerindeki ülkelerden Polonya ve Slovakya'da işsizlik oranı 2003 yılında bir önceki yıla göre azalırken ve İspanya'da ise aynı oranda kaldı. 
     Türkiye'de ise 2003 yılında işsizlik oranı yüzde 10.6'dan yüzde 10.8'e çıktı. 
     Türkiye erkekler arasındaki işsizlik oranında ise yüzde 11 ile Polonya ve Slovakya'nın arkasından ikinci sırada yer alıyor. İspanya erkekler arasında işsizlikte Türkiye'nin altına iniyor. Kadınlar arasında işsizlikte ise Türkiye, Yunanistan, İtalya, Polonya, Slovakya ve İspanya'nın altında yer alıyor. 
     Erkekler arasındaki işsizlik oranı OECD'de ortalama yüzde 6.9, kadınlar arasındaki işsizlik oranı ise yüzde 7.2 düzeyinde seyrediyor. 

     
</TEXT>
</DOC>
