<DOC>
<DOCNO> 252589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/siyaset/asiy.html </URL>
<DATE> 2004/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İslamcıların çelişkisine 'hassas dokundurma' 
</HEADLINE>
<TEXT>


Gül, bazı gazetecilere "Irak yüzünden sürekli eleştirdiğiniz Bush'la fotoğraf çektirdiniz ama savaşa karşı çıkan Chirac'la çektirmek aklınıza gelmedi" dedi 

İSTANBUL Milliyet 


NATO Zirvesi'ne katılan devlet başkanlarına Topkapı Sarayı'nda Başbakan Recep Tayyip Erdoğan tarafından verilen yemekte, Irak savaşı sürecinde eleştirdikleri ABD Başkanı George W. Bush'la birlikte çektirdikleri fotoğraflarla tartışma konusu olan gazetecileri, Dışişleri Bakanı Abdullah Gül'ün de eleştirdiği ortaya çıktı. 
Yeni Şafak gazetesi köşe yazarı Mustafa Karaalioğlu, dün yayımlanan "Bush'la fotoğraf ve Gül'ün verdiği ders" başlıklı yazısında, zirvede yaşanan bir anekdotu şöyle anlattı 

Gül haklı 
"Bütün gazeteciler önce Bush'la, ardından İngiltere Başbakanı Blair ve Başbakan Erdoğan'la resim çektirdiler... Gecenin sonunda karşılaştığımız Dışişleri Bakanı Abdullah Gül'e fotoğraf konusunu ve Bush'la aramızda geçen konuşmaları aktardık. Dışişleri Bakanı durdu nazik ve esprili bir dille şunları söyledi 
'Hepiniz ABD'nin Irak politikasının aleyhine yazılar yazıyorsunuz ama fotoğraf çektirmek için ABD Başkanı Bush'u tercih ettiniz. Mesela aynı masada bulunan ve Irak sürecine hep karşı çıkan Fransa Cumhurbaşkanı'yla fotoğraf çektirmeyi aklınıza bile getirmediniz. Demek ki, haber değeri taşıyan savaş değil, barışmış ' Bu kadarı yetti. İtiraf edeyim hiçbirimiz bu hassas dokundurma karşısında 'haklısınız' demekten başka söz bulamadı." 

Bush'un zek sını keşfetmişler 

Gazetecilerin fotoğrafla ilgili yorumları şöyle 
Fehmi Koru Yeni Şafak "Hiç kimseyle fotoğraf çektirmedim, çektirenler başkasıydı. Ben görüşürken, çekilmiş kareler var o kadar. Gül'le olan konuşmadan da uzaktaydım, o konuşma benimle ilgili değil."Akif Beki Kanal 7 "Bush'u çok merak ediyorduk. Karizmatik ve zeki mi, yoksa fıkralara konu olduğu kadar aptal mı Politik görüş olarak tabii ki Chirac'a yönelmemiz gerekirdi, ama karizmatik bir lider olduğunu biliyorduk. Sonuçta, Bush'tan herkesin etkilendiğini söylemek gerek, masaya dönüşümüzde 'Aslında zekiymiş' diyordu herkes..."Selahattin Sadıkoğlu Yeni Şafak "Chirac'la fotoğraf çektirdim, Bush'la el de sıkışmadım, Erdoğan'a gitmeyi tercih ettim. Hatta, Gül eleştirisini benim yanımda yaptı. Kendisine 'Haklısınız, hatta gazeteciliği bizden daha iyi biliyorsunuz, keşke bizi uyarsaydınız. Biz o zaman o şovu yapar, Bush'u kıskandırırdık' dedim. Bir anlamda tuzağa düştük."Nazlı Ilıcak Dünden Bugüne Tercüman "Gül'ün sözlerinin bir latife olduğunu düşünüyorum. Fotoğraf çektirmek, siyasetini onaylamak anlamına gelmez. Chirac'la da çektirirdik ama vakit olmadı. Sonuçta, Bush, sevseniz de, sevmeseniz de, bir süper gücün lideridir. Bize ana yemekle, tatlı arasında çekim yapılacak denildi, nitekim birkaç dakika içerisinde fotoğraf çekildi." 

</TEXT>
</DOC>
