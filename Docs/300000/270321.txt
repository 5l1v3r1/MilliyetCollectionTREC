<DOC>
<DOCNO> 270321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sondun01.html </URL>
<DATE> 2004/09/09/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
Endonezya'da şiddetli patlama 11 ölü, 100'den fazla yaralı... 
</HEADLINE>
<TEXT>

     Endonezya'nın başkenti Cakarta'daki Australya Büyükelçiliği yakınında meydana gelen şiddetli patlamada en az 11 kişinin öldüğü, 100'den fazla kişinin de yaralandığı bildirildi. 
     Endonezya'nın başkenti Cakarta'daki Avustralya Büyükelçiliği yakınında meydana gelen patlamaya ilişkin olarak, Avustralya Dışişleri Bakanı Alexander Downer ve Cakarta Valisi Situyoso, saldırının bir terör eylemi olduğunu açıkladılar. 
     Avustralya Başbakanı John Howard, Endonezya'daki büyükelçiliklerinde hasara yol açan patlamada 6 kişinin ölmüş olabileceğini açıkladı. 
     Howard, Melbourne'da düzenlediği basın toplantısında, can kaybının 6 olabileceğini belirterek, ''Şu aşamada kesin diyemeyiz, ancak belirtiler, patlamaya bomba bir yüklü bir aracın neden olduğu yönünde'' diye konuştu. 
     Bu arada Endonezya'da yayın yapan yerel bir radyo, Jakarta'daki Avustralya Büyükelçiliği dışında meydana gelen patlamada yaralı sayısının 100'ün üzerinde olduğunu duyurdu. 
     El Şinta radyosunun haberinde, yaralıların elçilikten fazla uzakta olmayan MMC hastanesine götürüldüğü belirtildi. 
     Avustralya, ABD ve diğer bazı ülkeler, yakın zaman önce vatandaşlarını dinci militanların Endonezya'da yeni saldırılar planlayabileceği yolunda uyarmıştı. 
     Endonezya'da geçen yıl aynı mahalledeki bir otele düzenlenen intihar saldırısında 12 kişi ölmüştü. Endonezya'nın turistik Bali adasındaki iki gece kulübüne 2002'de düzenlenen saldırılarda da 200'den fazla kişi hayatını kaybetmişti. 
     
     POLİS MARRIOT OTELİ'NDE KULLANILANDAN DAHA BÜYÜK BİR BOMBA 

     Endonezya'nın başkenti Cakarta'daki Australya Büyükelçiliği yakınında meydana gelen şiddetli patlamaya neden olan bombanın, Marriott Otel saldırısında kullanılandan daha büyük olabileceği açıklandı. 
     Endonezya polis yetkilisi Katmadi, olay yerinde Reuters ajansına yaptığı açıklamada, ''Bu bomba, Marriott'ta kullanılandan daha büyük gibi görünüyor'' dedi. 
     Yerel güvenlik yetkilileri bugünkü saldırıda 3 kişinin öldüğünü açıklarken, Avustralya Başbakanı John Howard ise 6 kişinin ölmüş olabileceğini açıklamıştı. Yerel bir radyo da, yaralı sayısının 100 civarında olduğunu duyurmuştu. 
     Marriott Otel'e geçen yıl bomba yüklü araçla düzenlenen saldırıda 12 kişi hayatını kaybetmişti. 
     
     ''TERÖRİST SALDIRI'' 

     Endonezya'nın başkenti Cakarta'daki Avustralya Büyükelçiliği yakınında meydana gelen patlamaya ilişkin olarak, Avustralya Dışişleri Bakanı Alexander Downer ve Cakarta Valisi Situyoso, saldırının bir terör eylemi olduğunu açıkladılar. 
     Avustralya Associated Press ajansının haberine göre, Dışişleri Bakanı Downer, ''Açıkça bir terörist saldırı'' ifadesini kullandı. Downer, Avustralya elçiliği dışında meydana gelen saldırının Avustralya'ya yönelik olduğu sonucunun çıkarılabileceğini söyledi. 
     Cakarta Valisi Sutiyoso da, olay yerinde yaptığı açıklamada, saldırı için ''Kesinlikle, terörist bir eylem'' dedi. 
     Avustralya Başbakanı John Howard, saldırıda 6 kişinin ölmüş olabileceğini açıklarken, olay yeri yakınındaki bir hastanenin doktoru, ölü sayısını 4 olarak belirtti. Yerel bir radyo da, yaralı sayısının 100 civarında olduğunu duyurmuştu. 
     Avustralya Dışişleri Bakanlığı sözcüsü Lyndall Sachs, patlamada, iyi korunan elçilik içinde yaralanan olmadığını açıklarken, bir başka açıklamada elçilikte bulunanlar arasında hafif yaralılar olduğu belirtildi. 
     Rasuna Said caddesindeki saldırıda, biri polis aracı 4 arabanın zarar gördüğü, elçilik ile civardaki bazı binaların camlarının kırıldığı kaydediliyor. 

     
</TEXT>
</DOC>
