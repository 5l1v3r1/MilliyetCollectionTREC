<DOC>
<DOCNO> 258688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/yasam/yas06.html </URL>
<DATE> 2004/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanık yokken keşif yaptılar... 
</HEADLINE>
<TEXT>


Bağdat Caddesi'nde meydana gelen 1 kişinin öldüğü trafik kazasının keşfinde sanık üniversiteli Ültan yoktu 

İSTANBUL Milliyet 

Üniversite öğrencisi Faruk Fırtına Ültan'ın, Bağdat Caddesi'nde 1 kişinin öldüğü, 1 kişinin de yaralandığı trafik kazası ile ilgili yargılandığı dava kapsamında olay yerinde keşif yapıldı. Kazanın yaşandığı Selamiçeşme'deki keşfe, Nöbetçi H kim Mehmet Selçuk ile Savcı Süleyman Özkoç katıldı. Keşif sırasında, kazanın olduğu bölgede kaldırım ve yol arasındaki mesafeler ölçüldü. 

13 yıl isteniyordu 
Davacı vekili Vedat Oruç, Ümraniye Cezaevi'nde tutuklu sanık Ültan'ın keşfe getirilmemesiyle ilgili, "Eğer cezaevine müzekkere yazılsaydı, sanık burada olacaktı" dedi. İddianamede, Ültan'ın, "dikkatsizlik ve tedbirsizlik sonucu öngörülebilecek şekilde 1 kişinin ölümüne, 1 kişinin yaralanmasına sebebiyet verdiği" belirtiliyor. Ültan hakkında, 13 yıl 4 ay hapis cezası isteniyor. 



</TEXT>
</DOC>
