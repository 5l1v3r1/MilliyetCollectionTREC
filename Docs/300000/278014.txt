<DOC>
<DOCNO> 278014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sondun24.html </URL>
<DATE> 2004/10/07/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Avrupa'da yamyamlık modası... 
</HEADLINE>
<TEXT>

     Almanya'da işsiz bir ressamın sevgilisini yemek üzere parçalamasının ardından İspanya'da tutuklu bulunan bir İngiliz de kız arkadaşını etini yemek üzere öldürdüğünü itiraf etti. 
     İspanya'nın Alicente kentinde tutuklu bulunan Paul Durant, İngiliz bulvar gazetesi Daily Mirror'a hücresinden gönderdiği mektupta, sevgilisi Karen Durrell'ı öldürerek, etini yediğini bildirdi. 
     Durrell'i öldürmek suçlamasıyla Costa Blanca'da cezasını çekmekte olan 44 yaşındaki Durant, gazeteye gönderdiği mektupta, ''sevgilisinin vücudunu küçük parçalara ayırdığını ve yenebilecek her şeyi yediğini'' belirtti. 
     Tanrıya inandığını ve sevgilisini ona teslim ettiğini ifade eden Durant, mektubunda, ''Mesajı televizyondan aldım. Öleceğini bildiğine inanıyorum. Yardıma ihtiyacım olduğunu da biliyorum'' dedi. 
     Durrell, İspanya'ya taşındıktan sonra Ocak ayında ortadan kaybolmuş ve cesedi hiçbir zaman bulunamamıştı. 
     Almanya'da da müzisyen sevgilisi Joe R'yi 33 yemek üzere öldürdükten sonra parçalayan Ralf M. 41 tutuklanmıştı. 
     İşsiz bir ressam olan Ralf M, Joe R. ile üçüncü buluşmasında cinsel ilişki sırasında kendinden geçerek bir tornavidayla bu kişiyi öldürdükten sonra testereyle parçalara ayırdığını ve organlarını çıkartarak buzdolabına koyduğunu itiraf etmişti. 
     Ralf M'nin, cinayetten iki gün sonra yaptıklarından pişmanlık duyarak polise teslim olduğu ve hakkında tutuklama kararı çıkartıldığı, ancak kurbanın etinden yiyip yemediğinin henüz kesinlik kazanmadığı belirtilmişti. 
     
</TEXT>
</DOC>
