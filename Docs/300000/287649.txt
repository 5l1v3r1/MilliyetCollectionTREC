<DOC>
<DOCNO> 287649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/yasam/yas15.html </URL>
<DATE> 2004/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



VAN 

Bakan, Nuran'a sahip çıktı 
VAN DHA 
Van'da, kalbi delik oğlunu tedavi ettirecek aileye karnındaki bebeğini vereceğini söyleyen Nuran Ertunç'a, Sağlık Bakanı Recep Akdağ sahip çıktı. Van Valisi Niyazi Tanılır'a telefonla talimat veren Akdağ, kalbi delik olan Özgür Ertunç'un 3 tedavisini bakanlığın karşılayacağını, tedavi imk nı yoksa Ankara'ya sevk edilmesini istedi. Ertunç, Van Yüksek İhtisas Hastanesi'ne götürülürken, anne Nuran Ertunç, yavrusunu başka bir aileye vermekten kurtulduğu için sevinç yaşadı. 

ADANA 

İngiliz'idolandırdılar 
ADANA DHA 
Adana'da dolandırıcılar, iş için Türkiye'ye gelen ve bir gecelik kaçamak yapmak isteyen İngiliz işadamı David King'in 37 kredi kartından 7 milyar lira çekti. Deniz Çevik ve Umut Tan, tanışıp yemek yedikleri işadamının Moldovalı hayat kadınlarıyla otele gitmesini sağladı. Dün sabah King, bankasından gelen "Hesabınızdan 7 milyar lira çekildi" uyarısıyla şoke oldu. Tan ve Çevik, kadınlarla birlikte yakalandı. Dolandırıcılar kendilerini, "Kötü bir şey mi yaptık, ülkeye döviz kazandırıyoruz" diye savundu. 

TRABZON 

13 yaşında soyguna kalkıştı 
DHA 
Trabzon'un Akçaabat ilçesinde Mardin nüfusuna kayıtlı 13 yaşındaki S.K., dün girdiği bir banka şubesinde görevlinin bulunmadığı vezne bölümüne yöneldi. Etraftaki görevlilerin bir anlık dalgınlığından yararlanan K., masa üzerinde bulunan banknotları pantolonunun içine sakladı. Bir müşterinin uyarısı üzerine güvenlik görevlisi, K.' yı yakaladı. Çocuğun üzerinde yapılan aramada 10 milyar lira bulundu. Polise teslim edilen ve sorgusunun ardından adliyeye sevk edilen K., yaşının küçük olması nedeniyle savcılık tarafından serbest bırakıldı. 

İSTANBUL 

Varyag için Çin'e dava 
AHU COŞKUN 
Çin Halk Cumhuriyeti'nin, Ukrayna'dan aldığı uçak gemisi Varyag'ın, İstanbul Boğazı'ndan geçişiyle ilgili işlemleri yürüten Avukat Gündüz Aybay'ın vek let ücretini 4 yıldır ödemediği öne sürüldü. Ailesi, kanserden 3 yıl önce ölen Aybay için, 40 bin dolarlık yaklaşık 60 milyar lira vek let ücretinin ödenmesi amacıyla Çin Halk Cumhuriyeti'ne dava açtı. Türkiye, Varyag'ın geçişine, Çin'le 361 milyon dolarlık ticari anlaşma ve 2 milyon Çinli turistin Türkiye'ye gelmesi şartıyla izin vermişti. 

İNGİLTERE 

Dolapta bronşit öldürdü 
DIŞ HABERLER 
51 yaşındaki astım hastası Ronald McClagish, yatak odasındaki dolapta 1 hafta mahsur kaldı. McClagish, dolaptan çıkmaya çalıştığı sırada kapıyı açmak için bir parçasını söktüğü su borusundan dolaba sızan sular nedeniyle bronşite yakalanıp öldü. McClagish'in dolapta temizlik yaparken, odadaki gardrobun devrildiği ve dolap kapısını sıkıştırdığı kaydedildi. 

ABD 

Marquez romanı film oluyor 
Kolombiyalı yazar Gabriel Garcia Marquez'in, 'Kolera Günlerinde Aşk' isimli romanı beyazperdeye uyarlanacak. Kitabının sinemaya uyarlanmasına 15 yıl direnip 50 teklifi reddeden Nobel Edebiyat Ödülü sahibi Marquez, sonunda 1 milyon dolar karşılığında ikna oldu. Yapımcılığını, eserin haklarını Marquez'den satın alan Scott Steindorff'un üstleneceği film New Line stüdyosu tarafından çekilecek. 

Uzay'da 'sivil' yarış iyice kızıştı 
Bigelow Aerospace havacılık firması, 50 milyon dolar ödüllü yeni bir yarışma başlatıyor. Amaç, SpaceShipOne adlı uzay aracı ile yaptığı başarılı uçuş sonucu 10 milyon dolarlık 'X Ödülü'nü kazanan Burt Rutan gibi 'uzay yarışında kendisine yer arayanlar'ı teşvik etmek. Yarışmaya katılacak ekiplerin en az 5 mürettebatı taşıyacak ebatta uzay araçları inşa etmesi, bu araçlarla 400 kilometre yükseklikte dünyanın yörüngesinde 2 kere dönmesi ve bu dönüşlerini 60 gün içinde tekrarlaması gerekecek. 

Kırmızı et diyabet yapabilir 
DIŞ HABERLER 
ABD'de, şeker hastalığı bulunmayan 70 bin kadın üzerinde 14 yıl boyunca yapılan gözlemlere dayanan araştırmada, Batı tarzı beslenme alışkanlıklarının diyabet üzerinde olumsuz etkisi olduğu saptandı. Şekerli yiyecekler, kızartmalar, katkı maddeli undan yapılan ekmek tüketimi riskli. Kırmızı et içeren bir öğün, riski yüzde 26 artırırken, salam, sosis gibi şarküteri ürünleri bu riskin üzerine yüzde 40'lık bir risk daha ekliyor. 


</TEXT>
</DOC>
