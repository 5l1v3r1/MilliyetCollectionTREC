<DOC>
<DOCNO> 297758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/siyaset/siy11.html </URL>
<DATE> 2004/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'te slogana 1 tutuklama 
</HEADLINE>
<TEXT>


TÜRKER KARAPINAR 


TBMM'de Ceza ve Güvenlik Tedbirlerinin İnfazı Yasa Tasarısı'nın görüşmeleri sırasında dinleyici locasında slogan atıp pankart açmaya çalıştıkları gerekçesiyle gözaltına alınan H.K. 17 , Barış Başak 25 ve Hasret Tusun 20 dün adliyeye sevk edildi. Savcı Kürşat Kayral, 2911 sayılı Toplantı ve Gösteri Yürüyüşleri Yasası'na muhalefetten gözaltına alınan Başak ve Tusun'u, tutuksuz yargılanmak üzere serbest bıraktı. Yaşı 18'den küçük olduğu gerekçesiyle Çocuk Şubesi ekiplerince adliyeye getirilen K. ise, sorgusunun ardından 'yasadışı örgüt üyeliği' suçundan tutuklanması istemiyle mahkemeye sevk edildi. K., Ankara Nöbetçi Sulh Ceza Mahkemesi'nce tutuklanarak Ulucanlar Cezaevi'ne gönderildi. K.'nin, AKP Gebze İl Başkanlığı binasına 2003'te düzenlenen molotofkokteylli saldırıya katıldığı iddia edildi. 



</TEXT>
</DOC>
