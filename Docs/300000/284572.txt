<DOC>
<DOCNO> 284572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/yasam/yas03.html </URL>
<DATE> 2004/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Okul önü çetesi kıskıvrak 
</HEADLINE>
<TEXT>


Okul önlerinde öğrencilerin cep telefonlarını gasp ettikleri öne sürülen 4 kişilik çete yakalandı 

ELVAN EZBER İstanbul 

Kadıköy, Fenerbahçe ve Bostancı gibi semtlerdeki okullarda okuyan öğrenciler, tanımadıkları kişilerin kendilerini dövüp cep telefonlarını gasp ettikleri şik yetiyle polise başvurdu. 
Şik yetlerin artması üzerine soruşturma başlatan polis, kısa süre sonra zanlıların kimliğini belirledi. Yapılan çalışmalar sonucu önceki gün Ümraniye'de Ferit Özen 19 , Fatih Kurt 19 , Serdar Baltacı 20 ve Fatih Kılıç 19 , gözaltına alındı. Zanlıların üzerinde 2 adet de bıçak bulundu. 
Yapılan sorgulamada, zanlıların okul çıkışı takip ettikleri öğrencileri ıssız bir yerde gasp ettikleri ortaya çıktı. Zanlıların öğrencilere, "Benim kız arkadaşımı telefonla rahatsız ediyormuşsun. Telefonunu ver, arayıp aramadığına bakacağım" diyerek yaklaştıkları belirtildi. Korkuttukları öğrencilerin cep telefonunu kontrol bahanesiyle alan zanlılar, emniyete çağrılan mağdur öğrencilerden 17'si tarafından teşhis edildi. 


</TEXT>
</DOC>
