<DOC>
<DOCNO> 258310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sontur10.html </URL>
<DATE> 2004/07/26/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Aksaray'da 4.5 trilyonluk captagon hap ele geçirildi 
</HEADLINE>
<TEXT>

     Aksaray'da düzenlenen operasyonda, piyasa değerinin yaklaşık 4,5 trilyon lira olduğu belirtilen, 300 bin 495 adet uyuşturucu nitelikli Captagon hap ele geçirildi. 
     Alınan bilgiye göre, bir ihbarı değerlendiren Aksaray Emniyet Müdürlüğü Kaçakçılık ve Organize Suçlarla Mücadele Şubesi Müdürlüğü ekipleri, E-90 Karayolu'nda bir otomobili durdurdu. 
     Yapılan aramada, otomobilin arka koltuğunun altında, 1 poşet içinde toplam 300 bin 495 adet ''Captagon'' ele geçirildi. 57 kilogram ağırlığında olan hapların piyasa değerinin, yaklaşık 4,5 trilyon lira olduğu bildirildi. 
     Yetkililer, hapların İstanbul'dan yola çıkarıldığı bilgisinin alındığını, ancak İstanbul'da imalathanenin olmaması nedeniyle hapların yurtdışından getirildiğinin tahmin edildiğini hapların Suriye'ye götürülmek istendiğini bildirdiler. 
     Otomobilde bulunan M.D. ve M.I'nın yakalanarak gözaltına alındığını, B.I'nın ise arandığını ifade eden yetkililer, olayla ilgili soruşturmanın genişletilerek sürdürüldüğünü kaydettiler. 
     
</TEXT>
</DOC>
