<DOC>
<DOCNO> 294638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/guncel/gun07.html </URL>
<DATE> 2004/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekbirli eylemde harem selamlık 
</HEADLINE>
<TEXT>


Fotoğraflar ŞAKİR AYDIN, M. AKİF ERDEM 

Cuma namazının ardından Beyoğlu İstiklal Caddesi'ndeki Ağa Camii'nden çıkan bir grup, dışarıda bekleyen kadın ve çocuklarla buluşarak, "Emperyalist k firler, İslam topraklarından defolun" yazılı pankart açtı. Tekbirler getiren protestocular, İngiltere'nin İstanbul Başkonsolosluğu'na yöneldi. Polis kontrolünde alkışlarla ve ıslık çalarak yürüyen protestocular arasındaki kadınların, erkeklerin yanında değil de arkasında yer alması dikkat çekti. Konsolosluk önündeki açıklamada, "Üsler kapatılsın. Lojistik destek sağlanmasın. ABD, İsrail, İngiltere ve Türkiye arasındaki istihbarat işbirliği iptal edilsin" denildi. "Yaşasın Irak direnişimiz" ve "Felluce'ye selam, direnişe devam" sloganları atan protestocular, duvara siyah bir bez astıktan sonra dağıldı. 


</TEXT>
</DOC>
