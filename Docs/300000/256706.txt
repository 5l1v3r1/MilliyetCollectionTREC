<DOC>
<DOCNO> 256706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/spor/spo04.html </URL>
<DATE> 2004/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan'dan garanti 
</HEADLINE>
<TEXT>


Trabzonspor'un teknik direktörü, Şampiyonlar Ligi ikinci ön elemesinde muhtemel rakiplerinin Skonto Riga olacağını belirtti, "Onları eleriz" diyerek yüreklere su serpti 

ERGUN ATA 


Yardımcısı izleyecek 
BORDO - Mavili ekibin teknik patronu Ziya Doğan, Şampiyonlar Ligi'ne gireceklerine inandığını söyledi. 28 Temmuz'da oynayacakları ikinci ön elemedeki muhtemel rakiplerinin "mucize olmazsa" RHYL'yi ilk karşılaşmada 4 - 0 yenen Letonya'nın Skonto Riga ekibinin olacağını kaydeden Doğan, "İlk maçta Skonto Riga'yı izledim. Haklarında fikir edindim. İkinci maçı yardımcım izleyecek. Ancak biz Skonto Riga'yı eleriz" açıklamasını yaptı. 

Memnun ayrıldı 
KAMP dönemini de değerlendiren Ziya Doğan, şöyle devam etti "Gerede'den sonra Almanya'da da amacımıza ulaştık. Herkesten memnunum. Kimsenin sorunu yok. Her şey istediğimiz şekilde gitti. İbrahim Ege olayı talihsizlik. Tolga ve Augustine sakatlığı atlattı. Fatih ve ameliyat olan Gökdeniz'in sorunu kalmadı. Fatih'in biraz idman eksiği var. Erdinç ve Volkan'ın sakatlıkları sürpriz oldu. Yeni katılımlar sağlayacağız. Arayışlarımız sürüyor". 

Hazırlık maç sonuçları Trabzonspor - Neumünster 3-2 Alm. 4. Lig Trabzonspor - Holstein Kiel 3-0 Alm. 3.Lig Trabzonspor - Werder Bremen 1-1 Alm. Şam. Trabzonspor - Pogon 2-0 Pol. 1.Lig Trabzonspor - Osnabrück 0-0 Alm. 3.lig Trabzonspor - A.Bielefeld 3-1 Alm. 1.Lig Trabzonspor - St Pauli 0-0 Alm. 2.Lig 
GOL KRALLIĞI Mehmet Yılmaz 4 , Yattara 3 , Gökdeniz 2 , Fatih 1 , Thijs 1 , İbrahim Ege 1 

Trabzon'a döndüler 

KARADENİZ ekibi, Almanya'daki 20 günlük kampı tamamlayarak, dün akşam saatlerinde önce İstanbul'a, ardından da Trabzon'a gitti. İki gün izin yapacak olan Bordo - Mavililer, 24 Temmuz'da saat 19.00'da Lemi'nin jübilesi için Malatyaspor ile karşılaşacaklar. Öte yandan yönetim bu akşam yapılması beklenen toplantıda İbrahim Ege, Erdinç sorunu, Mehmet Yılmaz'ın iyileştirme isteği, altyapıdaki yeni görevlendirme ve transfer çalışmalarını masaya yatıracak. 

KAMP RAPORU 
Gökdeniz En çok çalışan, en verimli olanlardan biriydi. Bu sezon da Süper Lig'e damgasını vuracak. 
Yattara Hocasının aşırı ilgisi kendisini sıkıyordu. Ama yararını anladı, keyiflendi. Keyiflendikçe yıldızlaştı. 
Mehmet Yılmaz Müthiş çalıştı, çok şık goller attı. Hakan Şükür'ün Milli Takım'daki alternatifi olmaya aday. 
Hüseyin Hem iyi çalıştı, hem de maçlarda üstün performansla oynadı. Top çaldı, rakibin oyununu bozdu. 
Thijs Hayal kırıklığı yaşattı. İdman ve maç performansı iyi değil. Gerekçe olarak ayağındaki yaralar gösterildi. 
Celalettin Fırtına gibi başladı, erken durdu. İlk maçlardaki performansı giderek düştü. Ancak antrenmanlarda iyiydi. 
Adem Koçak İdman eksiği yok. Takım arkadaşlarıyla çabuk kaynaştı. Şans verilen maçlarda vasatın üstüne çıktı. 
Tolga Seyhan Sakatlığı kendisine engel oldu. Ancak kısa süreli oynadığı maçlarda bile alternatifsiz olduğunu gösterdi. 
Fatih Tekke Sakatlığı nedeniyle çok iyi bir kamp dönemi geçiremedi. Sadece son maç biraz daha gayretliydi. 


</TEXT>
</DOC>
