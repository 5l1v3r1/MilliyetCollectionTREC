<DOC>
<DOCNO> 299610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sontur22.html </URL>
<DATE> 2004/12/21/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Hafta sonuna kadar kar ve yağmur her yerde 
</HEADLINE>
<TEXT>

     Soğuk ve yağışlı hava etki alanını genişletiyor, hafta sonuna kadar bütün bölgelerimiz kar ve yağmur alacak. Kuzey ve güney bölgelerde yağmur, iç ve doğu bölgelerimizde ise kar yağışı görülecek. İstanbul yarın ve perşembe yağmurlu, Ankara yarın yağmurlu perşembe kar yağışlı, Adana 3 gün sağanak yağışlı, Samsun hafta sonuna kadar yağmurlu ve Antalya cumaya kadar sağanak yağışlı. 
     Hava sıcaklığı kuzey ve iç kesimlerde biraz azalacak. Erzurum -18 dereceyi görürken, Ankara'da gece hava sıcaklıkları 0'ın altında. 
     Yarın Trakya kar yağışlı, Bolu-Kastamonu-Çorum-Tokat hattı karla karışık yağmurlu olacak. Marmara, Batı ve Orta Karadeniz, Ege ve İç Anadolu yağmurlu, Akdeniz ise sağanak yağışlı bir gün geçirecek. 
     Perşembe Kıyı Ege ve Trakya dışında bütün bölgelerimiz yağış alıyor. Marmara, Karadeniz'in kıyı kesimi, Güneydoğu Anadolu yağmurlu, Akdeniz sağanak yağışlı. İç Ege, Karadeniz'in iç kesimleri, İç Anadolu ve Doğu Anadolu'da ise kar yağışı var. 
     Cuma günü yağışlar doğuya kayıyor. Karadeniz'in kıyısı ve Güneydoğu Anadolu yine yağmurlu, Doğu Akdeniz'de sağanak yağış sürüyor. Kar yağışı ise iç Anadolu, Karadeniz'in iç kesimleri ve Doğu Anadolu'da devam ediyor... 
     Yağış almayan yerler ise parçalı bulutlu, gökyüzü sisli... 
     
     POYRAZ FIRTINASINA DİKKAT .. 

     Poyraz, bugün sabah saatlerinde 08 00 lokal Kuzey Ege’de orta kuvvette 6-7 kuvvetinde, saatte 60-70km. esmeye başlayacak. Akşam saatlerine 17 00 lokal doğru Kuzey Ege’de kuvvetini daha da arttıracak olan Poyraz fırtınaya 8 kuvvetinde, saatte 80-90km. dönüşecek. Poyraz fırtınası Salı gecesi 02 00 lokal Marmara ve Batı Karadeniz’i de etkisi altına alacak. 
     Kuvvetli Poyraz fırtınası Çarşamba sabah saatlerinde etkisini kaybedecek. 
     Kuvvetli rüzgar ve fırtına nedeniyle ilgililerin tedbirli ve dikkatli olmaları gerekmektedir. 

     
</TEXT>
</DOC>
