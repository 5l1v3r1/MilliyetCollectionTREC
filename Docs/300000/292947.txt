<DOC>
<DOCNO> 292947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/siyaset/siy01.html </URL>
<DATE> 2004/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bir engel de sen çıkarma' tasarısı 
</HEADLINE>
<TEXT>


Başbakanlık'a gönderilen Özürlüler Yasa Tasarısı Taslağı, özürlüye üniversite kontenjanı, devlet memurluğunda kolaylık, gerekirse 'bakım aylığı' öngörüyor 

ANKARA Milliyet 


Özürlüler İdaresi Başkanlığı'nın hazırladığı yasa taslağı, ayrımcılığa karşı fırsat eşitliği sağlanmayı ve engellilerin sorunlarının çözülmesini amaçlıyor. Başbakanlığa gönderilen Özürlüler Yasa Tasarısı Taslağı'ndaki bazı düzenlemeler şöyle 
İşe alımda, özürlülerin aleyhine ayrımcı bir uygulama olmayacak.Engellilerin eğitim alması hiçbir gerekçeyle engellenemeyecek. Özürlülere, yükseköğretim kurumlarında kontenjan ayrılması için gerekli düzenlemeler yapılacak. Anne karnındaki bebeklerle yeni doğanlarda, tarama yöntemleriyle tespiti mümkün olan engel ve hastalıklarla ilgili çalışma zorunlu olacak.Bakanlar Kurulu, özürlülerin brüt 200 metrekareyi geçmeyen tek evlerine ait vergi oranlarını sıfıra kadar indirebilecek.Refakat ihtiyacı eğitim kurumunca belgelendirilen her yaştaki özürlünün ebeveyni, gereken saatlerde işyerinde ücretli izinli sayılacak.Devlet memurluğuna alımda yeterlilik sınavını geçen özürlüler, sözlüye tabi tutulamayacak. Özürlü memurlara, eş ve çocukları için yapılan yardım, özürlü çocuklar için 5 kat olarak uygulanacak.Özürlülerin araç park yerlerine, başkalarının park etmesi durumunda para cezası "iki kat" artırılacak. 

Bakım aylığı 
Emekli Sandığı ve SSK emeklisi özürlülerin bakım ücretleri muhtaçlık derecelerine göre karşılanacakSpor tesisleri kullanımlarına uygun hale getirilecek.Bakıma muhtaç olduklarını kanıtlayanlarla, durumlarına uygun bir işe yerleştirilemeyen özürlülere yaş, cinsiyet ve medeni durumlarına bakılmaksızın, 16 yaşından büyükler için belirlenen asgari ücretin yarısı tutarında "bakım aylığı" bağlanacak. 







</TEXT>
</DOC>
