<DOC>
<DOCNO> 253384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sontur13.html </URL>
<DATE> 2004/07/06/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Polisler dolandırıcıları "bahçıvan" kılığında yakaladı 
</HEADLINE>
<TEXT>

     Afyon'da dolandırıcılık yaptıkları tespit edilen 5 kişilik şebeke, bahçıvan gibi davranan polis ekipleri tarafından suçüstü yakalandı. 
     Edinilen bilgiye göre, bir istihbaratı değerlendiren Afyon Asayiş Şube Müdürlüğü'ne bağlı Hırsızlık Büro Amirliği ekipleri, Yeşilyol Caddesi üzerinde piyasadaki ucuz saatleri ''altın saat'' diye vatandaşlara pahalı fiyata satmaya çalışan, Hikmet Anşın 29 , Ersoy Altınpul 35 , İhsan Aslan 35 , Mahmut Özpolat 35 ile Ali Yeşiltepe'yi 33 takibe aldı. 
     Afyon Otogarı içinde bulunan bir çay bahçesinde şahısların aynı yöntemle dolandırıcılık yaptığını tespit eden polis ekipleri, bahçıvan gibi davranarak şahısları izlemeye aldı. 5 kişilik dolandırıcılık şebekesi, polisler tarafından suçüstü yakalandı. 
     Zanlılar, çıkarıldıkları mahkeme tarafından tutuklanarak Afyon Kapalı Cezaevi'ne gönderildi. 
     
</TEXT>
</DOC>
