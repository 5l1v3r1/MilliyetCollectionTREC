<DOC>
<DOCNO> 258816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sontur05.html </URL>
<DATE> 2004/07/28/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Hem tecavüz, hem gasp Utanmazlar yakalandı 
</HEADLINE>
<TEXT>

     Bahri KARATAŞ - İZMİR DHA 
İZMİR'in Karşıyaka İlçesi Bayraklı semtinde yalnız yaşayan 82 yaşındaki Ş.A.'nın evine girip ziynet eşyasını aldıktan sonra tecavüz eden 20 yaşındaki Okan Sarızeybek ve 17 yaşındaki H.S. ile altınları kuyumcuya satan 18 yaşındaki Nurcan Rona, polis tarafından yakalandı. 
     Olay geçen perşembe akşamı Bayraklı semtinde meydana geldi. Ş.A.'nın yalnız yaşadığı eve gece yarısı kapıdan giren Okan Sarızeybek ve H.S, yatakta uyuyan yaşlı kadının boğazına bıçak dayayıp, ağzını elleriyle kapatarak yüzü koyun yere yatırdı. Kadının kolunda bulunan 4 bilezik, boynundaki 1 adet altın zincir ile 3 adet yüzüğü alan zanlılar tecavüz de ettikten sonra kaçtı. Saldırganlar kaçtıktan sonra bağırabilen yaşlı kadının yardımına komşuları koşup, olayı polise bildirdi. 
     Karşıyaka İlçe Asayiş Ekipler Müdürlüğü'ne bağlı ekipler çevre sakinlerinin verdiği bilgiler ışığında bir süredir bölgede dolaşan çeşitli suçlardan sabıkalı Okan Sarızeybek ve H.S.'yi önceki gece yakaladı. Okan Sarızeybek, suçunu itiraf ederken, H.S., olayla ilgisinin olmadığını öne sürdü. Bu iki kişinin gaspettiği altınları alıp kuyumcuya 300 milyon liraya sattığı belirlenen Okan Sarızeybek'in kız arkadaşı Nurcan Rona da Kütahya'da ele geçirildi. 
     3 zanlı Gasp, yağma, bıçakla yaralama, tecavüz ve çalıntı malı saklayıp satmak' iddiasıyla adliyeye sevk edilecek. 

     
</TEXT>
</DOC>
