<DOC>
<DOCNO> 290979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/siyaset/siy01.html </URL>
<DATE> 2004/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhalifler yola devam edecek 
</HEADLINE>
<TEXT>


Sarıgül'ün Mersin mitingine katılan milletvekilleri kulis yapacak. Derviş'in Sarıgül'e sıcak bakmadığı belirtildi 

EZELHAN ÜSTÜNKAYA Ankara 


CHP yönetiminin "ihraç" uyarılarına rağmen Şişli Belediye Başkanı Mustafa Sarıgül'ün Mersin mitingine katılan muhalif milletvekilleri, harekete yeni isim vermeden, "İktidara Yürüyüş Hareketi" olarak yola devam etme kararı aldı. Hareketi oluşturan 28 muhalif milletvekili bugün ya da yarın TBMM'de buluşacak. Milletvekilleri, Sarıgül'e olumsuz bakan arkadaşlarını da iknaya çalışılacak. Sivas Milletvekili Nurettin Sözen, İzmir Milletvekili Hakkı Akalın ve Amasya Milletvekili Mustafa Sayar'ın, Sarıgül'e itiraz ettiği belirtildi. İstanbul Milletvekili Kemal Derviş'in Sarıgül'e soğuk baktığı öğrenildi. 

Baykal'a ilk çalım 
Sarıgül, Baykal yönetimine karşı ilk zaferini Tekirdağ'da elde etti. Tekirdağ İl Kongresi'ni, Sarıgül'ün desteklediği aday Aydın Kurban, Baykal'ın adayı Hamit Karaevli'ye 31 oy fark atarak kazandı. Kurban, 188 oy, Karaevli 157 oy aldı. 

Öymen Tamamen tersini söyledim 

İSTANBUL Milliyet 

Eski CHP Genel Başkanı Altan Öymen, Bolu'da yaptığı bir söyleşide, Sarıgül hakkındaki sözlerinin medyaya yanlış yansıtıldığını söyledi. Öymen şöyle konuştu "Haberde 'Sarıgül'ün tavrı demokrasiye uygun değil' dediğim yazılmış. Oysa ben tam tersini söyledim. Sarıgül'ün tavrının değil, CHP yönetiminin tavrının demokrasiye uygun olmadığını anlattım." 



</TEXT>
</DOC>
