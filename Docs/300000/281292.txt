<DOC>
<DOCNO> 281292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonspo37.html </URL>
<DATE> 2004/10/18/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Tugay Beşiktaş'tan kimseyle görüşmedim, anlaşılırsa seve seve gelirim 
</HEADLINE>
<TEXT>

     Devre arasında Beşiktaş'ın transfer gündemine geleceği şeklinde hakkında medyada haberler çıkan Tugay Kerimoğlu, ''Beşiktaş'tan kimseyle görüşmedim, ancak kulübümle anlaşılması halinde seve seve gelirim'' dedi. 
     Lig TV'de canlı yayınlanan bir programa telefonla katılan Blackburn Roverslı Tugay, İngiltere'de kaldığı 5 yılda profesyonelliği öğrendiğini belirterek, ''Ben Galatasaray'a 15 sene emek verdim. Ama profesyonel bir futbolcuyum ve Türkiye'de yapılan yorumlarda Gidenler artık kendi kulüplerine dönmemeli deniliyor. Ben de buna katılıyorum. Ayrıca, beni kim isterse o kulübe giderim. Bu Galatasaray, Beşiktaş ve Fenerbahçe de olabilir'' diye konuştu. 
     Tugay, Beşiktaş'ta problem yaşamayacağına inandığını ve teklif gelmesi halinde siyah-beyazlı kulüpte oynayabileceğini sözlerine ekledi. 

     
</TEXT>
</DOC>
