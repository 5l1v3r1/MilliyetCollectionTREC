<DOC>
<DOCNO> 250469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sondun13.html </URL>
<DATE> 2004/06/24/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Bakuba'da ölü sayısı 17, Felluceliler kentten kaçıyor... 
</HEADLINE>
<TEXT>

     Irak'ın Bakuba kentinde Amerikan ordusu ve Irak polisine yönelik saldırılarda ölü sayısının 11'i polis olmak üzere 17'ye yükseldiği bildirildi. 
     Hastane kaynakları, hastaneye 17 ceset getirildiğini, yaralı sayısının da 26 olduğunu söylediler. 
     Bu arada, görgü tanıkları, Amerikan deniz piyadeleriyle Iraklı direnişçiler arasındaki çatışmalar yüzünden kent sakinlerinin Felluce'yi terk etmeye başladığını bildirdiler. 
     Ramadi'deki şiddetli çatışmalar yüzünden de halkın sokağa çıkamadığı belirtiliyor. 
     Görgü tanıkları, sabah saatlerinde Amerikan askerleriyle direnişçiler arasında patlak veren çatışmaların yoğunluğu yüzünden halkın evlerine kapandığını söylediler. 
     Öte yandan, bugün Musul'da bir Amerikan askerinin ölümüyle sonuçlanan olayda, bir askerin de yaralandığı açıklandı. 
     Amerikan ordusu, yerel saatle 09.05'te devriye gezen Amerikan askerlerine düzenlenen saldırının bir askerin ölümüne yol açtığını, bir askerin de yaralandığını kaydetti. 
     
</TEXT>
</DOC>
