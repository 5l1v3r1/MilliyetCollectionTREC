<DOC>
<DOCNO> 280562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/yasam/yas01.html </URL>
<DATE> 2005/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Vicdanını dinledi 
</HEADLINE>
<TEXT>


Hırsızlıktan gözaltına alınan Turan G., sorgusunda vicdanını dinleyip arkadaşıyla birlikte, iki yıl önce bir genç kızı öldürdüklerini itiraf etti 


Bursa'da, 2 yıl önce kaybolan Hediye Handan Çakal'ın, hırsızlık zanlısı 2 kişi tarafından tecavüz edildikten sonra öldürüldüğü ortaya çıktı. 
Bursa Emniyet Müdürlüğü'nden yapılan açıklamaya göre, Turan G. 46 ve Onur D. 25 adlı kişiler, karıştıkları çeşitli hırsızlık olaylarından dolayı İstanbul'da gözaltına alındı. G. sorgusunda, duyduğu vicdan azabı sonucu Bursa'da bir genç kızı arkadaşıyla birlikte öldürdüklerini itiraf etti. Bunun üzerine araştırma başlatan güvenlik güçleri, zanlıların 22 Mayıs 2003'te İzmir'den çaldıkları malları yükledikleri otomobille Bursa'ya gittiklerini, Kaplıkaya Mahallesi'nde hırsızlık yapabilecekleri yerleri planlarken, durakta bekleyen Çakal'ı 19 , adres sorma bahanesiyle araçlarına aldıklarını belirledi. 
Zanlıların, etkisiz hale getirerek İstanbul'a götürmek üzere yanlarına aldıkları Çakal'ı, Pamukova ilçesi yakınlarındaki ormanlık bir arazide tecavüz ettikten sonra boğarak öldürdüğü ve cesedini bir uçurumdan attığı tespit edildi. G. ve D.'yi İstanbul Emniyet Müdürlüğü'nden teslim alan Bursa Emniyet Müdürlüğü ekipleri, zanlılarla birlikte söz konusu ormanlık alanda yaptığı araştırmada, genç kızın cesedini bulamadı. Zanlılar, sorgularından sonra adliyeye sevk edildi. 




</TEXT>
</DOC>
