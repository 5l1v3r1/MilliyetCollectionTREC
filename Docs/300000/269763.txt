<DOC>
<DOCNO> 269763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/sonsiy04.html </URL>
<DATE> 2004/09/07/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
İskenderun'da batan gemi Meclis gündeminde... 
</HEADLINE>
<TEXT>

     CHP Hatay Milletvekili Züheyir Amber, zehirli atık yüküyle İskenderun Limanı'nda batık durumda bulunan Ulla yük gemisi ile ilgili tartışmaları TBMM gündemine getirdi. 
     Amber, Çevre ve Orman Bakanı Osman Pepe tarafından yanıtlanması istemiyle TBMM Başkanlığı'na sunduğu soru önergesinde, geminin 2 bin 200 ton tehlikeli atığıyla birlikte İskenderun Limanı'nda 25 metre derinlikte durduğunu belirtti. İskenderun Kaymakamı'nın zaman zaman geminin batacağı yönünde açıklamalar yaptığına dikkat çeken Amber, Bakan Pepe'ye ''Neden gerekli önlemleri almadınız Bu vahim olayın sorumluluğunu kim üstlenecek '' diye sordu. 
     Zehirli atığın çevreye zarar vermemesi için yapılması düşünülen çalışmaların açıklanmasını isteyen Amber, ''Geminin batması olasılığına karşı çok tehlikeli toksik atığın çevreye zarar vermemesi için bir hazırlığınız var mıydı Varsa bu hazırlığınız nedir Çok tehlikeli atığın çevreye yayılmayacağını ve insanlarımıza zarar vermeyeceğini taahhüt ediyor musunuz '' sorularını da yöneltti. 
     
</TEXT>
</DOC>
