<DOC>
<DOCNO> 277354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/yasam/yas02.html </URL>
<DATE> 2004/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Betül, 10 milyon dolarla 'kayıp' 
</HEADLINE>
<TEXT>


Sabıkalı eski bankacı Betül Kurt, piyasadan topladığı yaklaşık 15 trilyonla sır oldu 

AHMET KAYA Gaziantep DHA 

Gaziantep'te bankacı Betül Kurt ve ailesinin, yakınlarına ait döviz bürosu aracılığıyla piyasadan yüksek faiz vaadiyle topladığı yaklaşık 10 milyon dolarla yaklaşık 15 trilyon lira kayıplara karıştığı iddia edildi. 
Kurt'un 27 babası emekli polis müdürü M. Doğan 47 ve kardeşi Orkun'un 25 da ortak olduğu Caner Döviz A.Ş.'nin son bir haftadır açılmadığı görüldü. Son olarak bir dövizciden 600 bin dolar aldıkları öne sürülen Kurt ailesinin, önce yüksek faizle döviz alıp borçlarını zamanında ödeyerek piyasada güven verdiği ve böylece topladığı 10 milyon dolarla kayıplara karıştığı ileri sürüldü. 

8 ay tutuklu kaldı 
Kurt ailesine para kaptıranlar arasında sanayici ve doktorların yanı sıra döviz bürosu sahiplerinin de bulunduğu iddia edilirken, savcılığa sadece 2 kişinin başvurduğu kaydedildi. Betül Kurt, EGS Bank'ta çalıştığı sırada müşteri paralarını hesabına işlettiği gerekçesiyle 2 yıl önce 8 ay tutuklu kaldıktan sonra tahliye olmuştu. 


</TEXT>
</DOC>
