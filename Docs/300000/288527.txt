<DOC>
<DOCNO> 288527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/yazar/pulur.html </URL>
<DATE> 2004/11/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Katliam varken nelerle uğraşıyoruz... 
</HEADLINE>
<TEXT>


ÇEŞİT çeşit insan vardır, dışarıdan bakınca pek benzemezler, ama huyları çok benzer. 
Mesela, bunlardan bazılarına, Avrupalılar "provokatör" diyorlar, yani kışkırtıcı... Bazıları çok kaba oldukları için hemen sırıtırlar, bazıları ise ince, zarif görüntü altında yaklaşırlar, adamı tahrik ederler, eskilerin deyimiyle, suret - i mahsusayla laf açarlar. 
Böyleleri bize sık sık rastlar, arar bulurlar. 

GEÇENLERDE biri, Tayyip Erdoğan'dan laf açtı 
"Dolmabahçe'deki o Gökkafes'e girmeyerek çok iyi yaptı..." 
Bekliyor ki biz bir şeyler söyleyelim "Çok iyi yaptı " gibi... 
Bizden ses çıkmayınca "Laiklik için söyledikleri herhalde hoşuna gitmiştir." 

BİZDEN ses çıkmayınca kızdı 
"Siz zaten hep böylesinizdir, adamlar ağızlarıyla kış tutsalar, yaranamazlar " 

HA, şimdi susmak olmaz, konuşmalıyız... 
"Bak kardeşim, o Gökkafes denilen binaya Tayyip Erdoğan'ın Belediye Başkanlığı'ndan beri karşı olduğunu biliyoruz, ama o zaman masa başı kararlarıyla elinden bir şey gelmedi, bunu da biliyoruz, ama şimdi Başbakan alsın yanına hukuku, adaleti gereğini yapsın. Ben oradaki davete katılmam, demekle olmuyor. Çünkü o da biliyor ki, orayı yıkamaz, yıkmaya kalksa, İstanbul'un yarısını yıkacak, gücü yetmez " 

LAİKLİK konusuna gelince... 
Aklımıza Tayyip Erdoğan'ın yıllarca önce söyledikleri geldi, o zaman şöyle diyordu 
"Tutturmuşlar laiklik elden gidiyor diye... Yahu bu millet istedikten sonra tabii elden gidecek..." 
Ya şimdi ne diyor 
"Laiklik kavramı kimsenin tekelinde değildir, milli egemenlik, milli devlet kavramları, demokratik gelişmeye paralel yeni anlamlar kazanır, değişime açıktır." 
Sayın Başbakan'ın yıllar önce "Laiklik, millet isterse gider" lafıyla, bu son söylediklerinin farkı ne İçine biraz demokrasi katılmış... "Ehh, buna da şükür, bizim için demokrasi amaç değil, araçtır diyenlerin şimdi söylediklerine şükredelim." 

TAYYİP Erdoğan değişti diyorlar... 
Acaba 
Bugün ülkenin en önemli sorunlardan biri nüfus patlaması değil mi Bunun sonucu da işsizlik. Peki Sayın Başbakan bu konuda eskisi gibi mi düşünüyor, ya da değişmiş mi 
1995'te doğum kontrolüne karşı olduğunu, Almanların da kendileri gibi düşündüğünü, çocuk doğuran kadınlara devletin 800 mark verdiğini söylüyor ve ekliyordu 
"Ama Helga da Olga da yine çocuk yapmıyor, orada çocuk sevgisi yerini köpek sevgisine bırakmış. Bu gün Almanya'da 25 milyon köpek besleniyor. Biz bu oyuna gelmeyeceğiz, biz işimizi biliyoruz inşallah " 
Sayın Başbakan, acaba hala bu sözlerinin arkasında duruyor mu 
Herhalde bir Başbakan'ın nüfus politikası, bayramlarda seyranlarda çocuklara çikolata, oyuncak dağıtmakla sınırlı değildir. 

ŞU yazdıklarımıza bakın, nelerle uğraşıyoruz.. 
Irak'ta Felluce'de katliam yapılıyor, sivil, çoluk çocuk, hasta demeden işgalciler insan katlediyor. 
Herkes seyrediyor. 
Yuh olsun, hepimize 



</TEXT>
</DOC>
