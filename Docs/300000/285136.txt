<DOC>
<DOCNO> 285136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sonspo05.html </URL>
<DATE> 2004/11/01/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Günün dedikodusu... Daum'un yerine Yanal 
</HEADLINE>
<TEXT>

     Futbol dünyamızda en çok satan fısıltı gazetesi, şu sıralar en çok Fenerbahçe'de tiraj yapıyor Ve gazetenin manşetinde de, Şampiyonlar Ligi çöküşü ile Beşiktaş yenilgisi sonrası elbetteki Daum yer alıyor. Fenerbahçe yönetiminin, Alman hocayı göndermek için formül üretmeye çalıştığı manşetin başlıklarını süslüyor. Söylentilere göre, Daum'un veliahtı da hazır ERSUN YANAL Futbol Federasyonu ile "yetki" krizi yaşayan ve yöneticilerle bir türlü yıldızı barışmayan Yanal'ın, Ukranya ile İstanbul'da oynanacak milli maçın ardından görevini bırakarak, Fenerbahçe'de işbaşı yapacağı bile konuşuluyor. Kadıköy ile daha önce "sıcak ilişkiler" yaşayan Ersun Yanal'ın da yeni görevine yeşil ışık yaktığı iddia ediliyor. 

     
</TEXT>
</DOC>
