<DOC>
<DOCNO> 254733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sondun19.html </URL>
<DATE> 2004/07/12/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Senegal'de gazetesiz gün... 
</HEADLINE>
<TEXT>

     Senegal'de yayınlanan özel gazetelerin yüzde 80 kadarı, bağımsız Le Quotidien gazetesinin yayın direktörü Madiambal Diagne'nin hapsedilmesini protesto için bugün baskı yapmadı. 
     Özel Walfadjiri grubunun radyosu Walf FM'deki haberde, Le Soleil, Scoop ve le Messager gibi hükümete yakın gazetelerin çıktığı belirtildi. 
     Haberde, Walfadjiri grubunun Diagne'nin serbest bırakılması için verilen mücadelede diğerleriyle dayanışma içinde olduğu, ancak grubun bu olayın siyasi amaçlar uğruna kullanılmasına karşı çıktığı kaydedildi. 
     Özel radyoların müzik yayınlarının yanı sıra Diagne'nin tutuklanması ve hapsedilmesine ilişkin haberler vermesi bekleniyor. 
     Diagne, gizli rapor ve yazışmaları yayınlamak, yalan haber yalanlamak ve ciddi siyasi sorun çıkarmaya yönelik haberler yayınlamak suçlamasıyla cuma günü tutuklanarak başkent Dakar'daki bir cezaevine gönderilmişti. 
     
</TEXT>
</DOC>
