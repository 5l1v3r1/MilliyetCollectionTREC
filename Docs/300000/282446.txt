<DOC>
<DOCNO> 282446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sondun49.html </URL>
<DATE> 2004/10/22/ </DATE>
<TIME> 19.22 </TIME>
<AUTHOR>  </AUTHOR>
<HEADLINE>
New york'ta turizm patlaması... 
</HEADLINE>
<TEXT>

     New York'ta bu yıl turizm patlaması olduğu ve otellerin ortalama doluluk oranının yüzde 90'ı bulduğu bildirildi. 
     Yıl sonuna kadar New York'u ziyaret edecek toplam turist sayısının 40 milyonu aşması beklenirken, şehre 15 milyar dolar para bırakan bu turistlerin sayısının geçen yıla göre 2 milyon fazla olacağı ifade edildi. 
     New York Çalışma Bakanlığı Dairesi verilerine göre, turizmdeki artış kendisini istihdam artışında da gösterdi. 
     Turist akını şehirdeki restoran, otel ve tiyatrolardan stadyumlara kadar uzanan işletmelerde 10,000 yeni istihdam yaratırken, artan turizmin doğrudan ya da dolaylı 34,700 yeni istihdamın yaratılmasını sağladığı kaydedildi. 
     New York'u ziyaret eden turistlerin yaptığı harcamaların şehirdeki perakende sektöründe 6,300, hava taşımacılığı sektöründeyse 900 yeni iş olanağı yarattığı da bildirildi. 
     Wall Street'in sağladığı yüksek ücretli işlerin yanı sıra New York ekonomisinin ana dayanaklarından biri olduğu belirtilen turizm sektörünün şehirde toplam 270,000 kişiye iş olanağı sağladığı kaydediliyor. Bu, New York'ta çalışanların yüzde 9'unun hayatını turizmden kazandığı anlamına geliyor. 
     
</TEXT>
</DOC>
