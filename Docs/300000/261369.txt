<DOC>
<DOCNO> 261369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/son/soneko06.html </URL>
<DATE> 2004/08/07/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta, petrol fiyatlarının tarihteki en yüksek düzeyine çıkmasına tanık olundu. 
     Petrol fiyatlarının tırmanışı, borsa endekslerinin gerilemesine ve ABD Doları'nın diğer paralar karşısında değer kaybetmesine neden olurken, Avrupa borsalarında altın fiyatlarının yükselmesine yol açtı. 
     ABD Doları'nın Avrupa döviz borsalarında önemli para birimleri karşısında hafta başı ve sonu kapanış değerleri şöyle oldu 
     

PARA BİRİMİ CUMA PAZARTESİ Japon Yeni 110.00 110.89 İsviçre Frangı 1.2534 1.2776 Kanada Doları 1.3094 1.3320      Londra Borsası'nda pazartesi günü 1.2032 dolardan kapanan euro, cuma kapanışta 1.2259 dolara çıktı. 
     Aynı borsada pazartesi 1.8263 dolarda kapanan İngiliz Sterlini de hafta sonunda 1.8434 dolara yükseldi. 
     
     ALTIN FİYATLARI 

     Altının ons fiyatı, petrol fiyatlarının tırmanışına paralel olarak cuma günü Avrupa borsalarında tırmanışa geçti. 
     Altının ons fiyatı bazı borsalarda hafta başı ve sonu kapanış saatleri itibariyle şöyle 
     

BORSA CUMA PAZARTESİ Londra 399.00 390.95 Zürih 399.05 390.85 Hong Kong 392.35 393.55      Londra Borsası'nda pazartesi 6.61 dolarda kapanan gümüşün ons fiyatı cuma kapanışta 6.74 dolara çıktı. 
     
     MENKUL KIYMET PİYASALARI 

     Petrol fiyatlarının rekora gitmesi ABD'de Temmuz ayı istihdam artışının beklenenden az olduğunun görülmesiyle birleşince, New York Borsası haftayı yılın en düşük seviyesinde tamamladı. 
     Borsanın temel göstergelerinden Dow Jones Endeksi haftayı yüzde 3 azalışla 9,815.40 puanda tamamlarken, cuma günü 1,776.89 puanda kapanan Nasdaq Endeksinin haftalık kaybı yüzde 6 idi. 
     Bu rakamlarla her iki endeks 2004 yılı içindeki en düşük değerleri almış oldu. 
     Petrol fiyatları ve ABD'nin ekonomik performansıyla ilgili kaygılar diğer borsalarda da düşüşe neden oldu. 
     Avrupa borsalarına bakıldığında, haftayı Londra Borsası'nın FTSE 100 Endeksi 75.2 puan kayıpla 4337.9 puanda, Frankfurt'un DAX Endeksi 167.87 puan kayıpla 3727.74 puanda, Paris'in CAC-40 Endeksi de 118.46 puan kayıpla 3528.64 puanda tamamladı. 
     Tokyo Borsası'nda da Nikkei Endeksi 353.21 puan haftalık kayıpla 10,972.57 puana geriledi. 
     
     PETROL FİYATLARI 

     Petrol fiyatları hafta boyunca üst üste rekor kırdı. 
     ABD hafif petrolünün varil fiyatı en son cuma günü 44.77 dolarla yeni bir rekor kırarken, İngiltere'nin Brent petrolünün varili de 41.50 dolara kadar çıkarak tarihinin en yüksek fiyatını gördü. 
     Sektör analistleri, 45 dolara dayanan fiyatların 50 doları bile aşabileceğini öngörüyor. 
     Fiyatların son tırmanışında, Moskova yönetimi tarafından Rusya'nın en büyük petrol ihracatçısı YUKOS şirketinin durumuyla ilgili kaygılar etkili olmakla birlikte uzmanlar, petrol sektöründe başka köklü yapısal sorunların bulunduğunu ve bu yüzden fiyatların bir süre daha yüksek seyredeceğini belirtiyor. 
     
</TEXT>
</DOC>
