<DOC>
<DOCNO> 284219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/astro/index.html </URL>
<DATE> 2004/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzlaşı daha kolay 
</HEADLINE>
<TEXT>


Terazi burcuna geçen Venüs denge arayışı, uyum ve anlayışın öne çıkabileceğini göstermekte. Olaylara daha sakin bir kafayla yaklaşmak bize çok şey kazandırabilir. Sabırlı olmanın faydalarını göreceğiz.Koç'lar parasal açıdan çıkan fırsatları değerlendirirken kararlı ve akılcı olmalılar. Kendilerine yeni kazanç yolları da aramak gerekli. Boğa'lar etkileyici olabilecekleri bir gündeler. Kişisel isteklerini ve hedeflerini doğru planlayarak kararlılık gösterebilecekler. İkizler parasal endişeleri nedeniyle kendilerini huzursuz hissedecekler. Geçmişte yaptıkları hatalardan ders almalı ve iyimserliklerini korumalılar. Yengeç'ler verimli olacakları bir gündeler. Sosyal aktiviteler ve grup çalışmalarında olumlu sonuçlar alınabilir. Aslan'lar biraz çaba göstererek ters giden konuların yoluna girmesini sağlayabilirler. İş hayatında daha dikkatli ve özenli olmaları lazım. Başak'lar yeni konulara yönelebilecekler. Ancak duygularını paylaşmakta zorlanmaları onları huzursuz edebilir. Yolculuklar konusunda beklenmedik gelişmelere hazır olunmalı.Terazi'ler ortaklaşa konularda yeni girişimlerini ve planlarını tekrar gözden geçirmeli. Bekledikleri paralarda sabırlı olmaları gerekiyor. Akrep'ler ortaklaşa alınganlık göstermek yerine yapıcı tutum sergilemeli. Alacakları önerileri değerlendirirken duygularını öne çıkarmaya çalışmalılar. Yay'lar aynı anda pek çok konuyla meşgul durumda. İş ortamında verimli düzenlemeler yaparken destek almaya da hazır olmalılar. Oğlak'lar pozitif enerjilerle beraberler. Yaratıcılıkları ve istekleri konusunda kararlı olacaklar. Aşkta ise yeni gelişmeler var. Kova'lar dikkatli olmalılar. Yorucu şartların ardından eve ait koşturmacalar onları zorlayabilir. Kendilerine zaman ayırmaları da gerekiyor. Balık'lar için hızlı ve hareket dolu bir gün. Yolculuklar ve iletişim konuları yeni kararlarında onlara yön verebilir. 
</TEXT>
</DOC>
