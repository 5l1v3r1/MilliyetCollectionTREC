<DOC>
<DOCNO> 291356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sondun06.html </URL>
<DATE> 2004/11/23/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Fransa Ortadoğu'da yeni bir sayfa açılabilir 
</HEADLINE>
<TEXT>

     Fransa Dışişleri Bakanı Michel Barnier, Ortadoğu'da yeni bir sayfa açılabileceğini söyledi. 
     Irak Ulusal Konferansı dolayısıyla Mısır'ın Şarm El Şeyh kentinde bulunan Barnier, Filistin'in efsanevi lideri Yaser Arafat'ın ölümünden sonra yapılacak Dörtler grubunun Rusya, BM, AB, ABD ilk toplantısına saatler kala düzenlediği basın toplantısında, ''Bugün Ortadoğu'da yeni bir sayfa açılması için bir olasılık bulunuyor'' dedi. 
     Bölgede bu değişikliğe yol açabilecek gelişmeleri sıralayan Barnier, ''Filistin'de yeni bir yönetim iş başına gelecek, seçimlerin düzenlenmesine yardım etmemiz gerek. Ayrıca, İsrail Başbakanı Ariel Şaron Gazze'den çekileceğini taahhüt etti. Buna, yeniden seçilen ABD Başkanı George Bush ve Avrupalılar olarak bizlerin kararlılığı da ekleniyor'' ifadesini kullandı. 
     Dörtler'in bu sabah toplanması beklenirken, toplantının, ABD Dışişleri Bakanı Colin Powell'ın İsrail ve Filistin'de yaptığı temaslardan sonra düzenlenmesi de dikkati çekiyor. 
     Toplantıda, Arafat'ın ardından kimin yönetimin başına geleceğini belirleyecek seçimlerin düzenlenmesi ve bunun için uluslararası toplumun Filistinlilere yardımı konularının ele alınması bekleniyor. 
     
</TEXT>
</DOC>
