<DOC>
<DOCNO> 280543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/spor/aspo.html </URL>
<DATE> 2005/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Pierre'den veda imzası 
</HEADLINE>
<TEXT>


Hollandalı yıldız, gelecek sezon için anlaşma sağladığı NAC Breda'yla 1 yılı opsiyonlu olmak üzere 2 yıllık sözleşme yaptı ve Fenerbahçe macerasına resmen noktayı koydu 

ÖZEL HABER MEHMET DEMİRCAN 


Kazançlı anlaşma 
PİERRE van Hooijdonk, NAC Breda ile gelecek sezondan itibaren geçerli olmak üzere biri opsiyonlu 2 yıllık sözleşme imzaladı. Dün Hollanda'ya uçarak, Sarı - Siyahlı ekibin kulüp binasına giden yıldız golcü için oldukça gösterişli bir imza töreni düzenlendi. Böylece Fenerbahçe'den ayrılışını resmileştiren Hooijdonk için dağıtılan basın bülteninde yeni kulübüyle çok kazançlı bir anlaşma yaptığı bildirildi. 

Kombineden pay alacak 
HOOİJDONK sözleşmeye göre satılacak ekstra kombine biletlerden pay alacak. Biletler tükenirse, yıldız golcünün cebine girecek miktarın 150 bin Euro'yu bulacağı ifade edildi. Pi - Air isimli spor giyim eşyaları ve aksesuarları da piyasaya sürülecek. Bu organizasyondan beklenen gelirin 150 bin Euro civarında hesaplandığı bildirildi. Sponsor ve reklam gelirleri için özel sözleşme yaptıran Hooijdonk'un, 200 bin Euro kazanacağı kaydedildi. 

'Yuvama döndüm, mutluyum' 
NAC Breda'da da 17 numaralı formayı giyecek olan tecrübeli oyuncu, eski kulübüne döndüğü için büyük mutluluk yaşadığını açıkladı. Bir basın toplantısı düzenleyen Hooijdonk, "10 yıl sonra tekrar yuvamdayım, çok sevinçliyim. Beklentiler doğrultusunda elimden geleni yapacağım. Katar'dan da teklif geldi. Ama Hollanda Milli Takımı'nda oynayabilmek için böyle bir tercih yapmam gerekiyordu" diye konuştu. 

NAC karnesi Sezon Maç Gol 91-92 35 20 92-93 33 26 93-94 31 25 94-95 16 10 

Takım arkadaşı hocası oldu 

NAC Breda'dan eski takım arkadaşı Lokhof, Pierre van Hooijdonk'un yeni sezonda hocalığını yapacak. Lokhof ve yıldız golcü 90'lı yılların başında NAC'ta forma giymişti. Genç çalıştırıcı, Hooijdonk'u sadece saha içi yetenekleri için transfer etmediklerini belirtip, "O liderlik vasıflarına sahip, genç oyunculara örnek olacak ve çok şey öğretecek bir futbolcu" dedi. 


</TEXT>
</DOC>
