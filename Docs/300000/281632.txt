<DOC>
<DOCNO> 281632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sontur22.html </URL>
<DATE> 2004/10/19/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Alanya'da hamamda patlama 15 yaralı 
</HEADLINE>
<TEXT>

     Antalya'nın Alanya İlçesi'ndeki bir hamamda, bir patlama meydana geldi. 
     Konak Hamamı'nda meydana gelen patlamanın, yakıt tankına kaynak yapıldığı sırada meydana geldiği bildirildi. 
     Alanya Kaymakamı Günhan Sarıkaya, patlamanın hamamdaki LPG tankındaki arızanın giderilmesi için, tankın kenarına kaynak yapıldığı sırada meydana geldiğini bildirdi. 
     Kaymakam Sarıkaya, patlamada, hamam sahibi Salih Işık ile birlikte, 3 işçi ve 12 turistin yaralandığını açıkladı. Sarıkaya, ''Yaralılardan 11'i Alanya Başkent Hastanesi'nde 3'ü Özel Can Hastanesi'nde 2'si de Devlet Hastanesi'nde tedavi altına alındı'' dedi. 
     Konaklı Belediye Başkanı Abdullah Sönmez de yaralılardan 3'ünün sağlık durumunun ağır olduğunu belirterek, ağır yaralıların hamam sahibiyle çalışanlar olduğunu ifade etti. 
     
     KİMLİKLER BELLİ OLDU... 

     Antalya'nın Alanya İlçesi'ne bağlı Konaklı Beldesi'ndeki bir hamamda meydana gelen patlamada 17 kişinin yaralandığı belirlenirken, 14'ünün kimlikleri açıklandı. 
     Alanya Kaymakamı Günhan Sarıkaya AA muhabirine yaptığı açıklamada, Konakhan Hamamı'nda saat 10.30 sıralarında LPG'ye bağlı sıcak su tankında kaynakla tamirat sırasında meydana gelen patlamada yaralanan 17 kişiden 6'sının durumunun ciddi olduğunu bildirdi. 
     Sarıkaya, patlamanın işçilerin bir anlık hatasından kaynaklandığını belirterek, ''Patlama sonucu hamamda bulunan 50'ye yakın turist ve hamam görevlisinden 17'si yaralandı. Yaralılardan 6'sının durumu ciddi. Hamamda patlama sonucu duvarlar zarar gördü. Böylesine talihsiz bir patlamanın sezon sonunda olması ve can kaybının yaşanmaması tek tesellimiz'' dedi. 
     Kaymakam Sarıkaya, Özel Can Hastanesi'nde tedavileri süren yaralıları ziyaret ederek, Hastane Başhekimi Opr. Dr. Hilmi Ulus'tan yaralıların sağlık durumuyla ilgili bilgi aldı. 
     Özel Can Hastanesi'nde tedavileri süren yaralıların kimlikleri şöyle 
     Alman uyruklu Gabriele Hollmeyer 51 , Elisabeth Hansdieke, Rosemarie Nüchel 51 , Hollanda uyruklu Rebecca Maasbach 17 , Alma Maasbach, Salih Özkır 44 . 
     Özel Can Hastanesi'ndeki Salih Özkır ile kimliği belirlenemeyen yabancı uyruklu bir kadının sağlık durumunun ciddi olduğu bildirildi. 
     Başkent Üniversitesi Hastanesi'ndeki yaralıların kimlikleri ise şöyle 
     Gülcan Öztürk 36 , Norveç uyruklu Marion Atts 40 , Fadime Çetin, Hamam sahibi Salih Işık, Marion Arsten, Johan Honsen, Ahmet Lütfi Başaran, Galip Koyuncu. 
     Başkent Üniversitesi Hastanesi'nde kimlikleri belirlenemeyen 2 yaralının daha tedavisine devam ediliyor. 
     

     
</TEXT>
</DOC>
