<DOC>
<DOCNO> 297934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sonspo03.html </URL>
<DATE> 2004/12/15/ </DATE>
<TIME> 02.20 </TIME>
<AUTHOR>  </AUTHOR>
<HEADLINE>
Hentbol Milli Takımı antrenörü Şahin istifa etti 
</HEADLINE>
<TEXT>

     A Milli Erkek Hentbol Takımı Antrenörü Rüştü Şahin, görevlerinden ayrıldı. 
     Şahin, iki yıl altyapı sorumlusu olarak çalıştığı federasyonda, son 1,5 yıldır yürüttüğü Erkek Milli Takımlar Teknik Sorumluluğu, A Milli Hentbol Takımı antrenörlüğü ile Hentbol Federasyonu Teknik ve Eğitim Kurulu üyeliğinden istifa ettiğini açıkladı. 
     Rüştü Şahin, yeni seçilen federasyon başkanı Tarık Cengiz ile görüşmesinin ardından ayrılma kararını verdiği belirterek, şunları kaydetti 
     '' A Milli Erkek Takımı'nın 5-23 Ocak 2005 tarihleri arasında Avrupa Şampiyonası Eleme Grubu müsabakalarının olması, eleme grubu müsabakalarına hazırlık amacıyla 26-30 Aralık 2004 tarihleri arasında İtalya'da özel bir turnuvaya katılmanın planlanması ve söz konusu faaliyet için A Milli Takım'ın 20 Aralık 2004 tarihinde kampa girecek olmasından dolayı yeni kurulacak ekibe zaman tanımak açısından yeni federasyon başkanımızla da görüşerek görevimden ayrılıyorum.'' Yaklaşık iki yıl boyunca aldığı görevler çerçevesinde yapılan işleri ayrıntılı olarak rapor haline getirdiğini ifade eden Şahin, bunları yeni kurulan ekibe ve hentbol camiasının bilgisine sunacağını sözlerine ekledi. 
     
</TEXT>
</DOC>
