<DOC>
<DOCNO> 299076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sondun09.html </URL>
<DATE> 2004/12/20/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
China Daily Türkiye'nin AB üyeliği kayalıklı yol ile karşı karşıya... 
</HEADLINE>
<TEXT>

     Çin'de ve yurtdışında İngilizce yayınlanan China Daily gazetesi, Türkiye'nin AB üyeliğinin ''kayalıklı bir yol ile karşı karşıya olduğu'' yorumunda bulundu. 
     Gazetenin yorum sayfasında yer alan imzalı yazıda, Kıbrıs sorunu, ''Türkiye'nin AB üyeliği önündeki en büyük engel'' olarak gösterildi. 
     Türkiye'nin Balkanlar, Orta Asya ve Ortadoğu'da etkisi olduğu hatırlatılan yorumda, Ankara'yı üyeliğe almanın AB'nin sınırlarının Suriye, İran ve Irak'a dayanması anlamına geleceğine işaret edildi. 
     Yorumun sonunda, Avrupa'nın global çerçevede büyük rol oynamak istemesi durumunda, ne kadar zor olursa olsun, bunun yolunun Türkiye'den geçtiği kaydedildi. 
     
</TEXT>
</DOC>
