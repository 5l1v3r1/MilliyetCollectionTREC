<DOC>
<DOCNO> 294692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/yazar/pulur.html </URL>
<DATE> 2004/12/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kurultaydan önce yargı... 
</HEADLINE>
<TEXT>


KONU ne zaman açılsa, ilk soru şu 
"Madem Şişli Belediye Başkanı Sarıgül, bu kadar kötüydü de, Deniz Baykal, onu niye partiye alıp aday yaptı " 
Bu soruya cevap vermek gerçekten güç... 

ELİMİZDE bir broşür var, kuşe k ğıda basılmış, gösterişli bir broşür, kapağında bazı belgelerin fotokopileri ve yazıları var 
"Rüşvetin belgesi bulundu. 
İŞTE RÜŞVET... 
İşte belgeleri..." 
Selim Edes'in kulakları çınlasın, rüşvet verdiği adam, rüşvetin belgesini sorunca, o da Türk siyasi tarihine, Başbakan Refik Saydam'ın "İşler A'dan Z'ye kadar bozuk" ya da Demirel'in "Dün dündür, bugün de bugün " misali bir vecize armağan etmişti 
"Rüşvetin belgesi olur mu, pezevenk " 
Demek oluyormuş... 

Bu broşürü kim çıkarmış 
Arka kapakta "Halk gazetesinin ekidir" ibaresi, belli ki CHP merkezinin "altı oklu" amblemi de var. 
Şimdi biz gelelim sorunun cevabına... 
"CHP yöneticileri, böyle birini neden aday yaptı " 
Çünkü CHP yöneticileri Mustafa Sarıgül hakkındaki bu iddiaları bilmiyorlarmış... Mustafa Sarıgül 11 Aralık 2002'de CHP'ye geri dönmüş, yerel seçimden önce Sarıgül dosyası, resmi makamlarca açılmamış. 
Polis, Şişli Belediyesi'yle ilgili bir soruşturma açmış, Şişli Belediye Başkan Vekili Bayram Özata bacağından mafya yöntemiyle vurulmuş. Polis soruşturmayı sürdürmüş, telefonlar dinlenmiş, 13 kişi gözaltına alınmış, bunlardan altısı tutuklanmış... 
Peki, CHP Genel Merkezi'nin, bu soruşturmadan haberi yok mu 
Yokmuş 

BROŞÜRE göre, Sarıgül durumu öğrenince, ortaya atılmış "Ben CHP'ye genel başkan olmak istiyorum" demiş... 
Bu arada, Şişli Belediyesi'nde ortaya çıkarılan yolsuzluk iddiası Ankara'ya kadar uzanmış, İçişleri Bakanı Aksu, Şişli Belediye Başkanı hakkında inceleme izni vermiş. 
Soruşturmayı yürüten İçişleri Bakanlığı müfettişi, Sarıgül ve belediyenin üst düzey yöneticisi beş kişi hakkında da soruşturma izni istemiş, Bakan bu izni de vermiş... 
BU soruşturma, Milliyet gazetesi ve Nokta dergisinde yayımlanınca CHP Genel Merkezi uyanmış, hukukçu üç milletvekiliyle komisyon kurmuş, "Şu işi bir araştıralım bakalım " demiş... 
Rapor Sarıgül'ün aleyhinde çıkmış, kesin ihraç istemiyle Yüksek Disiplin Kurulu'na sevk edilmiş. 

YANİ işler bu kadar büyüyor, adamlar vuruluyor, tutuklanıyor, soruşturma açılıyor, CHP Genel Merkezi bütün bunlardan en son haberdar oluyor. 
Şimdi diyeceksiniz ki 
"İnanalım mı " 
Bize kalırsa inanın. Siz "sair-fil-menam" ne demektir bilir misiniz 
Uyurgezer... 
Ne demek istediğimizi anladınız herhalde... 

BAZILARINA göre, bu işi kurultay çözer... 
Bize göre yanlış, önce yargı çözmeli sonra kurultaya gidilmeli... 
Diyelim kurultay delegeleri Sarıgül'ü seçti, İçişleri Bakanlığı'nın izin verdiği soruşturma rafa mı kaldırılacak, Sarıgül aklanacak mı 
Sarıgül, ortaya çıkmalı "Hakkımdaki dosya sonuçlanıncaya kadar genel başkanlık mücadelesini donduruyorum" demeli... 
Diyebilir mi 

TAMAM, her şey bir yana, geçelim bir kalem... 
İstanbul'un göbeğinde 7 kaçak katı kim ortaya kondurmuş, kim görmemiş, kim göz yummuş 
Sayın Demirel'in kulakları çınlasın 
"Va mı bunun izahı " 



</TEXT>
</DOC>
