<DOC>
<DOCNO> 273841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/yasam/axyas01.html </URL>
<DATE> 2004/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Üçüzleri kaza ayırdı 
</HEADLINE>
<TEXT>


Beşiktaş'ta otomobil ağaca çarptı, sürücü ile üçüz kardeşlerden biri öldü 

M. AKİF ERDEM İstanbul 

Beşiktaş'ta kontrolden çıkan bir otomobilin ağaca çarpması sonucu sürücü ile üçüz kardeşlerden 16 yaşındaki bir genç kız hayatını kaybetti. 
Alınan bilgiye göre, önceki gün akşam saatlerinde Tural Çiçek'in kullandığı otomobil, Mecidiyeköy yönünden Beşiktaş istikametine ilerlerken Barboros Bulvarı Sabancı Lisesi önünde aşırı sürat nedeniyle yoldan çıktı. Süratini alamayan otomobil daha sonra ağaca çarparak durabildi. Hurda yığını haline gelen otomobili kullanan Tural Çiçek olay yerinde hayatını kaybetti. Otomobilde yaralanan Mine Çiçek 29 ile Döndü Kurtuluş, Taksim İlkyardım Hastanesi'ne, Tuna Çiçek 26 , Gamze ve Ayşe Kurtuluş ise Şişli Etfal Hastanesi'ne kaldırılarak tedaviye alındı. 
Ağır yaralı Ayşe Kurtuluş, doktorların müdahalesine rağmen kurtarılamadı. Kazada hayatını kaybeden Ayşe Kurtuluş ile yaralanan Gamze ve Döndü Kurtuluş'un İngiltere'den tatil için Türkiye'ye geldiği öğrenildi. 




</TEXT>
</DOC>
