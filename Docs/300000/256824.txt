<DOC>
<DOCNO> 256824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sonsiy04.html </URL>
<DATE> 2004/07/20/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Sözde soykırım iddiaları... Ermenilerle belge değişimi yapıldı... 
</HEADLINE>
<TEXT>

     Ermeni soykırımı iddiaları için belge değişimi yapıldı. Ermeni soykırım iddialarına karşılık Viyana'da biraraya gelen Türk ve Ermeni tarafları, birbirlerine 100'er belge sundu. 
     A.A muhabirinin edindiği bilgiye göre, Viyana Ermeni Türk Platformu'nun VAT Prof. Dr. Bihl başkanlığında 16 Temmuz'da Viyana'da yapılan toplantısında Türk tarafını, Türk Tarih Kurumu TTK Başkanı Prof. Dr. Yusuf Halaçoğlu başkanlığındaki heyet temsil etti. 
     Toplantıda Türkiye adına Prof. Dr. Halaçoğlu, Türklerin soykırım yaptığı iddialarını çürüten çeşitli arşivlerden 100 belgeyi Ermeni tarafına verirken, Ermeni tarafı da kendi iddialarına ilişkin 100 belgeyi Türk heyetine iletti. 
     Türk ve Ermeni tarafı kendilerine verilen belgeleri bu yıl Aralık ayı sonuna kadar inceleyecek. Taraflar, gerekirse 2005 yılı Mayıs ayına kadar 80'er belge daha karşılıklı olarak sunabilecek. 
     Taraflar, 2005 yılında belirlenecek bir tarihte biraraya gelerek, belgelerle soykırım iddialarını karşılıklı olarak tartışacak. 
     
</TEXT>
</DOC>
