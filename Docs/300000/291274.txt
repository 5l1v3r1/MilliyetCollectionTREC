<DOC>
<DOCNO> 291274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/dunya/dun02.html </URL>
<DATE> 2004/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'ın uranyum faaliyeti askıda 
</HEADLINE>
<TEXT>



İran Hükümet Sözcüsü Abdullah Ramazanzade, uranyum zenginleştirme çalışmalarının dünden itibaren askıya alındığını açıkladı. Ramazanzade, "İran, güven yaratmak için, uranyum zenginleştirme çalışmalarını bugünden dünden itibaren askıya almaya başlayacaktır. Ancak bu konudaki süre ve sınırlamaları belirleyecek taraf İran olacaktır" dedi. Ramzanzade, uranyum zenginleştirme faaliyetlerinin askıya alınmasının ne kadar süreceği konusunun, Avrupalıların verdiği taahhütlere ne kadar bağlı kalacağıyla doğru orantılı olduğunu söyledi. Uluslararası Atom Enerjisi Ajansı UAEA Başkanı Muhammed El Baradey de İran'ın açıklamasnı teyit ederek, Tahran'ın doğru bir adım attığını söyledi. 


</TEXT>
</DOC>
