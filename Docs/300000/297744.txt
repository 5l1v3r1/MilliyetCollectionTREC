<DOC>
<DOCNO> 297744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/magazin/axmag01.html </URL>
<DATE> 2004/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
99 diyeti sentezledi 
</HEADLINE>
<TEXT>


Beslenme uzmanı Taylan Kümeli, dünyanın en etkili 99 diyetini Türk insanının damak tadıyla birleştirdi 

AYŞEGÜL AYDOĞAN 

Zayıflattığı ünlüler arasında Beşiktaş Kulübü Başkanı Yıldırım Demirören, Sergen Yalçın ve Sinan Engin gibi isimler de bulunan beslenme ve diyet uzmanı Taylan Kümeli, ilk kitabı 'Sentez Diyeti'ni dün Four Seasons Otel'de tanıttı. 
Atkins, Amerikan Kalp Vakfı, Zone, Beverly Hills gibi 99 farklı diyeti inceleyip sentezleyen Kümeli, modern Türk insanından yola çıkarak özgün bir diyet oluşturduğunu belirtiyor. Kümeli, 'Sentez Diyeti'nde pahalı, ulaşılmaz yiyecekler kullanılmadığını, damak zevkinin ihmal edilmediğini anlattı. Kümeli, "Bu diyet, bizi bekleyen potansiyel hastalıklara karşı koruyucu bir yöntemdir" dedi. 

İşte örnek liste 

SABAH 1 bardak oda ısısında su, 1 kibrit kutusu çok yağlı olmayan peynir, 3 - 5 zeytin, domates, salatalık, biber, maydonoz 
ARA ÖĞÜN Orta boy mevsim meyvesi. 
ÖĞLE 1 yemek kaşığı yağla pişirilen 1 kilo sebzeden istenildiği kadar yenir, 1 2-1 dilim esmer ekmek, 200 gram yağsız yoğurt. 
ARA ÖĞÜN Yarım paket kalorisi düşürülmüş diyet bisküvi. 
AKŞAM İçinde tüm yeşillikler kırmı-zı lahana, haşlanmış brokoli de dahil olan salata, bir yemek kaşığı zeytinyağı, limon ve tuzla 150 gram ızgara et, yarım dilim esmer ekmek. 
YEMEKTEN 2 SAAT SONRA 1 orta boy elma. 


</TEXT>
</DOC>
