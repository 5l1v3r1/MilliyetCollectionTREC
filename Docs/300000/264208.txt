<DOC>
<DOCNO> 264208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sontur55.html </URL>
<DATE> 2004/08/17/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Üniversite planları yaparken trafik kazasında öldü 
</HEADLINE>
<TEXT>

     Konya'nın Beyşehir İlçesi'nde üniversiteye girme planları yapan genç, kendi kullandığı otomobille yaptığı kazada hayatını kaybetti. Kazada 1 kişi de ağır yaralandı. 
     Alınan bilgiye göre, Beyşehir Endüstri Meslek Lisesi'nden geçen eğitim-öğretim yılında mezun olan 18 yaşındaki Davut Cesur'un kullandığı 42 B 3815 plakalı otomobil, Beyşehir-Şamlar karayolunda yoldan çıkarak kurumuş dere yatağına devrildi. 
     Kazada otomobil sürücüsü Davut Cesur hastaneye kaldırılırken yolda hayatını kaybetti. Otomobilde bulunan 16 yaşındaki Fatih Gültekin ise ağır yaralı olarak kaldırıldığı Beyşehir Devlet Hastanesi'nde yapılan ilk müdahalenin ardından Konya Selçuk Üniversitesi Meram Tıp Fakültesi Hastanesi'ne sevk edildi. 
     Yakınları, Davut Cesur'un İletişim Fakültesi'ni tercih ettiğini ve yüksek puanı nedeniyle iyi bir üniversiteye yerleştirilmeyi beklediğini söyledi. 
     
</TEXT>
</DOC>
