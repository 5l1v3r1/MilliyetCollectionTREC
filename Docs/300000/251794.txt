<DOC>
<DOCNO> 251794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/guncel/gun01.html </URL>
<DATE> 2004/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO'ya deprem şik yeti 
</HEADLINE>
<TEXT>


Deprem çalışmalarıyla NATO Bilim Ödülü kazanan Prof. Dr. Görür, NATO Genel Sekreteri Scheffer'in 'Deprem riskine karşı bir şey yapılıyor mu ' sorusuna 'Sanmıyorum' yanıtı verdi 

Önay Yılmaz 

NATO Zirvesi için İstanbul'a gelen NATO Genel Sekreteri Jaap de Hoop Scheffer, burada görüştüğü Prof. Dr. Naci Görür'e olası İstanbul depremiyle ilgili bir şey yapılıp yapılmadığını sordu ve "Sanmıyorum" yanıtını aldı. 
Marmara Denizi'ndeki deprem araştırmaları nedeniyle NATO Zirvesi Özel Bilim Ödülü'ne layık görülen Görür, pazar günü yapılan ödül töreninde ödülü bilim adamları adına Savunma Bakanı Vecdi Gönül'ün almasına gönderme yaparak, "Bugüne kadar deprem konusunda uğraşmamıza rağmen, hükümetlerden hiçbir destek görmedik, ama adımıza ödülü onlar aldı" diye konuştu. 
Askeri Müze'de pazar günü yapılan ödül töreninde Scheffer'le görüştüğünü kaydeden Görür, şunları söyledi "NATO tarihinde ilk defa bilim ödülü verildiğini söyledi. Marmara'da 30 yıl içinde büyük bir deprem olma riskinin yüzde 62 civarında olduğunu söyledim. Çok heyecanlandı ve telaşlandı. 'İlk kez bir bilim adamının ağzından bunu duyuyorum. Risk çok yüksek. Peki bir şey yapılıyor mu ' diye sordu. Ben de, 'Sanmıyorum' dedim." 

'Hükümeti uyandıramadık' 
NATO'nun, çalışmaları Türkiye'den çok daha iyi takdir ettiğini söyleyen Görür, "Deprem konusunda hükümeti ve halkımızı uyandıramadık. NATO afetlere karşı toplumları koruma eğiliminde. 17 Ağustos'tan sonra, depreme el atmak istedi. Brüksel'e gidip deprem tehdidini anlattım. Yardım yaptılar, en iyi uzmanları seferber ettiler. Marmara Denizi'ni dünyanın bilinen en iyi denizi yaptık" dedi. 


</TEXT>
</DOC>
