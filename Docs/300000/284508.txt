<DOC>
<DOCNO> 284508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sonyas26.html </URL>
<DATE> 2004/10/29/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Eşcinsellere daha fazla hak tanıyan tasarı kabul edildi 
</HEADLINE>
<TEXT>

     Almanya'da federal meclis, eşcinsellere daha fazla hak tanıyan yasa tasarısını kabul etti. 
     Yasa tasarısı, Sosyal Demokrat Parti SPD , Birlik 90 Yeşiller Partisi ve Hür Demokrat Parti'nin FDP oylarıyla kabul edilirken, Birlik partileri CDU CSU yasa tasarısına karşı çıktı. 
     Yeni yasaya göre, eşcinsel evliliklerde, eşlerden birinin evlenmeden önce olan öz çocuğu diğer eş tarafından evlat edinebilecek. Bu, eşlerden biri evlilik sırasında suni döllenmeyle çocuk sahibi olması durumunda da geçerli olacak. 
     Federal Adalet Bakanı Brigitte Zypries, yeni yasadan duyduğu memnuniyeti dile getirerek, ''Eşcinsellere karşı, hiçbir haklı sebebe dayanmadan günümüzde bile hayatlarını şekillendirme konusunda adil davranılmıyor'' dedi. 
     Birlik partili milletvekilleri ise eşcinsellerin tüm normal evlilikler için öngörülen haklardan istifade etmelerinin kabul edilemeyeceğini belirterek, özellikle eşcinsel çiftlere evlat edinme imkanı sağlanmasını eleştirdiler. 
     
</TEXT>
</DOC>
