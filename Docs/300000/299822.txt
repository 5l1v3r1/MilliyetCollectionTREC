<DOC>
<DOCNO> 299822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sondun53.html </URL>
<DATE> 2004/12/22/ </DATE>
<TIME> 18.42 </TIME>
<AUTHOR>  </AUTHOR>
<HEADLINE>
Papa II. Jean Paul'e ayinde sirk gösterisi 
</HEADLINE>
<TEXT>

     Hıristiyanların en önemli yortularından biri olan Noel'i kutlamaya yönelik hazırlıklar çerçevesinde Vatikan'daki Aziz Petrus San Pietro Bazilikası'nda bugün düzenlenen ayin bir sirk gösterisine de sahne oldu. 
     Katoliklerin ruhani lideri Papa II. Jean Paul'ün İoannes Paulus de iştirak ettiği ayin sırasında, Napoli'deki Orfei Sirki'nde çalışan üç cambaz minik bir gösteri sergiledi. 
     Papa'yı eğlendirmek amacıyla yapılan gösteri, ayinin katılımcıları tarafından alkışla karşılandı. 
     Yaşları dokuz civarındaki üç küçük cambazı izleyen Papa'nın, daha sonra yanına gelen çocukları okşaması ve onlarla konuşması da dikkati çekti. 
     Noel öncesi düzenlenen özel ayinde, Napoli'den gelen bir okul korosuysa Napoli lehçesiyle kaleme alınan ''Sen yıldızlardan iniyorsun'' ilahisini okudu. 
     Papa, özel ayini herkese ''İyi Noeller'' dileyerek noktaladı. 
     Papa, daha sonra ayine katılan bazı grupları da kabul etti. Yaklaşık 15 dakika süren ve katılımcıların bazılarının 2. Jean Paul ile fotoğraf çektirmelerinden ibaret kabul sırasında, Papa'nın elini öpenlere kutsanmış tespih hediye edildi. 
     
</TEXT>
</DOC>
