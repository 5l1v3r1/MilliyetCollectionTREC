<DOC>
<DOCNO> 265356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/ekonomi/aeko.html </URL>
<DATE> 2004/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Paradan kuşkuya düşersek protokolü durdurabiliriz' 
</HEADLINE>
<TEXT>


Tasarruf Mevduatı Sigorta Fonu TMSF Başkanı Ahmet Ertürk, Çukurova anlaşması konusunda 'Biz protokolün kefili değiliz, ama şartları yerine getireceklerini temenni ediyoruz' diye konuştu 

SOHBET ODASI 
DERYA SAZAK 

Batan bankaların maliyeti 50 milyar doları buluyor, ama tahsilatlar 2 milyar dolara güçbela ulaştı. Onlarca banka niye battı Bankacılık sektörünün sıkıntıları 1994 kriziyle başladı. Üç banka sistem dışına çıkmasına rağmen çok sayıda banka yaralandı. Mevduata yüzde 100 garanti daha büyük çöküntüleri önlendi. Ama sistem kırılgan hale geldi. 2001 Şubat kriziyle, bankaları suni tedbirlerle yaşatma politikası çöktü. Sonuçta karşımıza 46 milyar dolarlık bir yük çıktı. 

46 milyar dolarlık batık hesabında nasıl bir sınıflandırma yaptınız İmar Bankası dahil 17 milyar dolar banka sahiplerinin kullandığı kaynaktır. Bunun üstü bankaların operasyon zararları, kur ve faiz dalgalanmalarının getirdiği yüklerdir. 

TMSF bugüne dek 46 milyar doların ne kadarını geri alabildi Toplam 1.8 milyar dolar faizlendirirseniz 2.2 milyar dolara çıkar. Bu kadar tahsilat yapmışız. 

Bu rakam çok düşük değil mi Yapanın yanına k r kaldı... Kamu vicdanı rahatsız. Maalesef o sorun var. Hem cezai sorumlulukların yerine gelmemesi hem de kaybolan paraların geri alınamaması açısından bizler dahil, toplumun tümünün vicdanını kanatacak şekilde boşluk var. 

Son günlerde Çukurova Grubu ile yapılan protokol tartışma yarattı. Anlaşma niye gizli tutuluyor Protokolün temeli 2003 Ocak ayında imzalanan ana protokole dayanıyor. Bu, Çukurova'nın Pamukbank dolayısıyla TMSF'ye ve Yapı Kredi'ye olan borçlarını libor artı yarım faizle 15 yıla bağlayan bir protokol. 2002'de Pamukbank Fon'a devredildi. Çukurova bu işlemi yargıya götürdü. Danıştay, Pamukbank'ın Fon'a devri kararının yürütmesini durdurdu. Çukurova ve BDDK sorunu çözmek için görüşme başlattı. Grup, Pamukbank'la ilgili davalardan feragat etmeyi kabul etti. 

Çukurova'nın avantajı ne oldu buna karşılık 15 yıllık vade ve libor artı yarım faiz, o günkü piyasa şartlarında önemli bir imk ndı. Çukurova'ya ayrıca Yapı Kredi ve Pamukbank'ın bazı iştiraklerini geri alma hakkı tanındı. 

İlk protokolün esasları neydi İki anlaşma yaptı grup. Birisi TMSF ile. 3.2 milyar dolarlık borç 15 yıl, libor artı yarım faizle yapılandırıldı. Grubun Yapı Kredi'ye borçu için ayrı protokol yapıldı. Faizler dahil ikisinin toplamı 6 milyar dolar. Çukurova sonra bizim yönetimimize geldi ve 20 ayda borçlarını ödemek istedi. 15 yıl beklemek yerine parayı 20 ayda almayı tercih ettik. 

Toplam miktar değişiyor mu 15 yılda faiziyle 3.6 milyar dolarlık bir alacağın 2.1 milyar dolar olarak belirlenmesi söz konusu. 15 yılda tahsil edilecek paranın bugünkü değeri hesaplanarak o tahsil edilmektedir. 

Devlete 6 milyar dolar yük bindirmiş bir Grup, 20 ayda bu ödemeyi yapacak olanağa nasıl kavuştu Ödemezlerse ne olacak Biz bu protokolün kefili değiliz. Para mutlaka gelecek diyemiyoruz. Her protokol yerine getirilmeyebilir ama biz temenni ediyoruz ve istiyoruz. 20 ayda 2.1 milyar doları alacağımıza inanıyoruz. 

Kaynağı nedir Çukurova Grubu, dışarıdan kredi bulacağını söylüyor. Northway Petrolium adında bir aracı şirket kanalıyla bulunabilecek bir kredi. TMSF olarak işin kredinin kaynağını sorgulama görevi ile yükümlü olduğumuz kanaatinde değiliz. 

Kara para çıkarsa... Onu da protokole koyduğumuz bir maddeyle denetliyoruz. Paranın uluslararası bankacılık sistemi üzerinden gelmesini istedik. Para dünya finans piyasasında sisteme girdiğinde mutlaka bir kontrol mekanizmasından geçecektir. 

Ödemeler taksitlendiriliyor. Bu para Çukurova'nın sahiplerinin yurtdışı hesaplarından karşılanacak olabilir mi Biz o konuda inanın hem bilgiye sahip değiliz hem de yorum yapabilecek konumda değiliz. Alacağımızı tahsil etmenin peşindeyiz. Grup yeni kaynak bulduğunu söylüyor. Nereden buldun diye sormayız. Kara para kuralları açısından denetlenmesi zaten ön şartımız. Para gelirken sistemin herhangi bir aşamasında kuşkuya kapıldığımızda protokolü durdurma hakkına sahibiz. 

İlk taksit ne zaman ödenecek İlk ödeme eylülde. Yıl sonuna kadar 15'er milyon dolarlık taksitlerle 60 milyon dolar gelecek. 2005 sonuna kadar da 1.5 milyar dolar tahsil etmeyi bekliyoruz. Yapı Kredi de kendi planını açıkladı. 8 - 10 ayda 1 milyar dolarlık bir girdi bekliyor. 

TMSF'ye ödeme yapıldıkça Turkcell hisseleri çözülecek mi Her ödeme yapıldığında elimizdeki ya da rehinimizdeki Turkcell hisselerini çözüyorsunuz. Turkcell hisselerinin toplam alacağımız içindeki oranı ne ise o çerçevede çözülüyor. 

TMSF'ye toplamda ne ödeyecekler 2.1 milyar dolar. 20 ay içinde 1.950 milyar, sonraki altı ayda da 145 milyon dolar ödenecek. 

Yapı Kredi'ye olan borçların tahsilatı Onları da 20 ay içinde ödeyecek, 3 milyar dolara yakın ödeme yapılacak. Hem bize hem Yapı Kredi'ye 4.1 milyar doları dış kaynaklarla , geri kalanı kendi kaynaklarıyla ödemeyi taahhüt ediyor. 

Ödeme yapılmazsa ne olacak Grubun ödediği meblağ bir iskontoya tabi tutulmadan eski borçtan düşülecek. Eski protokole dönülmüş olacak. 

'Değil yayın politikasıyla ilgilenmek televizyon izleyecek vaktim yok' Star'ın durumu ne olacak Televizyon, gazete... Medya grubu haline geldiniz. Medya sahibi olmaktan memnun değiliz, çünkü hiç hak etmediğimiz, istemediğimiz birtakım tartışmaların içine sürükleniyoruz. 

Medya - siyaset - ticaret ilişkileri 1990'larda kötüye kullanıldı ve olan gazetecilere oldu. Geçmişte medya politikaları bu borçların ödenmemesine hizmet eden politikalardı. Elinde medya silahı olan borçlu bunu siyasi iktidara, Hazine'ye karşı kullanıyordu. Bizim işimiz, alacağı tahsil etmek. Medyadır, dokunmayalım dersek toplum bizden hesap sorar. Star'ı en kısa sürede satmaktan yanayız. Tartışmalardan kurtulmak için önceliği ona verdik. Star Grubu'nun yayın politikasıyla ilgilenmek bir yana televizyon izlemeye bile vaktim olmuyor. 

"Uzanlar, 'Ödeyecek paramız yok' diyor' İmar Bankası'ndan ödeme teklifi var mı Uzanlar da Karamehmet'e tanınan avantajları örnek göstererek pazarlık yapıyorlarmış. İmar Bankası sahipleriyle görüşmelerimiz seyrekleşmiş olmakla birlikte devam ediyor. Şu ana kadar uzlaşma umudunu ortaya çıkaracak herhangi bir yaklaşım oluşmuş değil. Devlet şu anda 6 milyar dolarlık bir yükün altına girmiş durumda, biz bu paranın en azından bir bölümünün nakden getirilip konmasını istiyoruz. 

Ne kadarını Bir yaklaşım olsa oranı konuşuruz ama hiç yok. Ödeyecek paramız yok diyorlar, onun karşılığında el konulan şirketlerin bir bölümünü size verelim diyorlar. Geri kalanını bize verin, çalıştırarak ödeyelim diyorlar. 

'İhtilaf çözülürse Telsim değerlenecek' Motorola'da durum nedir Bazı görüşmeler yapıyoruz. Oradaki amacımız, borç yüklenme gibi bir rol oynamaktan çok şirketin ihtilaflarını çözersek satış değerini artırmaya dönük. Şu anda Telsim yönetimi bizde. Telsim'i satma müzakereleri yapıyoruz ve satış süreci devam ediyor. 

Ne kadar borcu var Milyar dolarlar... Motorola'ya faiziyle beraber 2.2 milyar dolar, 800 milyon dolar da Nokia'ya... Şirketleri bu şekilde satmaya kalkarsak değeri düşer ama pürüzleri çözersek değeri yükselir. Bu görüşmeleri yapıyoruz nasıl çözeriz diye... 

'Uykumda bile protokol görüyorum' Ağır bir görev yüklendiniz... Toplumun çalınmış servetini geri kazanmak adına kendimi çok ciddi insani ve ahlaki sorumluluk altında görüyorum. Günde 17-18 saatin altına düşmüyor mesai. İnanın uykumda da mesai devam ediyor. Protokoller, şartlar, müzakereler... Bu işin failleri topluma ahl ki olarak hesap vermek, standartlarını kaybetmek zorundalar. 

Pek öyle olmuyor gibi, yatlarda dolaşıyorlar. Sonuç alabilecek misiniz Banka çöküşlerinin topluma olan yükünü sıfırlamak gibi bir iddiamız yok, çünkü mümkün değil. KİT olmak istemiyoruz. 3 - 4 yıllık projeksiyon yaptık, tahsil edebileceklerimizi edip dünyanın uyguladığı yeni yöntemlerle alacakları ana varlık yönetim şirketlerine devretmek istiyoruz. 

'Varlıkların hızlı satışında kararlıyız' 
Merkez Bankası'ndan sonraki en büyük bilançoya sahipsiniz batıklar sayesinde... 40 milyar dolarlık bir bilançoya sahibiz, doğru Merkez Bankası'ndan sonraki en büyük bilanço aynı zamanda en kötüsü ve açığı en yüksek bilanço. Borç yükü Borçluların elinde rehine durumdayız. 

Türkiye'nin en büyük müzayedecisi oldunuz. Kat, yat, helikopter, lüks araba, Petrus şarapları... Ne bulursanız satıyorsunuz. Toplam alacak içinde çok büyük rakam tutmuyor ama bunlar borçlulara verilecek mesaj yönünden önemli. Biz tahsilat sürecini hızlandırdık. Kararlıyız, her şartta bu varlıklara el koyup en kısa sürede satışa hazır hale getiriyoruz 

'Artık kriz çıksa da faturası az olur' Bundan sonra bankacılık krizlerinin olmayacağının garantisi nedir Bankacılık sektörü krizden sonra daha sağlam yapılanmış durumda. 

Başka banka batmaz diyebilir misiniz Dünyada her zaman banka sektörüne giriş ve çıkışlar serbesttir, böyle bir taahhüdü kimse veremez. Garanti verilemez. Hepimizin temennisi, sektörün düzenleyici ve denetçisi olan BDDK'nın çalışma düzeni ve yasal altyapı sonucu banka sektörünün artık krize girmemesidir. Krize girildiği takdirde bunun faturasının daha düşük olmasını sağlayacak bir olgunluğa ulaşmış durumdayız. Geçmişten ders alınmalı. Yüz binlerce insanın parasını riske atacak yönetsel kayırmalardan ve politik etkilerden sektör arındırılmalı. Kurallar çok sıkı uygulanmalı. 

KİMDİR Ahmet Ertürk, 1953 Malatya doğumlu. AÜ Siyasal Bilgiler Fakültesi 1975 mezunu. 1976-1985'te Maliye Bakanlığı müfettişi olarak görev yaptı. Londra'da 1984-85 arasında İngiliz özelleştirmesi üzerine çalıştı. TÜSİAD'da iki yıl genel sekreter yardımcılığı yaptı. 1989-91 arasında Türk Denizcilik İşletmeleri A.Ş. Genel Müdür Yardımcısı'ydı. 1992-1995 ve 1996-2003 yıllarında Albaraka Türk'te Genel Müdür Yardımcısı olarak çalıştı. 2003-2004'te Sermaye Piyasası Kurulu üyeliğinde bulundu. 
29 Ocak 2004'ten bu yana TMSF Başkanı olarak Fon'daki bankaların tasfiyesini yönetiyor. İngilizce biliyor. Ertürk Beşiktaşlı. 


</TEXT>
</DOC>
