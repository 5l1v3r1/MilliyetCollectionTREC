<DOC>
<DOCNO> 271287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/spor/spo11.html </URL>
<DATE> 2004/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ferrari bayramı 
</HEADLINE>
<TEXT>



Duble yaptılar 
FORMULA 1'de İtalya Grand Prix'si, tam anlamıyla bir "şampiyonlar geçidi"ne sahne oldu. Yedinci şampiyonluğunu iki hafta önce Belçika'da ilan eden Michael Schumacher'i ve markalarda 6. kez mutlu sona ulaşan takımlarını alkışlamak için Ferrari'nin evi Monza Pisti'ni dolduran binlerce taraftar, gerçek bir şölen yaşadı. İki yıl önceki gibi Rubens Barrichello ve Michael Schumacher ile duble yapan Ferrari, beklentileri boşa çıkarmadı. 

Button 3. oldu 
BU yıl 15 yarışın 13'ünü kazanan Ferrari'de, Rubens Barrichello, Schumi'nin 1.3 saniye önünde kariyerindeki sekizinci zafere ulaşırken, iki pilotun podyumdaki neşesi gözlerden kaçmadı. Şapkalarını hayranlarına fırlatan yıldız sürücüler, "Ferari'nin en azından bugün sıkıcı olmadığı kesin" dediler. Üçüncü sırayı alan BAR pilotu Jenson Button ise bu başarısı hastanede yatan büyük babasına adadı. Son üç yarış Çin, Japonya ve Brezilya'da koşulacak. 

Sürücüler Klasmanı 1. M.Schumacher Ferrari 136 puan 2. R. Barrichello Ferrari 98 puan 3. J. Button BAR 71 puan 4. J.Trulli Renault 46 puan 5. F. Alonso Renault 45 puan 6. J. P. Montoya Williams 42 puan 7. K. Raikkonen McLaren 28 puan 8. D. Coulthard McLaren 24 puan 9. T. Sato BAR 23 puan 10. G.Fisichell Sauber 19 puan 

Markalar Klasmanı 1. Ferrari 234 puan 2. BAR 94 puan 3. Renault 91 puan 4. Williams 60 puan 5. McLaren 52 puan 6. Sauber 29 puan 7. Jaguar 10 puan 8. Toyota 9 puan 9. Jordan 5 puan 10. Minardi 1 puan 


</TEXT>
</DOC>
