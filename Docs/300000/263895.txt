<DOC>
<DOCNO> 263895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/son/sontur30.html </URL>
<DATE> 2004/08/16/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Otomobil farında ''şahin'' kaçakçılığı .. 
</HEADLINE>
<TEXT>

     Adıyaman'ın Gölbaşı İlçesi'nde, Suriye uyruklu 2 kişinin bulunduğu otomobilin farlarının arkasına gizlenmiş 6 şahin ele geçirildi. 
     Alınan bilgiye göre, Malatya'dan Gölbaşı'na giden 31 RA 609 plakalı otomobil, ilçe girişinde, ehliyet ve ruhsat kontrolü yapan güvenlik görevlileri tarafından durduruldu. Otomobilin ön tarafından kuş sesleri geldiğini fark eden polisler, yaptıkları aramada ön farların arka kısmındaki bölüme gizlenmiş 6 şahin buldu. 
     Suriye uyruklu Klahid Algzahi ve Saghir Al Maslem'in ifadelerinde, Antakya'dan kiraladıkları otomobille Malatya'ya gittiklerini, şahinleri ise Suriye'ye götürmek için Malatya'dan temin ettiklerini söyledikleri öğrenildi. 
     4915 sayılı sayılı Kara Avcılığı Yasası'na muhalefet ettikleri gerekçesiyle gözaltına alınan Klahid Algzahi ve Saghir Al Maslem'in İlçe Emniyet Müdürlüğü'ndeki işlemlerin ardından adliyeye sevk edilecekleri bildirildi. 
     
</TEXT>
</DOC>
