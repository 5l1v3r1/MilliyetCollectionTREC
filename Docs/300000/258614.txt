<DOC>
<DOCNO> 258614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/astro/index.html </URL>
<DATE> 2004/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı bir gündeyiz 
</HEADLINE>
<TEXT>


Ay bu sabah 10.06 Aslan burcuna geçiyor. Büyük projeler ve gösterişli konular dikkat çekebilir. Ülkemiz ekonomik dalgalanmaya da dikkat etmeli. Koç'lar hevesle çalışabilecekleri bir gündeler. Yeni önerilere açıklar ama her şeye de hemen evet dememeliler. Büyük riskler akıl karıştırabilir. Boğa'nın tutarlı olması ve değişen koşulları görmesi gerekiyor. Ev ve iş arasında bölünmüş olabilirler. Planlı hareket gerekiyor. İkizler yaratıcı bir gününde. Düşüncelerini uygulayacak çok fırsat var. Yakın çevrede olup bitenler de ona heyecan verecek. Yengeç'ler şimdi adımlarını sağlam atmak zorundalar. Bazı harcamalar dikkatsizlik yüzünden zarara dönüşebilir. Ilımlı olmak gerekiyor. Aslan'lar son birkaç günün hareketsizliğinden kurtulabilecekler. Kişisel konular öne çıkarken daha planlı hareket etmeleri iyi olacak. Başak'lar yeni planlar yapmakla meşgul olabilirler. Bununla birlikte gerçekçi olmaları pek kolay olmayabilir. Yanılmaya açıklar. Terazi'ler ortaklaşa işlerde daha rahat hareket ediyorlar. Gün içinde alacakları önerileri pratik hayata geçirmek zor olmayacak. Konuşmalar ve düşünce alışverişleri çok şey kazandırabilir. Akrep'ler adımlarını dikkatli atmalılar. Önce olumlu gibi gözüken bir olay daha sonra aldatıcı ya da uğraştırıcı da olabilir. İş hayatına önem vermek gerekiyor. Yay'lar yeni şeyler öğrenmek, ufuklarını genişletmek için güzel bir gündeler. Yeni görüşlere açık olmak avantaj getirecek. Yolculuklar kolay ve eğlenceli geçebilir. Oğlak'lar duygusal konularda rahat edemiyorlar ama nedenini kendilerinde aramalılar. Duygusal kırıklıkları düzeltmek ve ilişkilerde samimi olmak gerekiyor. Kova'nın bugün sinirleri kolay gerilebilir. Özellikle ilişkilerinde esnek olmaları şart. Ortaklıklara önem verme zamanı geldi. Balık'lar günlük işlere ağırlık vermeli. Şimdiye kadar ihmal edilen şeyler yeniden gündeme gelebilir. Yeni adımlar atmaktan çok eldeki işlere ağırlık vermek faydalı olacak. 

</TEXT>
</DOC>
