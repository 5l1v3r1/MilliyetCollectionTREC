<DOC>
<DOCNO> 270449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sonspo15.html </URL>
<DATE> 2004/09/09/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Galatasaray'da ayın golü yarışması başladı... 
</HEADLINE>
<TEXT>

     Galatasaray'da, Siemens Mobile'in sponsorluğunda düzenlenen ayın golü yarışması başladı. 
     Sadece sarı-kırmızılı kulübün resmi internet sitesine üye olanların katılabileceği ayın golü yarışmasında Hakan Şükür'ün Konyaspor'a attığı ilk gol, Necati Ateş'in Çaykur Rizespor ağlarına gönderdiği ilk gol ve Hasan Şaş'ın Sakaryaspor'a attığı gol, ağustos ayının en güzel golü adayları olarak belirlendi. 
     Sarı-kırmızılı takımın, Birinci Süper Futbol Ligi'nde 2004-2005 sezonunun geride kalan ağustos ayında attığı en güzel golü doğru tahmin edenler, Siemens Mobile'den cep telefonu, Galatasaray Store'dan formalar, tişörtler ve UEFA Kupası maketleri kazanabilecek. 
     Ayın golü yarışmasına katılanlar tercihlerini 17 Eylül Cuma gününe kadar bildirebilecek. 
     
</TEXT>
</DOC>
