<DOC>
<DOCNO> 276380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/magazin/yazdud.html </URL>
<DATE> 2004/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da eğlence başlıyooorrr 
</HEADLINE>
<TEXT>


Centro yeni yerinde, buz Cafe, Asmalı Ziya ve Karafaki Türk sezona hızlı girdi, Red Room Aykut'a teslim, Mio, Margaux, People ve diğerleri... 


Evet efendim, yeni bir yarış başlıyor. Kimi kışlık açıldı, kimi Ramazan sonrasını bekliyor. Bu arada eğlence yaşamına katılan yeni mekanlar da yok değil. 20 yıldır tanıdığım sevgili Aykut Gündüz ve Çapa Okulu'ndan Mustafa Koca'nın işletmesini devraldığı Süzer Plaza'nın S-mall katında yer alan Red Room'a gittim. Burası geçen yıl Nurdan-Gökhan Yüzbaşıoğlu çiftine aitti. İşletme de 'karaların kadını' Neslihan Yargıcı'daydı. Şimdilerde Nurdan Miami'de anne olmak için gün sayıyor. Yeni Red Room çok şık ve keyifli. Haftanın altı günü restoran-bar olarak hizmet verecek. Mönü zengin. Ekip iyi. Müzik DJ Alain'e teslim. Mutfak şefi Emin Gedleç, halkla ilişkilerde Onur Özçelik ve Esra İnal var. Yemek yemedim ama can dostum İzzet Çapa'dan geçer not almışlar. Red Room'un telefon numarası 0212 243 84 04. Evet, şimdi de İstanbul'un eğlence yaşamında söz sahibi olan ve olacak diğer mekanlara şöyle bir bakalım. Kış eğlencesi bu mekanlarla kısıtlı değil elbette. Açılacak olan yeni ve eski tüm mekanları gezerek sizlere bilgi vermeye devam edeceğim. Şimdilik bunlara razı olun ve buyrun. Söze başlamadan önce mübarek Berat Kandili'nizi kutluyorum. Sevinçleriniz okyanuslar, üzüntüleriniz ise kum tanesi kadar olsun. 
buz Cafe Nişantaşı Ender Sanal-Lal Dedeoğlu'nun Nişantaşı'ndaki kafelerin arasında ayrı bir yeri olan buz Cafe'si de yeni sezona girdi. Dekorasyonu, müziği ve yemekleriyle, salatalardan sıcak ve soğuk sandviçlere, hamur işlerinden et ve balık çeşitlerine uzanan geniş bir mönüye sahip. buz Cafe'nin en meşhur yemekleri arasında taze otlarla ve narekşili sos eşliğinde sunulan panzanella classic, roka yaprakları eşliğindeki dana carpaccio, buz mantı, sıcak pita ekmekleri ile sunulan alla turca köfte ve hamburger var. En çok beğenilen tatlısı buz muhallebi. Mekan pazar günleri hariç her gün 12.00-24.00 saatleri arasında servis veriyor. Markiz Pasajı içinde yer alan buz işletmeleri ise ekim ayında yeni konseptleriyle karşınıza çıkacak. Markiz Pasajı'nın üst katında yer alan buzhol bu sezon açılışını Ekim 2004'te yapacak. Yalnız buzhol, bar ve gece kulübü konseptinden ayrılarak sadece özel organizasyonların gerçekleşeceği bir mekan haline gelecek ve buzeventhol olarak hizmet verecek. Geleneksel buz eğlenceleri ise pazar hariç haftanın her günü açık olacak buzistanbul restaurant club bölümünde devam edecek. buz Markiz Restaurant yeni sezonda buzADA'da yer alan buzistanbul Restaurant-Club olacak. Dekorasyonu ile 1945'li yılların nostaljik şıklığını yansıtan buzistanbul Restaurant bu sezon restoan ve kulüp olarak karşınıza çıkacak. Günümüz damak tadına adapte edilmiş eski İstanbul mutfağı örnekleri ve Fransız mutfağından alınmış lezzetlerin bir araya geldiği mönü çok zengin. buz Markiz Cafe Brasserie ise yerini buzADA'daki buzitalia'ya bırakıyor. Rahat ve huzurlu olduğu kadar şık ve elit bir atmosfere de sahip olan buz Markiz cafe-brasserie bu sezon buzADA'da yer alan buzitalia kimliği ve yeni dekorasyonu ile Markiz Pasajı'nın ilk katında yer alacak. Saat 12.00 ile 24.00 arasında servis verecek. Telefon numarası 0212 245 83 94. 
Q Jazz Çırağan Mehmet Ali-Esen Açılmış çiftinin Q Jazz'ında bu kış akşam yemeğiyle servis başlayacak. Fiks fiyatta limitli içkinin dahil olduğu üç değişik set mönünün bulunduğu akşam yemeğinin adı 'Jazz Dinner'". Ama ünlü sanatçı Keisa Brown rahatsızlığı nedeniyle yer alamayacak. Ece devam edecek. Ayrıca Q Club'da salı ve perşembe günleri Jazz'dan Hicaz'a adlı program başlayacak. Ferhat Göçer ve Arkadaşları da çarşamba geceleri Beyazperde Ezgileri, cuma-cumartesi de Anadolu Aryaları ile misafirleri neşelendirecek. 

Margaux'da değişiklik 

Türkiye'nin en büyük içki ithalatçılarından olan bt'nin patronu Burak Türeci ile yılların deneyimli ismi Kemal Koç'un ortak olduğu ve koordinatörlüğünü Gülay Kamaz'ın yaptığı Margaux'da mönü yine Mike Norman'a teslim. Süzer Plaza'nın girişinde yer alan Margaux, 1 Ekim Cuma akşamı HENNESSY XO On The Rocks partisi ile açılacak. Ayda bir MÖET MODA Günleri yapılacak. Bitmedi, art arda pazar happy hour partileri, Calvet şaraplarının ikram edileceği öğle yemekleri, iftar programları, Dom Perignon havyar haftalarıyla aktiviteler devam edecek. Bahar aylarında ise meyve özlü çeşitleri olan Artic Vodka'nın renkli ve neşeli festivaliyle sezon bitecek. Telefon numarası 0212 292 42 52. 

Çapa İmparatorluğu 

Evet, yanlış bir başlık değil. Çünkü can dostum İzzet Çapa, Çapa Group olarak bu yıl da beş mekanla İstanbul eğlence yaşamına damgasını vuruyor. Tolga Sezgin yönetimindeki mimar ekibi bütün dükkanların dekorlarını yeniledi. Benim 'kraliçe' lakabı taktığım Rose Kar denetiminde, Gazi ve Bilal Ateş kardeşler yeni lezzetler hazırladılar. Buyrun bu yıl da kışa damgasına vuracak olan İzzet ve ekibinin mekanlarına Centro Nişantaşı Sermin Çapa'nın, geçtiğimiz kış Ritz Carlton içindeki Centro'su artık Nişantaşılı oldu. Nişantaşı'nda eski Avantgarde'ın yerinde açıldı. Öğle ve akşam yemeklerinde İtalyan ve Çin mutfağının en seçkin çeşitleri mönüde. Öğleden sonra kahve molalarında, iş çıkışında, her gün servis verecek olan Centro, Nişantaşı sakinlerinin yeni adresi. Telefon numarası 0212 291 44 42. 
People Levent Geçtiğimiz yaz Bodrum -Göltürkbükü'nün en başarılı mekanı gene aynı yerde Ramazan'dan sonra hizmet verecek. Ortaklar arasında başarılı işletmeci Ali Sayar var. Ali ve Rose Kar sizleri ağırlamaya hazır. İtalyan ve Japon mutfağından seçilmiş özel tatlar mönünün özel yemekleri. Öğlen iş yemekleri, akşam davetler, her tür organizasyon için uygun olan People 150 kişilik kapasitesi ile her gün açık olacak. Telefon numarası 0212 269 10 84. 
Cahide On5 Beyoğlu Beyoğlu'nun göbeğinde, Pera Palas'la diz dize eğlencenin ve zirvede lezzetin sunulduğu bir İstanbul klasiği. Şovlar, doğum günü partisi, bekarlığa veda, her tür kutlamalar için tek isim. Pazar hariç her akşam 19.00'dan itibaren açık. Türk ve İtalyan karma mutfağı sunuluyor. İşin başında deneyimli bir isim olan Gügü, yani Gülsüm Sami var. Telefon numarası 0212 292 24 25. 
Asmalı Ziya Beyoğlu Safran ve Ziya'dan Nu Pera girişi tanıdığınız Ziya, Çapa Grubu'na katıldı. Asmalı Mescit Sokağı'nın girişine yerleşmiş olan Asmalı Ziya akşamüstü barı, keyifli müziği, lezzetli meze ve yemekleriyle pazar hariç her gün 18.00'den itibaren açık. Mönüde acayip lezzetler var. En kısa sürede gidip deneyecek ve yazacağım. Telefon numarası 0212 243 76 78. 
34.5 Harbiye Açıkhava yanı Marjinal gece kulübü. Her akşam 23.30'dan itibaren açık. Özel partiler ve şovlarla yine bu kışa imzasını atacak. Telefon numarası 0212 231 03 56. 
Mio Süzer Plaza giriş Bu yaz Reina'nın içindeki ilk sınavından başarıyla çıkan Mio'nun kışlığı Tolga Atalay'ın patronluğunda, Barbara Pensoy imzalı dekoruyla Ritz Carlton Oteli'nin altındaki S-mall'da ekimde hizmete giriyor. Öğlen ve akşam çok farklı bir mönü konsepti sunacak olan Mio yenilikçi eğlence anlayışıyla "Bu kış ben de varım" demeye hazır. Telefon numarası 0212 244 46 43. 

Etiler'de gerçek meyhane 

Açtıkları mekanlarla ün yapan, binlerce insana uzun yıllardır eğlence sektöründe hizmet veren iki isim güç birliğine vardı. Nispet, Club Türk gibi tanınmış gece kulüplerinin sahibi Can Koç ve Çaydanlık, Karafaki, Bekri Şarapevi gibi alışkanlık yaratan mekanların sahibi Göksel Sunter birleştiler. İkili Karafaki Türk adlı yeni bir meyhaneyi geçtiğimiz cuma hizmete soktu. Tamamen farklı bir anlayışla eğlence hayatına damgasını vuracak olan Karafaki Türk, yeni tarzı ile Etiler'i, Osmanlı'nın Türk ve Rum mutfağıyla tanıştıracak. Burası yenilenen dekoru, farklı mönüleri, muhteşem fasıl eğlencesiyle her gün açık. Program akışında ise pazartesileri Turgut Reyhan, salı Tufan Kayhan, çarşamba Ümit Besen, perşembe-cumartesi Reyhan Ataman, pazarları Kibariye var. Koç ve Sunter bu konuda "En iyi eğlenceyi ve en iyi mutfağı, en iyi servisle birleştiren en ekonomik eğlence bizde" diyorlar. Telefon numarası 0212 269 15 51. 



</TEXT>
</DOC>
