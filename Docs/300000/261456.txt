<DOC>
<DOCNO> 261456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/ekonomi/aeko.html </URL>
<DATE> 2004/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Akaryakıt dışında mecbur olmadıkça zam yok' sözü 
</HEADLINE>
<TEXT>


Petrolün varil fiyatının 44 dolara çıkması için "Görülmüş şey değil" diyen Başbakan Erdoğan, akaryakıta zam yapmak zorunda kalabileceklerinin sinyalini verdi 

ÖNDER YILMAZ Isparta 

Başbakan Recep Tayyip Erdoğan, akaryakıt ve petrol ürünlerine yapılan zammı dünya petrol fiyatlarının artmasına bağlarken, "Mecbur kalmadıkça halkımızı zamma mahkum etmeyiz" dedi. 
Erdoğan, Isparta Gülköy Et Entegre Tesisleri açılışında ekonomide ciddi bir istikrarın olduğunu söyledi. Türkiye'nin en büyük sorunun h l işsizlik olduğunu dile getiren Erdoğan işadamlarını yatırım yapmaya çağırırken her alanda her konuda kendilerine destek olacağı sözünü verdi. Erdoğan, "İstihdam ve yatırım sürecini hızlandıracağız" dedi. 

Temel atmaya devam 
Kayseri'de 139 yeni tesisin temelini birlikte atan Erdoğan önümüzdeki günlerde Kırşehir'de 20, Malatya'da 67 fabrika ve tesisin temelini atacağını bunun da Türkiye'deki ekonominin atılımının göstergesi olduğunu kaydetti. Geçmişte bir milyon 200 bin aileye 700 bin ton kömür dağıtıldığını anımsatan Erdoğan, önümüzdeki dönem için 1 buçuk milyon aileye bir milyon 200 bin ton kömür dağıtılmasını hedeflediklerini belirtti. 
Faizlerin düştüğünü, dünyada petrol fiyatlarının zirve yaptığı halde ekonomideki istikrarı ciddi bir şekilde etkilemediğini belirten Erdoğan, şunları söyledi 
"Eskiden petrol fiyatının yükseldiğindeki halimizi düşünün. Her şey alt üst oluyordu. Zam konusunda akaryakıt ve petrol ürünlerine zam konusunda belli yere kadar dayanıyoruz. Ama daha fazla sübvanse etme imk nımız olmadığı için ister istemez halkımıza yansıtma durumunda kalıyoruz. Dünyada petrolün varili 44 dolara çıktı, ama halkımızı mecbur kalmadıkça zam olayına mahkum etmeyiz." 


</TEXT>
</DOC>
