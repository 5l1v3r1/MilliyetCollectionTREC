<DOC>
<DOCNO> 258773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sonsiy05.html </URL>
<DATE> 2004/07/28/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
CHP'den Van baskını raporu Bayram'ın diğer oğlu, polisin burnunu kırdı 
</HEADLINE>
<TEXT>

     CHP Van'da eski milletvekili Mustafa Bayram'ın oğlununun polis merkezinden kaçırılmasını da araştırdı ve bir rapor hazırladı. 
     Polis merkezine baskın yapılarak eski Van milletvekili Mustafa Bayram'ın oğlunun kaçırılması üzerine CHP bölgeye dört milletvekili göndermişti. Polislerle yüz yüze görüşerek olayı araştıran milletvekilleri Ankara'ya döndü ve bir rapor hazırladı. 
     CHP Merkez Yönetim Kurulu'nda da görüşülen raporda, "baskın sırasında polis merkezi siyasi ablukaya alınmış ve polis merkezinin işgaline karşılık birtek mermi atılmamıştır. Nitekim vali ile yaptığımız görüşmede Tan, 'ne yazık ki olay sırasında bir saat Van'da devlet yoktu' diyerek olayı özetlemiştir" ifadesi yer aldı. 
     
     20-25 kişi polis merkezini bastı 
     Raporda yer alan bilgilere göre 20-25 kişilik bir grup polis merkezini bastı ve Mustafa Bayram'ın gözaltındaki oğlu Hamit Bayramı kaçırdı. Bu sırada bir polis şefinin burnu Bayram'ın bir başka oğlu tarafından tabanca kabzası ile kırıldı. 
     CHP'ye göre bölgede aşiret liderleriyle özel ilişkilerin hüküm sürdüğü farklı bir yapı var. Raporda bölgede uyuşturucu ticaretini yürüten bir grup oradaki devlet yetkililerine baskı yapıyor ve kimi zamanda menfaat sağlıyor. 
     
     Rapor meclise taşınacak 
     Bu tespitlerin yer aldığı raporun meclis gündemine de taşınması bekleniyor. CHP'ye göre bütün bu gelişmeler karşısında AKP hükümetinin sessiz kalması mutlaka sorgulanmalı. 
     Yetkililerle görüşerek rapor hazırlayan CHP heyetine göre baskın sırasında Bayram'ın bir diğer oğlu, Edremit Belediye Başkanı Hecer Bayram, tabancası ile narkotik müdürünün burnunu kırdı. 
     
     48 kilo uyuşturucu da götürüldü 
     Olay sırasında tek bir el ateş edilmediğine dikkat çekilen raporda 48 kilo uyuşturucunun da baskını yapanlarca götürüldüğü iddia ediliyor. Raporda Van valisinin "olay anında vanda bir saat devlet yoktu" dediği de belirtiliyor. 
     
</TEXT>
</DOC>
