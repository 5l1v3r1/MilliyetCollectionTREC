<DOC>
<DOCNO> 271556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/magazin/yazdud.html </URL>
<DATE> 2004/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Orhan Gencebay dünya pazarında 
</HEADLINE>
<TEXT>


Pastanın kralı Boğaziçi'nde, keyifli adres New Galata, Reina zirvede, My Dream Türkiye yollarında, Topkapı Golden Tulip Eresin ve Movenpick Hotel'de özel iki gün, TGRT'de iki güzel Tuluhan ve Serap Ezgü, Miraç Kandili... 


Efendim, bugün size farklı, yerli ve yabancı turistlerin çok rağbet gösterdiği özel bir yerden söz edeceğim New Galata. Gülçin Yılmaz İzel'in bana tanıttığı bu güzel yerin sahipleri de mekanları gibi özellikli. Ardahanlı iki ortak, Kemal Yıldız ve Asker Altun tarafından işletilen New Galata Restaurant'ın temelleri, Kemal Yıldız'ın on yaşında Kars'dan İstanbul'a gelerek Galata Köprüsü'nde bulaşıkçılık yapmaya başlamasıyla atılmış. Yani Yıldız 35 yıl önce Galata Köprüsü'nde bulaşıkçılık yaparken patron olmayı kafasına koymuş ve başarmış. Üstelik hukuk fakültesinde okuyan oğlu Doğuş'u da tatil zamanlarında restoranında komi olarak çalıştıran Yıldız beni çok utandırdı. Çünkü dört dil konuşuyor ve o güler yüzüyle, tüm yabancılarla onların lisanıyla anlaşıyor. Boğaz'ın eşsiz manzarası karşısında kalkandan kırlangıca, istavritten lüfere, lipsosdan ıstakoza varıncaya kadar tüm deniz ürünleri ve balık çeşitleri New Galata'da. İsteğinize göre güveç, ızgara, buğulama, kağıtta, tuzda ya da tava olmak üzere masanıza geliyor. Sat 12.00-02.00 arasında hizmet veren New Galata'da canınız et yemek ya da hafif mezelerle Boğaz'ın karşısında demlenmek, keyif çatmak istiyorsa o da var tabii. Üç ayların bitiminde bir daha gidecek, o sıcak insanlarla keyif yapacağım. Telefon numarası 0212 292 62 15. Efendim, hayal gücü sınır tanımıyor. Dünyanın ilk ve tek engelli sanat gösterileri ekibi, duygularını işaret diliyle paylaşan My Dream'in gösterisi bu akşam Marmaris Amfi Tiyatro'da. Bugüne kadar Bursa, Ankara, Afyon, Eskişehir, Antalya, Bodrum, İzmir'de sahne alan ve seyircinin yoğun ilgisini çeken My Dream'in gösterileri 14-16 Eylül Harbiye Açıkhava Tiyatrosu'nda, 19 Eylül'de de Silivri Esen İbak Engelliler Eğitim ve Rehabilitasyon Merkezi'nde devam edecek. İşitme engelliler dans edecek, fiziksel engelliler akrobasi yapacak, görme engelliler müzik dinletecek. 1987 yılında Çin Engelliler Federasyonu tarafından kurulan My Dream'in bu gösterilerini kaçırmayın derim. Çünkü Başbakanlık Özürlüler İdaresi Başkanlığı'nın girişimleriyle gerçekleştirilen turneden elde edilecek gelir Ankara'da Milli Eğitim Bakanlığı tarafından beyin felçli çocuklar için yaptırılan Serebral Palsili Çocuklar İlköğretim Okulu'na bağışlanacak. 

Reina'da bir akşam, Parıltı Çiçekçilik 

Uluslararası bir koreograf olan güzel dostum Uğurkan Erez'den geçtiğimiz gün muhteşem bir çiçek aldım. Hemen karta baktım Kozyatağı'ndaki 'Parıltı Çiçekçilik'ten geliyordu. Açıp tebrik ettim. Telefona çok zarif bir hanımefendi çıktı. Adı Evren Mutluer, çiçekçinin halkla ilikilerini yürütüyor. Ali Erdoğan tarafından 1998 yılında kurulan Parıltı Çiçekçilik'in patronu Erdoğan ve ustası Halim Taşkıran, çalışanları Emre Çelik, Ensar Türkoğlu, Mesut Çakmak, Mithat Şahin çok başarılılar. Yurtiçi ve yurtdışına çiçek siparişiniz olursa Parıltı bence iyi bir adres. Telefon numarası 0216 658 99 00. Bir de POSTA Gazetesi Genel Yayın Yönetmeni Rıfat'ım Ababay'ım sayesinde tanıdığım Etiler'deki Boğaziçi Pastanesi'nden söz edeyim. Boğaziçi'nin tüm ürünleri enfes. Hele o sıcak sıcak çıkıp tepsilerin içinde satışa sunulan tatlı ve tuzluların güzelliğini tarif etmek için kelime bulamıyorum. Rıfat'ım Ababay'ım diyette ama bana yedirmekten hoşlanıyor ya, geçenlerde yine bir çuval lezzetle geldi. Boğaziçi'nde ne bulduysa almış. Boğaziçi'nin okuyucum olan ortağı Fikri Ergüzel de bana kocaman bir pasta yollamış. Gazetede hep beraber afiyetle yedik. Boğaziçi Pastanesi'ni herkese tavsiye ediyorum. Bu kadar lezzetli ürünler hazırladığı için de Boğaziçi'nin ustaları Şükrü Kocaoğlu ve Erol Kesim'i kutluyorum. Sevgili Fikri dostum, lütfen bundan sonra bana yalnız diyet kurabiye yolla. Yoksa çok kilo alacağım. Ha unutmadan söyleyeyim Boğaziçi'nin Etiler bölgesindeki evlere servisi de var. Sevgli hanımlar, kabul günleri, beş çayları ve aniden gelen konukları ağırlamak için Boğaziçi Pastanesi'nden yardım isteyebilirsiniz. Benden bir selam söyleyin Fikri'ye gerisi kolay 0212 265 49 60. Efendim, havalar serinledi ama yine de keyifli bir yerdeyseniz soğuğu pek hissetmiyorsunuz. Bence bu sezonun zirvedeki ismi Reina'ydı. Bu eğlence kompleksinde yer alan tüm restoran ve barlar gerçekten kazançlı bir dönem yaşadılar. Allah arttırsın. Geçen akşam ailem kadar sıcak ilişkiler yaşadığım gerçek dostlarım Gazetedeki kankam Yazgülü Aldoğan, modanın duayeni Yıldırım Mayruk, ortağı ve çocukluk arkadaşım Barbaros Şansal ile beraberdim. Ama son günlerde Barbaros beni delirtiyor doğrusu. Yaşını hep fazla söylüyo, sanki marifetmiş gibi. Parlak ve yakışıklı çocuk tabii. Kimse inanmıyor. Zaten yaşını da göstermiyor Allah için. O nedenle buradan kendisine bir kez daha sesleniyorum "Bak Barbaros, 40'ı geçtikten sonra hep geriye gitmemiz lazım. Unutma, bu son ihtarım". Ne diyordum Ah, evet, o akşam Reina'nın kendi restoranında oturduk. Buranın müdürü olan yakışıklı Erkan Ünal o kalabalığa rağmen, sağolsun, Şenay Abla'sıyla hemen ilgilendi. Ardından şefler Sabri Öztürk, Sırrı Şahin koşturdular. Masaya Kemal Bal baktı. Başlangıç olarak ben kuşkonmaz salatası, ana yemek olarak külbastı, tatlı olarak da sade mangolu parfe yedim. Aslında bu tatlı amaretto likörlü, tarçın, elmalı tart ve bal ile yapılıyor. Yıldırım başlangıç olarak ravioli, içinde beş peynir, yer fıstığı, orman mantarı, minik lahanalar olan bildiğimiz makarna ile porçini mantarlı, İtalyanlar'ın lapası olan risottolu süt dana madalyon seçti. Yazgülü taze enginar göbeğinde deniz ürünleri, ana yemekte kağıtta levrek balığını tercih etti. Barbaros benim de çok sevdiğim ama içinde şarap sosu olduğu için yiyemediğim fesleğenli salyangoz yedi. Ana yemekteki tercihi ise Yıldırım'ınki oldu. Ardından da kilo sorunu olmadığı için likörlü krema ve vanilyalı dondurma eşliğinde çikolata sufleyi afiyetle götürdü. Yazgülü bile imrendi. Yemek sonrası Reina'nın patronu Memo Mehmet Koçarslan ile dertleştik. Bu arada sevgili Suat Ateşdağlı masaya geldi. Suat ve ekibi müziğiyle Reina'yı uçuruyor. Müthiş güzel müzik yapıyorlar. DJ Yalçın Aşan gerçekten çok başarılı. O akşam Baran, Serhat Süzer kardeşler, Burak Kaya, Murat Aşık, Türkiye'nin en büyük içki ithalatçılarından olan bt'nin yakışıklı patronu Burak Türeci, Maria Eliyeşil genç kuşağı temsil ediyorlardı. Funda Barın ile yaşadığı büyük aşkın ardından yeniden yalnızlığı tercih eden genç iş adamı Murat Polat, tekstilci Şevki Kaygusuz, Kiğılı Tekstil ve Hazır Giyim'in fanatik Fenerli patronu Abdullah Kiğılı, Atilla Aksoy, Heves Ekinci, Mehmet Onur ve oyuncu-manken eşi Yeliz, emekli manken İlgi Gövsa, Seba İnşaat ve S Cafe'lerin genç ortağı Nedim Keçeli de oradaydı. Reina'nın telefon numarası 0212 259 59 19. 

Gencebay'dan bir ilk, Miraç Kandili 

Tayland yemekleri ve noodle sevenlerin kaçırmaması gereken bir gün yaşanacak bugün Mövenpick Hotel İstanbul'da. Türkiye'nin ilk kadın başaşçısı Lorraine Sinclair'in düzenlediği 'Tayland yemekleri ve Noodleları' kursunda mutfak tutkunları yepyeni lezzetleri tadacaklar, yapacaklar. Ücretin kişi başı 95 milyon lira olduğu kursa katılmak isteyenler için telefon numarası 0212 319 29 29. Yarın, Golden Tulip Eresin Topkapı'da 'Büyükanne ve Büyükbabalar Günü' var. Dünyada ilk kez 1973 yılında Amerika'da kutlanan bu özel gün için Eresin Topkapı Cafe Julien'de saat 11.00'de şampanyayla brunch başlıyor. 15.00'e kadar kahvaltılıklar, waffle çeşitleri, karides kokteyler, fırınlanmış dana pirzolası filan olacak. Kişi başı KDV dahil 35 milyon lira. Telefon numarası 0212 631 12 12. Müziğimizin yaşayan efsanelerinden olan Orhan Ağabeyim Gencebay 2005 Şubat ayında Almanya Film Festivali'nde gövde gösterisi yapacak. 'Duvara Karşı' filmiyle Almanya'da 'Altın Ayı' ödülünü alan ünlü yönetmen Fatih Akın'ın Türk müziğinin tüm detaylarını anlattığı 'İstanbul'u Dinliyorum' Crossing The Bridge adıyla sunacağı belgeselde 'Arabeskin Kralı' Orhan Gencebay Türk Müziği'nin tüm evrelerini anlattı. Ve 36 yıl sonra ilk kez sazıyla dört müzisyenin eşlik ettiği canlı bir performans sergiledi. Belgeselde Gencebay'ın yanı sıra Sezen Aksu, Müzeyyen Senar, Erkin Koray, Ceza, Mercan Dede, Duman, Selim Sesler, Baba Zula, Replikas var. Gencebay cephesinde asıl önemli olan ise Amerika Birleşik Devletleri'nde yaşayan müzisyenimiz İlhan Erşahin'in, Gencebay'ın 15 ünlü şarkısını Amerikalı müzisyenlerle yapıp ABD pazarına satışa sunması olacak. Böylece kral Almanya'nın yanı sıra müziğiyle Amerika'ya da açılacak. Bu kadar da değil. Halen yazmakta olduğu 'Benim Arabeskim' adlı kitabını da İngilizce olarak basmak üzere. Efendim, cumartesiyi pazara bağlayan bu gece Miraç Kandili. Miraç, insanlığın kurtuluşu için gönderilen sevgili Peygamberimizin SAV yaptığı mukaddes ve manevi yolculuk. Bu gece, biz Müslümanlar için ilahi rahmet ve lütuflarla dolu. Tüm okuyucularımın, dostlarımın, beni tanıyan herkesin Miraç Kandili'ni kutluyorum. Bu arada unutmadan efendim, bu akşam kısmetse Hürriyet Gazetesi'nde yazılarını keyifle okuduğunuz ve Star'da 'Mış-Muş' adlı televizyon programıyla beğeni toplayan hemşerim sevgili Pakize Suda'nın konuğu olacağım. Pako'nun konuğu yalnız ben değilim tabii. Pop müziğinin genç sesi, 'Çilek' adlı şarkısıyla beğeni toplayan Berksan, kimilerine göre 'aptal sarışın' tiplemesine 'cuk' diye oturan ama bana göre hiç de öyle olmayan Yeliz Yeşilmen de orada olacak. Bekleriz efendim. Söz programlardan açılmışken TGRT'nin iki başarılı ismine dikkatinizi çekmek isterim. Biri yılların başarılı haber spikeri, sunucusu Serap Ezgü. Diğeri ise yılların deneyimli, başarılı gazeteci ve televizyoncusu Tuluhan Tekelioğlu. Özellikle Tuluhan'ı sabahları daha sık izliyorum, Serap'ın yayın saatinde ise çok yoğun çalışıyorum. İkisinin de TGRT için iyi bir seçim ve isim olduğuna inanıyorum. Tuluhan Tekelioğlu ve Serap Ezgü'yü kaçırmayın. Evet, bugünlük de bu kadar. Sevinçleriniz okyanuslar, üzüntüleriniz ise kum tanesi kadar olsun. Hoş kalın. 



</TEXT>
</DOC>
