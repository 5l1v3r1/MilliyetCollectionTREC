<DOC>
<DOCNO> 256195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/dunya/axdun01.html </URL>
<DATE> 2004/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'de meclis tıkandı, erken seçim gündemde 
</HEADLINE>
<TEXT>



KKTC'de ana muhalefet partisi Ulusal Birlik Partisi'nin UBP Başbakan Mehmet Ali Talat başkanlığındaki Cumhuriyetçi Türk Partisi CTP - Demokrat Parti DP koalisyon hükümetinin düşürülmesi amacıyla verdiği güvensizlik önergesi, meclis genel kurulunda reddedildi. Mecliste dün yapılan oylamada 25 kabul, 25 ret oyu verildi. Meclis salt çoğunluğu olan 26'ya ulaşılamadığı için, önerge reddedilmiş oldu. 
Önergeye hükümet ortakları CTP ve DP milletvekillerinin yanı sıra Toplumcu Kurtuluş Partisi TKP Genel Başkanı Hüseyin Angolemli ile Birleşik Kıbrıs Partisi BKP Genel Başkanı İzzet İzcan ret oyu verdi. Önergeye UBP, Barış ve Demokrasi Hareketi BDH , Yeni Parti YP ile 2 bağımsız milletvekili kabul oyu verdi. 

Başka çare kalmadı 
KKTC Başbakanı Mehmet Ali Talat, erken seçimin kaçınılmaz olduğunu söyledi. Talat yaptığı açıklamada, oylamanın 25 - 25 sonuçlandığına işaret ederek, hükümetin mecliste çoğunluğu olmadığını, bu durumun hükümetin uzun ömürlü olmayacağını ortaya koyduğunu kaydetti. Talat, erken seçimin 7 Kasım'da olması olasılığı üzerinde hükümet ortaklarının mutabık kaldığını belirtti. 


</TEXT>
</DOC>
