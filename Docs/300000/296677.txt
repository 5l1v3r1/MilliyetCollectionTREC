<DOC>
<DOCNO> 296677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sonyas04.html </URL>
<DATE> 2004/12/10/ </DATE>
<TIME> 02.11 </TIME>
<AUTHOR>  </AUTHOR>
<HEADLINE>
İşte renkler ve taşların gizemleri 
</HEADLINE>
<TEXT>

     İZMİR DHA 

EGE Üniversitesi'nde "Renkler ve Taşların Gizemli Dünyası'' adlı konferansa konuşmacı olarak katılan, Biyokimya Uzmanı Dr. İnci Erkin, "Modern tıbbın yanında yer alan bir tamamlayıcı, alternatif tıbbın var olduğunu kabul etmek gerekir. Ben bilgiyle beraber taşları ve renkleri de kullanan bir hekimim'' dedi. 
     Elle tutulmayan, gözle görülmeyen fizik ötesi olayların insanları etkilediğini söyleyen Dr. İnci Erkin, "Tüm evren, insanlar etrafımızdaki her çeşit enerjiden etkilenirler. Beş duyu ile algıladığımız her şey etkileşimimizi sağlar. Renkler, taşlar, kristaller de etkilendiğimiz maddelerdir'' diye konuştu. Özellikle pozitif düşüncenin önemli bir etki ve enerji kaynağı olduğunu belirten Dr. Erkin, "Pozitif düşünceler de bir enerjidir. Enerji düşünceyi takip eder. Bu yüzden kötü düşünceyi bırakalım, ki kötülükler de peşimizi bıraksın. Her zaman, her alanda pozitif düşünüp iyiyi çağırmak gerekir'' dedi. 
     FLORASAN, OTİSTİKLERE ZARARLI Renklerin ve taşların, inanç sistemine bağlı olduklarını belirten Dr. Erkin, "Hepimizin içinde tanrının armağanı içsel şifa gücü vardır. Kendimizi tanımayı, bu gücü geliştirmeyi öğrenmek çok önemli. Mucize sizde, taşta değil. Yaşamdaki doğruları yapmadığınız sürece taşlar sizi kurtaramaz'' dedi. 
     Renklerin de yaşamımızı olumlu etkilediğini bildiren Dr. Erkin, "Örneğin, florasan ışıkları mor, yeşil, maviden yoksun kırmızı ağırlıklı özellik taşır. Otistik çocukların bulunduğu yerde florasan ışıkları kullanılmamalı. Bu onları sinirli ve saldırgan yapabilir'' diye konuştu. Taşların iyileştirici özelliğinin bulunduğunu kaydeden Dr. İnci Erkin, renklerin ve taşların tarihte de değişik şekillerde kullanıldığını söyledi, "Osmanlı padişahlarının kafalarındaki taçlara bir bakın. Hepsinde bin bir çeşit taş kullanılmış. Bu onların tanrıyla, güneşle ve evrenle aralarındaki güç ilişkisini gösteriyor'' dedi. 
     Erkin, taşların ve renklerin özelliklerini şöyle açıkladı Ametist Hormon ve bağışıklık sistemine iyi gelir. 
Garnet Ateş düşürücü, kan akımını güçlendirir. 
Akik Doğurganlığa yardımcı olur. 
Elmas Enerji merkezlerini harekete geçirir. 
Yeşim Kanı temizler. 
Aqua Marine Böbrek, dalak, karaciğer ve triod bezlerini güçlendirir. 
Kırmızı Enerji verir, metabolizmayı hızlandırır, cinsel gücü arttırır. 
Sarı Enerji, mutluluk ve neşe verir. 
Yeşil Rahatlatıcı, sakinleştirici ve şifa verici. Denge ve dayanıklılığın simgesidir. 
Pembe Aşk, pasifllik, dişilik simgesidir. Ruhu iyileştirici etkisi vardır. 
Mor Asaleti simgeler. Bilgelik, lüks ve gücün simgesidir. 

     
</TEXT>
</DOC>
