<DOC>
<DOCNO> 282597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/guncel/agun.html </URL>
<DATE> 2004/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Mafya yeşil sahada 
</HEADLINE>
<TEXT>


Polisin dinlemesine "şike diyalogları" da takıldı. Sedat Peker ve adamlarının Samsun, Rize, Diyarbakır ve Beşiktaş maçlarına müdahale ettiği ortaya çıktı 

Erdal Kılınç - İstanbul 

Polisin Sedat Peker grubuna yönelik yaptığı telefon dinlemelerine şike konuşmaları da takıldı. Peker grubunun geçen sezon Süper Lig'de düşme hattındaki takımların maçlarında büyük etkileri olduğu, konuşmalarda yer aldı. Dinleme kayıtları Samsunspor, Akçaabat Sebatspor, Rizespor, Diyarbakırspor ve Beşiktaş maçlarına müdahale edildiği izlenimi veriyor. 
Kayıtlara göre, Peker grubu, 14 Mart 2004'te oynanan Diyarbakır - Samsunspor maçının sonucunu belirlemek için girişimde bulundu. Olgun Peker, maç öncesi görüştüğü bir kişiye, Diyarbakır maçı için Göksel ile Samsunspor kalecisinin adı da Göksel görüştüğünü belirterek, "Diyarbakır'a golü Serkan atacak. Haftaya yine Diyarbakır'da çok film dönecek" diyor. Samsunspor, Diyarbakır'ı 3 - 1 yeniyor. İlk golü de 8. dakikada Serkan atıyor. 

Saffet'le bağlantınız var mı 
Trabzon - Diyarbakır maçı öncesinde de telefon trafiği işliyor. Trabzonlu Zeki Mazlum'u 22 Nisan'da arayan Olgun Peker, "Diyarbakırspor Başkanı, Reis'in dostudur. Reis, havalimanında iyi bir karşılanma istiyor. Başkanı iyi karşılayın, iyi ağırlayın" diyor. Mazlum da, "Abi tamam. Sen merak etme. Bir şey soracağım. Rizesporlu Saffet'le bağlatımız var mı Bir maçla alakalı görüşmemiz lazım" diye konuşuyor. 
Bu görüşmeden 2 gün sonra Rizespor - Akçaabat Sebatspor maçı oynanıyor. O dönem düşme tehlikesi olmayan Rizespor, maçı 1 - 0 kaybediyor. Taraftar, oyunculara "maçı sattınız" diye tepki gösteriyor. Rize spor Teknik Direktörü Yılmaz Vural, maçı yarıda bırakıyor ve görevinden ayrılıyor. 
Spor basını, Saffet'in de oynadığı bu maçta Rizelilerin Akçaabat Sebat'ın kazanması için maça asılmadığını yazdı. Rizespor da bu maçtan sonra düşme hattına girdi. 
Peker grubunun, düşme tehlikesi yaşayan Rizespor için de devreye girdiği konuşmalara yansıyor. 15 Mayıs 2004'te oynanan Rizespor - Beşiktaş maçı sonrası Peker'in kardeşi Vedat Peker, bir kişiyle konuşmasında "11 numara Sinan Beşiktaşlı Sinan gol atmak için oynadı. O herife çok kızdım. Onun sülalesini s...ceğim" diyor. Maçı 1 - 0 Rizespor kazanıyor. Basın Beşiktaş'ı mücadele etmediği gerekçesiyle eleştiriyor. 
16 Mayıs 2004'te "Ahmet" isimli bir kişi, Kazım Alemdağ'a, "Vedat Peker, Rizeli futbolculara kümede kaldıkları için 50 milyar verdi" şeklinde konuşuyor. Aynı gün, "Ali" isimli bir kişi Yaşar Durmuş'la konuşmasında, "Rizespor'un düşmemesi için elimizden geleni yaptık. Beşiktaşlı futbolcular da bize yardım etti. Sedat Peker bu işi halletti" diyor. 

Diyarbakır Müftüsü 
18 Mart 2004'te Olgun Peker, bir kişiyle konuşmasında, "İstediğimiz hakemi tayin ettiremedik. O köyün müftüsü Diyarbakır'da Müftü olacak" Hakem Kuddusi Müftüoğlu'nu kastediyor diye konuşuyor. 
Diyarbakır - Beşiktaş maçını Müftüoğlu yönetti. Diyarbakır maçı 3 - 1 kazanınca bazı gazeteler "Kartal'ı hakem yaktı" diye başlık attı. 

İşte telefondaki şike diyalogları 

14 Mart 2004, saat 12.01. Olgun Peker, X şahısla konuşuyor 
Peker Samsun - Diyarbakır maçı için Göksel ile görüştüm. Diyarbakır'a golü Serkan atacak. 

18 Mart 2004, saat 22.18. Olgun Peker ile X şahıs görüşüyor 
Peker İstediğimiz hakemi tayin ettiremedik. O köyün müftüsü Diyarbakır'da Müftü Hakem Kuddusi Müftüoğlu olacak. 

4 Mart 2004, saat 22.28. Haşmet isimli bir kişi ile Olgun Peker görüşüyor 
Haşmet Galatasaraylıları gördün mü nasıl oynadılar 
Peker Kel i.. Sinan Engin'i kastedi- yor Sizi kandırmasına izin vermeyin, 87. dakikaya kadar küfür ettim. Allahtan penaltı oldu. 
22 Nisan 2004, 21.34. Olgun Peker ile Zeki Mazlum konuşuyor 
Peker Diyarbakırspor Başkanı Reis'in dostudur. Reis havalimanında iyi bir karşılanma istiyor. Başkanı iyi ağırlayın. 
Mazlum Abi tamam. Merak etme. Rizesporlu Saffet ile bağlantımız var mı Maçla alakalı görüşmeliyiz. Peker Kızıyor Onunla konuşuruz. Telefonda bu işleri yapmayın. 

Sergen evladımız 
10 Mayıs 2004, 13.15. X şahısla Vedat Peker'in telefon görüşmesi 
X Teşvik primiyle ilgili rahatsızlık duyuyorum. Reis'le görüşmek istiyorum. Bursaspor, Beşiktaş'a prim yollamış. Sergen'i çağıracaksın "iş bitecek" de, Sergen evladımız değil mi 
Vedat Peker Hiçbir yere prim yollamayın. Sadece bana para getirin, sorumlusu benim. 

16 Mayıs 2004, 10.21. Ahmet isimli bir kişi ile Kazım Alemdağ görüşüyor 
Ahmet Vedat Peker Rizeli futbolculara kümede kaldıkları için 50 milyar verdi. 

16 Mayıs 2004, 13.13. Ali isimli bir kişiyle Yaşar Durmuş görüşüyor 
Ali Rizespor için elimizden geleni yaptık. Beşiktaşlılar da yardım etti. Sedat Peker bu işi halletti. 

Federasyon kulisi 

21 Temmuz 2004, 16.30. Sedat Peker ile Atilla Yıldırım görüşüyor 
Yıldırım Federasyon Başkanlığı seçimleri için Ankara'ya geçeyim mi 
Peker Gerek yok. Başımıza sıkıntı almayalım. Bize "müdahale ediyorlar" derler. 

21 Temmuz 2004, 22.12. Sedat Peker ile Olgun Peker görüşüyor. 
Sedat Peker Oğlum o Davut'a Dişli ilettiğim not ne oldu, halloldu mu 
Olgun Peker İki liste oluyor ya, bir kendi kurul, bir de o dediğiniz liste, o liste öbür taraftan seçilmiş. 

23 Temmuz 2004, 02.20 Sedat Peker ile eniştesi olan, Sivasspor Başkanı Mecnun Odyakmaz konuşuyor 
Peker Davut gil kazanmış 
Odyakmaz Evet 26 farkla kazandılar. 14 kişi daha dönseydi. Mehmet Abi kazanacaktı Mehmet Ali Yılmaz'dan bahsediyor . 
Peker Sen her iki tarafla da görüştün mü, yani bizim bu olayda taraf olmadığımız yönünde, ama Mehmet Abi'ye daha yakın olduğumuz yönünde. 


</TEXT>
</DOC>
