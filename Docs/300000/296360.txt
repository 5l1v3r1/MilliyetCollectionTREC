<DOC>
<DOCNO> 296360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sonyas01.html </URL>
<DATE> 2004/12/09/ </DATE>
<TIME> 02.08 </TIME>
<AUTHOR>  </AUTHOR>
<HEADLINE>
Mars için gönüllü aranıyor... 
</HEADLINE>
<TEXT>

     BBC Rus bilimadamları, sanal bir Mars yolculuğu için gönüllü arıyor. Gönüllüler arasından seçilecek altı kişi 500 gün boyunca bir kapsülde kalacak. 
     Amaç, uzun sürebilecek olası bir Mars yolculuğunda teknik donanımın dayanıklılığının test edilmesi. Aynı zamanda uzun yolculuklara uygun bir planlama yapılabilmesi. 
     Dünyayla bağlantıları kesilecek altı kişilik ekibin kapsülünde bir mutfak, bir yatak odası ve bir laboratuvar bulunacak. 
     Kapsülde ekibe yetecek kadar oksijen, geri dönüşümle kullanılacak üç ton su ve beş ton yiyecek bulunacak. 
     Mürettebat, kapsülde ayrıca gıda gereksinimini karşılamak için bazı bitkiler yetiştirecek. 
     Sanal uzay aracı Rusya'nın başkenti Moskova'daki bir tesiste olacak. 
     Gerçek yolculuğun yakın bi tarihte başlaması beklenmiyor. 
     
     6 kişi seçilecek 
     Sanal yolculuğa ise altı kişilik ekibin belirlenmesinden sonra başlanacak. 
     Rus bilimadamları şimdiye kadar iki kişiyi seçmiş durumdalar. Ekibin 2006'ye kadar oluşturulması planlanıyor. 
     Ruslar, uzayla ilgili birkaç rekoru ellerinde bulunduruyorlar. Bunlar arasında uzayda en uzun süre kalma rekoru da var. 
     Bu rekor, 1994-1995 yılları arasında MIR uzay aracında 438 gün süreyle yaşayan Rus kozmonot Valeri Polyakov'a ait. 
     Bilimadamları uzayda bu kadar uzun süre geçirilmesinin insan sağlığı üzerinde ciddi etkileri olabileceği konusunda kaygılı. 
     Bu çerçevede yolculuğun kas ve kemik yapısı ile bağışıklık sistemine etkisi de araştırılıyor. 
     Yolculuğun psiklojik etkileri de ayrı bir araştırma konusu. 
     Farklı uzay araştırmaları enstitülerinde simülasyon yönetmiyle benzer araştırmalar yapılıyor. 
     
</TEXT>
</DOC>
