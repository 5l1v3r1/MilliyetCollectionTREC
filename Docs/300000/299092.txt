<DOC>
<DOCNO> 299092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sondun26.html </URL>
<DATE> 2004/12/20/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Lübnan'da Fransız TV5'in yayını tepki için kesildi 
</HEADLINE>
<TEXT>

     Lübnan'da özel kablolu yayın şirketleri, Fransa'da yayın yasağı getirilen Hizbullah yanlısı El Manar televizyon kanalıyla dayanışma için başkent Beyrut'ta Fransız TV5 televizyonunun yayınını kesti. 
     AFP'ye açıklamalarda bulunan LTV kablolu yayın şirketi ortaklarından İhab Samir, cumartesi günü bir toplantı yapıldığını ve El Manar ile dayanışma belirtisi olarak Beyrut'ta TV5'in yayınını kesme kararı aldıklarını söyledi. 
     Diğer şirketler de, AFP'ye benzer kararlar aldıklarını doğruladı. 
     Samir, kablolu yayın yapan televizyonlar olarak aldıkları bu kararın ilk önlem olduğunu, hareketin Lübnan'ın diğer bölgelerindeki şirketlerce de izlenmesi için temaslarda bulunduklarını söyledi. 
     Fransa, Yahudi karşıtı ifadelere yer vermekle suçlanan El Manar'ın yayınlarını yasaklamıştı. 
     
</TEXT>
</DOC>
