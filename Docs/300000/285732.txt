<DOC>
<DOCNO> 285732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/soneko22.html </URL>
<DATE> 2004/11/03/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Piyasadan toplanan Vioxx ilacı kalp krizi ve ölümden sorumlu tutuluyor 
</HEADLINE>
<TEXT>

     ABD'li ilaç şirketi Merck'in piyasadan toplatılan ağrı kesici ilacı Vioxx'un binlerce kalp krizi ve ölüm vakasına yol açmış olabileceği bildirildi. 
     ABD İlaç ve Gıda İdaresi'nin FDA yaptırdığı araştırma bulguları, Vioxx'un piyasaya çıktığı 1999 yılından itibaren 27 bin 785 kalp krizi ve buna bağlı ölümlere neden olmuş olabileceğini ortaya koyuyor. 
     Merck ayrıca 4 yıl önce yaptırdığı klinik testlerde Vioxx'un kalp krizi riskini artırdığının ortaya çıkmasına rağmen bunu kamuoyundan saklaması nedeniyle FDA raporunda eleştiriliyor. FDA'nın raporunu ''gerçekçi olmamakla'' suçlayan Merck tarafından yapılan açıklamada ise ''Toplumda ilacın ne ölçüde kullanıldığını ölçmenin güvenilir bir yolu yok. Bu durumda bahsi geçen rakamlar, gerçek rakamlar olamaz'' denildi. Geçtiğimiz Eylül'de üreticisinin gönüllü olarak satışını durdurarak piyasadan geri topladığı Vioxx, yıllık 2.5 milyar dolarlık satış hacmiyle Merck'in en çok satılan ilacıydı. 
     
</TEXT>
</DOC>
