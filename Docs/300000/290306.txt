<DOC>
<DOCNO> 290306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/ekonomi/eko02.html </URL>
<DATE> 2004/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hortumu saptamak için ajan hesap önerisi 
</HEADLINE>
<TEXT>


BDDK bünyesinde kurulacak bir fon ile gizli kişilerin bankalarda müşteri gibi işlem yapması önerildi 

SALİHA ÇOLAK Ankara 

BDDK ve TMSF'nin faaliyetlerini inceleyen TBMM Araştırma Komisyonu çalışmalarını tamamlayarak raporunu Meclis Başkanlığı'na sundu. Bankacılık sırları olduğu gerekçesiyle gizli tutulmaya çalışılan raporda, bankaların tezgah altı işlerinin takip edilebilmesi için gizli bir fon Dedective Fund oluşturularak, buradan gizli kişilere bankalarda hesap açtırılması önerildi. 
İmar Bankası örneğinden de yola çıkılarak daha sağlıklı ve güvenilir bir bankacılık sistemi için oluşturmak amacıyla komisyonun gündeme taşıdığı önerilerden bazıları şöyle 
Alman hukukunda, tepede İmparatorluk Mali Mahkemesi ve alt kademede de federal mali mahkemelerin yer aldığı uzman bir yargı sistemi bulunuyor. Yargı sistemi bu şekilde ayrılabilir.Bankalar, yükümlülüklerden kaçınmak için işlemlerini yurtdışına kaydırma eğilimi gösteriyor. 2002 itibarıyla yurtdışı organizasyonların aktif büyüklüğü sektör aktiflerinin yüzde 25'ine, kullandırılan kredilerin hacmi ise sektördeki kredi toplamının yüzde 39'una erişti. Denetimi zayıflatan bu durum düzeltilmeli.Ekonomik suça da hapis 
BDDK bünyesinde kurulacak bir fonla Detective Fund gizli kişiler, bankalarda müşteri gibi işlem yapılabilmeli. Böylece hem kayıtdışı mevduat kontrolü yapılabilir, hem de tezgah altı faiz oranları, açığa repo ve Hazine bonosu satışı, müşterilerin offshore ve yurtdışına yönlendirilmesi gibi işlemler daha kolay tespit edilebilir.Ekonomik suça caydırıcı oranda ekonomik cezanın yanı sıra hapis cezası da getirilmelidir. 

</TEXT>
</DOC>
