<DOC>
<DOCNO> 250341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sontur43.html </URL>
<DATE> 2004/06/23/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
İzmir... Rottweiler köpeğin saldırısına uğrayan çocuk taburcu oldu 
</HEADLINE>
<TEXT>

     İzmir'in Yeşilyurt semtinde dün Rottweiler cinsi köpeğin, sokakta oynarken kolundan ve bacağından ısırdığı 6 yaşındaki Ramazan Dinç, hastaneden taburcu edildi. 
     Alınan bilgiye göre, Atatürk Eğitim ve Araştırma Hastanesi'ndeki tedavisinin ardından kuduz aşısı yapılarak taburcu edilen Dinç'in sağlık durumunun iyi olduğu bildirildi. 
     Arkadaşlarıyla oynayan Ramazan'ı ısırdıktan sonra yakalanan köpek, Büyükşehir Belediyesi Zabıta Müdürlüğü'ne bağlı Veteriner İşleri Müdürlüğü'nde gözetim altında tutuluyor. Kuduz olup olmadığının anlaşılması için köpeğin salyasından numune alındığı bildirildi. 
     Polis ekiplerinin, köpeğin sahibini aramayı da sürdürdüğü belirtildi. 
     Rottweiler cinsi köpek, Ramazan Dinç'e saldırıp yaralayınca, çevrede bulunanlar tarafından bir otomobile bindirildikten sonra belediye ekiplerince Veteriner İşleri Müdürlüğü'ne götürülmüştü. 
     
</TEXT>
</DOC>
