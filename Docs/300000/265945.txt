<DOC>
<DOCNO> 265945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sondun32.html </URL>
<DATE> 2004/08/24/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
İşkence davası... Yargıç, Rumsfeld'in ifade vermesi isteğini reddetti... 
</HEADLINE>
<TEXT>

     ABD Savunma Bakanı Donald Rumsfeld ve yardımcısının Iraklı tutuklulara işkence ve kötü muamele yapmaktan yargılanan Amerikan askerlerinin mahkemesinde ifade vermeleri isteği reddedildi. 
     Çavuş Javal Davis'in avukatları Almanya'da yapılan yargılama öncesi bir duruşmada, yargıçtan, Rumsfeld ve istihbarattan sorumlu savunma bakanı yardımcısı Stephen Cambone'u, Davis ve birlikte yargılandığı diğer 6 askere kadar gelen kotuma zinciri konusunda sorgulamalarına izin vermesini istediler. 
     Ancak askeri yargıç Albay James Pohl, yargılanan askerlerle Washington'da alınan herhangi bir karar arasında bağlantı göremediğini belirterek, isteği reddetti. 
     Ama yargıç, ilerde bu isteğin tekrarlanabileceğini belirtti. 
     Yargıç Pohl ayrıca, ABD hükümetine, savunma avukatlarının, ifade vermeleri durumunda müvekkilleri çavuş Davis'in beraat etmesini sağlayacağına inandıkları bazı subaylara niçin yargı bağışıklığı tanımadığını açıklaması için 17 Eylül'e kadar süre verdi. 
     Bu subaylar arasında, Ebu Garib cezaevindeki sorgulamaları yöneten 205. Askeri İstihbarat Tugayı'nın komutanı Albay Thomas M. Pappas da bulunuyor. 
     
</TEXT>
</DOC>
