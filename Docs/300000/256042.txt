<DOC>
<DOCNO> 256042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/guncel/gun90.html </URL>
<DATE> 2004/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 


Takıntılar .. 

ShockHabercilerden ve SerinDuruşçulardan gelen takıntılara devam 
Takside giderken bir çarpma tehlikesi atlatırsanız ve taksi şöförü haksız olduğu halde karşıdakine küfür ederse siz de onun tarafını tutar mısınız Daha sonra da "hayır sen haksızsın arkadaş " diyebilme cesaretini gösteremediğiniz için kendinize kızar mısınız Evin girişindeki avizenin ampulunun yanmadığını bile bile her eve girdiğinizde elektrik düğmesini açıp kapatır mısınız Asansöre tek başınıza bindiğinizde "ya halatlar koparsa, ne yaparım" diye bir an ufak bir heyecan yaşayıp ''olduğum yerde zıplarsam asansör yere çakıldığında havada kalırım ve kurtulurum'' teorisini düşünüp anlamsızca rahatlar mısınız OGS'den geçerken bilgi veren ekranda normalde "güle güle" yazan ekranda, eğer geçişinizi sağlayan aletteki krediniz bittiyse, ekranda neden "güle güle" yazmıyor diye düşünüp, makinenin size tavır yaptığı hissine kapılır mısınız Apartmandan çıkarken kapıyı açtığınızda arkadan birisi gelip sizden önce açtığınız kapıdan çıkarsa kendinizi enayi gibi hisseder misiniz Şehrin değişik yerlerinde, bulunduğunuz yerin rakımıyla evinizin rakımını karşılaştırıp, o anki konumunuzun daha aşağıda mı yoksa daha yukarıda mı olduğunu anlamaya çalışır mısınız Hatta işi daha da ileri görürüp maruz kaldığınız atmosfer basıncının farkını bulup işi daha da bi karıştırır mısınız Bir film başlarken o filmin adını ya da filmde oynadığını bildiğiniz bir oyuncuyu görene kadar "başka bir şey seyrediyorum galiba" diye teredüt eder misiniz Her apartmana girdiğinizde ışığı yaktıktan sonra kendinize bir hedef belirler ve ışık sönene kadar o hedefinizi gerçekleştirebilmek için deliler gibi uğraşır mısınız Biriyle birlikte bavul taşırken içinizden "acaba ona çok mu ağır geldi, acaba ben hiç taşımıyor muyum" gibi şeyler düşünüp, hırs yapıp yükün fazlasını taşımaya kalkışır mısınız Hatta bavulu tek başınıza taşımak istediğinizi söyleyip bu takıntınızı bir an evvel sona erdirir misiniz 

Pilavdan dönenin kaşığı kırılsın .. 
Benjamin Baldo 

Türkçe özürlü şarkıcılar Top5 

1 Ayşe Hatun Önal - Sarılmandan belli, kırcan mı belimi... 
2 Özcan Deniz - Öldürcen mi, çıldırtcan mı canım... 
3 Gülben Ergen - Ayağını yerden kescam senin... 
4 Serdar Ortaç - Amman hiç bi şiy bulma... 
5 İsmail YK - Şappur şuppur beni öp... 

Aperatif - Ana Yemek... 

Sayın misafirler... Dansöz Tanyeli, mearsiiii canım, güle güle canım... Azıcık sessiz olun sayın misafirler, şimdi semazenler çıkıp gösteri yapacaklar, olay konsantrasyon olayı, şşşşşt, kime diyoz, bak susuyorlar mı .." 
Bu anonsun "Tanyeli sessiz olun ve konsantrasyon" bölümü gerçek. Semiramis Pekkan'ın boşandığı eşinin Bodrum'da yaptırdığı 7 villanın tanıtımında yapıldı... 
Önce Tanyeli şakkada şukkada oynuyor -ki artık bunda bir gariplik yok, alıştık- ardından da "mistik bir hava yaratalım" diye semazenler çıkıyor, başlarını 23 derece eğip, 20 dakika boyunca dönüyorlar... 
Yok, yok bu "...tutmuş şeyini koparmış " ötesi bir durum. Yıllardır mezarlarda parayla dua okuyan sahte hocaları izler dururuz, bu daha çok ona benziyor... Semazenlik nedir, bir iş midir Zaman-mekan ötesine geçmek bu mudur Tüm gerçek semazenleri tenzih ediyoruz. Semahta dönmeyi, köşe dönmekle karıştıranlara ise diyecek bir şey bulamıyoruz... 

Kaynama Noktası 
"Böyle tekrar tekrar aynı soruları sorarak sınırları taşırıyorlar..." b b b b 
</TEXT>
</DOC>
