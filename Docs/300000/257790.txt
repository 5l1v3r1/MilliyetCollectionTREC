<DOC>
<DOCNO> 257790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/siyaset/siy02.html </URL>
<DATE> 2004/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'İktidar Allahlık' 
</HEADLINE>
<TEXT>


Ulaştırma Bakanı Yıldırım'ı istifaya çağıran siyasetçiler, hükümeti TCDD'de kadrolaşmayla suçladı 


Tren faciasının ardından olaydan sorumlu tutulan Ulaştırma Bakanı Binali Yıldırım ve TCDD Genel Müdürü Süleyman Karaman'a yönelik istifa baskıları çığ gibi büyüdü. Kazayı soru önergesiyle TBMM gündemine taşıyan CHP İstanbul Milletvekili Berhan Şimşek, önergede Yıldırım'a, "Facianın sorumlusu olarak, çağdaş ülkelerde örneklerini gördüğümüz şekilde istifa etmeyi düşünüyor musunuz " dedi ve delillerin incelenmesinden önce enkaz kaldırma çalışmasının yapılmasına ilişkin soru sordu. Diğer tepkiler şöyle 
MHP Genel Başkanı Devlet Bahçeli Hükümetin kazayla birlikte sergilediği acizlik milletimizin derin hafızasındaki yerini koruyacaktır. 

'Raydan çıkan hükümettir' 
ANAP Genel Başkanı Nesrin Nas "Dünyanın her yerinde olur" lakaytı içinde olan başbakan görülmemiştir. Şov uğruna büyük bir faciaya neden olan başta hükümetin ve özellikle Ulaştırma Bakanı'nın derhal istifa etmesi gerekir. 
YTP Genel Sekreteri Metin Şahin İktidar bürokratları bu faciaya "Allah'tandır" demiş. Tam Allahlık bir iktidar. 
Eski Ulaştırma Bakanlığı Müsteşarı Mete Orer Başka ülkede bakan istifa ederdi. Hiç değilse Genel Müdür istifa etmeli. 
DYP Genel Başkanı Ağar Bu zihniyet liyakatli, meseleyi bilen insanların kamu yönetiminden uzaklaştırılıp, bazı makamların eş dosta peşkeş çekilmesidir. Hükümetin yönetim anlayışı Mekece'de raydan çıktı. 


</TEXT>
</DOC>
