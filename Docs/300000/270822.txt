<DOC>
<DOCNO> 270822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/guncel/axgun01.html </URL>
<DATE> 2004/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprü yorgun düştü 
</HEADLINE>
<TEXT>


Bayındırlık Bakanlığı Müsteşarı Erbakan, 31 yıl önce inşa edilen Boğaziçi Köprüsü'nün "yorulduğunu" ve acilen bakıma alınması gerektiğini söyledi 

Önder Yılmaz 

Bayındırlık Bakanlığı Müsteşarı Sabri Erbakan, Boğaziçi Köprüsü'nün hemen bakıma alınması gerektiğini, ancak şu anda bir tehlike olmadığını söyledi. İstanbul'daki tüm köprü ve viyadüklerin depreme karşı güçlendirilmesi çalımalarının 2007'de tamamlanmış olacağını vurgulayan Erbakan, 31 yıl önce inşa edilen Boğaziçi Köprüsü'nün de yorgun düştüğünü belirtti. Erbakan, "Şu an için tehlike yok. Ters rüzg rlar nedeniyle bir süre önce zarar gördü, ama tamiri yapıldı. Hemen bakıma alınarak elden geçmesi lazım. Ancak köprüyü kısa süre kapatmamız dahi İstanbul'un felç olması anlamına geliyor. Düşünün, Avrupa'yı Asya'ya bağlayan can damarlarından birini kapatıyorsunuz. Ama işimizi şansa bırakmayacağız" dedi. 
İstanbul Boğazı'na üçüncü köprü yapılmasıyla ilgili tartışmaları da anımsatan Erbakan, "Planlar yapıldı, tartışıldı. Başbakan Erdoğan'ın onay vermesi halinde, üçüncü köprü çalışmalarına hemen başlanılabilir" diye konuştu. 

Patates tüneli olmayacak 
İstanbul - Ankara arasını 3.5 saate indirecek otoyolun 2006'da hizmete açılacağını belirten Erbakan, depremlerde zarar gören Bolu Tüneli'nde, güzerg h değiştirmek yerine güçlendirme tekniğini tercih ettiklerini söyledi. 
"Kimse tünelin patates deposu olmasını beklemesin" diyerek, ilk projeden sapma olmayacağını söyleyen Erbakan, şöyle konuştu 
"Otoyolun ve Bolu Tüneli'nin fay hattı üzerinde olduğu, güzerg hının değiştirilmesi isteniyor. Japonya'da 8 şiddetinde deprem oldu, kimsenin burnu bile kanamadı. Biz de bu otoyolda depreme dayanıklı teknoloji kullanıyoruz. Depremlerde zarar gördü denilen yerleri güçlendiriyoruz. Japonya'daki otoyollarda kullanılan dayanıklılık tekniği aynen uygulanıyor. Demiryollarındaki gibi bir tahilsizlik yaşanmayacak. Bolu Tüneli'nde çökme olmuştu. Orayı by-pass ederek yolumuza devam ettik. Çalışmaların yüzde 85'i tamamlandı." 
Erbakan, 500 milyon dolar olarak planlanan proje maliyetinin, depremler ve güçlendirme faaliyetleri nedeniyle 1 milyar dolara yükseldiğini dile getirdi. 

Bir halatı kopmuştu 

Boğaziçi Köprüsü'nün 276 halatından biri, ocak ayında 100 kilometreye bulan fırtına nedeniyle koptu. Yapımcı şirketle temasa geçilerek, taşıyıcı halatlar tek tek elden geçirildi. Mühendisler, "Korkulacak bir şey yok. Bir halatın kopması nedeniyle köprü çökecek değil. Ama bu bir ikaz. Metal yorgunluğu olabilir. Fırsattan istifade köprü elden geçirilmeli" dedi. 


</TEXT>
</DOC>
