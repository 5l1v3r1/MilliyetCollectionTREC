<DOC>
<DOCNO> 270764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sontur30.html </URL>
<DATE> 2004/09/10/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Akaryakıt tankeri kamyonete çarptı 1 ölü, 2 yaralı 
</HEADLINE>
<TEXT>

     Afyon'da bir akaryakıt tankerinin kamyonete çarpması sonucu meydana gelen kazada 1 kişi öldü, 2 kişi yaralandı. 
     AA muhabirinin edindiği bilgiye göre, Afyon'un Dinar ilçe girişindeki trafik ışıklarında duran Hüseyin Çoban yönetimindeki 03 FC 419 plakalı kamyonete, Ramazan Ata idaresindeki 06 SM 787 plakalı akaryakıt tankeri arkadan çarptı. 
     Çarpmanın etkisiyle savrulan tanker çevredeki trafik levhalarını devirerek bir işyerinin önünde durabildi. Kazada, tanker sürücüsü Ramazan Ata 25 olay yerinde öldü. Yaralanan kamyonet sürücüsü Hüseyin Çoban ile tankerde bulunan Barış Kılıç, Dinar Devlet Hastanesi'nde tedavi altına alındı. 
     Olay sonrası tankerde bulunan akaryakıtın patlama ihtimaline karşı yetkililer çevrede geniş güvenlik önlemleri aldı. Dinar Belediyesi itfaiye ekipleri de olay yerinde hazır bulunduruldu. 
     
</TEXT>
</DOC>
