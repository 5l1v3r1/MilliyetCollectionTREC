<DOC>
<DOCNO> 262003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sondun20.html </URL>
<DATE> 2004/08/10/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Ekonomi Bakanı kayboldu 
</HEADLINE>
<TEXT>

     Gürcistan'dan tekyanlı bağımsızlığını ilan eden Güney Osetya'nın Ekonomi Bakanı Ruslan Pliyev'in kayıp olduğu iddia edildi. 
     Güney Osetya Ekonomi Bakanlığı basın sözcüsü Alan Dayev, Rusya'nın İtar-Tass ajansına yaptığı açıklamada, Pliyev'in en son dün başkent Tshinvali yakınlarındaki Gürcü köyü Gupta civarında görüldüğünü ve ondan sonra kendisinden haber alınamadığını söyledi. 
     Pliyev'in otomobilinin bu sabah Liakvi nehri kenarındaki Gürcü köyü Kekli'de terkedilmiş bir şekilde bulunduğunu kaydeden Dayev, araçta kurşun izi olmadığını, Güney Osetya güvenlik güçlerinin Pliyev'i bulmak için bölgede operasyon başlattığını söyledi. 
     Dayev, yetkililerin trafik kazası ve kaçırılma olasılıkları üzerinde durduğunu sözlerine ekledi. 
     
</TEXT>
</DOC>
