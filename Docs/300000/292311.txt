<DOC>
<DOCNO> 292311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sondun22.html </URL>
<DATE> 2004/11/26/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Çıplak komandolar 'şimdilik' orduda kalıyor 
</HEADLINE>
<TEXT>

     İsrail'de, bir foto muhabiri tarafından dağda çıplak görüntülendikten sonra ordudan atıldıkları açıklanan 6 seçkin deniz komandosunun ''şimdilik'' orduda kalacakları bildirildi. 
     Donanma Komutanlığı'ndan yapılan açıklamada, durumun çok ciddi olduğu, askerlerin öncelikle disiplin cezası alacakları, son kararı Genelkurmay Başkanlığı ile Donanma Komutanlığı'nın vereceği belirtildi. 
     Hermon dağında çıplak halde hatıra fotoğrafı çektirirken Yedioth Ahronoth gazetesinin foto muhabiri tarafından gizlici görüntülenen askerlerin fotoğrafları gazetede yayınlanmış, bunun üzerine komando birliğinin komutanı askerlerin ordudan atılmalarına karar verildiğini söylemişti. 
     Bu arada, komando aileleri karara tepki göstererek, söz konusu askerlerin en iyiler olduklarını ve suç ile cezayı orantısız bulduklarını belirttiler. 

     
</TEXT>
</DOC>
