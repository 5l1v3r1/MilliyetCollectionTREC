<DOC>
<DOCNO> 254153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sonspo02.html </URL>
<DATE> 2004/07/09/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Galatasaray taraftarı Fatih Akyel'i bekliyor 
</HEADLINE>
<TEXT>

     Galatasaray taraftarları, dün Fatih Akyel’i arayarak çağrı yaptı Sen h l bizim kardeşimizsin. Evine geri dön 
     
     Kulüpler şimdilik sessiz 
     Fenerbahçe’de teknik direktör Christoph Daum’la yaşadığı sorunların ardından bir anda Galatasaray’ın transfer gündemine giren Fatih Akyel konusunda sıcak gelişmeler yaşanıyor. Her iki kulüp, transfer hakkında sessiz kalırken, olası bir anlaşma durumunda milli futbolcuya nasıl bir tepki göstereceği merak konusu olan Sarı-Kırmızılı taraftarlar, dün Fatih’in yüreğine su serpen bir hamle yaptı. 
     
     Fatih’i rahatlatan telefon 
     Sarı-Lacivertli formayı giydiği dönemde Fatih’le bazı gerginlikler yaşayan Galatasaray taraftarları, dün savunma oyuncusuna cep telefonundan ulaştı. Tribün liderlerinin başını çektiği bir grubun, Sen h l bizim kardeşimizsin. Sana burada her zaman yer var. Gönlün rahat olsun. Bizden sana karşı herhangi bir tepki olmayacakö diyerek Fatih’i rahatlatacak sözler söylediği ortaya çıktı. 
     
     Henüz hamle yapan yok 
     Fatih, taraftarlara teşekkür etmekle yetindi. Kulüpler arasında ise şu ana kadar somut bir adım atılmış değil. Bir süre beklemeyi tercih eden Cim Bom kanadı, eski futbolcularının durumunun biraz daha netleşmesini bekliyor. Fenerbahçe’de de sessiz bekleyiş hakim. Galatasaray’ın kapılarını çalmasını bekleyen Başkan Aziz Yıldırım ve ekibi, gelişmelere göre karar verme fikrinde birleşti. 
     
</TEXT>
</DOC>
