<DOC>
<DOCNO> 251127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sontur25.html </URL>
<DATE> 2004/06/26/ </DATE>
<TIME> 18.06 </TIME>
<AUTHOR>  </AUTHOR>
<HEADLINE>
Afganistan'da kaçırılan Türk Mühendisin serbest bırakıldığı bildirildi. 
</HEADLINE>
<TEXT>

     Afganistan'da 5 Mart'ta kaçırılan Türk mühendis Ali Aksoy'un, dün gece serbest bırakıldığı bildirildi. 
     Dışişleri Bakanlığı'ndan yapılan açıklamada, Kabil-Kandahar yolunun inşaatında çalışırken kaçırılan Aksoy'un, bu sabah Türkiye'nin Kabil Büyükelçiliği'ne getirildiği ve kısa sürede Türkiye'ye dönüşünün sağlanacağı belirtildi. 
     Açıklamada, Salih Aksoy'un sağlığının iyi olduğu ifade edildi ve Türk mühendisin serbest bırakılması için büyük çaba gösteren Afgan makamlarıyla yetkililerine teşekkür edildi. 
     Dışişleri Bakanlığı, Türkiye'nin tüm ilgili kuruluşları, firmaları ve görevlileriyle tarihi dostluk ilişkilerine sahip olduğu Afganistan'ın güvenlik ve istikrarıyla imar çalışmalarına katkılarını aralıksız olarak sürdüreceğini de bildirdi. 
     
</TEXT>
</DOC>
