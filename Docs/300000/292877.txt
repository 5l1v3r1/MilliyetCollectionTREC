<DOC>
<DOCNO> 292877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/son/sontur05.html </URL>
<DATE> 2004/11/28/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Ankara'da trafik kazası 4 yaralı... 
</HEADLINE>
<TEXT>

     Başkent'te meydana gelen iki ayrı trafik kazasında 4 kişi yaralandı. 
     Alınan bilgiye göre, Konya Yolu Fen Lisesi Kavşağı'nda, kent merkezine seyreden Tülin Kurur yönetimindeki 06 GJ 52 plakalı otomobil, Akpınar İlköğretim Okulu yakınlarında kontrolden çıkarak yol kenarındaki duvara çarptı. Otomobil, karşı şeride geçtikten sonra güçlükle durabildi. 
     Kazada, alkollü olduğu bildirilen sürücü Kurur ile aynı otomobildeki isimli öğrenilemeyen bir erkek şahıs yaralandı. 
     Dikmen Ahmet Haşim Caddesi'nde meydana gelen plakası ve sürücüsü tespit edilemeyen bir başka trafik kazasında ise otomobilde bulunan Murat Bağıştan ve Selim Sarman yaralandılar. 
     Hacettepe Üniversitesi Tıp Fakültesi Hastanesi ile Ankara Numune Hastanesi'nde tedavileri yapılan yaralıların hayati tehlikelerinin bulunmadığı ifade edildi. 
     
</TEXT>
</DOC>
