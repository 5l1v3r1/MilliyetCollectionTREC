<DOC>
<DOCNO> 271152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/son/sondun26.html </URL>
<DATE> 2004/09/12/ </DATE>
<TIME> 19.20 </TIME>
<AUTHOR>  </AUTHOR>
<HEADLINE>
İvanov "Moskova ve Washington, terörizm için ortak dil konuşuyor 
</HEADLINE>
<TEXT>

     Rusya Savunma Bakanı Sergey İvanov, Moskova ve Washington'ın terörizmle mücadele konusunda ortak dil konuştuklarını söyledi. 
     İvanov, NTV televizyonuna yaptığı açıklamada, geçen hafta ABD Savunma Bakanı Donald Rumsfeld ile 2 kez görüştüğünü belirterek, Amerikan yönetiminin Moskova'nın argümanlarını bazı Avrupalı yetkililerden daha iyi anladığını söyledi. 
     Sergey İvanov, bunu, Amerikalıların ve ABD ordusunun terörizm tehlikesinin ciddiyetinin daha çok farkında olmalarına bağladığını belirtti. 
     Rus Bakan, Rusya'nın güvenlik güçlerinde reform yapacağını ve militanları yakalamak için uluslararası işbirliğine başvuracağını da söyledi. 
     Rusya Devlet Başkanı Vladimir Putin, geçen haftaki açıklamasında, Rus güvenlik servislerinin ''zayıflık gösterdiğini'' söylemiş ve gerek bunların gerekse okul baskının olduğu Kuzey Osetya polisinin önemli bir değişime ihtiyacı olduğunu belirtmişti. 
     
</TEXT>
</DOC>
