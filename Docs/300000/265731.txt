<DOC>
<DOCNO> 265731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sonsiy13.html </URL>
<DATE> 2004/08/23/ </DATE>
<TIME> 18.59 </TIME>
<AUTHOR>  </AUTHOR>
<HEADLINE>
Hızlandırılmış tren soruşturması izni istemi... 
</HEADLINE>
<TEXT>

     Ulaştırma Bakanı Binali Yıldırım, Ankara Cumhuriyet Başsavcılığı'nın, hızlandırılmış tren seferlerine ilişkin TCDD Genel Müdürü Süleyman Karaman hakkında soruşturma izni istemesiyle ilgili olarak, ''Biz yaptıklarımızdan eminiz. Konunun tam olarak ortaya çıkmasıyla ilgili olarak da yargıya yardımcı olacağız. Gerekli iznin verilmesi konusunda herhangi bir tereddüt göstermeyeceğiz'' dedi. 
     Yıldırım, AA muhabirinin ''Soruşturma müzekkeresi geldiğinde nasıl bir tavır sergileyeceksiniz '' şeklindeki sorusuna şu karşılığı verdi 
     ''Konuyla ilgili kendi bakanlığımız Teftiş Kurulu'nda da zaten bir inceleme başlatmıştık. Biz yaptıklarımızdan eminiz. Konunun tam olarak ortaya çıkmasıyla ilgili olarak da yargıya yardımcı olacağız. Gerekli iznin verilmesi konusunda herhangi bir tereddüt göstermeyeceğiz'' Sakarya'da meydana gelen hızlandırılmış tren kazasının ardından yapılan suç duyurularını birleştiren Başsavcılık, TCDD Genel Müdürü Süleyman Karaman hakkında soruşturma yapmak için Cumhuriyet Savcısı Abbas Özden'i görevlendirmiş ve Karaman ilgili olarak Ulaştırma Bakanlığı'ndan soruşturma izni istemişti. 
     
</TEXT>
</DOC>
