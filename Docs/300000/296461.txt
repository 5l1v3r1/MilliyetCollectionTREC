<DOC>
<DOCNO> 296461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/yasam/axyas02.html </URL>
<DATE> 2004/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahneye atlayıp kurşun yağdırdı 
</HEADLINE>
<TEXT>


Ohio'da 'heavy metal' müzik yapılan bir kulüpte sahneye fırlayan saldırgan, gitarist ve 4 kişiyi vurdu 

DIŞ HABERLER SERVİSİ 

Saldırganı da polis vurdu 
ABD'nin Ohio eyaletine bağlı Columbus kentinde önceki akşam, 'Damageplan' adlı heavy metal müzik yapan bir grubun konseri sırasında sahneye çıkan Nathan Gale isimli seyirci, önce grup üyelerine, daha sonra da seyircilere kurşun yağdırdı. Polis, saldırıda grubun gitaristi 'Dimebag' Darrel Abbott'la birlikte 5 kişinin öldüğünü, 2 kişinin yaralandığını açıkladı. Gale ise polis tarafından vurularak öldürüldü. 

Asıl hedef, gitarist Abbott'tı 
GÖRGÜ tanıkları, konserin hemen başında sahneye fırlayan Gale'nin, grup üyelerine küfrettikten sonra Abbott'a 5-6 el ateş ettiğini, daha sonra bir güvenlik görevlisini vurduğunu söyledi. Columbus Polis Teşkilatı Sözcüsü Sherry Mercurio, olay anında kulüpte bulunan polis memurunun saldırganı vurmasıyla olayın daha da kötüye gitmesinin engellendiğini belirtti. 


</TEXT>
</DOC>
