<DOC>
<DOCNO> 289340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sontur44.html </URL>
<DATE> 2004/11/16/ </DATE>
<TIME> 17.39 </TIME>
<AUTHOR>  </AUTHOR>
<HEADLINE>
Bayram tatiline gidenlerin dönüş çilesi başladı... 
</HEADLINE>
<TEXT>

     Ramazan Bayramı tatilinden dönen vatandaşlar, E-80 otoyolunun Abant ve Çaydurt gişelerinde uzun araç konvoyları oluşturdular. 
     Bayram tatilinin son gününde dönüş yolculuğunun başlaması nedeniyle D-100 karayolunun ve E-80 otobanının Bolu kesiminde yoğun bayram trafiği yaşanıyor. 
     Kuyrukta bekleyen vatandaşlar, her tatil döneminde gişelerde araç konvoyları oluştuğunu hatırlatarak, ''Bugün etkili olan yağmur, trafiği olumsuz etkiledi. Gişelerde görev yapan personelin çabaları yetersiz kaldı. Karayolları ekipleri bu bayram üzerine düşeni yetince yapmışlar'' dediler. 
     Öte yandan, Bolu il sınırından itibaren sürücüler, karayollarına ait ışıklı yol levhalarındaki, ''Dikkat Gişelerde Araç Yoğunluğu Var'' mesajıyla uyarılıyor. 
     Bolu Bölge Trafik ekipleri de sürücüleri aşırı hız ve yakın takip yapmamaları konusunda megafonla uyarıyor. 
     
</TEXT>
</DOC>
