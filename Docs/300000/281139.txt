<DOC>
<DOCNO> 281139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/yazar/akyol.html </URL>
<DATE> 2004/10/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Türk dünyasında din yenileşme 
</HEADLINE>
<TEXT>


GÜNÜMÜZE de ışık tutacak çok değerli bir eser Dr. İbrahim Maraş'ın "Türk Dünyasında Din Yenileşme" adlı fevkalade değerli araştırması. Ötüken Yay., www.otuken.com.tr 
Bugün "İslamın yeniden yorumlanması" dediğimiz konu... 
"Ceditçilik" yenilikçilik denilen bu muazzam tartışmayı Kazan Türkleri başlattı. Çünkü 17. yüzyıldan sonra Rusya ile Orta Asya arasında ticaret yaparak bir orta sınıf geliştirebilmişlerdi. Bu bir... 
İkincisi, Rus kültürü vasıtasıyla, Batı kültürü ve bilimiyle en erken temasa geçen Müslüman toplum, Kazan Türkleriydi. 
Ve bu iki sosyolojik sebeple "kadın hakları, eşitlik, özgürlük, vahiy ile akıl ilişkisi" gibi sorunlar onların gündemine 19. yüzyılda girmiştir. Bizde Namık Kemal'ler, Ali Suavi'ler... 
Dr. Maraş, eserinde bu "Ceditçilik" akımının "dini yenileşme" yönünü inceliyor. 

CEDİTÇİLİK, güçlü ve modernleşen Rus kültürüne karşı, milliyetçi yani Türk ve Tatar kimliğini savunan aynı zamanda modernist İslamcı yani İslamı yeniden yorumlayan bir uyanış hareketi... Karşısında da "Kadimciler" denilen mutaassıp gelenekçiler var. Sf. 17 - 133 
Ceditçi lim ve düşünürlerin öncüleri Şehabettin Mercani, Abdunnasır Kursavi, Rızaeddin Fahreddin, Abdurreşid İbrahim ve Musa Carullah gibi medrese kökenli 'modern' ilim ve düşünce adamlarıdır. 
Mehmet Akif, Safahat'ın "Süleymaniye Kürsüsünde" adlı bölümünde, Kazanlı Abdurreşid İbrahim'i konuşturur. Ceditçilerin Tatar Türkçesiyle basılmış eserleri Türkiye'de de okunmuş, büyük tartışmalar yaratmıştır. 
Dr. Maraş kitabında doyurucu bir tarihçe verdikten sonra, tartışılan konuları inceliyor. Bunlardan biri, "akıl vahiy ilişkisi İlim ve dinin uzlaştırılması" konusudur. Sf. 117 
Felsefeyi 'tekfir' eden, yani dinin ink rı olarak gösteren Gazali'yi, Razi'yi ve özellikle de İmam Eş'ari tarafından kurulmuş olan 'dogmatik kelam' sistemini şiddetle eleştiriyorlar, akla daha çok önem veren İmam Maturidi'yi savunarak modern ilimlere yönelik yeni bir yorum getiriyorlar. Sf. 144, vd 
Amaç, "mevcut taassubu kırmak... tekfir ve tadlilin önüne geçerek terakkiye, ıslaha yol açmaktır." Sf. 153 

CEDİTÇİ limlerin gündeme getirdikleri başka bir konu, "ilahi rahmetin umumiliği", yani Allah'ın rahmetinin bu dünyada ve ahirette sadece Müslümanlara değil, bütün insanlara yönelik olduğu... Sf. 154 - 167 
Ve kadınların hukuki ve sosyal statüsü, kadın eşitliği... "İslamın kadınlara verdiği hak ve hürriyetler, fıkıhçılar tarafından onların elinden alınmıştır." Sf. 248, vd 
Ceditçilerin en başarılı olduğu alan, "usul - i cedit" denilen modern eğitim metodu... Sf. 277, vd 
Ve 1906 yılında dünyada ilk Türkçe hutbeyi Kazan'da Ceditçiler okuyor Sf. 224 
Ve Rus polisi mutaassıp "Kadimciler"e dokunmuyor ama modernist İslamcı Ceditçilere adeta kan kusturuyor. Sf. 279 
'Cedit' felsefesini büyük lim Musa Carullah İslami açıdan şöyle özetliyor 
"Büyük müçtehitlere uymak, onları taklitle değil, onların sözlerine aykırı da olsa, onlar gibi içtihat etmekle olur." Sf. 203 



</TEXT>
</DOC>
