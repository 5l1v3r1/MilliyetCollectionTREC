<DOC>
<DOCNO> 276369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/guncel/gun12.html </URL>
<DATE> 2004/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'yi işkenceden Türkiye vazgeçirir 
</HEADLINE>
<TEXT>



Merkezi ABD'de bulunan İşkence Mağdurları Merkezi'nin Genel Müdürü Douglas Johnson, ABD' nin işkenceden vazgeçmesine Türkiye'nin katkıda bulunmasını umduğunu söyledi. 
Ankara'daki uluslararası sempozyuma katılmak için Türkiye'de bulunan Johnson, "İnsan hakları alanında Türkiye'de muazzam ilerleme kaydedilmesinde AB üyeliği ihtimalinin katkısı büyük" dedi. 10 yıldır Türkiye'ye geldiğini ve işkence mağdurlarını temsil ettiğini kaydeden Johnson, "Birçok hükümet vaatlerde bulundu ama hiçbir adım atmadı" diye konuştu. 

'Umarım roller değişir' 
İşkencenin korku yüzünden hoşgörüldüğünü söyleyen Johnson, şöyle devam etti 
"ABD hükümetine yıllarca Türkiye'deki işkence konusunda danışmanlık yaptım. Umarım roller değişir. İşkence alanında olumlu gelişmeler sağlayan Türk hükümeti'nin bizim hükümetin ve halkımızın işkenceden vazgeçmesine katkısı olur." 


</TEXT>
</DOC>
