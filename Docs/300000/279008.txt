<DOC>
<DOCNO> 279008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/spor/spo05.html </URL>
<DATE> 2004/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Schumi fırtınası 
</HEADLINE>
<TEXT>



Suzuka pistinde esti 
JAPONYA'DA havadaki fırtına dindi, pistte Michael Schumacher fırtınası esti. Hava koşulları nedeniyle Formula 1 tarihinde ilk kez sıralama turları yarış sabahına ertelenen Japonya Grand Prix'sini, Ferrari'nin ünlü sürücüsü Michael Schumacher kazandı. Bu sezon şampiyonluğunu çok önce ilan eden Alman pilot, pole pozisyonda başladığı yarışta kariyerindeki 83., bu yılki 13. ve Suzuka Pisti'ndeki altıncı zaferine ulaştı. Williams BMW'den Ralf Schumacher 2., BAR takımından Jenson Button da 3. sırayı aldı. F1'de sezonun son yarışı 24 Ekim'de Brezilya'da yapılacak. 

PİLOTLAR KLASMANI 1. Michael Schumacher Ferrari 146 puan 2. Rubens Barrichello Ferrari 108 puan 3. Jenson Button BAR 85 puan 4. Fernando Alonso Renault 54 puan 5. Juan Pablo Montoya Williams 48 puan 6. Jarno Trulli Renault 46 puan 7. Kimi Raikkonen McLaren 37 puan 8. Takuma Sato BAR 31 puan 

MARKALAR KLASMANI 1. Ferrari 254 puan 2. BAR 116 puan 3. Renault 100 puan 4. Williams 74 puan 5. McLaren 61 puan 6. Sauber 33 puan 7. Jaguar 10 puan 8. Toyota 9 puan 

</TEXT>
</DOC>
