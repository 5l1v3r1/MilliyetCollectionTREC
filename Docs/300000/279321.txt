<DOC>
<DOCNO> 279321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/yasam/yas01.html </URL>
<DATE> 2004/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk sürücü dehşet saçtı 
</HEADLINE>
<TEXT>


16 yaşındaki ehliyetsiz sürücü B.A.'nın kullandığı araç, kontrolden çıkıp takla atarak kaldırımda oynayan çocuklara çarptı. 3 çocuk öldü... 

MUSTAFA KURTARAN İstanbul 

İstanbul'da 16 yaşındaki ehliyetsiz B.A.'nın kullandığı otomobil, takla atarak kaldırımda oynayan çocuklara çarptı. 3 çocuk öldü, 3 çocuk da yaralandı. 
Küçükçekmece Başakşehir Polis Merkezi önünde dün akşam meydana gelen kazada, arkadaşlarıyla beraber 34 BG 2574 plakalı otomobille gezintiye çıkan B.A.'nın direksiyon hakimiyetini kaybetmesi sonucu otomobil takla atarak, kaldırımda oynayan bir grup çocuğa çarptı. Vatandaşlar otomobilin çarptığı çocuklardan 9 yaşındaki Erol Işık'ı İstanbul Hospital'a, Emre Yeter 11 ve İsa Sözübir'i de 11 Başakşehir Tıp Merkezi'ne kaldırdı. Ancak 3 çocuk da tüm müdahalelere rağmen kurtarılamadı. Olayda, Zeytinburnu Belediye Başkan Yardımcısı Fazlı Korkut'un oğlu Harun ile Mustafa Temel ve Resul Temel adlı kardeşler de hafif şekilde yaralandı. Mustafa Temel adlı çocuk ise, otomobilin üzerlerine doğru geldiğini fark ederek, son anda bahçe duvarının arkasına atlayarak kurtuldu. 

Daha iyi kullanıyormuş 
Kazanın ardından gözaltına alınan B.A., Başakşehir Polis Merkezi'ne götürüldü. B.A.'nın kaza yaptığı Renault Megane marka otomobilin de İstanbul Ticaret Odası Encümen Üyesi Gürsel Ulukır'a ait olduğu öne sürüldü. Ulukır'ın oğlu Yasir Ulukır'ın babasına ait otomobili "daha iyi kullandığı" için arkadaşı B.A.'ya verdiği iddia edildi. 


</TEXT>
</DOC>
