<DOC>
<DOCNO> 278536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sonyas08.html </URL>
<DATE> 2004/10/08/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Emsal kararlar kitaplaştırıldı... 
</HEADLINE>
<TEXT>

     Yargıtay Ceza Genel Kurulu'nun son 4 yılda verdiği emsal kararlar bir kitapta toplandı. 
     Adalet Yayınevi'nden çıkan kitabı, yayına Yargıtay Birinci Başkanvekili ve Ceza Genel Kurulu Başkanı Mater Kaban ve Ceza Genel Kurulu Tetkik Hakimleri Halim Aşaner, Özcan Güven ve Gürsel Yalvaç hazırladı. 
     Kitapta, Yargıtay Ceza Genel Kurulu'nun Eylül 2001- Temmuz 2004 tarihleri arasında verdiği ve ceza hukuku açısından emsal niteliği taşıyan 493 karar bulunuyor. 
     Kaban, kitabın önsözünde, kararların alındığı toplantılara katılan başkan ve üyelerin hukuksal görüş ve düşüncelerinden ortaya çıkan kitabın genç meslektaşlarına yararlı bir kaynak oluşturması, uygulamada birlik sağlanması ve öğretide irdelenmesi dileğinde bulundu. 
     Yargıtay Ceza Genel Kurulu'nun Eylül 1996- Temmuz 2001 tarihleri arasında verdiği örnek nitelikteki kararları da daha önce yayınlanmıştı. 
     
</TEXT>
</DOC>
