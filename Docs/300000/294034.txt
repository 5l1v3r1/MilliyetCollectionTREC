<DOC>
<DOCNO> 294034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/yasam/yas03.html </URL>
<DATE> 2004/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniformalı bakan isyanı 
</HEADLINE>
<TEXT>


Norveç'in kadın Milli Savunma Bakanı, Afganistan ziyaretinde üniforma giyince, askerler isyan etti Bu kabul edilemez Üniformayı taşıyacak yeterliliğe sahip değil 

MİTHAT DOĞAN Oslo DHA 

Afganistan'daki askeri birlikleri ziyareti sırasında üniforma giyen Norveç'in Milli Savunma Bakanı Kristin Krohn Devold'un başı belaya girdi. Geçen ay gerçekleşen ziyarette yaşanan olaya, Norveçli subaylar tepki gösterdi. Erbaş ve Subaylar Birliği Befalets Fellesorganisasjon - BFO Yöneticisi Jimmy Bjerkansmo, "Üniforma içinde askeri lider gibi davranması kabul edilemez bir davranıştır. Onun askeri emir yetkisi yoktur" diye konuştu. Bjerkansmo'ya Norveç Subaylar Federasyonu Norges Offisersforbunds - NOF da destek verdi. Bjerkansmo, Devold hakkındaki görüşlerini, şöyle bitirdi "Askeri üniformayı taşımak için onur ve şeref gereklidir. Bakan, üniformayı şerefle taşıyacak yeterliliğe sahip değil." 




</TEXT>
</DOC>
