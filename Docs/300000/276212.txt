<DOC>
<DOCNO> 276212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/soneko28.html </URL>
<DATE> 2004/09/30/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Memurlara zam, enflasyonun biraz üzerinde olacak 
</HEADLINE>
<TEXT>

     Devlet Bakanı Mehmet Ali Şahin, 2005 yılı için memurlara verilecek zammın enflasyonun biraz üzerinde olacağını bildirdi. 
     Bakan Şahin, Dünya Türk İşadamları 5'inci Kurultay'ında memur zamlarına ilişkin soruları yanıtladı. Şahin, Maliye Bakanlığı bürokratlarıyla görüştüklerini ve memurlara yapılacak zam için bütçeden ne kadar ayrılacağı konusunda çalışma yaptıklarını kaydetti. 
     Memurlara vermeyi düşündükleri zammın enflasyonun altında olmayacağını vurgulayan Şahin, "Enflasyonun biraz üzerinde olacak. Eğer fazla zam verirsek başka kalemlerden kesinti yaparak vermek zorunda kalırız" dedi. Şahin, memurların özlük haklarıyla ilgili sorunun yönetmelik bağlamında çözeceklerini bu konuda mutabakat metninin oluşturulduğunu ifade etti. Şahin, memurlarla yapılan toplu görüşmelerin bugün son günü olduğunu anımsatırken, "Umarım bir anlaşmaya varırız. Anlaşmaya varırsak bugün açıklarız. 
     Daha önce mutabakat metni hiç imzalanamadı, biz imzalama arzusundayız" diye konuştu. 
     Bakan Şahin, memur konfederasyonlarının Başbakan Erdoğan'la görüşme taleplerini de da bugün Başbakan Erdoğan'a ileteceğini bildirdi. 
     
</TEXT>
</DOC>
