<DOC>
<DOCNO> 281862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/soneko42.html </URL>
<DATE> 2004/10/20/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Eylül'de konsolide borç stoku 4.8 katrilyon lira arttı... 
</HEADLINE>
<TEXT>

     Konsolide bütçe toplam borç stoku, Eylül ayında, 2004 Ağustos sonuna göre 4,8 katrilyon lira tutarında artış göstererek 314.7 katrilyon liraya ulaştı. 
     Eylül 2004 ay sonuna ait aylık konsolide bütçe iç ve dış borç istatistikleri geçici verilerine göre, Eylül aynında iç borç stoku, Ağustos ayına göre 3.3 katrilyon lira artarak 217.6 katrilyon lira oldu. 
     Toplam stokun 176.9 katrilyon lira tutarındaki kısmı Türk Lirası TL cinsinden, 127 katrilyon TL tutarındaki kısmı döviz cinsinden ve geriye kalan 10.8 katrilyon TL tutarındaki kısmı ise dövize endeksli borçlardan oluştu. 2004 Eylül ayı içinde iç borç stokunda 3.3 katrilyon lira ve dış borç stokunda ise 1.5 katrilyon lira artış gerçekleşti. 
     Konsolide bütçe toplam borç stoku ABD Doları cinsinden ifade edildiğinde ise 2004 Eylül sonu itibariyle bir önceki ay sonuna göre 3.1 milyar dolar artarak 210.1 milyar ABD Doları'na ulaştı. Bu artışın bileşenlerine bakıldığında, Eylül ayı içinde iç borç stokunda 2,1 milyar ABD Doları ve dış borç stokunda ise 974.6 milyon ABD Doları tutarında artış gerçekleşti. 2004 Eylül sonu itibariyle toplam borç stoku içinde en büyük payı, yüzde 43 ile iç piyasaya ve yüzde 26 ile kamu kesimine olan borçlar oluşurken, dış borçların ağırlığı ise yüzde 31 olarak gerçekleşti. 
     
     KONSOLİDE BÜTÇE İÇ BORÇ STOKUNDAKİ GELİŞMELER 
     2004 yılı Eylül ayı sonu iç borç stoku, 2004 yılı Ağustos ayı sonuna göre, 3.3 katrilyon lira artış göstererek 217.6 katrilyon lira olarak gerçekleşti. Ağustos ayı içinde yapılan toplam 11 katrilyon lira ana para ödemesine karşılık gerçekleştirilen 13.3 katrilyon lira tutarında borçlanma ve ilgili dönemde oluşan net 1 katrilyon lira tutarındaki kur artışı ile birlikte iç borç stoku net 3.3 katrilyon lira arttı. 
     Eylül ayı içinde nakit imkanı sağlayan senetlere ilişkin net 2.3 katrilyon lira borçlanma gerçekleştirilirken, söz konusu dönemde, döviz cinsi ve dövize endeksli nakit imkanı sağlayan senetlerin kur farklarından oluşan net 965.4 trilyon lira tutarında artış ile birlikte nakit imkanı sağlayan senetlere ait borç stoku net 3.2 katrilyon lira arttı. 
     Özel tertip senetlere ilişkin net 4.7 trilyon lira ödeme gerçekleştirilirken, döviz cinsi ve dövize endeksli özel tertip senetlerin kur farklarından kaynaklanan net 64.4 trilyon lira kur artışı ile özel tertip senetlere ait borç stokundaki toplam artış net 59.7 trilyon lira oldu. 
     ABD Doları cinsinden ifade edildiğinde, 2004 Ağustos-Eylül dönemi içinde iç borç stokunda net 2.1 milyar ABD Doları tutarında artış gerçekleşirken, 48.2 milyon ABD Doları tutarında kur hareketlerinden kaynaklanan azalış ile birlikte iç borç stoku toplam 2.1 milyar ABD Doları tutarında arttı. 
     
     KONSOLİDE BÜTÇE DIŞ BORÇ STOKUNDAKİ GELİŞMELER 
     2004 Eylül sonu dış borç stoku, 2004 Ağustos sonuna göre 974.6 milyon ABD Doları tutarında artış göstererek 64.8 milyar ABD Doları tutarında gerçekleşti. Dönem içinde yaklaşık 918.4 milyon ABD Doları tutarında dış borç kullanımı ve 273 milyon ABD Doları tutarında dış borç ana para ödemesi gerçekleşti. Sonuç olarak dönem içinde 645.4 milyon ABD Doları tutarında net kullanım yapıldı. Eylül ayı içinde ABD Doları cinsinden ifade edilen dış borç stokunda kur hareketlerinden kaynaklanan 329.2 milyon dolar tutarında artış oldu. 
     
</TEXT>
</DOC>
