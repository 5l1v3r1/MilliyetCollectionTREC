<DOC>
<DOCNO> 296919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/guncel/axgun01.html </URL>
<DATE> 2004/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Efsanenin çöküşü 
</HEADLINE>
<TEXT>


Adlarına anıtlar dikilen, törenler yapılan "Çanakkale Savaşı'nın tıbbiyeli şehitleri"nin, bir "şehir efsanesi" olduğu araştırmayla saptandı 

Önay Yılmaz 

İstanbul Üniversitesi Cerrahpaşa Tıp Fakültesi Nöroşirurji Ana Bilim Dalı Başkanı Prof. Dr. Cengiz Kuday'ın ortaya attığı, eski İstanbul Üniversitesi Rektörü Prof. Dr. Kemal Alemdaroğlu'nun da desteklediği, adlarına Çanakkale ve İstanbul'da anıtlar dikilen, yaklaşık 3 yıldır törenlerle anılan "Çanakkaleli Şehit Tıbbiyeliler" öyküsünün tarihi gerçeklere uymadığı belirlendi. 

1921'de mezun var 
Öyküyü ortaya atan Kuday, karşıt görüşleri dikkate alarak Dr. Fatma Özlen'den konuyu araştırmasını istedi. Özlen, Genelkurmay, Başbakanlık, İstanbul Üniversitesi, Milli Savunma Bakanlığı, Osmanlı arşivleri gibi kaynaklardan yaptığı araştırmalar sonucu, şehit düşen Darülfünun Askeri ve Sivil Tıbbiye öğrencileri hakkında herhangi bir kayda ulaşamadı. Darülfünun'un, iddia edildiği gibi 1921'de değil, 1915'te mezun vermediği anlaşıldı. 

Kapışamadılar 
Özlen, şu sonuçlara ulaştı "Çanakkale cephesinde ölen hekim subay sayısı 9. 'Şehiden' ibaresi, 2 kişi için kullanıldı. 'Tıbbiyeli öğrenci' kaydı yok." 
Çanakkale Savaşı filmlerine tarih danışmanlığı yapan gazeteci Yetkin İşcen de Kuday'a yanlış bilgi verildiğini belirtti ve, "Tıbbiye, 1921'de mezun verdi. Örneğin, Fahrettin Kerim Gökay da 1921 mezunlarından. Sadece seferberlik nedeniyle 1915'te mezuniyetleri askıya almışlar. İstanbul Üniversitesi ile Haydarpaşa Numune Hastanesi şehitlerin kendi talebeleri olduğunu savundu. Anma töreni şerefi İstanbul Üniversitesi'ne nasip olurken, Haydarpaşa Numune de anıt sayesinde değerli bir hazine arazisi kazandı." Yetkin İşcen, "Hatta Çanakkale'de 19 Mayıs 1915'teki büyük saldırının tarihini, 19 Mayıs 1919'la karışmasın diye 18'e aldılar" iddiasında bulundu. 

İşte yalanlanan tıbbiye efsanesi 

Tıbbiyeli şehitler için anıt yapılmış, törenler düzenlenmişti üstte ve altta . Yalanlanan hik ye şöyleydi Çanakkale Savaşları'nda en büyük kaybı verdiğimiz 19 Mayıs 1915'taki şehitlerin önemli kısmı Darülfünun'dandı. O gün Darülfünunluların bulunduğu 2. Tümen'den 10 bin asker şehit düştü. Öğrencilerin hiçbiri okula dönemeyince Tıbbiye, 1921'de mezun veremedi. 


</TEXT>
</DOC>
