<DOC>
<DOCNO> 281469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sondun12.html </URL>
<DATE> 2004/10/19/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Almanya'da kritik zirve Gül, Merkel ile görüştü 
</HEADLINE>
<TEXT>

     Almanya'nın başkenti Berlin'de bulunan Dışişleri Bakanı ve Başbakan Yardımcısı Abdullah Gül, bu sabah Alman Hıristiyan Demokrat Birlik Partisi CDU Genel Başkanı Angela Merkel ve Hıristiyan Sosyal Birlik Partisi CSU Federal Meclis Grubu Başkanı Michael Glos ile görüştü. 
     Merkel, Hilton otelinde yaklaşık 45 dakika süren görüşmeden sonra yaptığı açıklamada, ''Bakan Gül ile dostça bir görüşme yaptık. Görüşmede Türkiye ile yapılması olası müzakerelerde bizim imtiyazlı ortaklık önerimizin de dikkate alınmasını kendisinden istedik. Biz bunu daha iyi bir çözüm yolu olarak görüyoruz'' dedi. 
     Glos da ''Bakan Gül'e Türkiye'nin AB üyeliğine karşı çıkan herkesin Türkiye'ye düşman olmadığını açıkladık. Biz imtiyazlı ortaklığı daha iyi bir çözüm olarak görüyoruz'' diye konuştu. 
     Bakan Gül, daha sonra Federal Meclis Dışilişkiler Komisyonu Başkanı olan eski Savunma Bakanı Völker Ruhe ile bir araya geldi. 

     
</TEXT>
</DOC>
