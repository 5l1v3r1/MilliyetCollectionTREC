<DOC>
<DOCNO> 250360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sontur62.html </URL>
<DATE> 2004/06/23/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Irak'tan Türkiye'ye giriş yapan tankerde çok sayıda silah ele geçirildi 
</HEADLINE>
<TEXT>

     Şırnak'ın Silopi İlçesi'ndeki Habur Sınır Kapısı'nda, Irak'tan Türkiye'ye giriş yapan bir tankerde çok sayıda silah, el bombası, mayın, mermi ve patlayıcı madde ele geçirildi. 
     Şırnak Vali Yardımcısı ve Habur Mülki İdare Amiri Resul Çelik, yaptıkları çalışmalar sonucunda Türkiye'ye çok sayıda silah sokulacağı yönünde istihbarat aldıklarını söyledi. 
     Irak'tan gelen ve Habur Sınır Kapısı'nda yurda giriş yapan Sinan T. 28 yönetimindeki 63 PD 569 plakalı tankerde arama yaptıklarını ifade eden Çelik, şöyle dedi 
     ''Tankerde yapılan aramada 20 adet Kalaşnikof tüfek, 4 adet kanas, 3 adet biksi, 1 adet G-3 piyade tüfeği, 4 adet kanasa ait dürbün ile çok sayıda el bombası, mayın, patlayıcı madde ile M-16 ve G-3 silahlarına ait mermi ele geçirildi.'' Çelik, tanker sürücüsünün gözaltına alındığını, soruşturmanın sürdürüldüğünü bildirdi. 
     
</TEXT>
</DOC>
