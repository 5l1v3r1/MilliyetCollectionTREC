<DOC>
<DOCNO> 291202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sontur19.html </URL>
<DATE> 2004/11/22/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Yağmur, Gaziantep'i susuz bıraktı... 
</HEADLINE>
<TEXT>

     Kartalkaya Barajı'ndaki kirlenme nedeniyle Gaziantep'e bu sabahtan itibaren içme suyu verilemiyor. 
     Gaziantep Su ve Kanalizasyon İdaresi'nden GASKİ yapılan yazılı açıklamada, şiddetli yağışlar sonrasında kentin içme suyu gereksiniminin karşılandığı Kahramanmaraş'ın Pazarcık İlçesi'ndeki Kartalkaya Barajı'nın kirlendiği belirtildi. 
     Barajdan kente çamurlu su gelmesi üzerine kesinti uygulamaya başlandığı belirtilen açıklamada, şöyle denildi 
     ''Gelen çamurlu su, pompalarda ve isale hattında tıkanıklığa sebep oluyor. Barajdaki çamurlu suyun tahliyesi ve kente gelen suyun arıtılması için başlatılan çalışmalar, geceden bu yana devam ediyor. Sağanak yağışın neden olduğu olumsuzluklar giderildiğinde kente yeniden içme suyu verilmeye başlanacak.'' 
     
</TEXT>
</DOC>
