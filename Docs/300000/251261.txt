<DOC>
<DOCNO> 251261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/son/sonspo09.html </URL>
<DATE> 2004/06/27/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Galatasaray, yurtdışı kampı için yarın Hollanda'ya gidecek... 
</HEADLINE>
<TEXT>

     Galatasaray, yeni sezon hazırlıklarını, bugün yaptığı antrenmanla sürdürdü. 
     Teknik direktör Gheorghe Hagi yönetiminde Florya Metin Oktay Tesisleri'nde basına kapalı olarak gerçekleştirilen antrenmanda, futbolcuların kondisyon çalışması yaptığı bildirildi. 
     Sakatlığı bulunan Ayhan'ın takımdan ayrı çalıştığı, Mülayim'in ise tedavisinin sürdürüldüğü kaydedildi. 
     
     YARIN HOLLANDA'YA GİDİYORLAR 
     Galatasaray, 1 hafta İstanbul'da yaptığı çalışmaların ardından yeni sezon hazırlık kampı için yarın Hollanda'ya gidecek. 
     Sarı-kırmızılılarda, 19 Yaşaltı A Genç Milli Takım kadrosunda yer alan Cafer Can'ın dışında kadrodaki tüm futbolcuların Hollanda'ya götürüleceği bildirildi. 
     Hollanda'da 15 Temmuz'a dek kamp yapacak olan Galatasaray, bu süre içinde 4 hazırlık maçı oynayacak. 
     
</TEXT>
</DOC>
