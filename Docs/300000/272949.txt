<DOC>
<DOCNO> 272949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/son/sonspo29.html </URL>
<DATE> 2004/09/18/ </DATE>
<TIME> 21.08 </TIME>
<AUTHOR>  </AUTHOR>
<HEADLINE>
FENERBAHÇE 3 - MALATYASPOR 1 
</HEADLINE>
<TEXT>

     Süper Lig'de Fenerbahçe, evinde oynadığı Malatyaspor karşısında maçın başında yenik duruma düşmesine rağmen Nobre 2 ve Deniz'in golleriyle haftayı 3 puanla kapadı 3-1. Malatyaspor'u karşılaşmanın hemen başında öne geçiren gol ise Osterc'den geldi. 
     İki takımın da sık sık birbirinin kalesine geldiği ve çok heyecanlı geçen maçta, kaleciler Rüştü ve Fevzi yıldızlaştı. 
     Birinci Süper Futbol Ligi'nde yapılan maçta Fenerbahçe, Malatyaspor'u 3-1 yendi. 
     
     İLK YARI 

     7. dakikada Eren'in soldan ortasında altı pas içinde topla buluşan Osterc yerden bir vuruşla meşin yuvarlağı ağlara göndererek, takımını deplasmanda 1-0 öne geçirdi. 
     17. dakikada Ümit'in sağdan ortasında, ceza alanı içindeki Nobre'nin vuruşunda savunmadan döndü. Malatyaspor savunması daha sonra topu uzaklaştırdı. 
     18. dakikada Tuncay ceza alanına girerken yerden vurdu. Kaleci Fevzi, topu ilk hamlede elinden sektirdi. Alex araya girerken, Fevzi son anda topu kornere çelerek, tehlikeyi uzaklaştırdı. 
     24. dakikada sağdan ceza alanına giren Murat, topu altıpas içindeki Yunus'un önüne bıraktı. Yunus'un kaleye parelel giden vuruşunda, arka direk dibindeki Ümit, topu kornere attı. 
     25. dakikada Alex'in soldan kullandığı korner atışında ceza alanında topa iyi yükselen Luciano'nun sert kafa vuruşunda, meşin yuvarlak kaleci Fevzi'den döndü. Ceza alanı içinde oluşan karambolde savunma topu uzaklaştırarak tehlikeyi önledi. 
     28. dakikada M'Bayo'nun sağdan ortasında savunmadan seken topu ceza alanı içinde önünde bulan Osterc'in vuruşunda, kaleci Rüştü son anda uzanarak, meşin yuvarlağı tokatladı. Daha sonra topu savunma uzaklaştırdı. 
     30. dakikada Ümit'in sağdan ortasında ceza alanı içinde müsait durumda topla buluşan Alex'in kafa vuruşunda, meşin yuvarlak üstten auta gitti. 
     32. dakikada sağdan Ümit'in ortasında ceza alanı içinde Van Hooijdonk'un kafa vuruşunda savunmaya çarpan top az farkla kornere çıktı. 
     33. dakikada soldan ceza alanına giren Alex'in ortasında arka direkte Van Hooijdonk'un kafa vuruşunda, top kaleci Fevzi'de kaldı. 
     38. dakikada Tuncay'ın pasıyla ceza alanı içinde topla buluşan Luciano'nun vuruşunda, kaleci Fevzi meşin yuvarlağı kontrol etti. 
     43. dakikada Alex'in sağdan kullandığı korner atışında, Luciano'nun ceza alanı içinde kafa vuruşunda Mkalele topu gol çizgisi üzerinden çıkardı. Dönen topu iyi takip eden Nobre, altı pas içinde meşin yuvarlağı filelere göndererek, eşitliği sağladı 1-1 
     Kaşılaşmanın ilk yarısı 1-1 sonuçlandı. 
     48. dakikada Nobre ile verkaç yapan Tuncay'ın ceza alanı içinden sert şutunda, top yan direğe çarparak auta çıktı. 
     
     İKİNCİ YARI 

     53. dakikada Serkan'ın sağdan ortasında, ceza alanı içinde arka direkte Nobre'nin kafa vuruşunda, kaleci Fevzi'den dönen topu savunma uzaklaştırdı. 
     56. dakikada Van Hooijdonk'un ceza alanı dışından serbest vuruşunda, kaleye giden topu kaleci Fevzi uzanarak uzaklaştırdı. 
     57. dakikada Deniz'in soldan ortasında arka direkte altı pas içinde müsait durumda topla buluşan Nobre, meşin yuvarlağı filelere göndererek, takımını 2-1 öne geçirdi. 
     66. dakikada soldan Alex'in kullandığı korner atışında ceza alanı içinde Servet'in vuruşunda, top kaleci Fevzi'de kaldı. 
     73. dakikada ceza alanı içinde sol çaprazda topla buluşan Deniz, yerden düzgün bir vuruşla meşin yuvarlağı filelere göndererek, farkı 2'ye çıkardı 3-1 
     77. dakikada ceza alanı dışından Ayman'ın sert şutunda, kaleci Rüştü topu kornere çeldi ve karşılaşma Fenerbahçe'nin 3-1 üstünlüğü ile sona erdi. 
     KÜNYE 
     

FENERBAHÇE 3 - MALATYASPOR 1 Stat Fenerbahçe Şükrü Saracoğlu Hakemler İsmet Arzuman xx, Emre Eyisoy xx, Cem Satman xx Fenerbahçe Rüştü xxx, Ümit xxx Dk. 90 Fatih , Luciano xxx, Servet xx, Deniz xxx, Serkan xx, Alex xx, Aurelio xxx, Tuncay xx Dk.90 Fabiano , Nobre xxx, Van Hooijdonk xx Malatyaspor Fevzi xx, Serkan Bensol xx, Ömer x, Mert xx, Eren x, M'Bayo x Dk. 67 Bilal xx , Bülent xx, Mkalele xx Dk. 46 Ayman x , Murat xx, Osterc xx Dk. 81 Atilla x , Yunus xx Goller Dk. 7 Osterc, Dk. 43 ve 57 Nobre, Dk. 73 Deniz Sarı kartlar Dk. 9 Osterc, Dk. 62 Bülent, Dk. 63 Mert Malatyaspor , Dk. 62 Luciano, Dk. 63 Van Hooijdonk Fenerbahçe      
</TEXT>
</DOC>
