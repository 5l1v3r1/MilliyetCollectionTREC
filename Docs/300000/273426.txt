<DOC>
<DOCNO> 273426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sontur27.html </URL>
<DATE> 2004/09/20/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Sakarya'da bayıltan sınav .. 
</HEADLINE>
<TEXT>

     Sakarya'da bin 104 üniversite adayı, 205 öğrencinin alınacağı Beden Eğitimi Spor Yüksek Okulu'na girebilmek için yarıştı. 800 metrelik koşu sınavında bir çok aday baygınlık geçirdi. 
     Sakarya Üniversitesi SAÜ Beden Eğitim Spor Yüksek Okulu özel yetenek sınavları Serdivan Stadı'nda yapıldı. 205 öğrencinin alınacağı yüksekokul sınavlarına 203'ü bayan olmak üzere bin 104 aday başvurdu. Özel yetenek sınavında ilk olarak bayanlar 800 metre koşusu yapıldı. 
     Havanında sıcak olması nedeniyle stat çevresinde iki tur koşan bayanlardan bazıları ilk turda bayılırken, bazıları ise bitiş çizgini geçtikten sonra baygınlık geçirdi. Sağlık ekiplerinin müdahale ettiği adaylardan kimileri sınavı kaybettikleri için, kimileri de sevinçten ağladı. 
     Sakarya Üniversitesi SAÜ Beden Eğitimi Spor yüksek Okulu Müdürü Yardımcısı Doç. Dr. Tayfun Ulusoy, adayların ilk sınavı geçtikten sonra iki sınava daha tabi tutulacağını, kazananlar arasından 205 öğrencinin 5 ayrı dalda öğrenim göreceğini belirtti. 
     
</TEXT>
</DOC>
