<DOC>
<DOCNO> 255387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/son/sonsiy06.html </URL>
<DATE> 2004/07/14/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Maaşını alamayan eski belediye başkanı, belediyeyi icraya verdi 
</HEADLINE>
<TEXT>

     Nevşehir'in Avanos İlçesi'ne bağlı Göynük Beldesi'nde, CHP'li eski belediye başkanı Hasan Tüven, başkanlığı döneminde 4 aylık maaşını alamadığı gerekçesiyle belediyeyi icraya verdi. 
     Alınan bilgilere göre, Göynük Beldesi'nde 2 dönem CHP'den belediye başkanı olarak görev yapan Hasan Tüven, 2003 yılı Kasım ayından 2004 yılı Mart ayına kadar olan süreçte hak ettiği l2 milyar liralık belediye başkanlık maaşı ile sosyal haklarını tahsil edebilmek için, görev yaptığı belediye hakkında icra takibi başlattı. 
     AK Partili Belediye Başkanı Recep Özbek, eski belediye başkanı Hasan Tüven'in hak ettiği maaşı vermeme gibi bir durumlarının söz konusu olmadığını belirterek, ''Mutlaka bu para ödenecektir, ancak bir anda l2 milyar liralık icra olayı bizi oldukça şaşırttı. Ben de geçmiş dönemde Hasan Tüven tarafından kendi işlerinde kullanılan kepçe, otobüs gibi belediye hizmet araçları ile içme suyundan doğan 8 milyar liralık belediye alacaklarının tahsili için işlem başlattım'' dedi. 
     
     BELEDİYE AVUKATI, MÜTEAHHİT VE İŞÇİLER DE İCRADA 

     Bu arada, Göynük Belediyesi'nden alacaklarını tahsil etmek amacıyla, geçtiğimiz dönemde belediye avukatlığı görevinde bulunan Suat Öztürk'ün 5 milyar 500 milyon, beldeye taş döşeme işini yapan müteahhit Ali İhsan Yıldırım'a 99 milyar ve 3 belediye personelinin de emekliliklerinden doğan 45 milyar liralık kıdem tazminat bedellerinin tahsili için icra işlemine başladıkları öğrenildi. 

     
</TEXT>
</DOC>
