<DOC>
<DOCNO> 253290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/soneko11.html </URL>
<DATE> 2004/07/06/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Yukos kaygısı ve saldırılar petrol fiyatlarını yükseltti 
</HEADLINE>
<TEXT>

     Irak'ta petrol boru hatlarına yapılan sabotajlar ve Rus Yukos petrol şirketinin iflasa giderek üretimini durdurabileceği kaygısı, petrol fiyatlarının yüzde 1.67 oranında artmasına neden oldu. 
     ABD'de, Bağımsızlık Günü Haftası nedeniyle petrol borsası kapalı iken, Londra Borsası'nda, Brent türü Kuzey Denizi ham petrolün varil fiyatı 60 sent artış göstererek, 36.52 dolara ulaştı. 
     Rusya'nın en büyük petrol üretici şirketi Yukos'ta, 1 milyar dolarlık kredi ödeme yetersizliği Societe General bankası tarafından haftasonu saptanmıştı. Ayrıca şirketin yaklaşık 3.4 milyar dolar vergi borcunu en geç çarşamba günü kadar ödemesi gerekiyor. 
     Günde 1 milyon 720 bin varil petrol üreten Yukos, günlük üretimini 400 bin varil kadar azaltacağını bildirirken, bu gelişmeler uluslararası piyasalarda petrol arzı ile ilgili tedirginlikleri de tetikledi. 
     
     Irak'tan yapılan petrol arzı azaldı 

     Yukos'tan kaynaklanan endişelerin yanı sıra, Irak'taki sabotajlar da piyasaları olumsuz etkiledi. 
     Cumartesi günü yapılan saldırılar sonucunda Khor al-Amya'daki terminal işlemlerini durdururken, en fazla Irak petrolünün ihracı yapıldığı Basra terminalinden yapılan transferleri de sınırladı. 
     Cumartesinden bu yana Irak'ın güneyden yaptığı trasferler 960 bin varil azaldı. 

     
</TEXT>
</DOC>
