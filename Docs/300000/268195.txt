<DOC>
<DOCNO> 268195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sonspo06.html </URL>
<DATE> 2004/09/01/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Del Bosque Beşiktaş bana hiçbir ültimatom vermedi... 
</HEADLINE>
<TEXT>

     Beşiktaş Teknik Direktörü Vicente Del Bosque, ''Beşiktaş bana hiçbir ültimatom vermedi'' dedi. 
     İspanyol EFE radyosuna verdiği demeçte, İspanyol Marca gazetesinde çıkan ''Beşiktaş'ın ültimatom verdiği'' haberini yalanlayan Del Bosque, ''Yönetim Kurulu ile toplandım. Durumu iyileştirmek için çözüm arıyoruz. Kulüp ile aramdaki ilişki üstüne çıkılamayacak düzeyde. Bu tecrübe benim için fantastik'' diye konuştu. 
     Tayfun ve Juanfran'ın sakatlıklarının oyun düzenlerini bozduğunu kaydeden İspanyol teknik adam, maçların dış sahalarda oynanmasının da alınan kötü sonuçlarda etkili olduğunu savundu. 
     Del Bosque, Real Madrid'e dönme olasılığı olup olmadığıyla ilgili soruya da ''İkinci bölümler asla iyi olmadılar. Bunu çok zor görüyorum. Üstelik, onlar Real Madrid yöneticileri ile ilişkim bu aralar soğuk. Öyle geliyor ki, benimle birlikte olan herkes çok da iyi olmayan bir üslupla yollarını ayırdılar'' yanıtını verdi. 

     
</TEXT>
</DOC>
