<DOC>
<DOCNO> 250542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/soneko38.html </URL>
<DATE> 2004/06/24/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Bankalardaki satılmaya hazır menkul değerler cüzdanı azaldı... 
</HEADLINE>
<TEXT>

     Bankaların alım satım amaçlı ve satılmaya hazır menkul değerler cüzdanı, bir haftada 1 katrilyon 161.2 trilyon lira azaldı. 
     Merkez Bankası verilerine göre, 4 Haziran'da 61 katrilyon 815.4 trilyon lira olan bankaların alım satım amaçlı ve satılmaya hazır menkul değerler cüzdanı, 11 Haziran'da 60 katrilyon 654.2 trilyon liraya indi. 
     Verilere göre, mevduat bankalarının portföyünde 35 katrilyon 713.8 trilyon lirası TL, 22 katrilyon 785.5 trilyon lirası da yabancı para menkul değerleri olmak üzere 59 katrilyon 605.7 trilyon liralık değerli kağıt bulunuyor. 
     Mevduat bankalarındaki TL menkul değerlerin 1 katrilyon 628.3 trilyon lirası Hazine Bonosu, 33 katrilyon 457.4 trilyon lirası Devlet Tahvili, 587.2 trilyon lirası da hisse senedinden oluşuyor. 
     Bu bankalardaki yabancı para ve TL cinsinden menkul değerlerin yaklaşık 1 katrilyon 106.3 trilyon lirası yurtdışında bulunurken, yurtiçi yabancı para cinsinden değerler arasında 22 katrilyon 618.1 trilyon liralık da Devlet Tahvili yer alıyor. 
     Kalkınma ve yatırım bankaları yurtiçi menkul değerler cüzdanı ise 745.9 trilyonu TL cinsinden, 301.4 trilyon lirası yabancı para olmak üzere toplam 1 milyar 47.3 trilyon lirayı buluyor. 
     Bu bankalardaki TL menkul değerler içinde 19.9 trilyon liralık Hazine Bonosu, 640.7 trilyon liralık Devlet Tahvili, 81.1 trilyon liralık hisse senedi, yabancı para menkul değerler içinde de 300.7 trilyon liralık Devlet Tahvili bulunuyor. 
     
</TEXT>
</DOC>
