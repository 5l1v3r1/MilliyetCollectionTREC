<DOC>
<DOCNO> 294207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sontur11.html </URL>
<DATE> 2004/12/02/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Fıkra gibi beddua notları 
</HEADLINE>
<TEXT>

     Enis YILDIRIM DHA 

TRABZON'da, restore edilen tarihi Kemerkaya Camii'nin döşemelerinden, üzerinde dua, beddua ve temenni yazılı not halinde çok sayıda kağıt bulundu. 
     Kemerkaya Mahallesi'ndeki eski bir kiliseden 1888 yılında camiye dönüştürülen Kemerkaya Camii'nde, Vakıflar Bölge Müdürlüğü'nce kısa süre önce restorasyon çalışması başlatıldı. Çalışmalar sırasında caminin taban ve duvarların yan tarafındaki döşemeleri söküldü. Söküm çalışmaları sırasında görevliler, üzerlerinde çeşitli beddua, dua ve temennilerin yazılı olduğu çok sayıda not k ağıdı buldu. Notlardan birinde, "Allah'ım, sana havalem var. Köydeki azmış olan düşmanlarımı oradan çıkar. Evimizin sağından, solundan zulüm çekiyoruz. Onları kahreyle, ıslah eyle. Küfür yapanı en tez zamanda cezalarını ver Allahım. Hırsızlık yapanların, fındık ocaklarımızı kesenlerin ellerini kes. Bizim aleyhimize çalışanların cezalarını ver. Sana havale ediyorum. Amin'' yazılı olduğu görüldü. 
     Trabzon Müftüsü Nuri Güneş, bu tür notların namaz kıldıran imamlara da sık sık verildiğini belirterek, şöyle konuştu 
     "Herhalde bu tür notları yazan kişiler, yaptıkları duaların, bu tür desteklerle daha etkili olduğunu düşünüyor. Medyum ve falcılığın yasal hale getirildiğini günümüzde, insanlar bu tür şeylerden medet umuyorlar. Yazdıkları not k ğıtlarını caminin bir köşesine atınca sanki duaları kabul olacakmış gibi bir hisse kapılıyorlar. Bu tür şeyler, insanları batıla yöneltiyor. Bunlar hurafedir.'' 
     
</TEXT>
</DOC>
