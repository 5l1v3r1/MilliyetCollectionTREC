<DOC>
<DOCNO> 265878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/spor/bbas.html </URL>
<DATE> 2004/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD hayata döndü 
</HEADLINE>
<TEXT>


Litvanya karşısında aldığı yenilgiyle büyük bir şok yaşayan Rüya Takım, zayıf rakibi Angola'ya 36 sayı fark atarak, çeyrek final biletini cebe indirdi 


Kabustan çıktı 
BASKETBOLDA B Grubu'nda Porto Riko ve Litvanya'ya yenilerek kabus gören Rüya Takımı, son maçında zayıf Angola'yı 89 - 53 yenerek çeyrek finale adını yazdırdı. Dün tamamlanan maçlar sonunda A Grubu'nda İspanya, Arjantin, Çin, İtalya ve B Grubu'nda Litvanya, ABD, Porto Riko, Yunanistan çeyrek finale adım attı. Çin, büyük sürpriz yaptı ve Sırbistan Karadağ'ı 67 - 66 yenerek, son Dünya Şampiyonu'nun olimpiyata veda etmesini sağladı. 

A GRUBU TAKIMLAR O G M A Y P İspanya 5 5 0 405 349 10 İtalya 5 3 2 371 341 8 Arjantin 5 3 2 414 396 8 Çin 5 1 4 303 372 7 Yeni Zelanda 5 1 4 399 413 6 Sırbistan 5 1 4 377 388 6 
SONUÇLAR İspanya - Y.Zelanda 88 - 84, Çin - Sır.Karadağ 67 - 66, İtalya - Arjantin 76 - 75 

B GRUBU TAKIMLAR O G M A Y P Litvanya 5 5 0 468 414 10 ABD 5 3 2 418 389 8 Porto Riko 4 3 1 352 333 7 Yunanistan 4 2 2 311 285 6 Avustralya 5 1 4 383 411 6 Angola 5 0 5 321 421 5 
SONUÇLAR Litvanya - Avustralya 100 - 85, ABD - Angola 89 - 53 

Tanjevic'in inancı tam 

GÖKHAN TÜRE 

'Sonu iyi olacak' 
A Milli Basketbol Takımı Başantrenörü Bogdan Tanjevic, Almanya'daki hazırlık kampının son etabındaki Super Cup Turnuvası'nda alınan kötü sonuçların endişe yaratmaması gerektiğini söyledi. Tanjevic, Fransa ve Almanya maçlarında kötü oynadıklarını kabul ettiğini belirtti, "Eğer Avrupa Şampiyonası elemelerinde böyle oynarsak, sonumuz drama olur. Ama böyle olmayacak. O maçlarda oyuncularımın kötü performansını yorgunluğa bağlıyorum" dedi. 

'İki haftamız var' 
TANJEVİC, yeni bir antrenörle çalışan yepyeni bir kadronun kısa sürede adaptasyonunun zor olduğunu ve bunun için zamana ihtiyaç duyduklarını ifade etti. Sırp hoca şöyle konuştu "Almanya'da çok iyi çalıştık. Üç zorlu maç oynadık. Letonya maçı dışında kötüydük. Ancak şu var ki, endişe de duymuyorum. Eleme grubu maçları için iki haftamız daha var. Önümüzdeki on gün içinde yeterli konuma geleceğimize inanıyorum." 

Hedef Efes Cup 

ALMANYA'dan dün dönen ve bir günlük dinlenmenin ardından bugün Polat Roneissance Oteli'nde kampa girecek olan A Milli Basketbol Takımımız, bu akşamdan itibaren Abdi İpekçi Salonu'nda yapacağı idmanlarla 29 Ağustos'ta başlayacak Efes World Cup ve 2005 Avrupa Basketbol Şampiyonası Eleme Grubu maçlarının hazırlıklarına devam edecek. Kadroya Ülkersporlu Oğuz'un yerine alınan Türk Telekom'dan Cem de bugün kampa katılacak. 


</TEXT>
</DOC>
