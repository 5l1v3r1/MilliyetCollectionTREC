<DOC>
<DOCNO> 299666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sonyas10.html </URL>
<DATE> 2004/12/21/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Bir gecelik ücreti yarım milyar Bu otel, Nisan ayında eriyecek 
</HEADLINE>
<TEXT>

     İhsan DÖRTKARDEŞ DHA 

İSVEÇ'in kuzeyindeki Jukkasjarvi bölgesinde yaptırılan, geceliği 2 bin 800 İsveç kronu Yaklaşık 585 milyon lira olan buz otel, önümüzdeki Nisan ayında eriyerek yok olacak. 
     Her yıl Kasım-Nisan ayları arasında hizmet vermek üzere yaptırılan buz otel, müşteri kabul etmeye başladı. 4 bin ton buz kalıbı kullanılarak yaptırılan buz otelde avizeden, duvardaki lambalara kadar her şey buzdan yapılma. 
     İçinde buzbarı, buz yatak odaları, buz salonu bulunan otelde buz kalıbı üzerinde uyku tulumu içerisinde yatılabiliyor. En yüksek noktası 6 metre olan otelin yapımı için dev buz kalıpları testerelerle kesilerek özenle yerleştirilirken, tüm bu çabalar birkaç ay sonra uçup gidiyor. 
     Çeşitli sanat gösterileri ve opera eserlerinin sunulduğu otelde bir gecelik konaklama ücreti 2 bin 800 İsviçre kronu olarak belirlendi. Otelin süit oda fiyatı ise 5 bin 900 İsviçre kronu Yaklaşık 1 milyar 230 milyon lira . Kutup bölgesindeki otelde müşteriler, kızaklı araçlarla safari de yapabiliyor. Ayrıca buz eşyalardan satın alabiliyor. 
     
</TEXT>
</DOC>
