<DOC>
<DOCNO> 281415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/siyaset/axsiy02.html </URL>
<DATE> 2004/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkaya göreve başladı 
</HEADLINE>
<TEXT>


Görevinin başına dün dönen Yargıtay Başkanı'nın ilk ziyaretçileri Ergül Güryel ve Hüseyin Demirörs oldu. Güryel ve Demirörs, aldıkları disiplin cezalarına itiraz etti 

ANKARA Milliyet 


Yargıtay Başkanı Eraslan Özkaya'yı görevinin başına döndüğü gün ilk ziyaret eden isimler arasında, Yargıtay Yüksek Disiplin Kurulu'nca görevden çekilmeye davet edilen Yargıtay Üyesi Ergül Güryel ile uyarılmasına karar verilen Yargıtay Üyesi Hüseyin Demirörs de yer aldı. 
Çakıcı skandalının yaşandığı günlerde sağlık raporu alan Özkaya, Yargıtay 1. Başkanlık Kurulu'nun ceza ve disiplin soruşturması açılmasına gerek görmemesinin ardından dün görevine başladı. 
Özkaya'nın ilk ziyaretçileri arasında, yargıdaki bazı davaları etkilemeye çalıştıkları iddiasıyla Yargıtay Yüksek Disiplin Kurulu'nca cezalandırılan Güryel ve Demirörs de yer aldı. Haklarındaki cezalara ilişkin dilekçe veren iki üyenin itirazlarını, Özkaya başkanlığında toplanacak Yargıtay 1. Başkanlar Kurulu görüşecek. 
Özkaya'yı, Disiplin Kurulu'na sevki yönünde oy kullanan tek üye olan 1. Başkan Vekili Mater Kaban da sabah saatlerinde ziyaret etti. Yargıtay Genel Kurulu'nu toplayarak, kendi şahsında Yargıtay'ın yıpratıldığına ve yargının topyek n baskı altına alınmaya çalışıldığına ilişkin bir bildiri hazırlatmayı amaçlayan Özkaya'nın, genel kurulu perşembe günü saat 13.00'te toplantıya çağıracağı kaydedildi. 
Eraslan Özkaya, hakkında basına bilgi sızdırıldığı ve telefonlarının izinsiz dinlendiği iddialarıyla İçişleri Bakanlığı'ndan 100 milyar lira tazminat istemişti. 




</TEXT>
</DOC>
