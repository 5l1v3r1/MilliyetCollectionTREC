<DOC>
<DOCNO> 264573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/guncel/gun06.html </URL>
<DATE> 2004/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Pişman olmazsan' tahliye yok 
</HEADLINE>
<TEXT>


İzmir Ağır Ceza Mahkemesi, Korsakoff hastası "pişman" 2 mahk mu tahliye ederken, "Pişman olmayan" Yalçın Hafçı'yı bırakmadı. "İyileşmez" raporu olan Hafçı, adım adım ölüme gidiyor 

TÜRKER KARAPINAR Ankara 

Wernicke Korsakoff hastası 2 mahk mun pişman olduklarını beyan etmelerinden sonra tahliyelerine karar veren İzmir Ağır Ceza Mahkemesi, aynı yönde raporu bulunan Yalçın Hafçı'yı ise "pişman olmadığı" için tahliye etmedi. DHKP-C üyesi bir grup, Yunanistan'dan Türkiye'ye geldikten sonra güvenlik güçleriyle silahlı çatışmaya girdi. 2 kişinin ölümüyle sonuçlanan çatışmanın ardından örgüt üyeleri, Emniyet'in 1998'de Denizli'nin Tavas ilçesinde yaptığı operasyonla yakalandı. Hafçı hakkında, TCK'nın müebbet hapsi öngören ve "Anayasal düzeni silah zoruyla değiştirmek" fiilini düzenleyen 146. maddesi uyarınca dava açıldı. 

Dilekçe vermedi 
Tutuklu olarak İzmir Ağır Ceza Mahkemesi'nde yargılanan Hafçı, 170 gün boyunca F tipi cezaevlerine karşı başlatılan ölüm orucu eylemlerine katıldı. Bu arada, Hafçı ile aynı davada yargılanan ve ölüm orucu eylemlerine katılan mahk mlardan Ö. T. ile V. Ş. pişman olduklarını bildiren dilekçelerini İzmir Ağır Ceza Mahkemesi'ne verince, tahliye edildi. Wernicke Korsakoff hastalığı nedeniyle Bergama'da sürekli tedavi gören Hafçı'ya, Nisan 2000'de Yeşilyurt Hastanesi'nden ve Adli Tıp Kurumu'ndan "iyileşemez" raporu verildi. Ancak rapora rağmen Hafçı mahkemeye başvuruda bulunmadığı için tahliye olamadı. Hafçı'nın ailesi ise oğullarının aksine raporlarla İzmir Ağır Ceza Mahkemesi'ne ve Bergama Cezaevi'ne başvurdu ancak sonuç alamadı. Böylece, 6 yıldır cezaevinde bulunan ve hastalığı nedeniyle günden güne ölüme yaklaşan Hafçı'nın tahliye umutları da tükenmiş oldu. 

Acılı anne Oğlum ölecek 
Milliyet'e konuşan acılı anne Selver Hafçı, "Oğlum cezaevinde kalamaz. Durumu iyi değil. Cezaevinde ölmesinden korkuyorum. Adli Tıp Kurumu'nun verdiği rapor bunu ortaya koydu. Raporun verilmesi halinde AİHM'ye başvuracağım. Bir anne olarak acı çekiyorum" dedi. 


</TEXT>
</DOC>
