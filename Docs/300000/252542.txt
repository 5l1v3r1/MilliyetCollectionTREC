<DOC>
<DOCNO> 252542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sonyas06.html </URL>
<DATE> 2004/07/02/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
1 milyon cent biriktirdi ama parasını bütünletemiyor 
</HEADLINE>
<TEXT>

     Kardeşiyle 30 yıl önce girdiği iddia üzerine 1 milyon cent biriktiren Amerikalı, parasını bütünlemeye ve garajından çıkarmaya uğraşıyor. 
     Ron England'ın, kardeşiyle Paris'te bir yemek karşılığında girdiği iddia üzerine biriktirdiği ve garajında 13 adet dev sandığın içinde sakladığı centler 3.6 ton ağırlığında. 
     60 yaşındaki England'ın karşılığında 10 bin dolar nakit alacağı 1 milyon centi hiçbir banka ücretsiz bütünlemeye ve bir seferde garajdan almaya yanaşmıyor. 
     Hollywood'da ışıkçı olarak çalışan ve yakında emekliye ayrılarak Oregon'a yerleşecek olan England da bir an önce parasını bütünleyerek taşınmak istiyor. 
     England'ın en iyi bulduğu teklife göre, bir banka haftada 100 dolarlık cent almayı kabul etmiş. Bu da 20 hafta anlamına geliyor. 
     England'ın 55 yaşındaki kardeşi Russ da sözünde durmamış ve ağabeyine Paris'te yemek ısmarlamamış. Russ England, böyle bir bahse girdiklerini hatırlamadığını söylüyor. 
     Ron England ise eğer parasını bir gün bütünletebilirse John Deere marka bir traktör satın almanın hayalini kuruyor. 
     
</TEXT>
</DOC>
