<DOC>
<DOCNO> 280077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sonspo05.html </URL>
<DATE> 2004/10/14/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Favoriler kazandı... Milli maçlarda flaş sonuçlar... 
</HEADLINE>
<TEXT>

     2006 Dünya Kupası Avrupa Eleme Grupları'nda dün gece 4. maçlar geride kalırken, flaş sonuçlar alındı. 
     Favorilerin kazandığı gecede son Avrupa finalisti Portekiz Rusya'ya tam 7 gol birden atarak tarihi bir galibiyet aldı. 3. Grub'un zirvesini yakından ilgilendiren maçta Pauleta ile öne gecen Portekiz, Christano Ronaldo 2 , Deco, Simao ve Petit 2 ile uzun yıllar unutulmayacak bir skora imza atmış oldu. 
     1. Grup'ta favori olarak gösterilen Çek Cumhuriyeti ve Hollanda 3'er gollü galibiyetler aldı. Çekler Ermenistan deplasmanında Koller 2 ve Rosicky ile gülerken, Portakallar van Nistelrooy 2 ve Sneijder ile sonuca gitti. 
     4. Grup'ta üst üste aldığı kötü sonuçlarla büyük hayal kırıklığı yaşayan Fransa, Kıbrıs Rum Kesimi'nde 2-0 kazanarak rahat bir nefes aldı. Horozlar'ın sayıları S. Wiltord ve Therry Henry'den... 
     5. Grup'ta Norveç, geçen Cumartesi gecesi İtalya'yı yenen Slovenya'ya şans tanımadı ve sahadan 3-0'lık galibiyetle ayrıldı. İtalya ise kendi evinde Belarus'u 4-3 yenmeyi başarırken, ecel terleri döktü. Gök-mavililer 2-0 öne geçtikleri karşılaşmada Türk futbolseverlerin yakından tanıdığı M. Romashchenko'nun attığı 2 golle şoke oldu. Gecenin en zevkli mücadelelerinden birine sahne olan maçta İtalya 86. dakikada durumu 4-2'ye getirdi, Belarus 90'da skoru ilan etti 4-3. 
     6. Grup'ta İngiltere Azerbaycan deplasmanında Michael Owen'ın tek sayısıyla 3 puana ulaşırken, Polonya zorlu Galler deplasmanından 3-2'lik galibiyetle dönmeyi başardı. 
     7. Grup'ta ise Litvanya-İspanya kapışmasından gol çıkmadı, Sırbistan-Karadağ San Marino'yu 5'ledi. 
     8. Grup'ta oynanan iki maçta da 4-1'lik sonuçlar vardı. Bulgarlar Malta'yı, İsveç ise deplasmanda İzlanda'yı aynı skorla mağlup etti ve 3 puan aldı. 
     

1. GRUP 2. GRUP Andorra 1 0 Makedonya Kazakistan 0 1 Arnavutluk Ermenistan 0 3 Çek Cumhuriyeti Ukrayna 2 0 Gürcistan Hollanda 3 1 Finlandiya Danimarka 1 1 Türkiye 3. GRUP 4. GRUP Letonya 2 2 Estonya İrlanda 2 0 Faroe Adaları Lüxemburg 0 4 Liechtenstein Kıbrıs Rum Kesimi 0 2 Fransa Portekiz 7 1 Rusya 5. GRUP 6. GRUP Norveç 3 0 Slovenya Azerbaycan 0 1 İngiltere Moldova 1 1 İskoçya Kuzey İrlanda 3 3 Avusturya İtalya 4 3 Belarus Galler 2 3 Polonya 7. GRUP 8. GRUP Sırbistan Karadağ 5 0 San Marino Bulgaristan 4 1 Malta Litvanya 0 0 İspanya İzlanda 1 4 İsveç      

     
</TEXT>
</DOC>
