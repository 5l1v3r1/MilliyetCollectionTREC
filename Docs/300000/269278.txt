<DOC>
<DOCNO> 269278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/son/sonyas05.html </URL>
<DATE> 2004/09/05/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Sır çözülecek mi Depremin kalbine yolculuk... 
</HEADLINE>
<TEXT>

     Amerikalı bilimadamları depremlerin oluşumu hakkında daha fazla bilgi sahibi olmak amacıyla yer kabuğunu delerek depremin kalbine, fay hattına ulaşmaya çalışacak. 
     BBC bilim muhabiri David Shukman'ın haberine göre, bu yöntem dünyada ilk kez denecek. California'da, daha önce birkaç depremin meydana geldiği San Andreas fayına yakın bir vadide başlatılan proje 20 milyon dolara m l olacak. 
     Projede petrol aramak için kullanılan dev makinalar kullanılıyor. Daha önce bilgiler yer üstünden toplanıyordu. Proje, yeraltının derinliklerine yeni bir pencere açmayı amaçlıyor. Bu bizzat deprem alanından bilgi toplamak açısından bilimadamları için benzersiz bir fırsat. 
     Kaya ve gaz örneklerinden manyetik alandaki değişimlere kadar, sarsıntıların nasıl başladığına ışık tutacak bilgiler toplanacak burada. Projenin niha amacı, depremin ne zaman olacağını tahmin etmek. Ancak araştırmacı Naomi Bonus, öncelikle yeraltında neler olup bittiğini anlamak istediklerini söylüyor. 
     "Tehlikeleri anlamak, bunlara ilişkin tahminlerde bulunmak istiyorsak, fayın içinde neler olduğu hakkında daha fazla veriye ulaşmamız gerekiyor" diyen Bonus depremlerin kaynağında ilk kez böyle bir proje yürütüldüğünü belirtiyor. 
     Proje bölge için gerçekten önemli. Yakınlardaki Paso Robles kasabasında geçtiğimiz Noel'de meydana gelen depremde iki kişi hayatını kaybetti. Bölge halkı, şimdi daha büyük bir depremin olacağı kaygısını taşıyor. 
     Araştırmayı yürüten bilimadamları ise, amaçlarına ulaşabilmek için burada gerçekten bir dizi sarsıntı olmasını istiyorlar. 
     Proje uyarınca açılan delikten aşağıya bazı ölçüm cihazları indirilecek ve deprem anında olanlar kayda geçirilecek. 
     Devletin finanse ettiği projenin 20 yıl sürmesi planlanıyor. Bu yüzden depremin sırları öğrenilecekse, gerçekten burada bir sarsıntının olması gerekiyor. 
     
</TEXT>
</DOC>
