<DOC>
<DOCNO> 297127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/siyaset/axsiy01.html </URL>
<DATE> 2004/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan 'ilan' uyarısı 
</HEADLINE>
<TEXT>


Başbakan, 'Kürtler ne istiyor ' başlıklı ilan verenlere mesaj gönderdi "Kimse bu dönemin hassasiyetlerini kötüye kullanarak Türkiye aleyhine adım atmasın" 

ELÇİN ERGÜN Konya 


Başbakan Recep Tayyip Erdoğan, "Herald Tribune" ve "Le Monde" gazetelerine verilen, "Türkiye'deki Kürtler ne istiyor " başlıklı ilana imza atanları uyardı. Türkiye'nin gayretlerini yanlış değerlendirerek, AB'yi kurtuluş reçetesi gibi görenlerin yanlışlık içinde olduğunu belirten Erdoğan, şöyle konuştu "Zayıf ihtimalle de olsa tarih verilmezse, yolumuza devam ederiz. Çünkü düze çıkaracak yolun, bu yol olduğuna inanıyoruz. Kimse bu dönemin hassasiyetlerini kötüye kullanarak Türkiye aleyhine adım atmaya yeltenmesin. Türkiye büyük bir ülkedir ve dimdik ayaktadır. Şartlar ne olursa olsun, birliği ve bütünlüğünü ortaya koyarak kalkınma hedefine yürüyecektir." 

'Çankaya'ya hazırlanıyor' 

Alman Der Spiegel dergisi, Erdoğan'ın gücünün arttığını belirterek, Cumhurbaş-kanlığı görevine hazırlandığını iddia etti. Dergide, "Batı'ya Yönelmiş Sultan" başlığıyla verilen haberde, 17 Aralık'taki AB zirvesinde Türkiye ile üyelik müzakerelerine başlanması yönünde karar alındığı takdirde Erdoğan'ın gücünün daha da artacağı kaydedildi. 


</TEXT>
</DOC>
