<DOC>
<DOCNO> 294140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/soneko44.html </URL>
<DATE> 2004/12/02/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Türkiye'nin üyeliğinin AB'ye etkileri raporundan çarpıcı rakamlar... 
</HEADLINE>
<TEXT>

     DPT'nin hazırladığı Türkiye'nin Üyeliğinin AB'ye Etkileri konulu rapordaki baz senaryoya göre, Türkiye'de işsizliğin 2014'de yüzde 9.5'e, 2020 yılında ise 8.6'ya düşmesi beklenirken, yüksek senaryoya göre, 2014'de yüzde 7.3'e, 2020 yılında ise yüzde 5.4'e düşmesi bekleniyor. 
     Rapora göre, Türkiye'nin AB Gayri Safi Yurtiçi Hasıla'ya GSYİH etkisi 2014-2020 döneminde baz senaryoya göre etkisi yüzde 0.1 kabul edildiğinde 129 milyar euro, yüksek senaryoya göre etkisi yüzde 0.3 kabul edildiğinde ise 386 milyar euro olması öngörülüyor. 
     İstihdamın sektörel dağılımı çerçevesinde tarımın istihdamdaki yerine bakıldığında, 2004'de yüzde 33.2 olan tarımda çalışan nüfus, 2014'de yüzde 26.5'e, 2020 yılında ise yüzde 21'e gerileyecek. 
     Sanayide ise istihdam 2014 yılında yüzde 19, 2020 yılında yüzde 21, hizmet sektöründe de 2014 yılında 54.3, 2020 yılında yüzde 58 olması öngörülüyor. 
     
     BÜYÜME 
     Baz senaryoya göre Türkiye'de 2004'de yüzde 9.6 olarak öngörülen GSYİH büyüme oranının, 2007 yüzde 5.1, 2014'de yüzde 6.4, 2020'de 6.4, 2004-2020 döneminde ise ortalama yüzde 6.2 olarak tahmin ediliyor. 
     Türkiye karar alma mekanizmalarında üye olduğunda 5 büyük ülkeden biri olacak, parlamentoda güçlü olarak temsil edilecek, konseyde oyu Almanya, Fransa İngiltere ve İtalya ile eşit düzeyde olacak. 
     Türkiye AB'ye üye olduğunda AB parlamentosunda 80 üye ile temsil edilecek, AB Konseyi'nde ise 28-29 oya sahip olacak. 
     
     AB'DE MÜSLÜMAN-HIRİSTİYAN UYUMU 
     Fransa'da 5 milyon, Almanya'da 3.4 milyon, İngiltere'de 1.5 milyon, Hollanda'da 500 bin nüfusun bulunduğu belirtilen raporda, AB ülkelerinde toplam 14 milyon civarında Müslüman nüfus bulunduğu kaydedildi. 
     Raporda, AB'nin bir Hıristiyan kulübü kabul edilerek dışlanmasının Müslüman ve Hıristiyan nüfus arasındaki uyuma zarar vereceğine de dikkat çekiliyor. 

     
</TEXT>
</DOC>
