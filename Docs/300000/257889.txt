<DOC>
<DOCNO> 257889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sontur06.html </URL>
<DATE> 2004/07/24/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Merter ve Laleli'de trafik kazaları 1 ölü, 2 yaralı 
</HEADLINE>
<TEXT>

     Merter ve Laleli'de meydana gelen trafik kazalarında, 1 kişi öldü, 2 kişi yaralandı. 
     Zeytinburnu yönüne giden Ali Haydar Yalıncak'ın 44 kullandığı 34 THZ 24 plakalı taksi, E-5 Karayolu Merter üst geçit altında önünde giden Mustafa Demir'in kullandığı 28 K 0125 plakalı kamyona arkadan çarptı. 
     Büyük bölümü kamyonun altına giren ticari otomobilin sürücüsü Yalıncak, olay yerinde hayatını kaybetti. 
     Havalimanı Taksi Durağı'na bağlı olarak çalışan taksinin arka koltuğunda oturan ve travesti olduğu belirtilen ''Ceren'' takma adlı Onur Göğüskabaran 30 ise yaralı halde Haseki Eğitim ve Araştırma Hastanesi'ne kaldırıldı. 
     Göğüskabaran'ın hayati tehlikesinin bulunmadığı öğrenilirken, kamyon sürücüsü Mustafa Demir gözaltına alındı. 
     Kaza nedeniyle uzun süre aksayan trafik, araçların yoldan çekilmesinden sonra normale döndü. 
     Bu arada, Laleli Koska Caddesi'nde yokuş aşağı inerken freni patlayan Eminönü Belediyesi'ne ait 34 BL 6097 plakalı çöp kamyonu, bir işyerine çarparak durdu. 
     Kazada bacağı kırılan kamyon şoförü Tahsin Karagülle, Haseki Eğitim ve Araştırma Hastanesi'ne kaldırılarak tedavi altına alındı. 
     
</TEXT>
</DOC>
