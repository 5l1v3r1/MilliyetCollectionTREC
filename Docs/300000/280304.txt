<DOC>
<DOCNO> 280304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sondun29.html </URL>
<DATE> 2004/10/15/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
'Le Vif' dergisi Türkiye'nin AB üyeliği menfaatimiz icabı... 
</HEADLINE>
<TEXT>

     Belçika'nın haftalık yüksek tirajlı dergisi ''Le Vif'', ''Türkiye'ye evet demek menfaatimiz icabıdır'' başlıklı bir yorum yayınladı. 
     Bernard Guetta imzalı yazı, ''Madem ki tartışmalar alevlendi, Türkiye'nin AB'ye katılımının Avrupa ve dünya için neden iyi bir şey olacağını bir kere daha anlatalım'' ifadeleriyle başlıyor ve özetle şöyle devam ediyor 
     ''Akdeniz'in en büyük Müslüman ülkesi, komşumuz Türkiye'nin yörüngesini 1,5 yüzyıldan fazla bir süredir Avrupa'ya ve Avrupa değerlerine yöneltmesi, 1920'li yıllardan beri laikliği ve kadın eşitliğini seçmesi, Soğuk Savaş döneminde yanımızda olması ve şimdi de AB'ye giriş imtihanını kazanarak demokrasiye demirlemesi bizim için çok büyük bir şanstır.'' Aşırı dincilerin İslam ve Batı arasında medeniyetler çatışmasını körüklemek istediklerini belirten yazar, ''Müslüman dünyasının kalbi olan Türkiye'nin, bu çatışmaya karşı bir seçenek olarak AB'nin karşısına çıktığını, kültürler arasında şok değil, uyum şansı getirdiğini belirtti. 
     ''Türkiye'nin AB'ye girmesinin başta bizim olmak üzere herkesin menfaatine olduğunu bir çocuk bile anlar'' diyen yazar, Türkiye karşıtlarının, bu katılım sonucu AB'nin Suriye, Irak, İran gibi ülkelerle sınırları olacağını söylediklerini hatırlatarak, ''Bu kara bölgeye itilmiş, dışlamamızdan yaralanmış bir Türkiye'yi mi tercih ediyoruz Müslüman ve laik bir ülkenin Avrupa'da yeri olmadığının kanıtını mı göstermiş olacağız Yoksa bu ülkeyi İslam ile demokrasinin bağdaştığının canlı kanıtı mı yapacağız'' ifadesini kullandı. 
     ''Menfaatimiz nerede Aşırı dincilere hak vermeyi mi tercih ediyoruz Onlar gibi, İslam ve Hıristiyanlık uluslarının ortak geleceği olmadığını mı savunacağız Yoksa Türkiye'nin İslam dünyasında demokrasi öncüsü ve bir vitrin olmasına katkıda mı bulunacağız '' sorularını gündeme taşıyan yazar, ''Bütün mesele budur. Bu yüzyılın kararı budur'' dedi. 
     Türkiye'nin nüfusunun 500 milyonluk bir AB'de sorun olmayacağını, bugün Almanya ve Fransa'nın yapamadıklarını gelecekte Türkiye'nin de yapamayacağını ve tek başına AB'nin kumandasını eline alamayacağını kaydeden yazar, ''Türkiye'nin katılımıyla ABD'nin bir denizaltısının AB'ye gireceğini ileri sürenlerin bu iddialarının temelsiz olduğunu'' da belirtti ve Türkiye'nin Irak krizi sırasında tüm baskılara karşı koyduğunu hatırlattı. 
     Yazı, ''Türkler, yurttaşlar Avrupası ile bir birlik ve bütünlük halindeydiler ve öyle kalıyorlar'' ifadesiyle son buluyor. 
     
</TEXT>
</DOC>
