<DOC>
<DOCNO> 293473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sonspo04.html </URL>
<DATE> 2004/11/30/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Fenerbahçe'de biletlere indirim geliyor... 
</HEADLINE>
<TEXT>

     Beşiktaş İnönü Stadı’nda meydana gelen acı olaydan sonra oynanan Diyarbakırspor maçında tribünlerin boş kalmasının şokunu yaşayan Fenerbahçe’de çare arayışları... Dün gerçekleştirilen Yönetim Kurulu toplantısında, konu masaya yatırılıp, enine boyuna tartışıldı. Ankaragücü ve Manchester United maçlarının biletlerinde yüzde 30’a varan indirime gitmeyi planlayan yöneticiler, bu arada taraftarlara yönelik olarak bir duyuru yapmayı da kararlaştırdı. Bu duyuruda Şükrü Saracoğlu Stadı’nın güvenirliliği vurgulanacak. 
     
     Asla çekinmeyin’ 
     Anne-Babaların çocuklarını maçlara göndermekten çekinmeleri nedeniyle seyircinin azaldığını düşünen yönetim, Şükrü Saracoğlu her zaman en güvenli statlardan biri olmuştur. Son kararların ışığında emniyet tedbirleri yoğunlaştırılmıştır. Gönül rahatlığıyla stadımıza gelip, maçları izleyebilirsinizö duyurusu yapacak. Bu arada Futbol Federasyonu, bir faks çekerek, Diyarbakırspor maçında taraftarların merdivenlere oturmaması nedeniyle kulübü kutladı. Saracoğlu’nun haftanın en hatasız stadı seçildiği de öğrenildi. 
     
</TEXT>
</DOC>
