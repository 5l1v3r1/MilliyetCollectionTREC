<DOC>
<DOCNO> 257902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sontur19.html </URL>
<DATE> 2004/07/24/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Aydın Devlet Hastanesi'nde yangın... 
</HEADLINE>
<TEXT>

     Aydın Devlet Hastanesi Tomografi Merkezi'nde çıkan yangın, büyümeden söndürüldü. 
     Hastanenin Tomografi Merkezi'nde bulunan, tomografi cihazı banyo makinesinin sıkışması sonucu meydana geldiği bildirilen yangın, Aydın İtfaiyesi'nin zamanında müdahalesi ile büyümeden söndürüldü. 
     Yangında yaralanan olmadı hastanede kısa süreli panik yaşandı. 
     Aydın Devlet Hastanesi Başhekimi Dr. Özer Uyguç, AA muhabirine yaptığı açıklamada, yangına neden olan cihazın elektronik ve plastik aksamlı olduğunu, bu nedenle yangın sırasında yoğun duman oluştuğunu söyledi. 
     Cihazın ayrı bir odada bulunmasının sevindirici olduğunu da ifade eden Başhekim Uyguç, ''Hastanemizde hizmetler aksamadan devam edecek'' dedi. 
     
</TEXT>
</DOC>
