<DOC>
<DOCNO> 292648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sonspo21.html </URL>
<DATE> 2004/11/27/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Konyaspor 1 - Trabzonspor 1 
</HEADLINE>
<TEXT>

     Birinci Süper Futbol Ligi'nde yapılan Konyaspor-Trabzonspor maçı 1-1 berabere tamamlandı. 
     İlk yarıya her iki takım ile hakemler ''Spor, sevgi, kardeşlik ve barıştır. Fair play sportmence yarıştır'' yazılı pankartla çıktı. 
     2 hafta önceki Konyaspor-Beşiktaş maçından önce 2 takım taraftarları arasında çıkan olayların ardından, Konya'daki ilk karşılaşmada polisin geniş güvenlik önlemleri alması dikkati çekti. 
     Toplam 992 polisin görev aldığı karşılaşmada, tribünlerde taraftarların arasına da sivil polisler yerleştirildi. Maç, polis tarafından, 8 kamera ve fotoğraf makinesiyle izlendi. Taraftarlara stada girişte, yasaya aykırı hareketlere hangi cezaların verildiğini anlatan 35 bin broşür dağıtıldı. 
     Zeminin futbola elverişli olmaması nedeniyle top kontrolünün güçlükle yapıldığı maçın ilk yarısında, her iki takım da çok az pozisyon bulabildi. 
     12. dakikada Yattara'nın sağdan ortasında ceza alanında topa yükselen Gökdeniz'in kafa vuruşunda, top yandan auta çıktı. 
     30. dakikada Okan Koç'un sağdan ortasında topa iyi yükselen Tayfun, meşin yuvarlağı uygun pozisyondaki Hasan'a indirdi. Hasan'ın kötü vuruşunda, top üstten auta gitti. 
     36. dakikada Yattara'nın kullandığı köşe vuruşunda, ceza alanı içinde boşta kalan Fatih kafayı vurdu ve top ağlarla buluştu 1-0. 
     
     İKİNCİ YARI 

     İlk yarıya oranla pozisyon bolluğunun çok olduğu ikinci yarıda Konyaspor, daha atak oynayan taraf oldu. İlk yarıda kazandığı avantajı iyi kullanamayan Trabzonspor, şampiyonluk yarışında Konyaspor karışısında 2 puan yitirdi. 
     56. dakikada Konyaspor ceza yayına yakın noktada topu önünde bulan Gökdeniz'in sert vuruşunda, top kalenin üzerinden auta çıktı. 
     59. dakikada kazanılan serbest vuruşu kullanan Okan Koç'un ortasında, topla buluşan Tayfun'un kafayla aşırdığı meşin yuvarlak, kalenin üstünden auta çıktı. 
     62. dakikada Cem Karaca'nın ortasında, ceza alanında topu önünde bulan Okan'ın güzel vuruşunda, top kale direğinden döndü. 
     64. dakikada Levent'in aşırtma pasında ceza alanı içinde topa yükselen Ömer, meşin yuvarlağı kafayla Zafer Biryol'un önüne indirdi. Bu futbolcunun güzel vuruşunda top ağlara gitti 1-1. 
     86. dakikada Konyaspor ceza yayı üzerinde kazanılan serbest vuruşta topun arkasına geçen Fatih'in vuruşunda, meşin yuvarlak üst filelerde kaldı. 
     Kalan dakikalarda başka gol olmayınca, maç 1-1'lik eşitlikle sonuçlandı. 
     
     KÜNYE 

     

Stat Atatürk. Hakemler Kuddusi Müftüoğlu xx, Bülent Gökçü xx, Bahattin Duran xx. Konyaspor Özden xx, Yasin xx, Ömer xxx, Levent x, Zafer Biryol xxx, Camara x Dk. 61 Cem Karaca xx , Okan Koç xx, Hasan x, Zafer Demir xx, Tayfun xx, Erhan Albayrak x. Trabzonspor Hasan Sönmez xx, Emrah xx Dk. 85 Augustine , Tolga xxx, D'Heane xx, Celaleddin xx, Adem xx Dk. 67 Mehmet Yılmaz x , Hasan Üçüncü x, Hüseyin xx, Yattara xx Dk. 64 Lee xx , Gökdeniz xxx, Fatih xxx. Goller Dk. 36 Fatih, Dk. 64 Zafer Biryol. Sarı Kartlar Dk. 63 Celaleddin, Dk. 88 Young Lee Trabzonspor .      
</TEXT>
</DOC>
