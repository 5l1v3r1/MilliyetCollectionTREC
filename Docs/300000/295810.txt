<DOC>
<DOCNO> 295810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sondun27.html </URL>
<DATE> 2004/12/08/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
İngiltere'de kadın vekiller bile aşağılanıyor 
</HEADLINE>
<TEXT>

     İngiltere'de kadın milletvekilleri arasında yapılan bir anket, parlamentoda kadınların hala saldırılara ve aşağılamalara hedef olduklarını gösterdi. 
     Başkent Londra'daki Birkbeck Koleji tarafından düzenlenen ankete katılan 83 kadın milletvekili, cinsel ayrımcılık içeren sözlü saldırılara, erkeklerin baskılarına ve fiziksel aşağılamalara hedef olduklarını söylediler. 
     Anketin sonuçlarını değerlendiren, ilk kez 1997 yılında İşçi Partisi'nden parlamentoya giren Oona King, daha milletvekili seçilmeden siyasi ortamdaki erkek hakimiyetinin farkına vardığını belirtti. 
     Bu nedenle yapılan anketin sonuçlarına bütün kalbiyle inandığını belirten King, Avrupa Parlamentosu'nda görev yaptığı sırada, partisinden bir milletvekilinin kendisine 10 bin sterlin karşılığında yatma teklifinde bulunduğunu açıkladı. King, söz konusu kişiye ''Cehenneme git'' yanıtını verdiğini belirtti. 
     Avam Kamarası'nın yüzde 82'sini beyaz erkeklerin oluşturduğunu söyleyen, kendisi bir siyah olan Oona King, ''Beyaz erkeklere karşı değilim. Ben de bir beyaz erkekle evliyim, ben sadece onların seslerinin duyulmasına karşıyım'' dedi. 
     
</TEXT>
</DOC>
