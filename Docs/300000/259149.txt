<DOC>
<DOCNO> 259149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/ekonomi/eko02.html </URL>
<DATE> 2004/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hattını iyi seçmeyen zamla karşılaşabilir 
</HEADLINE>
<TEXT>


Türk Telekom hat seçimi yapmayanlara ağustos faturasını StandartHATT'ta göre gönderecek. Hattını değiştirmek isteyenin başvurduğu tarife bir ay sonraki faturaya yansıyacak 

EKONOMİ SERVİSİ 

Türk Telekom'un TT beş yeni tarifesi 1 Ağustos'tan itibaren uygulamaya giriyor. Yeni tarifeler kafaları karıştırırken, TT de hangi tarifenin kimler için daha uygun olacağını anlatmak üzere kampanya başlattı. 
Ev ziyaretleri, telefonla uyarı ve temmuz faturalarındaki notlarla, hangi abone için hangi hattın uygun olacağına dair tavsiyelerde bulunan Telekom, 1 Ağustos'a kadar seçimini yapmamış olan aboneye StandartHATT uygulayacak. Bu hattın kendisine uygun olmadığını düşünen veya yanlış hat seçenler kuruma başvurabilecek. Bu başvurular bir sonraki ayın faturasına yansıyacak. Türk Telekom Genel Müdürü Mehmet Ekinalan, abonelerin yanlış bir tercihte bulunması durumunda, bunun bir ay sonra düzeltilebileceğini söyledi. 
Ekinalan, CNN Türk'te yaptığı açıklamada yeni tarifelerin bazı aboneler açısından "zam" sonucunu doğurabileceğini kabul ederek, "Ama çok büyük bir zamdan bahsetmiyoruz. Abonenin konuşma alışkanlığını gözden geçirmesi gerekiyor" dedi. 
Telekom'dan alınan bilgilere göre, abonenin aylık faturası 15 milyon lirayı geçmiyor ve konuşmalarının çoğu şehiriçi görüşmelerden oluşuyorsa HesaplıHATT'tı seçmesinde fayda var. Ev kullanıcıları için ideal olan bu tarifede 7.200.000 TL ile en düşük sabit ücret uygulanıyor ve ücretsiz 100 kontör veriliyor. Abonenin aylık faturası 25 ile 70 milyon lira arasında ise Standart tarifeyi seçmesinde yarar var. 
KonuşkanHATT seçeneği ise küçük işyeri sahipleri için ideal. Ancak bu tarife evinde yoğun olarak telefon görüşmesi yapanlar ve cep operatörü bazlı arama yapanlar için de uygun. Yoğun olarak yurtdışı arama ve GSM bazlı arama yapanlar için ise ŞirketHATT öneriliyor. 
Seçenekler hakkında bilgi almak isteyenler 444 1 444 numaralı müşteri hizmetleri servisi ve Türk Telekom'un www.telekom.gov.tr adresine başvurabiliyor. 

Telekom'un hat seçenekleri HesaplıHATT Öneri 1 - 15 milyon liralık faturalar Sabit ücret 7.200.000 TL Ücretsiz kontör 100 100 kontöre kadar Şehiriçi 72.000 TL Şehirlerarası 197.260 TL Milletlerarası 275.159 Cep telefonu 608.451 TL Avea 555 654.545 TL İnternet 20.839 TL 100 kontörden sonra Şehir içi 113.040 TL Şehirlerarası 309.698 TL Milletlerarası 432.000 TL Cep telefonu 955.268 TL Avea 555 1.027.636 TL İnternet 32.717 TL StandartHATT Öneri 15 - 75 milyon liralık faturalar Sabit ücret 11.500.000 TL Şehiriçi 72.000 TL Şehirlerarası 197.260 TL Milletlerarası 275.159 TL Cep telefonu 608.451 TL Avea 555 654.545 TL İnternet 20.839 TL KonuşkanHATT Öneri 100 - 200 milyon liralık faturalar Sabit ücret 20.000.000 TL Şehiriçi 66.000 TL Şehirlerarası 180.822 TL Milletlerarası 252.229 TL Cep telefonu 557.746 TL Avea 555 600.000 TL İnternet 19.103 TL ŞirketHATT Öneri 200 milyondan fazla faturalar Sabit ücret 40.000.000 TL Şehiriçi 60.000 TL Şehirlerarası 164.384 TL Milletlerarası 229.299 TL Cep telefonu 507.042 TL Avea 555 545.455 TL İnternet 17.366 TL YazlıkHATT Öneri Yazlık evler Sabit ücret 86.400.000 TL Ücretsiz kontör 1200 1200 kontöre kadar Şehiriçi 72.000 TL Şehirlerarası 197.260 TL Milletlerarası 275.159 TL Cep telefonu 608.451 TL Avea 555 654.545 TL İnternet 20.839 TL 1200 kontörden sonra Şehir içi 113.040 TL Şehirlerarası 309.698 TL Milletlerarası 432.000 TL Cep telefonu 955.268 TL Avea 555 1.027.636 TL İnternet 32.717 TL 

</TEXT>
</DOC>
