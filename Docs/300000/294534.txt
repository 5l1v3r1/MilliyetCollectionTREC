<DOC>
<DOCNO> 294534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sontur04.html </URL>
<DATE> 2004/12/03/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Bakırköy'de gecekondu ile önündeki otomobil yandı... 
</HEADLINE>
<TEXT>

     Bakırköy'de çıkan yangında, bir gecekondu ile önüne park edilen otomobil kullanılamaz hale geldi. 
     A.A muhabirinin aldığı bilgiye göre, Florya Basınköy Camialtı Mevkii Hatüstü Sokak'taki bir gecekondu ile önünde park edilen otomobilde, gece saatlerinde henüz belirlenemeyen bir nedenle yangın çıktı. 
     Kısa sürede büyüyerek gecekondu ile otomobili saran yangının söndürülmesi için olay yerine, Bakırköy ve Yeşilköy itfaiye grupları gönderildi. 
     İtfaiyenin çalışması sonucu çevredeki binalara sıçramadan söndürülen yangında, gecekondu ile otomobil kullanılamaz hale geldi. 
     Yangının çıkış nedeninin araştırıldığı bildirildi. 
     
</TEXT>
</DOC>
