<DOC>
<DOCNO> 258353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sonyas04.html </URL>
<DATE> 2004/07/26/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Dikkat Gölgede 40 dereceye hazır olun 
</HEADLINE>
<TEXT>

     Güney Avrupa'yı etkileyen aşırı sıcak havanın etkisi hafta başından itibaren Türkiye'de de hissedilmeye başlanacak ve hava sıcaklığı mevsim normallerinin üzerine çıkacak. Hafta ortası birçok bölgede sıcaklık gölgede 40 dereceye kadar yükselecek. 
     Meteoroloji Genel Müdürlüğü'nden yapılan açıklamaya göre, yarın yurdun iç ve doğu kesimlerinde başlayacak sıcaklık artışları, salı günü güney, iç ve doğu bölgelerde de hissedilecek. Hava sıcaklığındaki artışlar, çarşamba günü Marmara'nın batısı ile kuzey Ege kıyıları dışında kalan tüm yurtta devam edecek. 
     Beklenen artışlarla birlikte, çarşamba günü gölgede ölçülen en yüksek hava sıcaklığı değerlerinin, Güneydoğu Anadolu'da 41-42, Akdeniz ile batı ve orta Karadeniz'in iç kesimlerinde 38-39, İç Anadolu ile Doğu Anadolu'nun batısında 36-37 derece civarında olacağı tahmin ediliyor. 
     Önümüzdeki 2 günde Batı Karadeniz yer yer sağanak yağış alırken, diğer tüm bölgeler güneşli ve sıcak olacak. Çarşamba günü Kuzey Ege ve Trakya'da yağış bekleniyor. 
     

     
</TEXT>
</DOC>
