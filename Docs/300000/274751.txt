<DOC>
<DOCNO> 274751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/siyaset/siy07.html </URL>
<DATE> 2004/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hoş geldiniz' 
</HEADLINE>
<TEXT>


Avrupa'nın önde gelen basın organları, Başbakan Erdoğan'ın Brüksel temaslarına geniş yer verdi 

DIŞ HABERLER SERVİSİ 


Başbakan Recep Tayyip Erdoğan'ın Brüksel'deki temasları sonrası Türkiye'nin AB'ye üyelik müzakerelerine başlaması yönünde verilen olumlu sinyaller, Avrupa basınında da geniş yer aldı. Avrupa'nın önde gelen basın organlarının yorumları şöyle 
The Times AB Komisyonu, Türkiye'nin müzakerelere başlaması yönünde bugüne kadarki en güçlü teminatını verdi. Avrupa'nın Türkiye'ye yalan söylemekten vazgeçmesi gerek. Financial Times Türkiye'nin üyeliğinin medeniyetler çatışması ihtimalini azaltacak.Le Figaro Verheugen, Türkiye'ye AB'nin kapılarını açtı. Avrupa kamuoyu, Türkiye'nin üyeliğine soğuk. '2015'te AB'ye girer'Le Monde Gazete, bugünkü sayısında Türkiye'yi manşet yaptı. Le Monde, 6 Ekim'de açıklanacak İlerleme Raporu'ndan sonra müzakerelere başlanacağını ve Türkiye'nin, 2015'te Avrupa Birliği'ne girebileceğini öne sürdü. Gazete, manşet haberin dışında 2 tam sayfayı da Türkiye'ye ayırdı.To Vima Türkiye, Avrupa'nın kapısında. Erdoğan, Prodi ve Verheugen'in sınavlarından geçti. Elefterotipia Erdoğan her şeye "evet" deyince engeller ortadan kalktı.Bild Hoş geldiniz Türkçe başlık . Süddeutsche Zeitung Avrupa'yı suçlayan Erdoğan şimdi zinanın gündemden kalktığını açıkladı. "Türkiye üyeliğe hazır değil" diyenlerin şüpheleri haklı çıktı. Die Welt Gazete, Türkiye'nin AB'ye alınmaması için, aralarında insan hakları, göç, üyeliğin maliyeti, siyasi entegrasyon ve güvenlik gibi konuların olduğu 10 gerekçe saydı. 



</TEXT>
</DOC>
