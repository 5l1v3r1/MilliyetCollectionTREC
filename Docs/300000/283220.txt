<DOC>
<DOCNO> 283220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sontur09.html </URL>
<DATE> 2004/10/25/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
İstanbul Barosu, başkanını seçti... 
</HEADLINE>
<TEXT>

     İstanbul Barosu Başkanlığı'na, Kazım Kolcuoğlu yeniden seçildi. 
     Lütfi Kırdar Uluslararası Kongre ve Sergi Sarayı'nda gerçekleştirilen İstanbul Barosu Genel Kurulu'nda, bugün yapılan seçimlerde 12 bin 400 baro üyesi, 47 sandıkta oy kullandı. 
     
     Kazım Kolcu yeniden başkan 
     Oylama sonucu, Önce İlke Grubu'nun adayı Kazım Kolcuoğlu 4 bin 971 oy alarak yeniden İstanbul Barosu Başkanı seçildi. 
     
     Adayların oy dağılımı 
     Çağdaş Avukatlar Grubu adayı Bahri Belen 3 bin 849, Çağrı Grubu'nun adayı Muharrem Balcı 2 bin 391, Hukuk Grubu'nun adayı F. Hakan Baykal 858 ve Birlik Grubu'nun adayı Mustafa Kuran 266 oy aldı. 
     Kazım Kolcuoğlu seçimden sonra yaptığı açıklama, demokratik bir genel kurul gerçekleştirildiğini belirterek, seçimlere ilk defa böyle yüksek bir katılım olduğunu söyledi. 
     Yüksek katılımın, baro yönetimiyle baro üyelerinin iyi bir diyalog içinde olduğunu gösterdiğini vurgulayan Kolcuoğlu, bütün meslektaşlarına teşekkür etti. 
     Kolcuoğlu, İstanbul Barosu'nun dünyanın en büyük barolarından biri olduğunu da hatırlatarak, baronun aldığı bu güçle çalışmalarına devam edeceğini ifade etti. 
     
</TEXT>
</DOC>
