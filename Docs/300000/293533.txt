<DOC>
<DOCNO> 293533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sontur12.html </URL>
<DATE> 2004/11/30/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Sarkıntılık yaptı canından oldu 
</HEADLINE>
<TEXT>

     
     Latif SANSÜR KUŞADASI Aydın , DHA 
     

KUŞADASI'nda sarkıntılık yaptığı iddia edilen kadınların eşleri tarafından dövülen emlakçı Erdoğan Gülle, beyin kanaması sonucu öldü. 
     Geçen Cuma akşamı meydana gelen olay şöyle gelişti Bir restoranda birlikte yemek yiyen Bayram Kırbaş 37 , eşi Feyza Kırbaş 32 , Hüseyin Beldek 32 ile eşi Nebahat 32 Beldek, 35 HN 450 plakalı otomobille kentte gezmeye çıktı. 
     Belediye önündeki Efes Büfe yakınında park ettikleri otomobilden inip uzaklaşan Bayram Kırbaş ile Hüseyin Beldek, bir süre sonra eşlerinin yanına döndü. Ancak eşleri, yolun karşısında duran bir kişinin, sürekli, dikkatle kendilerine bakarak taciz ettiğini söyledi. 
     Kaldırımda bekleyen Erdoğan Gülle'yi 48 otomobillerine davet eden Bayram Kırbaş ve Hüseyin Beldek, Adakule karşısındaki Rüya Villaları önüne getirdi. Burada otomobilden indirilen Erdoğan Gülle, Bayram Kırbaş tarafından yumruklandı. İki yumruk yiyen Erdoğan Gülle kaçtı. Ancak biraz ilerde Erdoğan Gülle'nin cansız bedeni çevre sakinleri tarafından bulundu. Kuşadası Devlet Hastanesi'ne kaldırılan Erdoğan Gülle'nin öldüğü belirlendi. 
     Yapılan otopside Erdoğan Gülle'nin beyin kanamasından öldüğü belirlendi. Olay yerinden ayrılan Bayram Kılbaş Beldek ve Hüseyin Beldek, görgü tanıklarının verdiği ifade doğrultusunda polis tarafından durdurulduklarında, Erdoğan Gülle'nin kendilerini şikayet ettiğini zannetti. 
     "Hem eşlerimize sarkıntılık yaptı hem de bizi şikayet etti'' diyen Hüseyin Beldek ve Bayram Kırbaş, Erdoğan Gülle'nin öldüğünü öğrenince şok oldu. Mahkemeye çıkarılan iki arkadaştan Bayram Kırbaş tutuklanırken, Beldek tutuksuz yargılanmak üzere serbest bırakıldı. 
     
</TEXT>
</DOC>
