<DOC>
<DOCNO> 251177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/guncel/gun90.html </URL>
<DATE> 2004/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

İsim hakları... 

Hatırlarsınız, Internet'in ilk yıllarında, ünlülerin domain adlarını 10-20 dolara alanlar, bunları fahiş fiyatla ismin asıl sahiplerine satmaya çalışıyorlardı. Sonra, bunun saçma olduğu kabul edildi, bir takım yasalar çıkarıldı ve isimler koruma altına alındı. Artık firma ve ünlü kişiler, Internet'te isimlerini başkalarına kaptırmıyorlar... Prestij Müzik de batmadan önce, kendine bağlı sanatçıların isimlerini tescil ettirmiş, o isimlerin haklarını korumuş. Başkası parfüm, don-gömlek, ıvır-zıvır yapmasın diye alınmış iyi bir tedbir muhtemelen. Ancak şirket batınca o isimler de açık arttırmayla satıldı. Ne mi oldu 
Havasından geçilmeyen, kendini yere koyamayan, göğe hiç sığdıramayan, bizce de bu dünyaya fazla gelen Özcan Deniz, isminin Alişan'ın isminden 30 milyar az ettiğini öğrendi...Serkan Burak Tektaş yani Alişan, 2 milyar farkla isim hakkını kaçırdı. Ve asıl ismi tam bir popçu ismi olduğu için, "Serkan" ya da "Burak" adıyla yepyeni tarzda çalışmalar yapma şansına kavuştu... Bir zamanlar, Tunç adıyla yağız bir delikanlı çıkmış, pop albümü yapmış tutmayınca Emrah Dinçer adıyla Ahmet Kaya tarzıyla bayağı da iş yapmıştı. Bu isimlerle ne yapılır Parfüm mü, gömlek mi Tarkan parfüm yaptı, etrafımızda parfümünü merak edip de sorduğumuz 100 kişiden biri bile "Tarkan" demedi. O satmadıysa, ne Alişan marka fanila satar, ne de Özcan Deniz marka tıraş köpüğü...Kölelik, asırlar sonra yeniden hortladı. Prestij Müzik'ten alacağını kurtarmak istemek normal, ama bir insanın isminin hakkını karşı taraf istememesine rağmen zorla almak biraz tuhaf... Hayır, n'apıcan ki o ismi Ne acayip meraklar var şu dünyada Gerçi iyi oldu, eğlence çıktı bize... 

Paratonerin değerini evine yıldırım düşen bilir... 
Benjamin Franklin 

Tiplemeler .. 
Otobüs Minibüslerde şoför yanına oturan 'co-pilot' tiplemeleri... 

Kalaygiller Fazla tehlikeli olmamakla beraber her türlü olaya şoförden önce müdahale ederler. Küfür etme konusunda oldukça geniş bir repertuara sahiptirler. Yok arabada çocuk varmış, yok ayıpmış, hiç dinlemezler .. 
Frekansgiller Bunlar bütün radyo frekanslarını ezbere bilirler. Arabadaki radyoyu bozana kadar oynamayı kutsal bir görev sayarlar. Tehlikeli değildirler, fakat frekans konusundaki kararsızlıkları, şoförü trafikte tehlikeli bir insan haline getirebilir... 
Konforgiller Arabaya bindikleri anda koltuk ayarlarının bütün özelliklerini kullanarak olabilecek en rahat pozisyonu aldıktan sonra horlamaya başlarlar. 5 dakikalık yolda bile uyuyabilme yetenekleri vardır. Tehlikelidirler, şoförün uykusunu getiriler... 
Atraksiyongiller Şoförü gaza getirmek konusunda oldukça yeteneklidirler. Her türlü vites, gaz ve fren atraksiyonu hoşlarına gider. Sonuçta olan onlara olur. Ve kaza haberlerinde de nedense en çok onlara üzülünür... 
Tütengiller Arabaya bindikleri anda sigara yakarlar. Co-pilot olmanın verdiği özgüvenle yasak masak takmazlar. Oldukça artist sigara tutuşları ve kendilerine özgü jargonları vardır. Sakar olanları tehlikelidir, kül hakimiyetini sağlayamadıklarından döşemeleri mahveder, arabanın 2. el fiyatını düşürürler... 

Kim Yazıyor Bunları 
"TATLI RÜYALAR FAISELER... 26 6 2004 03 50 00 - İKİNCİ BAHAR EVİ BİR GÜNE DAHA SON NOKTAYI KOYDU. SEVGİ USTALARI UZUN VE YORUCU BİR GÜNÜN ARDINDAN UYUMAYI TERCİH ETTİLER. SÜRPRİZ DOLU, ATRESLİ VE YORUCU BİR GÜN ONLARI BEKLİYOR. HEPSİNE İYİ GECELER... KALPLERDE IKINCI SEX" b b 
</TEXT>
</DOC>
