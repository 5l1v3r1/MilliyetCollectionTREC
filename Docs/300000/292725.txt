<DOC>
<DOCNO> 292725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/guncel/agun.html </URL>
<DATE> 2004/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Koca dayağı haklı olabilir mi 
</HEADLINE>
<TEXT>


Hacettepe Üniversitesi araştırmasına göre Türk kadınlarının yüzde 39.2'si, "Koca dayağında haklı neden olabilir" diyor. Çalışan kadınların yüzde 30.3'ü de bu fikirde 

YILDIZ YAZICIOĞLU Ankara 

Türkiye'de, Birleşmiş Milletler'in BM öncülüğünde "Kadına Yönelik Şiddete Son" kampanyası başlatılırken, Türkiye'deki kadınların şiddete bakışı, insan hakları savunucularını bile şaşırttı. Kadınların yüzde 39.2'si koca dayağında haklı bir neden bulunacağını düşünüyor. Kadınlar, "cinsel ilişkiyi reddetme" sonucu dövülmelerini de haklı bulduklarını dile getiriyor. 

Sevişmemek suç 
Uluslararası Af Örgütü, kadına yönelik şiddete karşı "dur" diyen bir el simgesiyle imza kampanyası yürütürken, Hacettepe Üniversitesi Nüfus Etüdleri Enstitüsü'nün "Türkiye Nüfus ve Sağlık" konulu araştırması ortaya çarpıcı sonuçlar çıkardı. Araştırmadan çıkan tablo şöyle 
Kadınların yüzde 29.1'i, kocası sinirlendiği zaman sözlü karşılık verdiğinde yediği dayağı haklı buluyor.Yüzde 27'si "lüzumsuz" para harcamayı dayak yemek için haklı neden kabul ediyor.Yüzde 23.2'si, çocuklarının bakımını ihmal etmeyi, yüzde 5.8'si de yemeği yakmayı dayağa haklı bir gerekçe olarak görüyor.Kentlerdeki kadınların yüzde 12'si ve kırsal kesimdekilerin yüzde 26.8'i, sevişmek istemediğinde kocasının tokat atmasında "haklılık" görüyor.Kırsal kesimdeki kadınların yüzde 46'sı "kocasına kavga sırasında karşılık vermeyi" dayaktaki en haklı neden olarak sayıyor.15 - 19 yaş arasındaki genç kadınların yüzde 63'ü, orta yaş kuşağındaki 30 - 34 yaş grubu kadınların yüzde 37'si, kocasından dayak yemeyi haklı buluyor.Hiç eğitim almamış veya ilköğretimi tamamlamış kadınların yüzde 62.1'i koca dayağında haklılık görürken lise ve üzerinde eğitim almış kadınların sadece yüzde 8.8'i bu görüşe katılıyor.İş hayatını sürdüren kadınların yüzde 30.3'ü dövülmeyi haklı görüyor. 

Sevgilisini dövdü, 2 ay sokakları süpürecek 

DIŞ HABERLER SERVİSİ 
Orta Amerika ülkelerinden Honduras'ta kongre üyesi Aberlardo Diaz, evlilik dışı çocuklarının annesine kötü muamele etmekten, 2 ay boyunca sokakları süpürme cezasına çarptırıldı. H kim Vivian Linck, Diaz'ın ayrıca, kendisini sürekli dövdüğünü söyleyen Hortencia Fonseca adlı kadından olan 2 kızına ayda 160 dolar vermesine karar verdi. Linck, sokak süpürme cezasına uymazsa Diaz'ın hapse atılacağını kaydetti. Sevgilisini dövmediğini iddia eden Diaz ise, "H kim bir kadındı ve kadınlar birbirlerini korurlar. Karar yanlıdır" diyerek cezaya itiraz etti. 


</TEXT>
</DOC>
