<DOC>
<DOCNO> 284577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/yazar/akyol.html </URL>
<DATE> 2004/10/30/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Atatürkçü dış politika' 
</HEADLINE>
<TEXT>


ATATÜRKÇÜ dış politika veya Atatürkçü ekonomi olur mu Şimdi şu satırları okuyalım 
"Atatürk, yeryüzünün ilk ulusal kurtuluş savaşını vermiş, antiemperyalist ve antikapitalist çağın ilk ışığını yakmıştır." 
Öyleyse... Türkiye NATO'dan çıkmalı, Avrupa Birliği'ne rest çekmeli 
1968 yılında Ali Halil imzasıyla Ali Gevgilili'nin yazdığı "Atatürkçü Dış Politika" kitabının temel tezi budur. 
İlhan Selçuk bu iddianın şampiyonlarından biridir. Çetin Yetkin de öyle. Birçok isim saymak mümkün. 
Çok saygı duyduğum ve kendisinden çok şey öğrendiğim Attil İlhan da öyle 
Attil İlhan'a göre de, Milli Şef İsmet İnönü 19 Ekim 1939'da İngiltere ve Fransa'yla ittifak anlaşması imzalamakla Atatürk'ün "tam bağımsızlık" politikasından sapmıştı. 
Menderes ve Özal mı Onlar hepten "Damat Ferit çizgisi"ndedir 

BU nasıl bir Cumhuriyet'tir ki, 80 yılının sadece 15 yılı "doğru"dur, 65 yılı ve bütün gidişatı "yanlış"tır, "emperyalizmin güdümünde"dir H l irticadan korkmaktadır 
Hayır Yanlış olan bu kurgulardır 
Bu kurgular Atatürk hakkında gerçekçi değildir. İdeolojik bir şablona göre, Atatürk'ün söz ve davranışlardan uygun bulduklarını 'seçerek' bir kurgu yapıyorlar. Mesela Atatürk'ün yabancı sermaye ve dış kredi almak için ne kadar çalıştığını göz ardı ediyorlar.Şartların değişmesini dikkate almıyorlar Atatürk hangi şartlarda görüş ve politikaları değiştirmiştir Bugünkü şartlar nasıl farklıdır Bunları dikkate almıyorlar, bakış tarzları 'dogmatik'tir. 

İNÖNÜ'NÜN 19 Ekim 1939'da İngiltere ve Fransa'yla ittifak anlaşmasını imzalamasını "emperyalizmin dümen suyu"na girmek olarak görmeleri, tipik bir dogmatizm örneğidir. Çünkü "dış politika incelemesi" yapmıyorlar, değişen şartları incelemiyorlar dogmatik olarak "Batı'yla ittifak yaptı, öyleyse emperyalizme yanaştı" diyorlar. Halbuki 
Atatürk'ün kendisi İngiltere ve Fransa'yla ittifak yapmak istiyordu. Hatta İngiliz Büyükelçisi P. Lorain'e bunun için ısrarda bulunuyordu. Türkiye'yi tehdit eden faşist İtalya'ya ve kuşkular yaratan Sovyet Rusya'ya karşı Atatürk İngiliz - Fransız ittifakına ihtiyaç hissediyordu. Fakat İngiltere, İtalya'yı ve Rusya'yı kendi yanına çekerek Nazi Almanyası'nı tecrit etmeyi planladığı için Türkiye'yle ittifaka yanaşmadı.1939 yılında şartlar değişti Nisanda İtalya Arnavutluk'u işgal etti, İtalya'nın dizginlenemeyeceği görüldü. Sovyet Rusya 23 Ağustos 1939'da Nazi Almanyası'yla anlaşma imzaladı Türk - Sovyet görüşmelerine Sovyetler son verdi 
Artık Türkiye'yle İngiltere aynı saftaydı. İnönü 19 Ekim 1939'da İngiltere ve Fransa'yla ittifak imzaladı, çok da iyi etti. 
Netice Atatürk pragmatikti... "Atatürkçü dış politika" veya "Atatürkçü ekonomi" yoktur. Atatürk'ün farklı dönemlerde uyguladığı değişik diplomatik ve ekonomik politikalar vardır. 
Atatürk'ü dogma haline getirmek, ideolojik körlük yaratır. Türkiye Cumhuriyeti doğru yönde ilerlemektedir. 



</TEXT>
</DOC>
