<DOC>
<DOCNO> 284178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sontur52.html </URL>
<DATE> 2004/10/28/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Önce 'Tecavüz etti' dedi, mahkemede 'İstemiş olabilirim' diye düzeltti 
</HEADLINE>
<TEXT>

     Samsun'da görülen bir tecavüz davasının mağduru genç kadın, önceki şikayetinin aksine mahkemede ifade değiştirerek, ''Alkollü olduğum için kendi isteğimle ilişkiye girmiş olabilirim'' diyince sanık tahliye edildi. 
     Samsun 2. Ağır Ceza Mahkemesi'nde görülen davada, Gazi Mahallesi'nde yaklaşık bir ay önce meydana gelen olayda evli F.K'ye 19 tecavüz ettiği iddiasıyla tutuklanan Recep Şen 26 ile tecavüze yeltendiği iddia edilen tutuksuz sanık Levent Taşaslan'ın 29 yargılanmasına başlandı. 
     Duruşmada suçlamaları kabul etmeyen tutuklu sanık, mağdurun isteği ile birlikte olduklarını savunarak tahliyesini istedi. Diğer sanık da suçlamaları kabul etmedi. 
     Olayın mağduru F.K. ise önceki şikayetlerinde tecavüze uğradığı yolundaki beyanlarının aksine duruşmada, ''Alkollü olduğum için kendi isteğimle ilişkiye girmiş olabilirim. Zaten kendisi cezaevindeki eşimin arkadaşı'' diye ifade verdi. Mağdur F.K. diğer sanıktan ise şikayetçi olduğunu tekrarladı. 
     Suçun değişme olasılığını dikkate alan mahkeme heyeti, Recep Şen'in tutuksuz yargılanmasına karar vererek duruşmayı erteledi. 
     
</TEXT>
</DOC>
