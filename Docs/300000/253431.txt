<DOC>
<DOCNO> 253431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/dunya/dun03.html </URL>
<DATE> 2004/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Pile'de Rumlar Türk Muhtarlığı'na ateş açtı 
</HEADLINE>
<TEXT>


SEFA KARAHASAN Lefkoşa 


KKTC'de Türk ve Rumların karma olarak yaşadığı Birleşmiş Milletler kontrolündeki Pile'de geçen gece, Yunan bayrağı taşıyan Rum plakalı özel bir araçtan Türk Muhtarlığı'nın binasına ateş açıldı. Olayda ölen ve yaralanan olmazken, binada hafif hasar meydana geldi. Pile Muhtarı Ahmet Sakallı, olaydan önceki gece Yunanistan'ın Avrupa Futbol Şampiyonu olmasını kutlayan bazı Rum gençlerini sorumlu tutarken, Dışişleri Bakanlığı ve Başbakan Yardımcılığı, olayla ilgili olarak Kıbrıs'taki Birleşmiş Milletler Barış Gücü'nü UNFICYP şiddetle protesto etti. Dışişleri Bakanlığı, Başbakan Yardımcılığı Müsteşarı Aytuğ Plümer, bunun çok ciddi bir olay olduğunu ve bölgede yaşayan Türklerin bu şekilde taciz edilmesinin kabul edilemez olduğunu belirtti. Yerel yetkililerle yakın temasta olduklarını ifade eden Plümer, KKTC Beyarmudu Polisi'nin de olayla ilgili gerekli soruşturmayı yürütmekte olduğunu belirtti. 


</TEXT>
</DOC>
