<DOC>
<DOCNO> 288801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/son/sontur03.html </URL>
<DATE> 2004/11/14/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Erdoğan, bayram namazını MÜ İlahiyat Fakültesi Vakfı Camii'nde kıldı 
</HEADLINE>
<TEXT>

     Başbakan Recep Tayyip Erdoğan, bayram namazını Üsküdar'daki Marmara Üniversitesi MÜ İlahiyat Fakültesi Vakfı Camii'nde kıldı. 
     Üsküdar'daki evinden erken saatlerde Altunizade'deki MÜ İlahiyat Fakültesi Vakfı Camii'ne gelen Başbakan Erdoğan, burada önce sabah namazına, daha sonra da bayram namazına katıldı. 
     Erdoğan ile birlikte İstanbul Valisi Muammer Güler, İstanbul Büyükşehir Belediye Başkanı Kadir Topbaş, Emniyet Müdürü Celalettin Cerrah ve İl Müftüsü Prof. Dr. Mustafa Çağrıcı da aynı camide bayram namazını kıldılar. 
     Başbakan Erdoğan, namazın ardından MÜ İlahiyat Fakültesi Vakfı'nca düzenlenen kahvaltıya geçti. 
     
</TEXT>
</DOC>
