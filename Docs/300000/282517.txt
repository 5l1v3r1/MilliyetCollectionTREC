<DOC>
<DOCNO> 282517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sonspo21.html </URL>
<DATE> 2004/10/22/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Ankaragücülü Gouda, Mısır yolcusu... 
</HEADLINE>
<TEXT>

     Mısır'ın Afrika Kulüpler Kupası Şampiyonu takımı Zamalek'in, Ankaragücü'nde forma giyen Mohamed Gouda'ya talip olduğu öğrenildi. 
     Mısır'da yayımlanan Al Gomhoreya gazetesinde yer alan haberde, Zamalek takımının, milli maçlar nedeniyle Mısır'a gelen Gouda'ya teklif götürdüğü bildirildi. 
     Ankaragücü ile Gouda'nın eski takımı Al Ahly arasındaki sözleşmede yer alan, ''Mısır'da Al Ahly takımından başka kulübe transfer olamaz'' maddesi ise Mısırlı futbolcunun transferinde ısrar eden Zamalek takımının önündeki en büyük engel olduğu belirtildi. 
     Gazete haberinde ayrıca, Zamalek yöneticilerinin, Gouda'yı bonservisiyle birlikte alamamaları durumunda, bu futbolcuyu kiralamak istedikleri kaydedildi. 
     
</TEXT>
</DOC>
