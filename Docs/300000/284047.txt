<DOC>
<DOCNO> 284047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sondun47.html </URL>
<DATE> 2004/10/28/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Tayland'ın güneyinde bombalı saldırı 1 ölü 
</HEADLINE>
<TEXT>

     Tayland'ın Müslümanların çoğunlukta olduğu güneyindeki üç eyaletten biri olan Narathiwat'ta düzenlenen bombalı saldırıda en az 1 kişinin öldüğü, en az 13 kişinin de yaralandığı bildirildi. 
     Savunma bakanlığı sözcüsü, bir bara içinde bomba bulunan plastik bir çantanın bırakılması ve daha sonra bu bombanın cep telefonuyla infilak ettirilmesi sonucu 1 kişinin öldüğünü, 13 kişinin yaralandığını belirtti. 
     Bu arada, eyalette bulunan Sungai Kolok'taki bir hastaneden yapılan açıklamada, saldırının ardından hastaneye 22 yaralının getirildiği belirtildi. Bir görgü tanığı, ''Yaralıların taşınmasına yardım ettim, büyük çoğunluğunun her yeri kan içindeydi'' diye konuştu. 
     Tayland'da pazartesi günü 84 kişinin ölmesiyle yeniden alevlenen çatışmalar geçen Ocak ayında başladı. 
     Müslümanların çoğunlukta olduğu güneydeki 3 eyalette meydana gelen olaylarda şimdiye kadar ölenlerin sayısı yaklaşık 440 kişi olarak veriliyor. 
     
</TEXT>
</DOC>
