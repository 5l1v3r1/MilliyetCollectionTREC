<DOC>
<DOCNO> 256727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/yasam/yas11.html </URL>
<DATE> 2004/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlık Ambulans ücreti alınmıyor 
</HEADLINE>
<TEXT>


ANKARA Milliyet 

Sağlık Bakanlığı'ndan, Ağrı'da bir hastanın 90 milyon lira ambulans ücretini ödeyemediği için hayatını kaybettiği yönündeki haberler üzerine bir açıklama yapılarak, bir genelgeyle vatandaşlardan ambulans ücreti alınmaması talimatının verildiğini bildirildi. Açıklamada, Ağrı Devlet Hastanesi'ne 14 Temmuz'da müracaat eden Salih Taştan'ın Erzurum Numune Hastanesi'ne sevkine karar verildiği belirtildi. Hasta sahiplerine ambulans görevlendirileceğinin söylendiği ancak, hasta sahiplerinin hiçbir talepte bulunmadan hastaneden ayrıldığı kaydedildi. Hastanın, 16 Temmuz'da evinde öldüğü belirtilen açıklamada, olayı soruşturmak üzere bir yetkilinin görevlendirildiği ifade edildi. 26 Mayıs 2004'te yayımlanan bir genelgeyle ambulans ücreti alınmaması talimatının verildiği, "Ambulans ücreti ödenmedi" diye ambulans verilmemesinin söz konusu olamayacağı bildirildi. 


</TEXT>
</DOC>
