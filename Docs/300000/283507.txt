<DOC>
<DOCNO> 283507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sonspo27.html </URL>
<DATE> 2004/10/26/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Saran'a bilet engeli... Fenerbahçe UEFA kuralları gereği kimlik istedik 
</HEADLINE>
<TEXT>

     Fenerbahçe Kulübü, ''Eski yönetici Sadettin Saran'a, Olympique Lyon maçı öncesi bilet ambargosu uygulandığı'' şeklindeki haberler üzerine, yurtdışına maça gidecek taraftarlardan kimlik istenmesi uygulamasının UEFA kuralları gereği olduğunu açıkladı. 
     Kulübün resmi internet sitesinden yapılan açıklamada, bazı gazetelerde ''Saran'a bilet engeli'' diye verilen ve tek tek kişilerden kimlik istendiği için toplu bilet alımı yapılamadığı şeklindeki haberler hatırlatılarak, Olympique Lyon maçına gidecek seyircilerden kimlik istenmesi uygulamasının, sadece Saran'ın gezisini organize eden Viking Tur'a değil, öteki şirketlere ve bireysel bilet talebinde bulunanlara da yapıldığı bildirildi. 
     Açıklamada, ''Tüm bu uygulamalar, UEFA kriterleri gereğidir ve kimseye farklı bir uygulama yapılmamıştır'' denildi. 
     
</TEXT>
</DOC>
