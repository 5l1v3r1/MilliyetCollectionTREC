<DOC>
<DOCNO> 290144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/soneko18.html </URL>
<DATE> 2004/11/19/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Almanya Doların hızlı değer kaybı, ABD'nin çıkarına değil 
</HEADLINE>
<TEXT>

     Almanya Maliye Bakanı Hans Eichel, doların hızlı değer kaybının, ABD ekonomisi için de faydalı olmayacağını söyledi. 
     G20 toplantısı öncesi Alman Radyosu'na konuşan Eichel, global ekonomi yanında ABD ekonomisinin de, dolardaki rekor gerilemeden olumsuz etkileneceğini kaydetti. 
     ''Doların hızlı değer kaybı, ABD'nin de çıkarına değil'' diyen Eichel, G20 toplantısında Avrupa, Japonya ve ABD'nin bu konuda ortak bir görüşte buluşması fikrine açık olacaklarını bildirdi. 
     Öte yandan Financial Times Deutschland gazetesine konuşan Eichel'in yardımcısı Caio Koch-Weser, petrol fiyatlarının yüksek seyrine doların gerilemesinin eklenmesiyle, global ekonomik büyüme üzerindeki riskin arttığını belirtti. 
     Koch-Weser, bir süre daha petrol fiyatlarında gerileme beklemediklerini sözlerine ekledi. 

     
</TEXT>
</DOC>
