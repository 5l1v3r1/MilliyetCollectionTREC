<DOC>
<DOCNO> 275922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/soneko34.html </URL>
<DATE> 2004/09/29/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
İkinci el yat fuarı büyük ilgi gördü... 
</HEADLINE>
<TEXT>

     Port Bodrum Yalıkavak'ta ilk kez düzenlenen ''İkinci El Yat Fuarı''nda sergilenen 85 yatı, 5 bin 600 kişinin ziyaret ettiği bildirildi. 
     Port Bodrum Yalıkavak Genel Müdürü Bruno Meier, 24-26 Eylül 2004 tarihleri arasında düzenledikleri ''İkinci El Yat Fuarı'' ile ''denizcilik sektöründe Türkiye'de bir ilke imza attıklarını'' belirtti. 
     Fuar süresince gerçekleşen satışlardan hiç bir komisyon almadıklarını ve fuara katılan teknelere yıllık denizde bağlama ve karada kışlama fiyatlarında da büyük avantajlar sağladıklarını kaydeden Meier, şu bilgiyi verdi 
     ''Yatçı dostlarımız tarafından yıllardır beklenen bu fuar organizasyonu ile denizcilik sektörüne önemli bir hizmet gerçekleştirmeyi hedeflemiştik. Gösterilen yoğun ilgi ve katılım talebi sonucunda İkinci El Yat Fuarı'nı Port Bodrum Yalıkavak'ta geleneksel hale getirmemiz kaçınılmaz oldu.'' Meier, Emekli Orgeneral İsmail Hakkı Karadayı'nın açılışını gerçekleştirdiği fuarda sergilenen 85 yatı, 6 bin 500 kişinin gezdiğini ve incelediğini, iyi bağlantılar yapıldığını söyledi. 
     Meier, fuarı ziyaret edenler arasında ''2004 Hollanda Güzellik Yarışması''na katılan 20 güzel kızın da bulunduğunu ifade etti. 
     
</TEXT>
</DOC>
