<DOC>
<DOCNO> 298143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/yazar/pulur.html </URL>
<DATE> 2004/12/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Geliyor, geliyor Bizim vergi geliyor... 
</HEADLINE>
<TEXT>


ESKİLER "Dideler ruşen " derlermiş, yani gözünüz aydın... 
Futbol seyircisi de "Geliyor, geliyor, bizim takım geliyor " diye bağırır. 
Biz de "Gözünüz aydın " deyip müjdeyi verelim 
"Geliyor, geliyor, bizim vergiler geliyor " 
Hem de ne vergi 
Nefes alsanız vergi, affedersiniz, pırttt deseniz vergi 
Bir kere bütün ilan ve reklamlar vergiye tabi... 
Kim reklam veriyorsa, kim reklam asıyorsa, kim duvara reklam yapıştırıyorsa, gel bakalım vergini öde 
Taksilerin, otobüslerin içine konan reklamlardan bile vergi alınacak... 
Bu vergiden kaçmanın imk nı yok 

MESELA haberleşme vergisi... 
Telefona, faksa, telsize, telekse, telefon kartına, jetona... hepsine vergi var. 
Nasıl olacak bu vergi 
Konuştuğun kadar, yazıştığın kadar, haberleştiğin kadar... 
İşte bu vergiden kaçmak kolay telefonla konuşmazsın, faks geçmezsin, teleks göndermezsin... 
Böylece vergi ödemezsin 
Konuşmadığın telefonun, yazışmadığın faksın, teleksin vergisini alacak değiller ya 
Diyeceksiniz olur mu, çağımız iletişim, haberleşme çağı 
Geçin bunları, sonunda ölüm yok ya, haberleşmeniz eksik kalsın 

ELEKTRİKTEN, havagazından, likit gazdan ve doğalgazdan vergi alacaklarmış... 
Bunları da yakmayız, olur biter. 
Şart mı elektrik, şart mı doğalgaz, ya da tüpgaz 
Şart diyorsanız, başka türlü yaşanmaz diyorsanız, "Sen bizi mağaraya mı gönderiyorsun " diyorsanız, bir seçenek daha var Dağa çıkın 
Kurun kulübenizi, yakın çubuğunuzu, bakın sefanıza 

HELE otel, motel, tatil köyü gibi yerlerde alınacak vergiden kaçmak kadar kolayı var mı 
Gitmezsiniz, kalmazsınız, görmezsiniz, olur biter, vergi sıfır 

ZAMAN zaman "Cumhuriyet hükümetleri" diye bir deyim kullanılır. 
Peki, bu hükümetlerin ortak paydası nedir 
Vergidir, vergi 
Önce vergi, sonra zam 
Tek partiymiş, çok partiymiş, sağcıymış, solcuymuş, hiç fark etmez, çünkü bütçe açığı kapanacaktır, bütçe açığı da ancak vergilerle kapanır. 
Topladığı vergilerle ancak iç borcun faizini ödeyebilen bir idare, vergi almayıp ne yapacaktır 

PADİŞAHIN biri, her vergiden sonra halkın nabzını yoklarmış 
"Halk çok kızgın " 
"Halk köpürdü " 
"Halk perişan " 
Tepkiler böyle olunca, padişah vergi üstüne vergi koyarmış, lakin son vergiden sonra "Halk sokaklara döküldü, çalmadan oynuyor " haberini alınca vergiden vazgeçmiş 
"İşte şimdi korkarım, bu halkın ne yapacağı belli olmaz " 
Çok şükür, şimdi ne padişah var, ne de halk 
Halkın kızıp köpürmeye ne hakkı var ki 
Vergiyi koyanı seçen o değil mi 



</TEXT>
</DOC>
