<DOC>
<DOCNO> 267915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sontur09.html </URL>
<DATE> 2004/08/31/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Sevgilisinin gözü önünde bıçaklandı 
</HEADLINE>
<TEXT>

     Serkan GÜLER BURSA, DHA 
SEVGİLİSİ ve arkadaşıyla barda eğlendikten sonra eve gitmek üzere yola çıkan 22 yaşındaki Yüksel Elmase, daha önce aralarında husumet bulunan bir kişi tarafından sevgilisinin gözleri önünde bıçaklandı. Polis, ağır yaralanan Yüksel Elmase'nin kendisine gelerek saldırgan kişinin ismini vermesini bekliyor. 
     Olay dün saat 04.00 sıralarında İzmir Yolu BP İstasyonu içinde yaşandı. 22 yaşındaki sevgilisi Nilüfer Esra Güler ve arkadaşı Tuncay Yeşil ile Danza Bar'da eğlenen Yüksel Elmase, bardan çıktıktan sonra Kültürpark'ta yürüken, aralarında husumet bulunan bir kişiyle karşılaştı. İki genç sert bir şekilde tartıştı. 
     İzmir Yolu BP İstasyonu önünde sözlü tacizle devam eden tartışmaya bıçaklar karıştı. Kavgada Yüksel Elmase 6 yerinden bıçaklandı. Hayati tehlike kaydıyla Bursa Devlet Hastanesi'ne kaldırılan Elmase ameliyata alındı. Yoğun bakımda olduğu için olay hakkında bilgi veremeyen Yüksel Elmase'nin ifadesi alınabilirse saldırganın kimliği belirlenecek. Polis şimdi her yerde uzun boylu, esmer saldırganı arıyor. 

     
</TEXT>
</DOC>
