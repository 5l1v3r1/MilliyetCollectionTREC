<DOC>
<DOCNO> 261404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/son/sonspo24.html </URL>
<DATE> 2004/08/07/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Galatasaraylı futbolculardan Canaydın'a söz... 
</HEADLINE>
<TEXT>

     Galatasaraylı futbolcular, yarın Konyaspor ile oynayacakları Birinci Süper Futbol Ligi ilk hafta maçı öncesi, Kulüp Başkanı Özhan Canaydın'a mektup yazıp, yeni sezonda ellerinden geleni yapacaklarına söz verdi. 
     Galatasaray Kulübü'nün resmi internet sitesinde yapılan açıklamada, sarı-kırmızılı futbolcular ile Kulüp Başkanı Canaydın ve yönetim kurulu üyelerinin, bugün öğle yemeğinde biraraya geldiği bildirildi. 
     Yemekte, kaptan Bülent Korkmaz'ın, tüm futbolcuları temsilen Başkan Canaydın'a mektup verdiği belirtildi. Bülent'in imzasıyla, Canaydın'a verilen mektupta şu ifadeler yer aldı 
     ''Kaptan'ın Mektubu... 
     Sayın Başkanım, 2004-2005 sezonunun tüm camiamıza hayırlı ve başarılı olmasını dilerim. Takım kaptanı olarak tüm oyuncu arkadaşlarım sezon başlamadan önce ekonomik sorunlarımızın tamamının giderilmesi ve hazırlık kampı imkanlarımızın bizlere en iyi şartlarda sağlanmasından dolayı başta saygıdeğer şahsınızda, tüm yönetim kurulu üyelerinize teşekkür ederiz. 
     Ben ve takım arkadaşlarım bu sezon sizlere her şeyin en güzelini yaşatmak için elimizden gelenin fazlasını yapacağımıza söz veriyoruz.'' 

     
</TEXT>
</DOC>
