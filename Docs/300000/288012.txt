<DOC>
<DOCNO> 288012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sondun52.html </URL>
<DATE> 2004/11/11/ </DATE>
<TIME> 19.21 </TIME>
<AUTHOR>  </AUTHOR>
<HEADLINE>
Ermanistan soykırımı iddialarıni yinelediler 
</HEADLINE>
<TEXT>

     Ermenistan Dışişleri Bakanlığı, sözde soykırımın uluslararası alanda tanınması yolundaki politikalarının değişmediğini bildirdi. 
     Bakanlık sözcüsü Hamlet Gasparyan, ''2005 yılı bütçesinde soykırımla ilgili ibareler bulunmaması nedeniyle, bu konunun dış politika öncelikleri arasında bulunmadığı yolunda Türkiye ve Azerbaycan basınında çıkan haberlere ilişkin bir soruya, ''Ermenistan'ın dış politikasının değişmediği'' yanıtını verdi. 
     Gasparyan, ''Soykırımın tanınması konusu, bundan önce olduğu gibi dış politika gündemimizde yer almaktadır. Dış politikamız soykırımla ilgili ibarelerin bütçe taslağında yer alıp almamasına bağlı değildir ve hükümetin de bu konuyu bütçe taslağında özellikle belirtmesi için bir neden bulunmuyor'' dedi. 
     Sözde soykırımın tanınmasının Ermenistan ve Ermeniler'in yanı sıra tüm insanlığın sorunu olduğu iddia eden Gasparyan, ''Dolayısıyla bu tanınma konusu bir bütçe hattına veya başka bir mali hesabın içine sıkıştırılamaz'' diye konuştu. 
     Armenpress ajansının haberinde de buna ilişkin bir ifadenin önceki yılın bütçesinde de yer almadığı belirtildi. 
     
</TEXT>
</DOC>
