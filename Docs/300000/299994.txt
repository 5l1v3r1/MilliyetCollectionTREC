<DOC>
<DOCNO> 299994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sontur19.html </URL>
<DATE> 2004/12/22/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
13 yaşındaki çocuk, babasının tüfeğiyle gittiği avda öldü... 
</HEADLINE>
<TEXT>

     Konya'nın Kadınhanı İlçesi'nde 13 yaşındaki çocuk, babasının tüfeğiyle gittiği avda başına isabet eden saçmalarla öldü. 
     Edinilen bilgiye göre, Timur İncekaya 13 , Kadınhanı'na bağlı Atlantı Beldesi'nde babası Zekeriya İncekaya'nın tüfeğiyle ava gitti. 
     İncekaya'nın eve dönmemesi üzerine merak eden ailesi, yakınları ve komşularının yardımıyla İncekaya'yı avlandığı yerde aradı. Timur İncekaya, başından vurularak ölmüş halde bulundu. 
     Yakınları, İncekaya'nın, bakımını yaptığı sırada ters tuttuğu tüfeğin yanlışlıkla ateş aldığını tahmin ettiklerini söyledi. 
     Olayla ilgili soruşturma başlatıldığı, İncekaya'nın cesedine otopsi yapılacağı bildirildi. 
     
</TEXT>
</DOC>
