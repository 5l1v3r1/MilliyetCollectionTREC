<DOC>
<DOCNO> 262487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sonspo44.html </URL>
<DATE> 2004/08/11/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Hakan Şükür'ün forması açık artırmada rekora koşuyor... 
</HEADLINE>
<TEXT>

     Galatasaray'ın yıldız futbolcusu Hakan Şükür'ün açık artırmada satışa çıkartılan forması 1,5 milyarlık teklifle rekora koşuyor. 
     Konyaspor maçında Galatasaray'ın 100. yılındaki ilk golünü atan Hakan Şükür'ün giydiği forma, ''www pazaryerim.com'' sitesinde 9 Ağustos'ta 300 milyon liradan açık artırmayla satışa çıkartıldı. 
     Bugün itibari ile 1 milyar 0 milyon lira değer biçilen formanın ileriki günlerde daha yüksek rakamlara ulaşması bekleniyor. 
     Bu arada Hakan Şükür'ün 100. yıl formasını almak isteyenler 16 Ağustos Pazartesi günü saat 18.19'a kadar açık artırmaya katılabilecek. 
     Öte yandan Galatasaray'ın eski futbolcusu Suat Kaya'nın, jübilesinden önce imzaladığı ve aynı sitede açık artırmayla satışa çıkartılan formasını alan 2 taraftarla yarın saat 12.00'de Florya Metin Oktay Tesisleri'nde biraraya geleceği bildirildi. 
     
</TEXT>
</DOC>
