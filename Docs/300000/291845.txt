<DOC>
<DOCNO> 291845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sontur43.html </URL>
<DATE> 2004/11/24/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Gözaltındaki Faslı'nın esrarengiz ölümü... 
</HEADLINE>
<TEXT>

     Edirne'de, kentte gezerken polis tarafından yakalanan ve üzerinden pasaport ile kimlik belgesi çıkmayan Fas uyruklu bir kişinin poliste gözaltında tutulduğu sırada, hayatını kaybettiği bildirildi. 
     Alınan bilgiye göre, Selimiye Cami civarında dolaşırken polis tarafından üzerinden pasaport ve kimlik belgesi çıkmayan bir kişi yakalandı. 
     Manyas Polis Merkezi'nde Fas uyruklu ve adının Mahmut Sevaşı olduğunu belirten kişi nezarethaneye konuldu. Bir süre sonra Sevaşı'nın nezarethanede hareketsiz yattığını gören görevliler, 112 Hızır Acil Servisi'ne haber verdiler. 
     Sevaşı'nın hayatını kaybettiği belirlenirken, ceset kesin ölüm nedenini belirlenmesi amacıyla Trakya Üniversitesi Tıp Fakültesi Hastanesi Morgu'na konuldu. 
     Cumhuriyet Savcısı ile Adli Tıp Doktoru'nun isteği üzerine yapılan otopsi sonrası hazırlanan raporda, ''Mikroskobik değerlendirme sonucu şahsın kesin ölüm nedeni saptanamamış, cesetten alınan kan ve idrar örneklerinin Adli Tıp Kurumu Kimyasal İncelemeler İhtisas Daire Başkanlığı'nca, cesetten alınan dokuların ise TÜ Tıp Fakültesi Patoloji Anabilim Dalı'nca yapılacak inceleme sonucu şahsın kesin ölüm nedeni belirlenecektir'' denildi. 
     Olayla ilgili soruşturmaya devam edildiği bildirildi. 
     
</TEXT>
</DOC>
