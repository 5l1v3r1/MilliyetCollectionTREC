<DOC>
<DOCNO> 255707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sontur04.html </URL>
<DATE> 2004/07/15/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
İstanbul Maltepe'de trafik kazası 1 ölü, 8 yaralı 
</HEADLINE>
<TEXT>

     Maltepe'de meydana gelen trafik kazasında 1 kişi öldü, 3'ü çocuk 8 kişi yaralandı. 
     Alınan bilgiye göre, Ersan Pala'nın kullandığı 34 VR 8829 plakalı otomobil, saat 00.30 sıralarında E-5 Karayolu Kasırcılar mevkiinde, önünde giden Çetin Demirci yönetimindeki 34 URG 35 plakalı minibüse çarptı. 
     Çarpmanın etkisiyle kontrolden çıkan minibüs, takla atarak karşı şeride geçti. 
     Kazada, minibüs sürücüsü Çetin Demirci 23 olay yerinde hayatını kaybetti. 
     Demirci'nin aynı minibüsteki annesi İfakat 45 , babası Ramazan 57 , kardeşi Nazire 20 , eşi Seher 25 , kızı Ayşegül 3 ve kendisiyle aynı ismi taşıyan 4 yaşındaki oğlu ile 2 yaşındaki Taha Ramazan adlı bir başka çocuk yaralandı. Otomobil sürücüsü Ersan Pala da kazada hafif yara aldı. 
     Dr. Lütfi Kırdar Kartal Eğitim ve Araştırma Hastanesi'ne kaldırılan yaralılardan Nazire Demirci'nin sağlık durumunun ciddiyetini koruduğu öğrenildi. 
     
     2.12 PROMİL ALKOL... 

     Olayın ardından aynı hastanede tedavi edilen otomobil sürücüsü Ersan Pala ise, daha sonra gözaltına alınarak Cumhuriyet Polis Merkezi'ne götürüldü. 
     Pala'nın polislerce yapılan alkol kontrolünde 2.12 promil alkollü olduğunun anlaşıldığı ifade edildi. 
     Polis yetkilileri, Pala'nın, ''kazaya ilişkin hiçbir şey hatırlamadığını'' söylediğini belirtti. 
     Kaza nedeniyle bir süre aksayan trafik, araçların yoldan çekilmesinin ardından normale döndü. 

     
</TEXT>
</DOC>
