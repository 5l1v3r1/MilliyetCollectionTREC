<DOC>
<DOCNO> 285521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sontur19.html </URL>
<DATE> 2004/11/02/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Nöbette cinnet geçiren er, 2 arkadaşını vurdu .. 
</HEADLINE>
<TEXT>

     Şanlıurfa'nın Ceylanpınar İlçesi'nde nöbet sırasında cinnet getirdiği bildirilen bir er, 2 arkadaşını silahla vurarak şehit etti. 
     AA muhabirinin aldığı bilgiye göre, Muratlı Jandarma Karakolu'nda vatani görevini yapan Hakan Lök, sabaha karşı nöbet sırasında cinnet getirince, silahıyla Murat Dikmen ve Murat Bingöl'e ateş etti. 
     Ağır yaralı olarak Ceylanpınar Devlet Hastanesi'ne kaldırılan Murat Dikmen, ilk müdahalenin ardından sevk edildiği Viranşehir Devlet Hastanesi'nde hayatını kaybetti. Murat Bingöl ise Ceylanpınar Devlet Hastanesi'nde kurtarılamadı. 
     Jandarma Er Hakan Lök'ün, gözaltına alındığı, soruşturmanın sürdürüldüğü bildirildi. 
     
</TEXT>
</DOC>
