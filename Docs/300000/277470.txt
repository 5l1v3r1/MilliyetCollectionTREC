<DOC>
<DOCNO> 277470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/soneko46.html </URL>
<DATE> 2004/10/05/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Hisse senetleri ortalama yüzde 1.71 değer kaybetti... 
</HEADLINE>
<TEXT>

     Avrupa Birliği AB Komisyonu İlerleme Raporu'nun açıklanmasına bir gün kala Borsa düştü, dolar ve faizde gerileme kaydedildi. 
     İstanbul Menkul Kıymetler Borsası'nda İMKB Ulusal 100 Endeksi, 1. seansta 61.61 puan gerileyerek 21,926.13 puandan, 2. seansta 313.63 puan azalarak 21,612.50 puandan kapandı. 
     Endeksdeki günlük düşüş 375.24 puan ve yüzde 1.71 olarak hesaplandı. 
     Hisse senetleri piyasasında toplam 866.1 trilyon liralık işlem hacmi oluştu. 
     
     DÖVİZ 
     İstanbul'da serbest piyasada dün 1 milyon 513 bin liradan kapanan dolar güne aynı fiyattan, 1 milyon 861 bin liradan kapanan euro 1 milyon 858 bin liradan başladı. 
     Kapanışta doların satış fiyatı 1 milyon 510 bin lira, euro'nun satış fiyatı 1 milyon 855 bin lira oldu. 
     Merkez Bankası, doların bugünkü efektif kurunu alışta 1 milyon 498 bin 787 lira, satışta 1 milyon 509 bin 332 lira olarak açıkladı. 
     Böylece dolar, Merkez Bankası'nın dünkü kurlarına göre, TL karşısında alışta 4 bin 569 lira, satışta 4 bin 600 lira değer kaybetti. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 12 Nisan 2006 vadeli tahvilin bugün valörlü işlemlerinde basit getiri yüzde 25.84, bileşik getiri yüzde 24.36 oldu. 
     Bu kağıdın bugün valörlü işlemlerinin bileşik getirisi, önceki kapanışa göre 0.31 puan geriledi. 
     İMKB Tahvil ve Bono Piyasası Repo Pazarı'nda gecelik işlemlerde faiz ortalama yüzde 20.02'den gerçekleşti. 
     
</TEXT>
</DOC>
