<DOC>
<DOCNO> 296014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sontur43.html </URL>
<DATE> 2004/12/08/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Vicdansızlar .. 2 çocuğu kanser olan babayı dolandırdılar 
</HEADLINE>
<TEXT>

     Adana'da, iki çocuğu kanser olan baba, çalışmak üzere yurt dışına götürülme vaadiyle dolandırıldığı iddiasıyla Cumhuriyet Savcılığı'na suç duyurusunda bulundu. 
     Antakya'nın Alazi Köyü'nde oturan iki çocuk babası Ayhan Gözübüyük 25 , kan kanseri olan biri erkek iki çocuğunu tedavi ettirmek amacıyla geldiği Adana'da, çalışmak üzere Suudi Arabistan'a gitmesine aracı olmayı vaat eden Özkan D. tarafından dolandırıldığını iddia etti. 
     Çocukları Eda 7 ve Salih Gözübüyük'ün 4 yeşil kart ile tedavisinin 6 ay önce Numune Hastanesi'nde başladığını ve Çukurova Üniversitesi Balcalı Hastanesi'nde sürdüğünü belirten Ayhan Gözübüyük, şöyle dedi 
     ''Hakkında suç duyurusunda bulunduğum Özkan D, eşi köylümüz olduğu için birkaç kez hastaneye ziyarete gelmişti. Bir ziyareti sırasında da beni yurt dışına gönderebileceğini söylemişti. İnandım ve kendisine istediği 400 milyon lirayı verdim.'' 
     
     BİR ÇOCUĞU DA AYNI HASTALIKTAN ÖLDÜ 
     Yaklaşık 40 gün önce, 6 yaşındaki kızı Ece'nin de tedavisi süren iki çocuğu gibi hastalanması sonucu öldüğünü belirten Ayhan Gözübüyük, şöyle konuştu 
     ''Bir çocuğumun kanserden ölmesi, ikisinin de aynı hastalığın pençesinde kıvranması, beni ve eşimi iyice çıkmaza sürükledi. Beni dolandıran kişi, ne yapacağımızı şaşırmış durumda olmamızdan yararlanarak bizden para kopardı. Verdiğim paranın karşılığında bana senet imzalayarak vermesi bizi inandırmıştı. Ancak bir daha yüzünü görmedim. Amacım, çocuklarımı kurtarmak ve onlara mutlu bir hayat yaşatmaktı. Böyle bir durumda olan insana bu yapılır mı Yargılanıp en ağır şekilde cezalandırılmasını istiyorum.'' 
     
</TEXT>
</DOC>
