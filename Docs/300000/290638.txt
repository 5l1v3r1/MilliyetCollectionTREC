<DOC>
<DOCNO> 290638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/son/sondun28.html </URL>
<DATE> 2004/11/21/ </DATE>
<TIME> 20.39 </TIME>
<AUTHOR>  </AUTHOR>
<HEADLINE>
Verheugen "Avrupa'nın kendi ordusuna ihtiyaçı var" 
</HEADLINE>
<TEXT>

     Avrupa Komisyonu Başkan Yardımcısı Günter Verheugen, Avrupa'nın kendi ordusuna ihtiyacının bulunduğunu belirterek, ''Çünkü uluslararası bir güç olmak için anahtar önemde olan diplomatlar değil, askerlerdir'' dedi. 
     Verheugen, Almanya'nın ''Sueddeutsche Zeitung'' gazetesinde yarın yayımlanacak demecinde, AB'nin, dış politikasını destekleyecek bir ordusunun bulunmasının şart olduğunu, ancak bu ordu oluşturulurken, ABD ordusunun model alınmaması gerektiğini belirtti. 
     Verheugen, şöyle dedi 
     ''Eğer bana 10 yıl önce, 'Avrupa'nın kendi savunma gücünü kurması gerekli mi ' diye sorsaydınız, benim yanıtım, 'Gerekli değil çünkü NATO var' şeklinde olurdu. Ama şimdi dış dünya tarafından büyük bir kıtasal güç olarak kabul ediliyoruz. Dış dünya, üstlenmemiz gereken yükümlülüklerimizi neden üstlenmediğimize de şaşırıyor.'' Verheugen, günümüz dünyasında belirli bir sorunun çözümü sürecinde taraflara, ''Kaç diplomat göndereceksin '' diye sorulmadığını, bunun yerine, ''diplomatik çözüm sürecini desteklemek üzere kaç askeri birlik göndececeksin'' diye sorulduğunu kaydetti. 
     
</TEXT>
</DOC>
