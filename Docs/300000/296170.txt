<DOC>
<DOCNO> 296170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sondun20.html </URL>
<DATE> 2004/12/09/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Irak'taki askerler Rumsfeld'i terletti... 
</HEADLINE>
<TEXT>

     Irak'ta savaşan ABD askerlerini Kuveyt'te ziyaret eden Savunma Bakanı Donald Rumsfeld askerler tarafından eleştirildi. 
     ABD Savunma Bakanı Donald Rumsfeld, ziyaret ettiği askerlerden savaşı ve son durumu değerlendirmelerini istedi, ancak askerlerin en büyük sıkıntısı, yetersiz ekipman ve zor şartlar altında görev yapmalarıydı. 
     ABD’li askerlerden biri sıkıntısını şu soruyla dile getirdi "Irak'ta neredeyse üç yıldır asker bulunduruyoruz ve bizler de Kuveyt'ten buraya sevkedildik. Şimdi de buralarda araziden hurda metal ve kurşun geçirmez cam parçaları toplayıp araçlarımıza zırh yapıyoruz. Bu kaynaklar neden bize bolca verilmiyor." 
     
     Askerler Rumsfeld’e tepki gösterdi 
     Asker sözlerini bitirir bitirmez salonda alkış koptu. Rumsfeld önce sorunun bir kez daha tekrarlanmasını istedi ve ardından cevabını verdi. 
     Savunma Bakanı Rumsfeld, araçların zırhla kaplanma sorununu çözeceklerinin belirterek, bu araçlar dünyanın çeşitli yerlerinde, ihtiyacı olmayan birliklerden, burada gerek duyulan bir yere getiriliyor. Bana onların .... Yapıldığı söylendi. Silahlı kuvvetler zannedersem ayda 400 adedini hazırlıyor, temelde bu fiziksel bir sorun. Para ya da silahlı kuvvetler açısından isteklilik burada konu değil, üretim ve kapasite sorunu var. Bildiğiniz gibi, savaşa giderken elinizdeki orduyu kullanırsınız, daha sonra olmasını istediğiniz orduyla değil. Irak savaşı başladığından beri, ordumuz gerekli zırhlı araçları üretmek için yoğun bir çalışma içinde, bunu yaparken daha öncesine kıyasla çok daha yüksek bir kapasiteyle çalışıyorlar, şu anda yapabileceklerinin en iyisi bu." 
     
     Askerler arasında huzursuzluk var 
     Irak’ta savaş alanında yaşananlar ve kayıpların giderek artması, ABD askerleri arasında huzursuzluk yaratıyor. 
     Yedek askerler görevden kaçmaya çalışırken, görev süreleri uzatılan bazı askerler dava açma yoluna gitti. 
     
</TEXT>
</DOC>
