<DOC>
<DOCNO> 252274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sontur38.html </URL>
<DATE> 2004/07/01/ </DATE>
<TIME> 19.43 </TIME>
<AUTHOR>  </AUTHOR>
<HEADLINE>
Uçak tuvaletindeki poşet heyecan yarattı 
</HEADLINE>
<TEXT>

     Türk Hava Yolları'nın THY Prag seferini yapacak olan uçağın tuvaletinde bulunan poşet, heyecan yarattı. 
     A.A muhabirinin aldığı bilgiye göre, saat 14.05'de İstanbul-Prag seferini yapacak olan uçak, 216 numaralı körüğe yanaştı. Yolcuların uçağa binmesinden kısa bir süre sonra kabin görevlileri, tuvalette naylon bir poşet olduğunu fark ettiler. 
     Bunun üzerine, yolcular uçaktan indirildi ve güvenlik güçleri çağırıldı. Yapılan kontrolde, poşete herhangi bir tehlikeli madde olmadığı ortaya çıktı. 
     Yolcuların valizlerinde detaylı arama yapılmasının ardından uçak, yaklaşık 5.5 saat gecikmeyle Prag'a hareket etti. 
     Bu arada, Prag'a gidecek olan Seda Sayan, Stelyo Pipis ve Gökhan Şükür uçmaktan vazgeçtiler. 
     Seda Sayan, gazetecilere yaptığı açıklamada, uçağa bindikten kısa süre sonra bir poşet bulunduğunun anons edildiğini belirterek, şunları kaydetti 
     ''Yarım saat bekledikten sonra bizi indirdiler. Valizlerimizde ve uçakta arama yapıldı. Daha sonra duyduğumuza göre kaptan uçmaktan vazgeçmiş. Ama tam olarak ne olduğunu bilmiyorum. Ne zaman uçacağımız belli olmadığı için Prag'a gitmekten vazgeçtim. Cumartesi günü gideceğim.'' 
     
</TEXT>
</DOC>
