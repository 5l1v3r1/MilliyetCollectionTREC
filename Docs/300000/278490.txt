<DOC>
<DOCNO> 278490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sontur39.html </URL>
<DATE> 2004/10/08/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Uzlaştırma kurulu yüzde 6 6 zam önerdi 
</HEADLINE>
<TEXT>

     Uzlaştırma Kurulu, 31 Aralık 2004 tarihindeki en düşük net memur maaşının, aynı tarihteki en düşük aylık ücretli kamu işçisinin ikramiye de dahil aylık ücretine ve yetkililerce objektif kriterlere göre belirlenecek alt derecedeki memur maaşlarına ilk 6 ay için yüzde 6, ikinci 6 ay için ise yüzde 6, diğer memur maaşlarına ise ilk 6 ay için yüzde 5, ikinci 6 ay için de yüzde 5 oranında zam yapılmasını önerdi. 
     Hükümet ile memur sendikaları arasında yürütülen toplu görüşmelerde anlaşma sağlanamaması üzerine Yüksek Hakem Kurulu Başkanı ve 4 üniversite öğretim üyesinden oluşan Uzlaştırma Kurulu, Çarşamba günü başlattığı çalışmalarını tamamladı. 
     Kurul, 31 Aralık 2004 tarihindeki en düşük net memur maaşının, aynı tarihteki en düşük aylık ücretli kamu işçisinin ikramiye de dahil aylık ücretine yükseltilmesini ve yetkililerce objektif kriterlere göre belirlenecek alt derecedeki memur maaşlarına ilk 6 ay için yüzde 6, ikinci 6 için yüzde 6, diğer memur maaşlarına ise ilk 6 ay için yüzde 5, ikinci 6 ay için yüzde 5 oranında zam yapılmasını önerdi. 
     Enflasyonun her 6 ay sonunda hedeflenenin üzerine çıkması halinde bu miktarın, o 6 aylık dönem sonunda artış olarak ücretlere eklenmesini benimseyen Kurul, 2002 ve 2003 yıllarında Uzlaştırma Kurulu raporlarında yer aldığı halde uygulanmayan kira yardımı, gıda yardımı ve büyükşehir belediye hudutları dahilinde görevli memurlardan servis araçlarından yararlanmayanlara ulaşım yardımının zaman içinde ve imkanlar ölçüsünde artırılacak şekilde yapılmasını tavsiye etti. 
     Daha önce belli derecelerdeki memurlara uygulanan görev tazminatının kademeli de olsa tüm memurlara yaygınlaştırılmasının sağlanmasını öneren Kurul, kurumlar arasında farklılık arzettiği ifade edilen giyecek yardımının da bir standarda kavuşturulması ve amacına uygun olarak yapılmasını önerdi. 
     Kurul kararları oy birliğiyle alındı. 
     . 

     
</TEXT>
</DOC>
