<DOC>
<DOCNO> 288119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sontur05.html </URL>
<DATE> 2004/11/11/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
KPSS adaylarına ek yerleştirme yarın bitiyor, kontenjanlar dolmadı 
</HEADLINE>
<TEXT>

     Kamu kurum ve kuruluşlarındaki yeni kadrolar ile Kamu Personeli Seçme Sınavı'na KPSS göre gerçekleştirilen yerleştirmede boş kalan kontenjanlara ek yerleştirme başvuruları yarın sona erecek. 
     Adaylar, yalnız boş kalan kontenjanlara atama yapılacağı düşüncesiyle istenilen düzeyde başvuru yapmadı. Yeni kadro ve pozisyonlar için de atama yapılacağını vurgulandı. 
     Ek yerleştirme için 8 Kasım'da başlayan başvuru süresi, yarın mesai saati bitiminde sona erecek. 
     KPSS 2004-2 ve Ek Yerleştirme Kılavuzu ile tercih formu, ÖSYM sınav merkezi yöneticiliklerinden 3 milyon lira karşılığında alınacak. 
     Adaylar, doldurdukları tercih formlarını, bankaya 5 milyon lira yerleştirme ücreti ödedikten sonra alacakları dekont ile birlikte yine sınav merkezi yöneticiliklerine teslim edecekler. 
     Yetkililerden alınan bilgiye göre, adaylar, ek yerleştirmede yalnız boş kalan kontenjanlara atama yapılacağı düşüncesiyle bugüne kadar istenilen düzeyde başvuru yapmadı. Yetkililer, yeni kadro ve pozisyonlar için de atama yapılacağını vurguladılar. 
     
     BAŞVURU VE YERLEŞTİRME 
     KPSS 2004-2 ve Ek Yerleştirme Tercih Kılavuzu'nda yer alan kadro ve pozisyonlara, lisans mezunları 2004-KPSSP3, ön lisans mezunları 2004-KPSSP93 veya 2002-KPSS-SB, ortaöğretim mezunları 2004-KPSSP94 veya 2002-KPSS-SB puanları ile başvurabilecek. 
     Yerleştirme işlemlerine ilişkin açıklamaların yer aldığı kılavuzda 3 grup kadro ve pozisyon bulunuyor. Bu kadro ve pozisyonlar şöyle 
     - 1. Grup Ek Yerleştirme 1-10 Eylül 2004 tarihleri arasında alınan tercihlere göre yapılan genel yerleştirme veya atamalar sonucunda boş kalan kamu kurum ve kuruluşlarının kadro ve pozisyonları - 2. Grup 5-9 Nisan 2004 kadroları 5-9 Nisan 2004 tarihleri arasında adaylardan alınan tercihler ile yapılan yerleştirme ve atamalar sonucunda boş kalan kamu kurum ve kuruluşlarının kadroları, - 3. Grup Yeni kadrolar 1-10 Eylül 2004 ve 5-9 Nisan 2004 tercih kılavuzlarında yer almayan, açıktan atama izni alınmış yeni kadrolar ve pozisyonlar. 
     
</TEXT>
</DOC>
