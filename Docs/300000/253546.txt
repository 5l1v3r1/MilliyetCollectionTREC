<DOC>
<DOCNO> 253546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sondun42.html </URL>
<DATE> 2004/07/07/ </DATE>
<TIME> 20.42 </TIME>
<AUTHOR>  </AUTHOR>
<HEADLINE>
İtalya Bağdat'a büyükelçi atadı 
</HEADLINE>
<TEXT>

     İtalya, Irak ile diplomatik ilişkilerin yeniden kurulmasının ardından, başkent Bağdat'a büyükelçi atadı. 
     İtalya Dışişleri Bakanlığı'ndan yapılan açıklamada, Gian Ludovico de Martino di Montegiordano'nun Bağdat Büyükelçisi olarak atanmasına ilişkin kararnamenin, Bakanlar Kurulu tarafından bugün onaylandığı belirtildi. 
     Roma Üniversitesi Siyasal Bilgiler Fakültesi mezunu, 19 doğumlu De Martino di Montegiordano, diplomatik kariyerine 1978'de başladı. 
     Daha önce İngiltere ve Rusya'da çalışan De Martino di Montegiordano, 1990-1995 yılları arasında İtalya'nın Leningrad Konsolosu, ardından da İtalya'nın Paris Büyükelçiliği'nde Birinci Sekreter olarak görev yaptı. 
     İtalya Dışişleri Bakanlığı'ndaki Kalkınma İçin İşbirliği Genel Müdürlüğü görevine 1998'de getirilen De Martino di Montegiordano, ertesi yıl İtalya'nın Bağdat'taki özel diplomatik temsilciğinin başına geçti. 
     İtalya'nın Irak'ın Basra kentinde bir konsolosluk açacağı, Nasıriye'de de bir diplomatik temsilci bulundurmaya hazırlandığı belirtildi. 
     
</TEXT>
</DOC>
