<DOC>
<DOCNO> 287922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/spor/aspo.html </URL>
<DATE> 2004/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre'ye süper teklif 
</HEADLINE>
<TEXT>


Inter'in, Abbiati için Milan'la takasa hazırlandığı milli futbolcumuza, Manchester United kancayı taktı. İngiliz devi, Aralık başında Emre'nin menajeri ile pazarlık masasına oturacak 

HALİL ÖZER 


Prensipte "evet" 
İTALYA'DAKİ başarılı futbol elçimiz Emre Belözoğlu'na sürpriz bir transfer teklifi geldi. İngiltere Ligi'nde kötü bir grafik çizen Manchester United, milli futbolcumuzun menajeri Ahmet Bulut ile temasa geçerek, transfer için nabız yokladı. Bulut'un da, Emre'ye danışarak prensipte "evet" dediği, bunun üzerine Manchester yönetiminden de pazarlık masasına oturmak için aralık ayı başında davet aldığı bildirildi. 

Yorum yapmadı 
INTER, ocak ayındaki ara transferde Emre'yi, kaleci Abbiati ile takas etmek üzere Milan'a vermeyi düşündüğü açıklamıştı. Ancak Manchester'ın, Emre ile anlaşması halinde, iki yıllık daha sözleşmesi olmasına rağmen, İnter ile de pazarlığa oturmayı planladığı öğrenildi. Emre de transferle ilgili yorum yapmak istemediğini, Milan'ın da büyük kulüp olduğunu belirtti, "Ancak başka takım da olabilir" diyerek Manchester sinyalini verdi. 

Üç unvanı var 
EMRE, "Şampiyonluk Trabzonspor, Galatasaray ve Fenerbahçe arasında geçer. Türkiye'de en iyi futbolu Galatasaray oynuyor. İnşallah şampiyon olur" yorumunu da yaptı. Milli oyuncu, takım arkadaşlarının kendisine pikolo küçük , mela elma veya sansara sivrisinek unvanlarını taktığını da belirtti. Bu arada Emre'nin 90 dakika forma giydiği dün geceki lig maçında Inter evinde Bologna ile 2 - 2 berabere kaldı. 

Seri A karnesi SEZON MAÇ İLK 11 GOL 2002-03 25 22 3 2003-04 21 15 - 2004-05 9 6 - 


</TEXT>
</DOC>
