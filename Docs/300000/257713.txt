<DOC>
<DOCNO> 257713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sontur38.html </URL>
<DATE> 2004/07/23/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Satılığa çıkan otomobilleri hile ile alıp başkalarına sattılar .. 
</HEADLINE>
<TEXT>

     Gazete ilanı ya da oto pazarlarında satılığa çıkarılan otomobilleri hile ile elde ettikten sonra başkalarına sattığı belirtilen 6 kişi yakalandı. 
     Asayiş Şube Müdürlüğü Yankesicilik ve Dolandırılıcılık Büro Amirliği'nden yapılan açıklamada, hile ile elde ettikleri otomobilleri sattıkları belirlenen 6 kişi, şikayet üzerine yakalandı. 
     Demetevler'de bir otomobil satıcısına düzenlenen baskında Cumhur T., Bülent K., Zeki Ö., Mahmut S. ve Abdulvahap G. Ankara'da, Mustafa D. ise Kırşehir'de yakalandı. Söz konusu kişilerin OSTİM oto Pazarı'nda ya da gazete ilanıyla satılığa çıkarılan otomobillere alıcı oldukları, gerekli işlemleri yapmak üzere otomobil sahiplerinden vekaletname aldıktan sonra araçları başkalarına sattıkları öğrenildi. 
     Bu şekilde satılan 8 otomobilden 6'sı Ankara'da bulundu. Kayseri'de olduğu tespit edilen diğer 2 otomobilin elde edilmesi için çalışma yapılıyor. 
     Ankara 5. Ağır Ceza Mahkemesi'nde haklarında açılan benzer bir davadan da yargılanan söz konusu kişiler, Emniyet'teki sorgularının ardından Adliye'ye sevk edilecek. 
     
</TEXT>
</DOC>
