<DOC>
<DOCNO> 297589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sonsiy09.html </URL>
<DATE> 2004/12/14/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Eurovision ön elemeleri ilgili iddialar Meclis gündeminde... 
</HEADLINE>
<TEXT>

     CHP Antalya Milletvekili Nail Kamacı, bu yıl 50'ncisi Ukrayna'nın Başkenti Kiev'de düzenlenecek Eurovision Şarkı Yarışması'nda, Türkiye'yi temsil edecek şarkı ve şarkıcıların seçiminin hangi kıstasa göre yapıldığını sordu. 
     Kamacı, Devlet Bakanı Beşir Atalay tarafından yazılı olarak yanıtlanması istemiyle TBMM Başkanlığı'na verdiği önergede, Eurovision Şarkı Yarışması'nın Türkiye seçimlerinde ön elemeye kaç eser katıldığını ve bu eserlerin seçiminin hangi jüri tarafından yapıldığını sordu. Kamacı, önergesinde ayrıca, şu sorulara yer verdi 
     ''Eleme yapan jüriyi kim belirledi, bu belirlemede nelere dikkat edildi 
     Bu yıl niçin ön elemeye katılan eserler TRT ekranları vasıtasıyla halkın bilgisine sunulmadı 
     TRT, bu yarışmaya katılan Zerrin Özer, Mine Koşan, Haluk Levent ve Şebnem Paker gibi isimleri eleyerek, kimleri yarışmaya layık buldu. 
     Ön elemeyi kazanan 7 şarkıdan 2'si, TRT doktoru Erdinç Tunç'a ait. Bu kişinin müzik bilgisi veya eğitimi var mı Tunç, Türkiye'yi 1998 ve 1999 yıllarında temsil etmiş ve 14. ve 16. olmuştur. Bu yıl Türkiye'yi temsil ederse kaçıncılık bekliyorsunuz 
     Ön elemelerle ilgili birçok iddia bulunuyor. Ön elemeyi iptal etmeyi düşünüyor musunuz '' 
     
</TEXT>
</DOC>
