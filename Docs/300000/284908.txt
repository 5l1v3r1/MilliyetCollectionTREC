<DOC>
<DOCNO> 284908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sontur07.html </URL>
<DATE> 2004/10/31/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Beşiktaş'ta trafik kazası... 
</HEADLINE>
<TEXT>

     Beşiktaş'ta meydana gelen trafik kazasında 1 kişi öldü. 
     Alınan bilgiye göre, Kuruçeşme Muallim Naci Caddesi üzerindeki bir akaryakıt istasyonu önünden caddenin karşısına geçmek isteyen Adnan Duran'a, Ortaköy yönüne giden ve plakası alınamayan bir otomobil çarptı. 
     Çarpmanın etkisiyle havaya fırladıktan sonra yere düşerek yol kenarına savrulan Duran, ağır yaralandı. Duran'a vuran otomobil kaçtı. 
     Olay yerine gelen polis ekipleri, Adnan Duran'ın hastaneye kaldırılması için ambulans çağırdı. 
     Kaza nedeniyle kafasından yaralanan ve ayağı kırılan Duran'ın, götürüldüğü Taksim Eğitim ve Araştırma Hastanesi'nde öldüğü anlaşıldı. 
     Bazı görgü tanıkları, basın mensuplarına Adnan Duran'ın yaya geçidinde yürüdüğünü, otomobilin ise aşırı hızlı olduğunu ve olayın ardından durmayarak hızla kaçtığını anlatarak, Duran'ı hastaneye götürmeyen şoföre tepki gösterdi. 
     Polis, otomobiliyle kaçan sürücüyü belirleyerek yakalamaya çalışıyor. 

     
</TEXT>
</DOC>
