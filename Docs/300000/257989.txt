<DOC>
<DOCNO> 257989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/yasam/yas01.html </URL>
<DATE> 2004/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türk tipi' Çin Seddi 
</HEADLINE>
<TEXT>


İstanbul'daki tarihi Bizans surlarının kurtarılması projesi, 2004 programına alındı. Surlara Çin Seddi'ndeki gibi, gezinti ve dinlenme alanları yapılacak 

MEHMET DEMİRKAYA 

Çin Seddi, Bizans surlarının kurtarılmasında yöneticilere ilham kaynağı oldu. 
Fatih Belediye Başkanı Mustafa Demir'in seçimler öncesi verdiği "Surları restore edip Çin Seddi gibi yapacağız" sözü, İstanbul Büyükşehir Belediyesi tarafından gerçekleştirilecek. Büyükşehir Belediyesi Proje Daire Başkanlığı Tarihi Çevreyi Koruma Müdürlüğü, Fatih Belediyesi'nden gelen 'Karasurları Sur Beden Duvarları Burçlarına Fonksiyon Verilmesi ve Sur Bandı Rekreasyon Amaçlı Düzenleme Projesi'ni, 2004 yılı yatırım programına aldı. 
Fatih Belediyesi İmar Müdür Muavini Sevgi Tuncay, restore edilecek surlarda seyir terasları, kafeteryalar, gezinti ve küçük dinlenme alanları yapılacağını ve projenin Edirnekapı'dan Yedikule'ye kadar tüm surları kapsadığını söyledi. 
Tuncay, surların Galata ve Kız Kuleleri gibi 'yaşayan' tarihi mek nlar haline geleceğini belirterek, böylece hem tarihin korunarak gelecek kuşaklara aktarılacağını hem de tarih ile insanın kaynaştırılacağını söyledi. 

Turizm potansiyeli 
Anemas Zindanları ve Tekfur Sarayı'nın restorasyonunun tamamlanmasıyla birlikte bölgede çok ciddi bir turizm potansiyelinin de yaratılmış olacağını vurgulayan Tuncay, sözlerini şöyle tamamladı 
"Surların restorasyonunun yanı sıra rehabilitasyonu da gerekiyor. Fatih Belediyesi'nin maddi olanakları böyle bir proje için yeterli değil. Sadece Anemas Zindanları'nın restorasyonu için 15 trilyon gerekiyor. Kültür Bakanı Erkan Mumcu da destek vereceğini söyledi." 



</TEXT>
</DOC>
