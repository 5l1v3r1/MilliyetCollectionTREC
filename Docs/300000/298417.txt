<DOC>
<DOCNO> 298417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/yazar/akyol.html </URL>
<DATE> 2004/12/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Erdoğan Biz hızlı gideriz 
</HEADLINE>
<TEXT>

Erdoğan, Brüksel'de baş döndürücü diplomasi trafiği başlamadan önce çok önemli mesajlar verdi Avrupalılar, "Sessiz devrim yaptınız, bizi şaşırttınız" diyor. Müzakerelerde de süratli gideriz. Yeter ki yol açılsın. Rum yönetimini tanımamız asla söz konusu olamaz. Müzakereler başlasın, Gümrük Birliği'ne bakarız 
BAŞBAKAN Erdoğan ve Dışişleri Bakanı Gül, dün sabah, diplomasinin baş döndürücü trafiği başlamadan önce bir grup gazeteciyle görüşüyor, sorulara cevap veriyor. 
Konu başlıkları ve Başbakan Erdoğan'ın söyledikleri özetle şöyle 
"Bu sabah, dünkü sabahtan daha iyi. Chirac'ın Fransız TV'sinde yaptığı konuşmanın yararlı olacağına inanıyorum. Cesur bir konuşmaydı. Benim ve Abdullah Bey'in görüşmelerinde de bazı olumlu gelişmeler var. Ancak henüz bunlar taslağa yansımış değil. Bize bir metin gelmedi. Zirvede liderler konuşacak. Cuma sabaha karşı bize metin verilecek, görüş ve itirazlarımızı bildireceğiz. Cuma öğle saatlerinde resmi açıklama yapılır." 
Başbakan Erdoğan, Belçika Başbakanı'yla yaptığı yemekli görüşmede, Chirac'a iletilmek üzere "Türkiye'nin hassasiyetlerini anlattığını, bir de metin verdiğini" söyledi. Erdoğan, Chirac'ın bunu da dikkate alarak konuşma yaptığına inanıyor. 
Başbakan Belçika, İngiltere, Yunanistan ve İtalya başbakanlarıyla telefon görüşmelerinden de olumlu bahsetti. Tony Blair için, "Hassasiyetlerimizi en iyi anlayan liderlerden biri" diye bahsetti. 
Cuma sabahı Türkiye tam istediklerini alırsa, bunu bir zafer olarak kutlar mısınız 
Başbakan Erdoğan'ın cevabı "Hayır, öyle şeyler yapmayız. Pozitif bir sonuç çıkarsa, bunu Türkiye'nin AB yolunda önemli bir mesafeyi daha kat etmesi sayarız." 
Olumsuz bir şey çıkarsa 
"Kabul etmeyiz. Baktık, istediğimiz gibi olmuyor, ayaklarımızın üstünde dururuz, Norveç'in yaptığını biz de yaparız. Sanılıyor ki, Türkiye AB'ye ağır yükler getirecek bunu diyenler Türkiye'nin Avrupa'ya katkısını düşünmüyorlar. Şu an AB'nin dış ticaret açığı yükünün bir bölümünü biz karşılıyoruz. Türkiye güçlüdür. Zam istemiyoruz, ama tenzilat da istemiyoruz..." 
Müzakerelere başlansa kaç yıl sürer 
"Biz süratli gideriz. Avrupalılar, 'Sessiz devrim yaptınız, bizi şaşırttınız' demiyor mu Chapter'ların müzakeresinde de süratli gideriz. Yeter ki, yol açılsın, yürümemizi zorlaştırıcı ayrım niteliğinde engeller koymasınlar." 
Bu noktada sordum IMF ile anlaşmayı 17 Aralık öncesinde yaptınız. Bu tesadüf mü, böyle mi planladınız Başbakan'ın cevabı 
- Tesadüf olur mu Özellikle 17 Aralık öncesi yaptık, Türk ekonomisini daha da güçlendirdik. 

Rumları asla tanımayız Başbakan devam ediyor "Üç kritik konuda itirazlarımızı bildirdik. Kıbrıs, kalıcı derogasyonlar ve 'ucu açık' meselesi... Bu konularla ilgili ifadeler, müzakereler başladığında işimizi zorlaştıracak şekilde elastik, her tarafa çekilebilir olmamalı. İtirazlarımızı dikkate alan net ifadeler istiyoruz. 
Karamanlis'le telefonda görüştüm, yüz yüze de görüşeceğim. Kıbrıs konusu o zaman netleşir, olumlu gelişme olacağını umuyorum. Rum yönetimini tanımamız asla söz konusu olamaz. Müzakereler başlasın, uygun gördüğümüz zamanda Gümrük Birliği'ne bakarız. Hatta ben KKTC'ye giderim, Papadopulos'u bir dostluk kahvesi içmeye davet ederim. Ama karşımızdakinden de böyle iyi niyet bekleriz." 
Bu Kıbrıs meselesini özellikle vurguladı "Avrupalılara soruyorum. Kıbrıs'ı niye üye aldınız Coğrafyası için mi Sınırları sorunları olmadığı için mi Referanduma evet dediği için mi Bunların hepsi Kıbrıs Rum yönetiminin değil, KKTC ve Türkiye'nin lehine olan unsurlar. Ama siz referandumda 'hayır' diyen, Avrupa'ya coğrafi olarak Türkiye'den uzak Kıbrıs'ı aldınız, taltif ettiniz. Bizden de taltif beklemeyin. Türklerin üzerindeki izolasyonu kaldırmaya söz verdiniz, ne yaptınız Önce şu müzakereler bizim beklediğimiz şekilde açılsın, sonra Kıbrıs'a bakarız." 
Öyle anlıyorum ki, Türkiye Rum yönetimini tanımayı reddederek, Gümrük Birliği'nin Kıbrıs'a uygulanmasını ileriye atarak Papadopulos'u, Annan Planı'na benzer bir çözüm için masaya oturmaya zorluyor. 
Başbakan, derogasyonlar denilen nüfus dolaşımı ve tarımla ilgili kısıtlamalarda kalıcı hükümleri asla kabul etmeyeceklerini, çünkü bunun "tam üyelik kavramıyla bağdaşmayan, başka bir statü anlamına geleceğini" söyledi. 
"Ucu açık meselesi" konusunda da Başbakan, "Bu, müzakerelerde işimizi zorlaştıracak, Türkiye'ye başka bir statü teklifinin mümkün olacağını çağrıştıracak bir şekilde olmamalı, bunu asla kabul etmeyiz" dedi. 

Metni görmeden olmaz Başbakan'a, "Bugün, dünden iyi olduğuna göre ne bekliyorsunuz " diye sorduk. Şu cevabı verdi "Görüşmelerimiz iyi gidiyor. Bugün de dün görüşmelerim olacak. Ama metni görmeden bir şey söylemek doğru değil. Bazen dışarıya yansıyan havayla içerideki hava farklı oluyor. Biz her ihtimale hazırız." 

Ermeni meselesi 
"Sözde soykırım veya soykırım. Bu kelimeler fazla anlamlı değil. Tarihi, tarihçiler tartışsın. Biz politikacılar, geleceğin inşasıyla meşgul olalım. Geçmişten kin çıkarmayalım. Bize jest yapın diyorlar. Jest yaptık, havaalanımızı açtık. Kara sınır kapısını açın diyorlar. 
Bir Kars Anlaşması var, sınırımız çizilmiş. Ermenistan bunu tanıdığını ilan etsin bir defa... Sonra Azeri toprakları işgal altında. Ermenistan bu konuda iyi niyetli adımlar atsın bakalım. O zaman biz de olumlu adımlar atarız. Chirac'ın bu konudaki sözleri, kendi kamuoyunu da dikkate alan ama dengeli sözlerdi." 

Van Gogh ve Solingen "Bizim önümüze ikide bir Van Gogh'un öldürülmesini getiriyorlar tehlike diye. Biz hiç Solingen'den bahsediyor muyuz, bunun için Hıristiyanlığı suçlamak gibi bir hata işliyor muyuz Münferit vakalardan bahsederek dinler ve medeniyetler arası gerilim yaratmak yanlıştır. Medeniyetlerin uzlaşmasında en önemli faktör, Türkiye'nin AB üyeliği olacaktır. Türkiye'ye verilen destekte bunun çok rolü var, ekonomik beklentilerden daha etkili oluyor bu tez." 

Patrikhane ve azınlık vakıfları 'Ekümeniklik' tartışmasının sorulması üzerine, Başbakan şunları söyledi 
"Nereden çıkıyor bu tartışmalar Bence meseleleri doğru ortaya koymak lazım. Mesela vakıf hastanesinden vergi almayın diyorlar. Doğru... Ama Maliye Bakanı Unakıtan'a söyledim, araştırdı, bu hastane paralı hasta tedavi ediyor, ticari hastane olarak çalışıyor. Ben senden vergi almazsam, vergi aldığım öteki hastanelere karşı haksız rekabet olmaz mı Yarın mesela Balıklı Rum Hastanesi'ne sigortalı vatandaşlarımız gidebilecek ve tabii parasını da devlet ödeyecek." 



</TEXT>
</DOC>
