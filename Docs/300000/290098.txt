<DOC>
<DOCNO> 290098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sondun25.html </URL>
<DATE> 2004/11/19/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
İşte şok haber Blair'den seks mesajları yağmuru... 
</HEADLINE>
<TEXT>

     BBC 

İngiltere'de başbakanlıktan dünyanın önde gelen akademisyen ve sanayicilerine elektronik postayla seks mesajları gönderildiği bildirildi. 
     Guardian gazetesinin haberine göre, başbakanlığa bağlı strateji birimi bir süre önce alanlarında önde gelen 100 kadar isimle haberleşmek üzere bir elektronik posta listesi kurdu. 
     Ancak başbakanlık imzasıyla gelen mesajlardan, hükümetin görüşleri yerine pornografik malzeme çıkmaya başladı. 
     Başbakanlık dün bir özür mesajı yayınladı ancak sözkonusu mesajların kendilerinden gelmediğini de vurguladı. 
     Bir sözcüye göre strateji biriminin kullandığı elektronik posta adresi kopyalanmış ya da listedekilerden birine başka bir e-postayla gelen virüs, diğer adreslere iletilmiş olabilir. 
     Sözcü listenin kapatıldığını açıklarken, Guardian'a adının verilmemesi kaydıyla konuşan bir akademisyen şöyle diyordu 
     "Başbakanlık güya İngiltere'nin geleceğini şekillendiren, son derece zeki ve başarılı insanlarla dolu. 
     "Ama basit bir elektonik posta listesindeki güvenlik sorununu bile çözemiyorlarsa, o zaman bu ülkenin başı dertte demektir." 
     
</TEXT>
</DOC>
