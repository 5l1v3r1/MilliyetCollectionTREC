<DOC>
<DOCNO> 289650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sonyas27.html </URL>
<DATE> 2004/11/17/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Film şirketlerinden internette dosya paylaşanlara ilk dava 
</HEADLINE>
<TEXT>

     ABD'de plak şirketlerinin ardından film şirketleri de internette dosya paylaşımına karşı savaş açtı. 
     ABD'deki yedi büyük film stüdyosu, internetteki paylaşım programları ve filmlerin korsan kopyalarını yayınlayan kişilere karşı ilk dalga hukuki davayı başlattı. 
     Ülkenin önde gelen film şirketlerini şemsiyesi altında toplayan Motion Picture Association of America MPAA , internette film dosyası paylaşanlar hakkında yasal işlemin başlatıldığını açıklarken, kaç kişi hakkında dava açıldığını belirtmedi. 
     Tazminat ödemeleri talebiyle hakkında dava açılanların, ABD'deki telif hakları yasaları çerçevesinde internette yayınladıkları her film için 30 bin ila 150 bin dolar para cezası ödeyebilecekleri belirtiliyor. 
     MPAA ayrıca, bilgisayarlardaki film ve şarkı dosyaları ile dosya paylaşım programlarını ortaya çıkaracak, telif hakları yasalarına uymayan film ve şarkı dosyaları ile paylaşım programlarını kullanım dışı kılacak bir program geliştirilmesinin de planladığını açıkladı. 
     
</TEXT>
</DOC>
