<DOC>
<DOCNO> 267771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sondun13.html </URL>
<DATE> 2004/08/31/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Miloşeviç topu 'uluslararası toplum'a attı 
</HEADLINE>
<TEXT>

     Balkanlar'da 1990'lı yıllarda etnik temizlik yapmakla suçlanan eski Yugoslavya Devlet Başkanı Slobodan Miloşeviç, uzun süre ertelenen savunma duruşmasında, Yugoslavya'nın dağılmasının başlıca sorumlusunun uluslararası toplum olduğu suçlamasında bulundu. 
     Miloşeviç, eski Yugoslavya için kurulan uluslararası savaş suçları mahkemesinde, aylardır sağlık sorunları nedeniyle ertelenen savunmasına, ''Uluslararası toplum, Yugoslavya'nın yıkılması için başlıca güç olarak davrandı. Çok kültürlü, çok dinli, çok etnili bir devlet ortadan kalktı'' sözleriyle başladı. 
     Yugoslavya lideri olduğu dönemde Hırvatistan, Bosna ve Kosova'da soykırım yapmak, insanlığa karşı suç işlemek ve savaş suçu işlemekle itham edilen Slobodan Miloşeviç, duruşmanın başında, açılış konuşması yapmak için kendisine 4 saat süre veren yargıçları eleştirmişti. 
     
</TEXT>
</DOC>
