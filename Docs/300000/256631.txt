<DOC>
<DOCNO> 256631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sonyas04.html </URL>
<DATE> 2004/07/19/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Cinayetleri DNA çözüyor... 
</HEADLINE>
<TEXT>

     İsveç'te 1982 yılından bu yana işlenen yaklaşık 400 faili meçhul cinayet, son yıllarda gelişen DNA tekniğiyle yeniden ele alınıp failine ulaşılmaya çalışılıyor. 
     Yılda 100 cinayetin işlendiği İsveç'te, cinayetlerin yaklaşık yüzde 15'i faili meçhul kalıyor. Cinayetlerle ilgili davalarda zaman aşımı olarak konulan 25 yılın dolmasından sonra, dosya kapanıyor. DNA tekniğini ilk kez Başbakan Olof Palme cinayetinde kullanan İsveç polisi, son yıllarda cinayet dosyaları zaman aşımına uğramadan faillere ulaşmak için DNA tekniğinden daha fazla yararlanmaya başladı. 
     Devlet Kriminal Teknik Laboratuvarı'nda bir yılda 30 bin DNA analizi yapılıyor. Bu alandaki tekniğin ilerlemesi sonucunda, 0.5 nanogram bir toz şeker tanesinin binde biri olan izlerden faile ulaşılabiliyor. 
     Devlet Kriminal Cinayet Analizi Grubu Başkanı Bo Wide, dün yaptığı açıklamada, İsveç'te halen yaklaşık 400 faili meçhul cinayet olduğunu kaydetti. Wide, bugünlerde 1982 yılında işlenen bir cinayette ele geçirilen pantolondaki DNA izlerinden faile ulaşmak üzere olduklarını söyledi. 
     
</TEXT>
</DOC>
