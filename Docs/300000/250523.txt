<DOC>
<DOCNO> 250523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/soneko19.html </URL>
<DATE> 2004/06/24/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Turkcell, sermaye artıracak... 
</HEADLINE>
<TEXT>

     Turkcell, şirketin çıkarılmış sermayesini 500 trilyon liradan, 1 katrilyon 474 trilyon 639 milyar 361 milyon liraya yükseltme kararı aldı. 
     Turkcell'den Borsa'ya gönderilen açıklamaya göre, artırılan 974 trilyon 639 milyar 361 milyon liralık kısmın 118 trilyon 158 milyar 605 milyon lirası 1 Ocak 2003-31 Aralık 2003 tarihleri arasında icra edilen faaliyetlerden elde edilen dağıtılabilir kardan, 856 trilyon 480 milyar 756 milyon lirası da enflasyon düzeltme farkından sağlanacak. 
     Bu tutarların sermayeye ilave edilmesiyle ihraç edilecek hisse senetlerinin bedelsiz olarak hissedarlara dağıtılması kararlaştırıldı. Bin lira nominal değerdeki her bir hisse için ihraç edilecek bedelsiz hisse senedi oranı da yüzde 194,9278722 olarak belirlendi. 
     Ayrıca, sermaye artışı sonucu ihraç edilecek bedelsiz hisse senetlerinin Kurul kaydına alınması, bunlara ilişkin tescile mesnet belgesinin alınması için Sermaye Piyasasi Kurulu'na ve soz konusu hisse senetlerinin kote edilmesi için İMKB'ye başvurulması kararı da alındı. 
     
</TEXT>
</DOC>
