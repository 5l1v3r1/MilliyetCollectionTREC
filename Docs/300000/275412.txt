<DOC>
<DOCNO> 275412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sontur40.html </URL>
<DATE> 2004/09/27/ </DATE>
<TIME> 19.01 </TIME>
<AUTHOR>  </AUTHOR>
<HEADLINE>
Ayrıldığı nişanlısını öldürdüğü iddia edilen 1 kişi yakalandı 
</HEADLINE>
<TEXT>

     Avcılar'da yaklaşık 5 ay önce kendisinden ayrılan nişanlısını öldürdüğü iddia edilen bir kişi yakalandı. 
     Alınan bilgiye göre, Gümüşpala Mahallesi'nde 5 ay önce meydana gelen olayda, kendisinden ayrılan nişanlısı Hülya Göze'yi 4 yerinden bıçaklayarak öldürdüğü ileri sürülen inşaat işçisi Ramazan V, Zonguldak'ta yakalandı. 
     Olayı soruşturan İstanbul Emniyet Müdürlüğü Asayiş Şube Müdürlüğü ekiplerince bir caminin sıvasını yaparken yakalanan Ramazan V, İstanbul'a getirildi. 
     Avcılar Adliyesi'ne sevk edilen zanlı, tutuklanarak cezaevine konuldu. 
     Polis yetkilileri, bu kişiye sahte kimlik çıkarması için sahte belge tanzim ettiği ileri sürülen bir muhtar hakkında da yasal işlem yapılacağını belirtti. 
     
</TEXT>
</DOC>
