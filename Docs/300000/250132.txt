<DOC>
<DOCNO> 250132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/siyaset/siy04.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Mercan Partiler laikliğin teminatı 
</HEADLINE>
<TEXT>


GÜVEN ÖZALP Strasbourg 


Avrupa Konseyi Parlamenterler Meclisi'nin AKPM oybirliğine yakın bir oranla Türkiye'yi denetim sürecinden çıkarma kararı almasını değerlendiren Türk heyeti başkanı AKP milletvekili Murat Mercan, "Türkiye demokrasi ve insan hakları konusunda sınıf atlamıştır" dedi. Mercan, "Başımızın dik alnımızın açık olmasını Türkiye'de son 2 yıldır gerçekleştirilen reformlardır" diyerek, alınan kararı, "Şu ana kadar Türkiye konusunda açıklanan en olumlu rapor. Bu kararla birlikte hak ettiğimiz yeri aldık" dedi. Mercan, AKPM oturumu sırasında yaptığı konuşmada da, "Türkiye'de hükümet reformlar konusunda artık geriye dönüşü olmayan bir yolda" diyerek, reform sürecinin kararlılıkla devam edeceğini bildirdi. Laikliğin Türkiye'nin kesinlikle vazgeçmeyeceği unsurların başında geldiğini söyleyen Mercan, "Laikliğin teminatı eskiden orduydu. Artık siyasi partiler laikliğin teminatı" diye konuştu. 


</TEXT>
</DOC>
