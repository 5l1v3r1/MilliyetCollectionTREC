<DOC>
<DOCNO> 289723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/yasam/ayas.html </URL>
<DATE> 2004/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İmk nsızı başarıyor 
</HEADLINE>
<TEXT>


Yüksek lisans tezi gereği, 'imk nsız işler'i hayata geçiren Ali Sarugan, son günlerde, 'Nü' poz verdi, Swahilice çalıştı, yoldan geçen 3 kızı öptü, 3 erkeğe sarıldı ve bir transseksüeli ziyaret etti 


Hacettepe Üniversitesi öğrencisi Ali Sarugan, arkadaşlarının yapılması imk nsız işleri not ettiği yüksek lisans tezi ajandasını hayata geçirmeyi sürdürüyor. 
'İmk nsız işler günlüğü' nedeniyle yoğun bir hafta geçiren Sarugan'ın ajandasından son yapraklar şöyle 

7 Kasım Sibel Payyu'nun isteği doğrultusunda sabah kahvaltısı için haşladığı yumurtaya resim yaptı. Ardından yumurtayı yiyerek kendi sanatıyla beslenmiş oldu.8 Kasım Ressam Harun Antakyalı'nın isteği nedeniyle 'Berfu' adında bir sevgili bulması gerekiyordu. Renkli fotokopi yardımıyla kimliğindeki bilgileri değiştiren kız arkadaşı Aslı Işıksal, 'Berfu Işıksal' kimliğiyle kapısını çalarak sürpriz yaptı. Işıksal da böylece erkek arkadaşını bir başka kıza kaptırmadı.10 Kasım Atatürk'ün hayata gözlerini yumduğu Dolmabahçe Sarayı'nda olması istendi. Ankara'da gerçekleştireceği programlara yetişemeyeceği için İstanbul'a gidemedi. Birinci Meclis binasına giderek kürsüye çıktı ve Atatürk için saygı duruşunda bulundu.11 Kasım Arkadaşı Hakan Bacak'ın arzusuyla ressam Antakyalı'nın atölyesinde buluşup sohbet etti.12 Kasım İstanbul'daki arkadaşı Temür Köran, kendisini 'Belgin' adlı bir kızla tanıştırmasını istedi. Saatler süren telefon trafiğinin ardından aradığı Belgin'e ulaşan Sarugan, Köran'la telefonda görüştürdü.13 Kasım Reklamcı Meriç Aydeniz'in isteğini yerine getiren Sarugan, Antakyalı'nın çocukları Ant ve Ece'yle Ahlatlıbel'deki piknik alanında uçurtma uçurdu.14 Kasım Anne ve babasına kendisini dünyaya getirdikleri için teşekkür ederek ellerini öptü. 
15 Kasım Okul arkadaşı Şevket Arık, zor bir görev verdi. 3 erkeğe sarılacak, 3 kızı öpecek, bir transseksüele çiçek verecek, bir dilenciden para isteyecekti. Kuğulu Park'ta kendisine yaklaşan erkeklere sarılıp, kızları öpmek için hamle yaptı. Zaman zaman tepkiyle karşılayanlar olsa da basında sık sık göründüğü için tanıyanlar da çıktı. Sonunda hedefine ulaştı. Kocatepe Camii, Kızılay ve Tunalı Hilmi Caddesi'nde dolaşmasına rağmen, yağmur nedeniyle dilenci bulamadı. Bir arkadaşının adresini verdiği transseksüel H.'yi evinde ziyaret ederek bir buket çiçek verdi.16 Kasım Anadolu Ajansı Fotoğraf Haberleri Müdürü Abdurrahman Antakyalı'nın günlüğüne düştüğü not üzerine, gününü Swahili dilini öğrenerek ve Hacettepe Üniversitesi Güzel Sanatlar Fakültesi Resim Bölümü'nde modellik yaparak geçirdi. 'Nü' modellik yapması gereken Sarugan, bu kadarına cesaret edemeyerek 'boxer' şortuyla öğrencilerin karşısına geçti. 

</TEXT>
</DOC>
