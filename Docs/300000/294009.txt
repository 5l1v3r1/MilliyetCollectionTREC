<DOC>
<DOCNO> 294009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/siyaset/siy06.html </URL>
<DATE> 2004/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'tan ABD'ye Felluce desteği 
</HEADLINE>
<TEXT>


ANKARA Milliyet 


Türkiye ile ABD arasında Felluce operasyonu nedeniyle yaşanan krizin hemen ardından Ankara'yı ziyaret eden Irak Cumhurbaşkanı Yardımcısı İbrahim Caferi, Başbakan Recep Tayyip Erdoğan'a ABD'nin Felluce operasyonunu savunarak, "Durum sizin medyadan takip ettiğiniz gibi değil. Orası terör yuvası olmuştu" dedi. Erdoğan NTV'ye yaptığı açıklamada, Caferi'ye Kuzey Irak'taki PKK terör örgütüne yönelik ABD'nin takındığı tavrı doğru bulmadığını söylediğini belirtti. ABD'yi uyardıklarını ve ikaz ettiklerini açıklayan Erdoğan, "Irak'ın geneli bir defa terör örgütlerinin antrenman alanı haline geldi. Bu devran böyle devam etmez" dediğini söyledi. 


</TEXT>
</DOC>
