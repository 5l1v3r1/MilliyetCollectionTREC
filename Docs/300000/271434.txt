<DOC>
<DOCNO> 271434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sonspo19.html </URL>
<DATE> 2004/09/13/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
'Taçsız Kral' Metin Oktay anıldı 
</HEADLINE>
<TEXT>

     Galatasaray'ın ''Taçsız Kral'' lakalplı unutulmaz futbolcusu Metin Oktay, ölümünün 13. yılında kabri başında anıldı. 
     Metin Oktay için Kozlu Mezarlığı'ndaki kabri başında tören düzenlendi. Tören, yapılan konuşmaların ardındandan dualar okunarak sona erdi. 
     Büyük bir katılımla gerçekleştirilen anma töreninde Galatasaray Kulübü Başkanı Özhan Canaydın, yönetim kurulu üyeleri, teknik direktör Gheorghe Hagi ve futbolcuların yanı sıra, kulüp üyeleri, taraftarlar ve Oktay'ın ailesi katıldı. 
     Başkan Canaydın, törende yaptığı konuşmada, ''Sevgi ve büyük bir barış içinde eskilerimizi hatırlayarak daha nice yıllara hep beraber gitmemizi temenni ediyorum'' dedi. 
     Genel Sekreter Cengiz Özyalçın ise Metin Oktay'ın krallığı ve efsanesinin sürdüğünü ifade ettiği konuşmasının son bölümünde, Hakan Şükür'ü efsane futbolcuya benzeterek ''Onun gururla taşıdığı formayı bugün yine onun yolunda, onun gibi saygın, efendi, ağları sarsan ve Galatasaray'ı yüceltmek için ter döken Hakan Şükür burada'' diyerek golcü futbolcuyu konuşmaya davet etti. 
     
     ''ŞAMPİYONLUĞU TATMAK İSTİYORUZ'' 
     Metin Oktay gibi futbol anlayışını sürdürüp 100. yılda şampiyonluğu tatmak istediklerini belirten futbolcu Hakan Şükür yaptığı konuşmada şunları söyledi 
     ''100. yılda inşallah ben ve arkadaşlarım Onun gibi efendi çizgimizi ve futbol anlayışımızı sürdürüp şampiyonluğu tatmak istiyoruz. Böyle değerli bir insanın kabri başında hitap etmekten büyük gurur duyuyorum. İnşallah allah bunun tekrarını nasip eyler. Hepimizin de buraya geleceğini düşünürsek, biraz daha hoş görülü, Onun yaşadığı hayat gibi yaşamayı herkese tavsiye ve rica ediyorum.'' Bu arada, kulübün internetteki resmi web sitesinin girişinde siyah zemin üzerinde Metin Oktay'ın sarı-kırmızılı formayla resmi yayınlanarak, altında ''Taçsız Kral Metin Oktay, Tek aşkıydı Galatasaray, Senin gibi cimbomluyu, Unutur mu bu taraftar'' dörtlüğü yazıldı. 
     
</TEXT>
</DOC>
