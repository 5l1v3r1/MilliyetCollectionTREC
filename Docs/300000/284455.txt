<DOC>
<DOCNO> 284455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sontur37.html </URL>
<DATE> 2004/10/29/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
İlköğretim okulu öğrencisine tecavüz iddiası 
</HEADLINE>
<TEXT>

     Neşet KARADAĞ ADANA, DHA 

ADANA kent merkezindeki K.S.E. İlköğretim Okulu 2'nci sınıf öğrencisi 9 yaşındaki erkek çocuğu G.S. ye tecavüz ettiği iddiasıyla 7'si aynı okulda müdür yardımcısı ve öğretmen olmak üzere, aralarında polis memuru, astsubay ve işadamlarının da bulunduğu toplam 25 kişi hakkında 25'er yıla kadar ağır hapis cezası istemiyle dava açıldı. 
     Tecavüz iddiası, G.'nin başına gelenleri anlattığı annesi V.S.'nin geçen haziranda polise başvurmasıyla ortaya çıktı. Tecavüz iddialarını soruşturan Cumhuriyet Savcısı Erten Tamoğlu, G.S.'nin tecavüze uğrayıp uğramadığının belirlenmesi için öğrencinin raporunun alınmasını istedi. Adli Tıp Kurumu 6'ncı İhtisas Kurulu'ndan verilen raporda öğrencinin fiili livataya uğradığı belirlendi. Bu rapor ve küçük öğrencinin iddiaları üzerine Savcı Tamoğlu, 25 kişi hakkında dava açtı. 
     Savcı Tamoğlu hazırladığı iddianamede, küçük G.'ye önce yaklaşık 2 yıl önce aynı apartmanda oturan komşuları A.Ö.'nün 28 , asansörle evlerine çıkarken ağzını kapatarak kendi evine götürüp alıkoyduğu ve tecavüz ettiği, bu olaydan sonraki günlerde bu kişinin arkadaşı ilaç mümessili A.Ç. 28 ile birlikte kolasına uyuşturucu madde koyarak kötü emellerini tekrarladıkları öne sürülerek, ...Fiili livata olayının mağdurda alışkanlık meydana getirmesi, etrafında ve okulda bu davranışlarıyla tanınması nedeniyle bazen kendinin isteği ile sanıkların ev ve işyerlerine giderek cinsi münasebette bulunmuşlar...' denildi. 
     Savcı Tamoğlu, önümüzdeki günlerde Adana 4'üncü Ağır Ceza Mahkemesi'nde tutuksuz yargılanacak sanıklar hakkında ırza geçmek, alıkoymak' suçlarından 25'er yıla kadar ağır hapis cezası istedi. 
     
     TECAVÜZÜ ANLATTI 

     G.S. polisteki ifadesinde kendisine kimlerin tecavüz ettiğini tek tek anlattı. Komşuları A.Ö.'nün bazen tek bazen de arkadaşları ile birlikte kendisine tecavüz ettiğini iddia eden G., oyun oynamak için gittiği arkadaşının evinde bilgisiyarla oynarken, okul karşısındaki kırtasiye dükkanında, lahmacun salonu ve kuaför salonunun boş katında, ayrıca okulun bahçesindeki tuvaletinde tecavüze uğradığını öne sürdü. Anne V.S. ise, oğlunun tecavüz olayını kendisine anlatmasının ardından tecavüz sanıklarından A.Ö.'nün bazı kadınları kullanarak evlerine telefon açtırıp oğlunu çağırttığını öne sürdü. 
     
     AİLENİN PSİKOLOJİSİ TAKİP EDİLMELİ' 

     İftiraya uğradıklarını belirten öğretmenler, Aramızda 30 yıllık öğretmen arkadaşlarımız var. Biz bu öğrenciyi tanımayız. Dersine girmiyoruz. Annesi okul bahçesine gelip küfür etmişti. Sebebini söylemedi. Siz bilirsiniz' diye tehdit edip gitti. Böyle bir olay söz konusu olamaz. Olay karşısında donup kaldık. Aile önüne geleni suçlamıştır. Ailenin psikolojisi takip altına alınmalı. Topluma zarar verecek duruma gelmiştir. İsmimizi neden vermiş bilmiyoruz'' dedi. 
     Sanıklardan bir okul yöneticisi, ailenin okula gelip, tecavüz sanıklarından çaycı S.S.'ye saldırdığını ifade ederek, Çaycının çocuğa tecavüz ettiğini söylediler. Çaycıyı okuldan uzaklaştırdık. Öğretmenlerin ve benim çocuğa tecavüz etmemiz mümkün değil. Aile ruhsal çöküntü içinde'' diye ifade verdi. 
     G.S.'ye ilk tecavüzü etmekle suçlanan mühendis A. Ö. polisteki ifadesinde, Söylenenler yalan. İddia ettikleri gibi arkadaşım da yok. Böyle bir olayda ifade vermekten de utanç duyuyorum. Niye böyle iftirada bulundular bilmiyorum'' diye konuştu. Diğer sanıklar da suçsuz olduklarını söyledi. 

     
</TEXT>
</DOC>
