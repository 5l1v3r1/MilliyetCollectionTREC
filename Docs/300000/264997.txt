<DOC>
<DOCNO> 264997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/soneko18.html </URL>
<DATE> 2004/08/20/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Moody's, Vakıfbank'ın görünümünü pozitife çıkardı... 
</HEADLINE>
<TEXT>

     Uluslararası kredi derecelendirme kuruluşu Moody's, Vakıfbank'ın E olan mali dayanıklılık notuna bağlı görünümünü durağandan pozitife çıkarttı. 
     Vakıfbank'tan yapılan yazılı açıklamada, 'dünyanın en hızlı yükselen bankaları sıralamasında 2. sırada olan' Vakıfbank'ın, son 1.5 yılda göstermiş olduğu başarılı çalışmalarının, uluslararası kuruluşlardan karşılığını görmeye başladığı bildirildi. 
     2000 kriziyle birlikte, sürekli sorunları ile gündeme gelen Vakıfbank'ın, mevcut yönetimin istikrarlı ve kararlı çalışmaları sonucu kısa sürede mali durumunu düzelterek, sektördeki yerini sağlamlaştırdığı ve karşılığını da uluslararası notlarını arttırarak almaya başladığını kaydedildi. 
     Açıklamada Moody's'in, Vakıfbank'ın iştiraklerinden ve bankanın geniş gayrimenkul portföyündeki satışlardan dolayı, bilançodaki faiz getirili aktiflerinin oranını arttırmak üzere çalıştığı ifadesi yer aldı. 
     Moody's'in, Bankayla ilgili olarak ''bu trendin devam etmesi, derecelendirmemize olumlu yönde baskı yapacaktır'' açıklamasında bulunduğu da vurgulandı. 
     
</TEXT>
</DOC>
