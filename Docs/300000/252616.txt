<DOC>
<DOCNO> 252616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/yasam/axyas02.html </URL>
<DATE> 2004/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakal tıraşı hastanelik etti 
</HEADLINE>
<TEXT>


Sakal tıraşı yaptıran İngiliz turiste 'alkol maskesi' yapan berber havluyu tutuşturunca olanlar oldu 


Eşi Andree Pearce 25 ve 2 çocuğuyla, tatil için Armutalan beldesini seçen İngiliz John Pearce 24 , Haydar Gücü'ye ait Melisa Kuaför'e gitti. Sakal tıraşı olan Pearce'ın yüzüne, rahatlaması için pudra, krem ve alkol karışımı maske yapıldı. Berber Musa Zengin, yarım saat beklemesi gereken müşterisinin kulaklarındaki kılları da bir telin ucuna bağladığı ispirtolu pamuğu yakarak dağlamak istedi. Yüzü alev içinde kalan Pearce, Marmaris Devlet Hastanesi'ne kaldırıldı. Yüzünde ve boynundaki yanıklar nedeniyle 7 gün rapor alan Pearce, Zengin'den şik yetçi oldu. Olayın kaza sonucu meydana geldiğini söyleyen Zengin, ifadesi alındıktan sonra serbest bırakıldı. 
Yaklaşık 130 milyon liralık hastane masrafı kuaför tarafından karşılanırken, Zengin işini kaybetti. 


</TEXT>
</DOC>
