<DOC>
<DOCNO> 288023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sondun63.html </URL>
<DATE> 2004/11/11/ </DATE>
<TIME> 22.24 </TIME>
<AUTHOR>  </AUTHOR>
<HEADLINE>
Castro "Arafat'ın ölümü Dünya ilerici hareketi için ağır darbe" 
</HEADLINE>
<TEXT>

     Küba lideri Fidel Castro, Filistin lideri Yaser Arafat'ın ölümünün Arap halkı için ''üzüntü verici bir kayıp, dünya ilerici hareketi açısından da ağır darbe'' olduğunu bildirdi. 
     Castro, Filistin'in geçici Devlet Başkanı olan, Filistin Meclis Başkanı Ruhi Fettuh'a gönderdiği taziye mesajında, Arafat'ın ''yakın dostu'' olduğunu belirterek, ''Arafat'ın ölümünün, Arap halkına bıraktığı savaşımı açısından üzüntü verici bir kayıp, dünya ilerici hareketi için de ağır bir darbe olduğunu'' kaydetti. 
     ''Halkların bağımsızlığı ve özgürlüğü için bıkmaz usanmaz bir savaşçı örneği olan'' Arafat'ın ölümünden dolayı ''derin üzüntü içinde olduğunu'' ifade eden Castro, ''Filistin halkının haklı davasına olan sağlam desteğini'' yineledi. 
     Bu arada Küba hükümeti, ülkede üç günlük yas ilan etti. 
     
</TEXT>
</DOC>
