<DOC>
<DOCNO> 253628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sonspo14.html </URL>
<DATE> 2004/07/07/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Çalımbay Dış transferde 5 veya 6 futbolcu daha alacağız... 
</HEADLINE>
<TEXT>

     Çaykur Rizespor Teknik Direktörü Rıza Çalımbay, ''Dış transferde 5 veya 6 oyuncu daha alacağız'' dedi. 
     Süper Lig ekiplerinden Çaykur Rizespor'un Gerede kampı günde 2 idmanla sürüyor. Sabah idmanı öncesinde kampı izleyen basın mensuplarının sorularını yanıtlayan teknik direktör Rıza Çalımbay, Gerede kampının verimli geçtiğini belirterek, şunları söyledi 
     ''Gerede kampında tempo çok yüksek. Arkadaşların uyumundan memnunum. Kamp çalışmalarımız günde çift idmanla pazar gününe kadar devam edecek. Dış transferde 5 veya 6 futbolcu daha alacağız. Bu futbolcuların da gelmesiyle birlikte takımın kadrosu şekillenmeye başlayacak. Bulgaristan milli takımının kalecisi Zdravkov ile iki yıllık sözleşme imzalandı. Dün İstanbul'da sağlık kontrolünden geçen kalecinin bugün veya yarın Gerede kampına katılmasını bekliyorum.'' Çaykur Rizespor'un bugün bir hazırlık maçı yapacağı öğrenildi. 
     
</TEXT>
</DOC>
