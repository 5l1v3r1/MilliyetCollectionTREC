<DOC>
<DOCNO> 285833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sontur13.html </URL>
<DATE> 2004/11/03/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Kaçak motorin konacak yer bulunamayınca kaçakçılara teslim edildi 
</HEADLINE>
<TEXT>

     Hüseyin TÜCCAR BURSA, DHA 

BURSA'da, Bulgaristan'dan kaçak olarak getirilen 14 bin 500 litre kaçak motorin ele geçirildi. Ancak, el konulan motorini koyacak yer bulamayan polis, yeddiemin tutanağı' hazırlandıktan sonra, kaçakçılık iddiasıyla gözaltına alınıp tutuksuz yargılanmak üzere serbest bırakılan üç zanlıya teslim etti. 
     Aldıkları bir ihbarı değerlendiren Kaçakçılık ve Organize Suçlar Şube Müdürlüğü ekipleri, Mudanya yolu üzerinde bulunan Bursa Tır Parkı'nda düzenledikleri operasyonda, Bulgaristan'dan kaçak olarak getirilen 14 bin 500 litre motorin ele geçirdi. Olayla ilgili gözaltına alınan Ferhat Yılmaz 50 , Mahir Turunç 22 ve Hakan Yarıcı'nın 28 , Bulgaristan'dan TIR'ların depolarında getirip, TIR parkında varillere boşalttıkları motorini litresi 55 cent'e yaklaşık 814 bin lira alıp 1 milyon 300 bin liradan sattıkları iddia edildi. Sanıklara ait tırlarda yapılan aramada bulunan 14 bin 500 litre motorine el konuldu. Gözaltına alınan sanıklar, savcılık tarafından tutuksuz yargılanmak üzere serbest bırakıldı. 
     Ancak, ele geçirilen motorinin koruma altına alınması sorun oldu. Motorini koyacak yer bulamayan polis, çareyi kaçakçılara teslim etmekte buldu. El konan 14 bin 500 ton motorin, yeddiemin tutanağı' hazırladıktan sonra, dava sonuçlanıncaya kadar korunması için savcılık tarafından tutuksuz yargılanmak üzere serbest bırakılan üç zanlıya teslim edildi. 
     
</TEXT>
</DOC>
