<DOC>
<DOCNO> 290484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sontur13.html </URL>
<DATE> 2004/11/20/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
İstanbul'da akşam saatlerinde kar bekleniyor 
</HEADLINE>
<TEXT>

     İstanbul'da etkili olan sağanak yağışın akşama doğru yüksek kesimlerde karla karışık yağmur ve kara dönüşmesinin beklendiği bildirildi. 
     İstanbul Meteoroloji Bölge Müdürü Mustafa Yıldırım, A.A muhabirine yaptığı açıklamada, kentte 17 derece olan hava sıcaklığının sabah saatlerinde 10 derece birden düşerek 7 dereceye indiğini belirterek, sıcaklıkların gün içinde azalmaya devam edeceğini söyledi. 
     Kentte etkili olan lodos fırtınasının zaman zaman 80 kilometreye ulaştığını anlatan Yıldırım, şunları kaydetti 
     ''Şu anda rüzgar karayele döndü. Kuvvetli rüzgarın etkisiyle sıcaklık azalmaya devam edecek. Sağanak yağmur, öğle saatlerinde şiddetini artıracak. Akşam saatlerine doğru yükseklerde karla karışık yağmur ve kar yağışı bekliyoruz. Hava sıcaklığı gece 0 dereceye düşecek. Bu nedenle gece don ve buzlanma bekliyoruz. Kar yağışının gece de hafif aralıklarla süreceği tahmin ediliyor. 
     Yarın da yine karla karışık yağmur ve hafif kar yağışı görülecek. Hava sıcaklıklarının ise yarın en yüksek 5, en düşük 0 derece olması bekleniyor.'' Yıldırım, sürücülerin don ve buzlanmaya karşı önlemlerini almaları gerektiğini sözlerine ekledi. 
     
</TEXT>
</DOC>
