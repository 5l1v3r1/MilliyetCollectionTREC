<DOC>
<DOCNO> 260740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/yazar/tamer.html </URL>
<DATE> 2004/08/05/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Müsteşar "Ucuz elektriğimizin yüzde 30'unu kullanamıyoruz" 
</HEADLINE>
<TEXT>

Enerji Bakanlığı'nın yeni projeksiyonları, 2010 yılında bile elektrik enerjisi fazlamız olacağını ortaya koyuyor 

Ecevit başkanlığındaki koalisyon hükümeti döneminde Başbakan Yardımcısı Mesut Yılmaz ile yakın çalışma arkadaşı ANAP'lı Enerji Bakanı Cumhur Ersümer'in topluma yüklediği fatura korkunç 
Enerji Bakanlığı Müsteşarı Doç. Dr. Sami Demirbilek'le önceki gün yaptığımız uzun telefon görüşmesinde, Enerji Bakanlığı'nın Türkiye'nin elektrik talebiyle ilgili yeni projeksiyonunun bakınız dünkü yazı yanı sıra mevcut kapasite ve bu kapasitenin ne şekilde kullanıldığıyla ilgili de bilgi aldık. Daha doğrusu ben sordum, Demirbilek de sabırla yanıtladı 

Varlık içinde yokluk 
"Bir yanda mevcut santrallar kapalı duruyor, öte yanda sanayicimize yüksek fiyatlı elektrik satıyoruz. Yani varlık içinde yokluk çekiyoruz. Önceden yapılmış sözleşmeler yüzünden ucuz elektriğimizin yüzde 30'unu kullanamıyoruz. 
Bursa doğalgaz santralımız kapalı. Orhaneli termik santralımız çalışmıyor. 3 üniteli Kemerköy, 2 üniteli Yeniköy ve 3 üniteli Yatağan termik santrallarını tek ünite çalıştırabiliyoruz. 4 üniteli Afşin - Elbistan tek ünite çalışıyor. 2 üniteli Çan termik santralı tek ünite çalışıyor..." 
Müsteşar Demirbilek belki başka santralları da saymış olabilir, ama ben bu kadarını not tutabilmişim. 

Mevcut kapasite 
Demirbilek, bugün Türkiye'de kurulu toplam kapasiteyle ilgili olarak da şu bilgileri verdi 
"n Hidroelektrikte bütün potansiyel kullanılsa 130 milyar kwh'lık elektrik enerjisi elde edebiliriz.Termik ve kömürde toplam mevcut kapasite 120 milyar kwh.Doğalgazda şu anda kurulu 50 milyar kwh'lık kapasite var. Demek ki mevcut toplam kapasite 300 milyar kwh ediyor." 
Demirbilek'in dünkü yazımda yer alan açıklamalarından da kısa bir hatırlatma yapmak istiyorum. Bakanlığın 2004 nisanında yaptığı elektrikte yeni talep projeksiyonuna göre Türkiye'nin 2010'daki elektrik tüketimi birinci senaryoya göre 242, ikinci senaryoya göre 216 milyar kwh olacak. Yani geçmiş hükümetlerin aksine AKP hükümetinin Enerji Bakanlığı, hiç değilse "yarın karanlıkta kalacağız" masalını anlatmıyor, ama 2020 yılında elektrik enerjisi açığı olacağını iddia ediyor. 

EMO'ya göre kapasite 
Bakanlık dışında bu konuda verilere ulaşabildiğimiz tek kaynak olan Elektrik Mühendisleri Odası'nın web sitesinde ise mevcut kapasite ile ilgili bilgiler, Enerji Bakanlığı'nınkinden pek farklı değil, ama Türkiye'deki potansiyelle ilgili olarak sanırım ciddi farklılıklar var 
"n Ülkemiz, ekonomik analizi yapılmış olan 125 milyar kwh'lık hidroelektrik potansiyelinin sadece yüzde 30'unu kullanmaktadır. Teknik kapasitemiz ise 225 milyar kwh'dır. 
Yıllık 114 milyar kwh olan linyit potansiyelimizin ise yine yüzde 20'si kullanılabilmektedir. Doğalgazda 50 milyar kwh'lık kapasiteye ulaşılmıştır.Elektrik enerjisi olarak yararlanılabilecek jeotermal potansiyelimiz 2450 MW, yani 16 milyar kwh'dır, bunun ancak 2.97'si kullanılmaktadır. Rüzg r potansiyelimiz ise yıllık 83 bin MW'tır. Bu ise yıllık 300 milyar kwh'lık bir kapasite demektir. Tüm dünyada yoğun olarak kullanılmaya başlanan rüzg r, güneş, jeotermal, küçük su potansiyelleri, biomas, gel - git gibi kaynaklar Türkiye'de nedense değerlendirilmemektedir." 
EMO'nun rüzg r enerjisi potansiyeli ile ilgili tahmininde diyelim ki 50 sapma var, yine 150 milyar kwh'lık bir potansiyel söz konusu. Sapma oranını 75'e çıkartsak bile 75 milyar kwh'dan söz ediyoruz. Türkiye'nin geçen yılki toplam elektrik tüketimi 142 kwh idi. 
Sahi yenilenebilir enerji kaynakları ile ilgili yasa çıkacakken, neden son anda ertelendi Rüzg r enerjisine yatırım yapmak için hazırlıklarını tamamlayan 60 - 70 şirket, herhalde kendi kendilerine gelin - güvey olmamışlardı... 



</TEXT>
</DOC>
