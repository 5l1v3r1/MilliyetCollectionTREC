<DOC>
<DOCNO> 289614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sontur31.html </URL>
<DATE> 2004/11/17/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Uzanlar'ın çiftliğinden alınan eşyalar TMSF depolarına yerleştirildi... 
</HEADLINE>
<TEXT>

     Sakarya'nın Pamukova ilçesinde bulunan ve Tasarruf Mevduatı Sigorta Fonu TMSF tarafından el konulan Uzan Grubu'nun eski çiftliğindeki çeşitli eşya, TMSF'nin İstanbul'daki depolarına yerleştirildi. 
     Pamukova ilçesinin Bakacak Köyü'ndeki çiftlikten kamyonlara yüklenerek konvoy halinde İstanbul'a getirilenler arasında, 8 adet kar motoru, çeşitli marka teleskoplar, Havana purolarının bulunduğu ahşap sandıklar, yataklar, koltuklar, DVD'ler, plazma televizyonlar, buzdolapları, bilardo masası ve spor aletleri bulunuyor. 
     Çiftlikten getirilen eşya TMSF'nin Esentepe'de bulunan 3 deposuna yerleştirilirken, bilardo ve spor aletlerinin konulacağı deponun kapısı, anahtarının bulunamaması üzerine görevliler tarafından kilidi keserle kırılarak açıldı. 
     
</TEXT>
</DOC>
