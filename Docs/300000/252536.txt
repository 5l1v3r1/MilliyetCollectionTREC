<DOC>
<DOCNO> 252536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sontur34.html </URL>
<DATE> 2004/07/02/ </DATE>
<TIME> 22.13 </TIME>
<AUTHOR>  </AUTHOR>
<HEADLINE>
Kızılay ekipleri deprem bölgesinde çadır kurmaya devam ediyor. 
</HEADLINE>
<TEXT>

     Ağrı'nın Doğubeyazıt ilçesinde meydana gelen depremin ardından bölgeye giden Kızılay ekipleri, depremzedelerin barınma ihtiyaçlarını gidermek amacıyla götürdükleri çadırları kurmaya devam ediyor. 
     Kızılay Genel Başkanlığı'ndan yapılan açıklamaya göre, depremin en fazla hasara yol açtığı Yığılçalı Köyü'nde çadır kurma işlemi tamamlanırken, diğer bölgelerde çalışmalar sürüyor. 
     Deprem bölgesine 340 çadır nakleden Kızılay, Ağrı Valiliği'nin isteği üzerine 50 çadır daha gönderecek. 
     Bu arada, Van Yerel Afet Müdahale Lojistik Merkezi'nden 250 rulo yatak Doğubeyazıt ve köylerine ulaştırıldı. 
     Açıklamada, Kızılay Afet Operasyon Merkezi'nde oluşturulan kriz masası aracılığıyla deprem bölgesindeki gelişmelerin yakından izlendiği kaydedildi. 
     
</TEXT>
</DOC>
