<DOC>
<DOCNO> 276520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sonsiy07.html </URL>
<DATE> 2004/10/01/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Milli Eğitim Bakanlığı 9 bin sözleşmeli öğretici alacak .. 
</HEADLINE>
<TEXT>

     Milli Eğitim Bakanlığı, 2004-2005 eğitim- öğretim yılında görevlendirilmek üzere 5 bini İngilizce, 4 bini de bilgisayar dalında olmak üzere toplam 9 bin sözleşmeli öğretici istihdam edecek. 
     Bakanlığın sözleşmeli öğretici istihdamına ilişkin Bakanlar Kurulu kararı Resmi Gazete'de yayımlanarak yürürlüğe girdi. Buna göre, alınacak 9 bin öğretici 10 ayı geçmemek üzere görev yapacak. Taslağa göre, İngilizce dil öğreticisi olarak görevlendirileceklerin yükseköğretim kurumlarının İngilizce Öğretmenliği İngiliz Dili ve Edebiyatı, Amerikan Kültür ve Edebiyatı, İngiliz Dil Bilimi, İnglizce, Mütercim Tercümanlık İngilizce bölümleri ile en az 30 kredilik İngilizce eğitimi aldığını begelendirmek kaydıyla dil bilimi bölümlerinden yabancı dille öğretim yapan yüksek öğretim kurumlarının lisans düzeyinde İngilizce öğretim yapan bölümlerinden ya da en az 40 kredilik İnglizce eğitimi aldıklarını begelendirmeleri koşuluyla yüksek öğretim kurumlarının Almanca ve Fransızca bölümlerinden mezun olmaları gerekiyor. Yurt dışı yükseköğretim kurumlarının İngilizce dili ve edebiyatı bölümleri ile eğitim dili İnglizce olan yüksek öğretim kurumu mezunlarının yanı sıra Kamu Personeli Yabancı Dil Seviye Tespit Sınavı, TOFEL ve IELTS'de yüksek düzeyde başarı gösteren üniversite mezunları da öğreticilik için başvurabilecek. 
     Bilgisayar öğreticiliği için yurt içindeki yükseköğretim kurumlarının "Bilgisayar ve Öğretim Teknolojileri Öğretmenliği, Bilgisayar Teknolojisi, Bilgisayar Teknolojisi ve Bilişim Sistemleri, Matematik Bilgisayar, Bilgisayar ve Kontrol Öğretmenliği, Bilgisiyar öğretmenliği, Bilgisayar Sistemleri Öğretenliği, Bilgisayar Mühendisliği, Bilgisayar Bilimleri Mühündesliği, Kontol ve Bilgisayar Mühendisliği, Bilgisayar, Elektrik-Elektronik Mühendisliği, Elektronik Mühendisliği, Elektronik ve Haberleşme Mühendisliği, Elektronik ve Haberleşme Öğretmenliği, Elektronik ve Bilgisayar Öğretmenliği" bölümlerinden mezun olanlar başvurabilecek. 
     Meslek Yüksek Okullarının da Bilgisayar, Bilgisayar Bilimleri, Bilgisayar Operatörlüğü, Bilgisayar Teknolojisi ve Programlama, Bilgisayar Donanımı, Bilgisayar Programcılığı, Bilgisayar operatörlüğü ve Teknikerliği bölümlerinden mezun olanların başvuruları kabul edilecek. 
     Yurt dışındaki yükseköğretim kurumlarından mezun olanların başvurularında ise YÖK'ün denklik verip vermediğine bakılacak. Hem İngilizce dil hem de bilgisayar öğreticilğine başvuracakların başvuru tarihi itibariyle 56 yaşından gün almamış olmaları gerekiyor. 
     Öte yandan görevlendirilecek usta öğreticilere beş ders saatinden oluşan her öğretim günü için ilk yarı yılda 50, ikinci yarı yılda ise 55 milyon lira ödenecek. 
     
</TEXT>
</DOC>
