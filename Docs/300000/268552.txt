<DOC>
<DOCNO> 268552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sonyas04.html </URL>
<DATE> 2004/09/02/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Üzerinde Bush'un resmi olan sahte parayla alışveriş yaptılar 
</HEADLINE>
<TEXT>

     ABD'nin Greenburg kentinde bir giysi mağazasının satıcısı, kendisine verilen ve üzerinde Başkan George W. Bush'un resminin bulunduğu 200 dolarlık sahte banknotu kabul etti, ayrıca para üstünü müşteriye takdim etti. 
     Hiçbir Amerikan parasının üzerinde yeni başkanın resminin olmamasına, ayrıca 200 dolarlık banknot bulunmamasına karşın bu ayrıntılara dikkat etmeyen ve parayı memnuniyetle kabul eden Kathryn Miller adlı satıcı, bayan bir müşterinin aldığı giysi için gereken 99 dolar için de para üstü verdi. 
     Parayı tezgahtara veren kadının Deborah Trautwine olduğu belirlendi ve hakkında dolandırıcılıktan soruşturma açıldı. 
     Polis yetkilileri, Miller'in kabul ettiği paraya sahte para bile denemeyeceğini, şaka amacıyla basılmış bir kağıt parçası olduğu imajı yarattığını kaydettiler. 
     
</TEXT>
</DOC>
