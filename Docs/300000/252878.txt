<DOC>
<DOCNO> 252878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/son/sontur23.html </URL>
<DATE> 2004/07/04/ </DATE>
<TIME> 20.57 </TIME>
<AUTHOR>  </AUTHOR>
<HEADLINE>
Yurtta Asayiş... Yaban domuzu saldırısı sonuçu yaralandı 
</HEADLINE>
<TEXT>

     Artvin'in Arhavi İlçesi'nde, yaban domuzunun saldırdığı yaşlı kadın yaralandı. 
     Alınan bilgiye göre, ilçe merkezine kadar inen yaban domuzu, Kale Mahallesi'nde Naciye Mühürcü'ye 75 saldırdı. 
     Yaralanan Mühürcü, yakınları tarafından Arhavi SSK Hastanesi'ne kaldırıldı. 
     
     GAZİANTEP'TE GENÇ KIZ ÖLÜ BULUNDU 
     Gaziantep'te bir genç kız ölü bulundu. 
     Sarıgüllük Mahallesi Fevzi Çakmak Bulvarı'ndaki bir evin bahçesinde genç bir kızın hareketsiz yattığı ihbarını alan polis, olay yerine geldi. Ekipler, yerde bulunan ve yüzünde darp izleri olan cesedin Pınar Cengiz'e 17 ait olduğu belirlendi. Lise son sınıf öğrencisi genç kızın cesedi, otopsi yapılmak üzere Gaziantep Devlet Hastanesi'ne kaldırıldı. Pınar Cengiz'in babasının, oturdukları apartmanda idari hizmetli olarak çalıştığı öğrenildi. 
     
     SAPANCA GÖLÜ'NDE BOĞULDU 
     Adapazarı'nda serinlemek için Sapanca Gölü'ne giren kişi boğuldu. 
     Alınan bilgiye göre, Sapanca sahilinden göle giren Murat Çakıroğlu 17 , hayatını kaybetti. 
     Çakıroğlu'nun cesedini, Sakarya Arama Kurtarma Timi'nde görevli dalgıçlar çıkardı. 
     
     İZMİR'DE ÇOCUK KAÇIRMA İDDİASI... 
     İzmir'in Buca İlçesi'nde bir kişi, çocuğunun kaçırıldığını iddia etti. 
     İzmir DGM Karakolu'nda görevli polis memuru Huzufe Biçer ile evli olan, ancak geçimsizlik nedeniyle bir süredir ayrı yaşayan Reyhan Biçer, çocuğunun kaçırıldığı iddiasıyla polise başvurdu. 
     Biçer'in ifadesinde, Buca Göksu Mahallesi'nde oynayan 2,5 yaşındaki oğlunun, Gazeteci-Yazar İsmail Sivri Caddesi'nde, Roman bir kadın tarafından götürülürken gördüğünü ileri sürdüğü bildirildi. 
     Küçük çocuğu arama çalışmaları sürdürülüyor. 
     
     ELAZIĞ'DA, 300 DÖNÜMLÜK BUĞDAY TARLASI YANDI 
     Elazığ'da çıkan yangında 300 dönümlük buğday tarlası yandı. 
     Cip Köyü Muhtarı Ahmet Gökmen, patos makinesinden sıçrayan kıvılcımın neden olduğu sanılan yangında, 300 dönümlük buğday tarlasının tahrip olduğunu söyledi. 
     Yangın, Elazığ İtfaiye Müdürlüğü ekiplerince söndürüldü. 
     
     BALIKESİR'DE YANGIN... 
     Balıkesir-Bursa yolundaki MTA Bölge Müdürlüğü'nün arkasında kalan arazide elektrik kablolarındaki kaçak nedeniyle yangın çıktı. 
     Edinilen bilgiye göre, bölgedeki kuru otların tutuşmasıyla kısa sürede yayılan yangına, Balıkesir Belediyesi İtfaiye ekipleri 5 araçla müdahale etti. 
     Balıkesir Orman Bölge Müdürlüğü'nden de bir aracın takviye olarak gönderildiği geniş arazideki yangın, büyümeden kontrol altına alındı. 
     
</TEXT>
</DOC>
