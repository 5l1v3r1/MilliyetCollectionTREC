<DOC>
<DOCNO> 252060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/siyaset/siy05.html </URL>
<DATE> 2004/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sıkıntılı oldu ama prestij kazandık' 
</HEADLINE>
<TEXT>


İSTANBUL Milliyet 


Başbakan Recep Tayyip Erdoğan, NATO Zirvesi nedeniyle başta esnaf olmak üzere Türk milletinin "ziyanı" olduğunu ve sıkıntı yaşandığını belirterek, "Bu ülkemizin ve milletimizin kazandığı farklı bir prestijdir" dedi. Erdoğan, dün, kalp krizi sonucu vefat eden Surinam Cumhuriyeti İstanbul Fahri Başkonsolosu ve öğretim üyesi Prof. Dr. Haşmet Başar'ın 59 cenaze törenine katıldı. Daha sonra İstanbul Valiliği'ni ziyaret eden Erdoğan, Vali Muammer Güler ve Emniyet Müdürü Celalettin Cerrah'la görüştü. Erdoğan, organizasyonda emeği geçen herkese teşekkür ederek, Türkiye'nin, bu tür dev organizasyonları da gerçekleştirebilecek güce sahip olduğunu söyledi. Erdoğan ziyaretinin ardından Abdullah Gül, Güler, Cerrah, Eminönü Belediye Başkanı Nevzat Er ile Sultanahmet Köftecisi'nde yemek yedi. 


</TEXT>
</DOC>
