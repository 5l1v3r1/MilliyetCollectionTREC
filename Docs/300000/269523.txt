<DOC>
<DOCNO> 269523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sontur08.html </URL>
<DATE> 2004/09/06/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Bir erkekle aşk yaşadığını iddia ettiği ablasını öldürdü... 
</HEADLINE>
<TEXT>

     DHA 
GAZİANTEP'te 40 yaşındaki Abdurrahman Karaaslan, bir erkekle aşk yaşadığını iddia ettiği ablası 45 yaşındaki Selma Karaaslan'ı pompalı tüfekle öldürdü. 
     Zeytinli Mahallesi'nde oturan Abdurrahman Karaaslan, eşinden ayrıldıktan sonra kendisiyle birlikte yaşayan ablası Selma Karaaslan'ın sevgilisi olduğunu duyunca çılgına döndü. Gece eve gelen Abdurrahman Karaaslan, uyuyan ablasını uyandırarak bu konuda hesap sordu. İki kardeş arasında tartışma çıktı. Abdurrahman Karaaslan, kendisine hesap soramayacağını söyleyen ablasını ruhsatsız av tüfeğiyle vurdu. Abla Karaaslan olay yerinde ölürken katil zanlısı kardeş cinayetten sonra polise teslim oldu. Karaaslan'ın ilk ifadesinde, ablasının bir erkekle aşk yaşadığını duyduğunu belirterek, "Namusumu temizledim'' dediği belirtildi. 

     
</TEXT>
</DOC>
