<DOC>
<DOCNO> 273009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/ekonomi/eko06.html </URL>
<DATE> 2004/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Memurdan balonlu eylem 
</HEADLINE>
<TEXT>


ANKARA Milliyet 

Türkiye Kamu - Sen Başkanı Bircan Akyıldız, devam etmekte olan kamu çalışanlarının toplu görüşmeleri sürecinde, hükümetin söylediği her yalan için '40 yalan balonu' uçuracaklarını belirtti. Akyıldız, toplu görüşmeler sonucunda anlaşma sağlanamadığı takdirde ise, eylem yerine bıraktıkları balonları patlatacaklarını ifade etti. 
Türkiye Kamu - Sen üyeleri, Abdi İpekçi Parkı'nda, gasp edildiğini iddia ettikleri haklarının iadesine yönelik bir balon eylemi düzenledi. Akyıldız, AKP'nin iktidara geldiğinden bu yana kendilerini oyaladığını kaydederek, "Hükümet, sektörel bazda 14.4 büyüme olduğunu ve enflasyonun düştüğünü söylüyor. O halde kamu çalışanlarının hakkını kime yedirdiniz " diye konuştu. 
Kamu çalışanlarına yapılacak zammın, ülke ekonomisine olumlu yansıyacağını öne süren Akyıldız, "İsteğimiz atla deve değil, kamu çalışanlarının hakkıdır" dedi. 




</TEXT>
</DOC>
