<DOC>
<DOCNO> 273468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sonyas14.html </URL>
<DATE> 2004/09/20/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Ali Şen ölümden döndü... 
</HEADLINE>
<TEXT>

     Bodrum'daki Kargı adasında kayalıklara oturan surat teknesini kurtarmaya çalışan Fenerbahçe Spor Kulübü'nün eski başkanlarından Ali Şen, ölüm tehlikesi atlattı. 
     Tekne ile kayalıklar arasına sıkışıp kalan Ali Şen'i bir tekne kaptanı kurtardı. 
     Eski Milli basketbolcu Halil Dağlı ile Bodrum'un Yalıkavak beldesinden denize açılan Şen, 'Antu' adlı teknesiyle Kargı adası çevresinde kaybolan üç balıkçıyı arama çalışmalarına katıldı. 
     
     "Çocukları merak ettik" 

     Şen, "çocukları merak ettik tekne karaya oturdu, ben de çok akıllı olduğum için tekneyle kayalar arasına girdim kurtarmak için" dedi. 
     Şen, Halil Dağlı'nın uyarısıyla kurtuldu. Yaklaşık 10 dakika boyunca dalgalarla mücadele eden Şen, kazayı hafif sıyrıklarla atlattı. 
     Ali Şen'in teknesi turistleri taşıyan bir gezi teknesinin kaptanı Mehmet Tokcan'ın çabaları sonucu kıyıya çekildi. 
     
</TEXT>
</DOC>
