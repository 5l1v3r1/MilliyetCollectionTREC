<DOC>
<DOCNO> 292603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sondun22.html </URL>
<DATE> 2004/11/27/ </DATE>
<TIME> 22.26 </TIME>
<AUTHOR>  </AUTHOR>
<HEADLINE>
Filistinli liderler Mısır'da... 
</HEADLINE>
<TEXT>

     Filistin liderleri, Devlet Başkanı Yaser Arafat'ın ölümü sonrasındaki ilk resmi ziyaretleri çerçevesinde Mısır'a geldiler. 
     Filistin Kurtuluş Örgütü lideri Mahmut Abbas, Başbakan Ahmet Kurey ve geçici Devlet Başkanı Ruhi Fettuh'un, yarın Mısır Devlet Başkanı Hüsnü Mübarek ile görüşmeleri bekleniyor. 
     Görüşmelerde, 9 Ocak'ta yapılacak Filistin devlet başkanlığı seçimleri ile Filistin topraklarındaki yeni iktidar paylaşımı formülünün ele alınmasının beklendiği bildirildi. 
     Mısır'ın eski İsrail Büyükelçisi Muhammet Bassiuni, Mısır'ın seçimlerden önce Filistinli fraksiyonları birleştirmeyi amaçladığını söyledi. 
     Bassiuni, ''Devlet başkanı toplantıda Filistin yönetimini güçlendirmek için gereken tüm tedbirlerin alınması konusu üzerinde yoğunlaşacak'' dedi. 
     
</TEXT>
</DOC>
