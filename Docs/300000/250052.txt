<DOC>
<DOCNO> 250052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sontur34.html </URL>
<DATE> 2004/06/22/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Rize Belediye Başkanı'na bir acı daha... 
</HEADLINE>
<TEXT>

     Rize Belediye Başkanı Halil Bakırcı'nın kazada ölen ablasının oğlu Muammer Bakırcı da cenaze evinde kalp krizi geçirerek hayatını kaybetti. 
     Alınan bilgiye göre, İkizdere İlçesi Güneyce Beldesi'ne bağlı Subaşı Köyü yakınlarında meydana gelen trafik kazasında ölen Halil Bakırcı'nın ablası Hürmet, eniştesi Emrullah ile bu kişilerin gelini Sibel 33 ve torun Müberra Subaşı'nın cenaze törenine katılan Muammer Bakırcı, Melek Köyü'ndeki cenaze evinde fenalaştı. 
     Kalp krizi geçirdiği belirlenen ve kurtarılamayan 55 yaşındaki Bakırcı'nın cesedi, Rize Devlet Hastanesi morguna kaldırıldı. 
     İkizdere'nin Güneyce Beldesi'ne bağlı Subaşı Köyü yakınlarında AY 072 plakalı otomobilin dereye düşmesi sonucu meydana gelen trafik kazasında, Rize Belediye Başkanı Halil Bakırcı'nın ablası Hürmet 58 , eniştesi Emrullah Subaşı 60 ile gelinleri Sibel 33 ve torunları Müberra Subaşı 9 ölmüştü. 
     Kazada ölenler için Merkez Sahil Camii'nde tören düzenlenmiş, cenazeler, merkeze bağlı Melek Köyü'nde toprağa verilmişti. 
     
</TEXT>
</DOC>
