<DOC>
<DOCNO> 291462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sonsiy12.html </URL>
<DATE> 2004/11/23/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Ecevit'ten Sarıgül'e "CHP ile mücadelesine beni karıştırmasın" 
</HEADLINE>
<TEXT>

     Eski DSP Genel Başkanı Bülent Ecevit, Şişli Belediye Başkanı Mustafa Sarıgül'ün, ''Şimdiki partisiyle ilgili mücadelesine kendisini karıştırmamasını'' istedi. 
     Ecevit, yaptığı yazılı açıklamada, Sarıgül'ün, Mersin'de düzenlediği toplantıya katılımdan duyduğu mutluluğu dile getirirken, ''Böyle bir coşkuyu 1977'de Ecevit hareketinde yaşamıştım. Şimdi aynı hava Mersin'de yaşandı'' dediğini anımsattı. 
     Bu benzetmeye şaşırdığını belirten Ecevit, şunları kaydetti 
     ''Çünkü benim geçmişteki toplantılarımda halkın işçi haklarından, Demokratik Sol Hareket'ten, bölücü teröre karşı mücadelemizden, Kıbrıs Barış Harekatı'ndan ve haşhaş olayından kaynaklanan desteği vardı. Şişli Belediye Başkanı Sayın Mustafa Sarıgül'ün arkasında ise nasıl bir destek olduğunu bilmiyorum. Şimdiki partisiyle ilgili mücadelesine beni karıştırmamasını temenni ederim.'' 
     
</TEXT>
</DOC>
