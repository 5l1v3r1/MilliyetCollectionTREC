<DOC>
<DOCNO> 281753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/yasam/axyas02.html </URL>
<DATE> 2004/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek gerilimden kaçının 
</HEADLINE>
<TEXT>


Yüksek voltaj taşıyan hatların 100 metre yakınında ikamet edenlerde, beyin tümörü, lösemi ve diğer kanser türlerine daha fazla rastlanıyor 

AHU COŞKUN İstanbul 

Uzmanlar, yüksek gerilim hatlarından yayılan elektromanyetik dalgalara maruz kalanlarda beyin tümörü, lösemi ve diğer kanser türlerine daha fazla rastlanıldığını belirtti. 
Yüksek gerilim hatlarının, çocukları daha fazla etkilediğine dikkat çeken Cerrahpaşa Tıp Fakültesi'nden Prof. Dr. Tunaya Kalkan, hatlardan yayılan elektromanyetik dalgaların çocuklarda lösemi ve beyin tümörlerini artırdığını kaydetti. Kalkan, "Yüksek voltajlı hatların 100 metreye kadar yakınında ikamet edilmesi insan sağlığı açısından büyük risk taşımaktadır" dedi. İstanbul Üniversitesi'nden Prof. Dr. Uğur Çevikbaş da, "Elektrik, kalp pilinin çalışmasını durdurabilir" diye konuştu. 



</TEXT>
</DOC>
