<DOC>
<DOCNO> 255697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sonspo23.html </URL>
<DATE> 2004/07/15/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Real Madrid'in yeni yıldızı ya Carvalho ya da Emerson olacak 
</HEADLINE>
<TEXT>

     Şenhan Bolelli 

Real Madrid'te yeni sezon için 2 isim belirlendi. İspanyol takım, AS Roma'dan Emerson ya da Porto'dan Carvalho ile anlaşacak. 
     Bu 2 futbolcunun, ikinci kez başkan seçilen Florentino Perez ile teknik direktör Jose Antonio Camacho'nun yaptıkları görüşme sonrasında belirlendiği bildirildi. 
     Perez ile Camacho'nun dün birlikte oldukları akşam yemeğiyle ilgili İspanyol basınına yansıyan haberlerde, yeni transferin teknik direktör Camacho'nun talebi doğrultusunda yapılacağı belirtildi. 
     Camacho'nun, daha çok defansa yönelik oyuncu istediğini yazan gazeteler, başkan Perez'in kendisine orta alan oyuncularından Carvalho ve Emerson'ı önerdiğini bildirdi. 
     Porto Kulübü Başkanı Pinto da Costa'nın, Carvalho için istediği 25-30 milyon Euro arasındaki bonservis ücretinden aşağıya inmemesi halinde gözlerin AS Roma'da oynayan Brezilyalı Emerson'a çevrileceği, AS Roma'nın da bu teklifi kabul edeceği söyleniyor. 
     Carvalho'nun, gelmesi halinde orta alanda, Emerson'ın gelmesi halinde ise defansa yönelik olarak oynatılacağı genel görüş olarak savunulurken, transferde, Real Sociedad'tan Xabi Alonso veya Portekizli Costinha olasılıkları da göz arda edilmiyor. 
     
</TEXT>
</DOC>
