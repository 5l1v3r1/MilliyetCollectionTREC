<DOC>
<DOCNO> 295066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/spor/bbas.html </URL>
<DATE> 2004/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
5 yıllık hesap 72-65 
</HEADLINE>
<TEXT>


Fenerbahçe, 27 Eylül 1999'dan bu yana yenemediği Efes Pilsen'i devirdi, namağlup unvanına son verdi. Oyuna kötü başlayan Sarı - Lacivertliler, son çeyrekte rakibini yakalayıp, 7 sayı farka ulaştı 


Koltuğu devraldı 
FENERBAHÇE, ligin yedinci haftasındaki dev buluşmada şampiyonluğun güçlü adayı Efes Pilsen'i son üç dakikada çözdü, hem namağlup unvanını sildi, hem de ikincilik koltuğunu rakibinden kaptı. Efes'in 12 - 0'lık seriyle başladığı, 16 sayı öne geçtiği, 38. dakikaya kadar önde götürdüğü karşılaşmada Sarı - Lacivertliler, özellikle ilk üç çeyrekte dış şutlarda etkili olamadı. Fener, buna rağmen pota altında Booker'ın sayılarıyla oyundan kopmadı. 

Sadece iki sayı 
SON periyoda 12 sayı geride başlayan Fenerbahçe, iyi savunmasıyla maçı döndürme çabasına girdi. Efes ise Ender, Ermal ve Domercant'ın sayılarıyla skoru korumak için çalıştı. Ancak 37. ve 38. dakikalarda Rasim ile Barış'ın üst üste kritik üçlükleri, Fenerbahçe'yi coşturdu. Efes'e son beş dakikada sadece iki sayı veren Sarı - Lacivertliler rakibini teslim aldı. Efes karşısında en son 27 Eylül 1999'da galibiyet bulan Fenerbahçe, rakibi karşısında 13 maç sonra güldü. 

İstatistik 

GÖKHAN TÜRE 


FENERBAHÇE OYUNCU TS 2S 3S SA R Ömer 4 2 4 0 3 0 2 2 Rasim 11 2 3 1 5 4 4 6 Booker 23 7 12 1 1 6 9 9 Mrsic 10 3 4 0 10 4 4 4 Salyers 9 4 8 0 6 1 4 8 Harvey 9 4 5 - 1 2 4 Erdal 3 1 1 - 1 1 1 Barış 3 0 1 1 1 0 2 - TOPLAM 72 23 38 3 26 17 28 34 

EFES PİLSEN OYUNCU TS 2S 3S SA R Ermal 16 6 15 - 4 7 6 Domercant 15 2 4 2 5 5 6 6 Mustafa 4 1 1 0 2 2 2 2 Solomon 8 1 3 1 2 3 5 6 Kaya 7 1 4 - 5 6 8 Ender 9 0 1 3 9 - 2 Alper 2 0 1 - 2 2 1 Nikolic 4 1 5 - 2 2 5 TOPLAM 65 12 34 6 18 23 30 36 

1.PERİYOT 28 - 18 E.Pilsen , 2.PERİYOT 40 - 36 E.Pilsen , 3.PERİYOT 59 - 47 E.Pilsen , 
MAÇ SKORU 72 - 65 Fenerbahçe 
BEŞ FAUL Ömer 34.50 , Kaya 38.59 
HAKEMLER Rüştü Nuran, Tunçtan Durmuşcan, Ersin Kartal 

'Galibiyeti abartmayın' 

SARI - Lacivertliler'in Antrenörü Aydın Örs, Efes Pilsen maçına iyi başlayamadıklarını, ancak başarılı savunma ve oyuncu değişiklikleriyle kazandıklarını söyledi. Örs, "Bu galibiyet takıma çok büyük moral ve motivasyon kazandırdı. Ama galibiyeti fazla abartmamak lazım. Özlediğimiz Fenerbahçe seyircisi de salonlara döndü" dedi. 

Hüzünden sevince... 

EFES Pilsen maçını izlemek için Asbaşkan Murat Özaydınlı ve Mahmut Uslu ile birlikte Abdi İpekçi Spor Salonu'na gelen Fenerbahçe Başkanı Aziz Yıldırım, iki farklı duyguyu arka arkaya yaşadı. Lacivert - Beyazlılar'ın farklı öne geçmesiyle canı sıkılan Yıldırım, son anda gelen galibiyeti arkadaşlarıyla birlikte kutladı. 

D.Şafaka 98 - B.Banvit 88 

Maçın karnesi 
HAKEMLER Ufuk Akyüz, Caner Kanan, Sami Özel 
DARÜŞŞAFAKA Cüneyt 6 22, Tufan 4 2, Rice 7 28, Cevher 6 14, Whorton 6 7, Deniz 3 , Soner 4 3, Erdem 6 13, Polat 5 9, Caner 3 
BANDIRMA BANVİTSPOR Atkins 6 13, Radoseviç 5 17, Turgay 3 3, Banks 6 20, Serdar 3 1, Mahir 5 9, Ersin 5 12, Ümit 4 7, Serkan 4 6, Anıl 3 , Ömer 3 
1. PERİYOT 28 - 20, İLK YARI 52 - 35, 3. PERİYOT 72 - 55, MAÇ SKORU 98 - 88 beş faul Erdem 39.02 Darüşşafaka 

PUAN DURUMU TAKIMLAR O G M A Y P Ülker 7 7 0 608 459 14 Fenerbahçe 7 6 1 559 530 13 Efes Pilsen 7 6 1 591 461 13 Beşiktaş 7 6 1 596 548 13 P.Karşıyaka 7 4 3 509 513 11 Banvit 7 3 4 570 577 10 Erdemir 7 3 4 523 569 10 İTÜ 7 3 4 541 606 10 Tuborg 7 3 4 523 534 10 Galatasaray 7 3 4 520 568 10 T.Telekom 7 2 5 567 579 9 Darüşşafaka 7 1 6 506 545 8 Tekelspor 7 1 6 506 553 8 Büyük Kolej 7 1 6 459 536 8 


</TEXT>
</DOC>
