<DOC>
<DOCNO> 295284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sontur12.html </URL>
<DATE> 2004/12/06/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Mardin'de PKK'ya ait 15 sığınak bulundu 
</HEADLINE>
<TEXT>

     Mardin'de terör örgütü PKK Kongra-Gel'e ait 15 sığınak bulundu. 
     Mardin Valisi Temel Koçaklar tarafından yapılan yazılı açıklamada, 24 Kasım-2 Aralık tarihleri arasında, Nusaybin, Derik, Mazıdağı ve Kızıltepe ilçeleri ile il merkezinde güvenlik güçlerinin sürdürdüğü operasyonel faaliyetler sırasında terör örgütü mensuplarının kullandığı 15 sığınak bulunduğu bildirildi. 
     Sığınaklarda yapılan aramada, 1 adet kalaşnikof marka piyade tüfeği, 11 adet şarjör, 801 adet fişek, 3 adet dürbün, 13 adet el bombası, patlayıcı madde düzeneğinde kullanılan 44 adet elektrikli fünye, 300 metre uzunluğunda elektrik kablosu, 65 adet pil, 11 adet piknik tüpü, 25 kilogram amonyum nitrat, 3 adet sırt çantası, 6 adet yağmurluk ile 11 adet battaniye ele geçirildi. 
     Koçaklar, açıklamasında, üstün görev anlayışı ile her türlü terör ve asayiş olaylarına karşı mücadelesini sürdüren, masum insanların can ve mal kaybına sebep olabilecek başta terör örgütü PKK Kongra-Gel olmak üzere her türlü etkeni ortadan kaldırmaya azimli olan güvenlik güçlerini çalışmalarından dolayı kutladığını bildirdi. 
     
</TEXT>
</DOC>
