<DOC>
<DOCNO> 274295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sonsiy12.html </URL>
<DATE> 2004/09/23/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
TBMM Başkanı 1-2 gün içinde karar vereceğim... 
</HEADLINE>
<TEXT>

     TBMM Başkanı Bülent Arınç, ''1-2 gün içinde karar verip, meclisimizi olağanüstü toplantıya herhalde çağıracağım'' dedi. 
     Vali Erol Çakır Öğretmenevi'nde düzenlenen ''1. Türkiye Üstün Yetenekli Çocuklar Kongresi''nin açılışına katılan Arınç, buradan ayrılışı sırasında gazetecilerin sorularını yanıtladı. 
     Arınç, bir gazetecinin ''Zina tartışmaları dış ilişkilere yansıyacak mı '' şeklindeki sorusu üzerine, ''Zina tartışmaları belli yerlerde sürdürülmeye çalışılıyor. Yoksa gördüğümüz kadarıyla gerçekte hukuki zeminde böyle bir tartışma yok'' diye konuştu. 
     ''Meclis'in olağanüstü toplanıp toplanmayacağı'' sorusu üzerine de Arınç, ''böyle bir çağrı yapıldığını'' hatırlatarak, ''Ben de 1-2 gün içinde karar verip, Meclisimizi olağanüstü toplantıya herhalde çağıracağım. Bu konuda bir talep var biliyorsunuz'' dedi. 
     TBMM Başkanı Arınç, ''YÖK'ün İstanbul Üniversitesi Rektörü Prof. Dr. Kemal Alemdaroğlu'nun görevden alınması istemini Cumhurbaşkanı Ahmet Necdet Sezer'in uygun bulması hakkındaki değerlendirmesinin ne olduğunu'' soran gazeteciye, ''Geciken bir adalet olarak değerlendiriyorum'' diye karşılık verdi. 
     
</TEXT>
</DOC>
