<DOC>
<DOCNO> 278813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/siyaset/siy09.html </URL>
<DATE> 2004/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rapor, Çelik'i memnun etti 
</HEADLINE>
<TEXT>


ANKARA Milliyet 


Milli Eğitim Bakanı Hüseyin Çelik, AB Komisyonu'nun açıkladığı İlerleme Raporu'nda meslek liselerine ilişkin sınırlamalara vurgu yapılmasını memnuniyetle karşıladığını belirtti. Çelik, "Biz bunu yıllardır söylüyorduk" dedi. Eğitim Bir - Sen'in düzenlediği, "AB Sürecinde Eğitimde Reform İhtiyacı" konulu sempozyumda konuşan Çelik, "AB İlerleme Raporu'nda da yaptıklarımızdan övgüyle söz ediliyor" dedi. Çelik, Türkiye'nin AB 6. Çerçeve Programı'na 2003'te ortak olarak 48 milyon euro ödediğini, bu yıl da 59 milyon euro ödeneceğini ifade etti. İlerleme Raporu'nun eğitimle ilgili bölümünde, meslek liseleri konusunda şu değerlendirme yapılıyordu "Meslek lisesi mezunlarının yükseköğrenime girişinde mevcut sınırlamalar, bu okullara kayıtlarda düşüşe neden olmuş, bu nedenle genel liselere olan akının tersine çevrilmesi sağlanamamıştır." 


</TEXT>
</DOC>
