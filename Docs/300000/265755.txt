<DOC>
<DOCNO> 265755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sonspo20.html </URL>
<DATE> 2004/08/23/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Juanfran Denizlispor maçında kötü oynadım, zamana ihtiyacım var 
</HEADLINE>
<TEXT>

     Beşiktaş'ın İspanyol futbolcusu Juan Francisco Garcia, Denizlispor maçında kötü oynadığını ve biraz daha zamana ihtiyacının olduğunu söyledi. 
     Kulübün resmi internet sitesine açıklama yapan Juanfran, henüz arkadaşlarını tanıma ve takıma adaptasyon sürecini tamamlayamadığını belirterek, ''Denizlispor'a karşı kötü bir oyun oynadım'' dedi. 
     Teknik direktör Del Bosque'nin maç sonrası kendisi hakkında söylediklerine katıldığını kaydeden Juanfran, açıklamasında şunlara yer verdi 
     ''Hocamın yorumu çok doğru. İlk maç itibariyle beklentilere cevap veremediğimin farkındayım. Uyum sürecini tamamlayınca Beşiktaş için sahada daha verimli olacağıma ve faydalı işler yapacağıma eminim. Hocamız Del Bosque'ye ve taraftarımıza şunu söyleyebilirim ki bana biraz zaman verirseniz elimden gelenin en iyisini yaparak, takım arkadaşlarımla birlikte Beşiktaş'ı hak ettiği konuma getirmek için var gücümle çalışacağım.'' 
     
</TEXT>
</DOC>
