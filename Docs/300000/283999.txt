<DOC>
<DOCNO> 283999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/yazar/uras.html </URL>
<DATE> 2004/10/28/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Yastık altında çok fazla TL yok 
</HEADLINE>
<TEXT>


Merkez Bankası'nın MB dolaşıma sağladığı para 13 katrilyon lira dolayında. Türkiye'de 1 Bankaların kasasında duran banknotların, 2 Şirketlerin kasasındaki banknotun, 3 Halkın cebindeki banknotun, 4 Yastık altındaki Türk parasının tamamı bu kadar. 
Bu paradan Türkiye'de büyük küçük, kişi başına kabaca 200 milyon lira düşüyor. 13 katrilyon yaklaşık 9 milyar dolar eder. Yani kişi başı yaklaşık 125 dolar eder. 
Türk liraları yılbaşında Yeni Türk Lirası'yla YTL değişecek ya... Şimdilerde tartışılan, "Yastık altındaki Türk liralarının miktarı " İyimserler, "Yastık altından o kadar çok TL çıkacak ki, bu paralar sistemi zenginleştirecek. Bir kısmı bankalara mevduat olarak yatacak, bir kısmı borsaya akacak" bekleyişinde. 
Türk halkı her ne kadar "saf ve bakir" ise de, acaba TL banknotları yastık altında saklayacak kadar "saf" mı Hiç de değil... Değeri eriyen parayı halkımız neden yastık altında saklasın 
İyi de... Yastık altında para yok mu Var... Ama yastık altında dolar, euro veya altın var... Türkiye'de ekonominin, milli gelirin büyüklüğüne göre dolaşımdaki para miktarı çok düşük... Ama bunun nedeni, Merkez Bankası'nın piyasaya para sürmekte cimri davranmasının ötesinde, halkın Türk lirasını elinden çıkarma alışkanlığı. 
Merkez Bankası dolaşıma para sürüyor. Halkımız eline geçen bu parayla dolar veya euro satın alıyor. Dolaşıma çıkan Türk lirası, bir süre sonra kamyonlara yükleniyor. Satılan dolar ve euro bedeli olarak Merkez Bankası'na geri yollanıyor. 
Dolaşıma sürülen Türk lirası 9 milyar dolar karşılığı 13 katrilyon lira... Onu biliyoruz da... Türk lirası yanında piyasada dolaşımda olan dolar - euro gibi yabancı para yabancı banknot miktarını bilemiyoruz... Piyasada dolanan 13 katrilyon Türk lirasından kişi başına 125 dolar karşılığı yaklaşık 200 milyon Türk lirası düştüğünü biliyoruz da... Piyasada dolanımda olan yabancı paranın kişi başına kaç dolar dolayında olduğunu bilemiyoruz... 
Bazı kişiler piyasada Türk lirası kadar 9 milyar dolar yabancı paranın dolanımda olduğunu söylüyor. Bu rakamı abartılı bulup itiraz edenlere, "Halkımızın cebinde taşıdığı dolar ve euro miktarına bakın... Halkımızın yastık altında Türk lirası yerine dolar - euro sakladığını dikkate alın... Bu rakam 9 milyar dolar değil ise 6 milyar dolardır... 4 milyar dolardır. Daha da az değildir..." deniliyor. 
Bu ise Merkez Bankası'nın para politikasını yürütmesini güçleştiren bir tablo. Eğer piyasada yabancı paranın ağırlığı bu ölçüde ise, Merkez Bankası piyasadaki paranın ancak yarısına kumanda edebiliyor demektir. 
Dönelim yastık altı sorununa... Bugüne kadar 1 En büyük banknot 20 milyon liralık banknot olduğu için, 2 Yüksek enflasyon paranın değerini erittiği için Türk lirasını yastık altına atmak cazip değildi. Ama bundan sonra cazip olabilir. 1 Enflasyon aşağıya çekildi. 2 Eskiden en büyük banknot 20 milyon liralıktı. Şimdi 100 milyon liralık 100 Yeni Türk Liralık banknotlar piyasaya çıkıyor. Hem de gıcır gıcır... Saklaması hem cazip hem kolay... Bütün mesele yastık altına atacak kadar para sahibi olabilmekte... 



</TEXT>
</DOC>
