<DOC>
<DOCNO> 264320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/yazar/akyol.html </URL>
<DATE> 2004/08/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Afet ve zaruret 
</HEADLINE>
<TEXT>


AFETLER çok defa geliyorum diyor. Başta Alibeyköy olmak üzere İstanbul'un bazı semtlerinde yaşanan sel felaketi de böyle... 
Belediye günlerdir uyarıyordu ama birçok vatandaşımız bu uyarıları ciddiye almadı, evini terk ederek belediyenin hazırladığı yerlere gitmedi. 
Dahası, dere yataklarındaki çarpık yapılaşma ile bu felaketleri hazırlayanlar da bizler değil miyiz 
İSKİ eski Genel Müdürü Prof. Veysel 
Eroğlu, 31 Ocak 1997 günü İstanbul Valiliği'ne resmi yazı yazmış. İstanbul'daki 174 dereden özellikle 58'inin "tehlikeli", beşinin de "çok tehlikeli" olduğunu belirtmiş, çarpık yapılaşmanın temizlenmesini istemiş. 
Vilayette komisyon kurulmuş... Falan... 
Eyüp Belediyesi dere yataklarını boşaltmak için oradaki vatandaşlara yüksek yerlerde konut ve işyeri yapmak istemiş. Vatandaşlar kabul etmemiş Çünkü dere yataklarındaki binaların üstüne kat çıkarak "rant" kazanmak istiyorlarmış 
Felaketleri, başımıza gelmeden önce neden umursamıyoruz 

BİLİM adamları "Deprem olacak" diye bağırıyor, ama mesela mecburi deprem sigortası oranı yüzde 20'yi geçemiyor h l 
Depremin ne zaman olacağı belirsiz ama sel felaketine karşı Belediye Başkanı Kadir Topbaş kaç gündür "Evlerinizden çıkın, bizim hazırladığımız yerlere veya akrabalarınızın yanına gidin" diye uyarıyordu... Buna rağmen dere yataklarında birçok kimse felaketi evinde bekledi... 
Neden böyle 
Doğal afetler en gelişmiş ülkelerde de felaketlere yol açıyor. Ama bizdeki "tedbirsizlik", bizdeki bu "Bi şey olmaz..." düşüncesine ne demeli 
Gelişmekte olan ülkelerde insanlar günlük zaruretlerin etkisiyle düşünür mecburen Başını sokacağı bir ev kurmak, acil ve zaruri ihtiyaçtır Deprem veya sel ihtimali çok uzakta, muğlak, şimdilik önemsiz ihtimallerdir 
Böylece zihinler "güne göre düşünmeye" veya "uzun vadeli düşünmemeye" alışır hem kafa hem duygular buna göre oluşur, kaygısızlık, umursamazlık ve tedbirsizlik 
Sigorta kültürü de bu sebeple gelişmediği gibi, uzaktaki bir risk için "şimdiden" para ayırmak kolay da değildir 

YÖNETENLER mi Çok eğitimli ve rasyonel olsalar bile, acil ve zaruri ihtiyaçların baskısı altında, uzun vadeli tedbirlere yeterince dikkat ve kaynak ayıramazlar. 
Kitaplardaki "az gelişmiş ülkeler 
uzun vadeli planlama yapamazlar" sözünün gerisinde, "şimdiki zaman" ihtiyaçlarının acil baskısı vardır. 
Batı'da en az iki yüzyıllık tecrübeye sahip olan şehirleşmenin bizde 1950'lere kadar gecikmesi de hem şehirlerde aşırı yığılma hem şehircilik bilincinde zaaf yaratıyor. 
Türkiye "gelişmiş ülke" değil ama "az gelişmiş ülke" de değildir. Epey mesafe aldık. "Muasır medeniyet"in ancak şehirleşmeyle olacağını, şehirciliğin de belli bir rasyonellik ve altyapı disiplini gerektirdiğini afetlerle, felaketlerle öğreniyoruz 
"Çarpık şehirleşme"yi, gecekondulaşmayı yok etmek ve modern altyapıyı kurmak için en sert tedbirler alınmalıdır. Bundan "kısa vadede" zarar görecek olan vatandaşlar "uzun vadede" çok kazançlı çıkacaktır. 
Türkiye artık "uzun vade"ye layıktır 



</TEXT>
</DOC>
