<DOC>
<DOCNO> 260119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/siyaset/asiy.html </URL>
<DATE> 2004/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalman ve Eruygur emekli 
</HEADLINE>
<TEXT>


Yüksek Askeri Ş ra'nın dünkü toplantısında Kara Kuvvetleri Komutanı Orgeneral Aytaç Yalman ve Jandarma Genel Komutanı Orgeneral Şener Eruygur'un görev sürelerini tamamlaması karara bağlandı 

Barkın Şık Ankara 


Yüksek Askeri Ş ra'nın YAŞ dün başlayan toplantısıyla, 66 yıl önce kurulan MGK Genel Sekreterliği'ne tarihinde ilk kez bir sivil getiriliyor. Kara Kuvvetleri Komutanı Orgeneral Aytaç Yalman ve Jandarma Genel Komutanı Orgeneral Şener Eruygur'un görev sürelerini tamamlaması, 3. Ordu Komutanı Orgeneral Oktar Ataman'ın da yaş haddinden 30 Ağustos'ta emekliye ayrılması karara bağlandı. Genelkurmay Başkanlığı'nın 2014'e kadar olan isim haritası da şekillendi. 

Erdoğan'ın 'şerh' kararlılığı 
Başbakan Recep Tayyip Erdoğan başkanlığında Genelkurmay Kararg hı'nda toplanan YAŞ, ilk gün çalışmalarını tamamladı. Perşembeye kadar sürecek ş ra çalışmalarında, bir üst rütbeye yükselecek general ve amirallerle, general ve amiralliğe yükselecek albayların durumu ele alınacak. Rütbelerinde bekleme süreleri bir yıl uzatılacak ve kadrosuzluk nedeniyle emekliye ayrılacakların belirlendiği toplantılarda, disiplinsizlik, irticai ve bölücü faaliyetler nedeniyle TSK ile ilişikleri kesilecek personelin durumunun da ele alınması bekleniyor. Bu arada, Erdoğan'ın toplantıya, YAŞ'ta disiplinsizlik, irticai ve bölücü faaliyetler nedeniyle TSK'dan ilişiği kesilecek personelle ilgili alınacak kararlara şerh koyma kararlılığı ile girdiği öğrenildi. AKP iktidarı, Abdullah Gül'ün başkanlık ettiği 58. hükümet ve Erdoğan'ın başkanlık ettiği 59. hükümet dönemlerinde yapılan aralık ve ağustos ş ralarında alınan toplam 27 subay ve astsubayın TSK'dan ihraç edilmesine ilişkin karara, kararların yargı denetimine kapalı olması gerekçesiyle şerh koymuştu. 

Özkök sonrası belirlenecek 
Ş rada, Org. Hilmi Özkök'ten sonra görev yapacak Türkiye'nin 25, 26 ve 27. Genelkurmay başkanları da belirlenecek. Özkök'ün 2006'da ayrılmasının ardından, bu yıl Kara Kuvvetleri Komutanlığı'na getirilmesi beklenen Org.Yaşar Büyükanıt'ın, 2008'de ise Org. İlker Başbuğ'un bu koltuğa oturacağı belirtiliyor. Bu yıl korgenerallikten orgeneralliğe birinci sırada terfi edecek isim de 2010'da 4 yıllığına Genelkurmay Başkanı olacak. 

Demokratik medeniyet vurgusu 

YAŞ üyeleri, Başbakan Recep Tayyip Erdoğan başkanlığında Anıtkabir'i de ziyaret etti. Başbakan Erdoğan, kabre çelenk konmasının ardından, YAŞ üyeleri adına Anıtkabir Özel Defteri'ne şunları yazdı 
"Cumhuriyetimizin kurucusu Büyük Atatürk, YAŞ üyeleri olarak, Ağustos 2004 toplantısı sebebiyle, huzuruna gelmiş bulunmaktayız. Türkiye Cumhuriyeti'nin demokratik ve güçlü bir medeniyet olarak ayakta durması yolundaki gayretlerimiz hiç tükenmeyen bir azimle daima sürecektir. Bu kararlılık ile gerçekleştirdiğimiz YAŞ toplantısının, milletimiz için hayırlı ve başarılı geçmesi dileklerimizle huzurunda saygı ile eğiliyoruz." 

Yalman'dan öğle yemeği 
Tören süresince, Anıtkabir üzerinde bir polis helikopteri güvenlik uçuşu yaptı. Ş ra üyeleri, ziyaretin ardından Kara Kuvvetleri Komutanı Orgeneral Aytaç Yalman'ın ev sahipliğinde öğle yemeği yedi. 

Pamir ya da Korutürk, MGK Genel Sekreteri 

Yüksek Askeri Ş ra, Avrupa Birliği'ne uyum kapsamında, Milli Güvenlik Kurulu MGK Genel Sekreterliği'ne sivil bir ismin getirilecek olması açısından da büyük önem taşıyor. 
Ankara kulislerinde bu görev için Türkiye'nin Birleşmiş Milletler BM Daimi Temsilcisi Ümit Pamir ve Irak Özel Temsilcisi Büyükelçi Osman Korutürk'ün isimleri dolaşıyor. 

Yeniden yapılanma 
Kurulduğu 1938 yılından bugüne 45 yüksek rütbeli askerin görev aldığı Genel Sekreterlik görevinin sivillere devredilmesi, NATO Güneydoğu Avrupa Müşterek Kuvvetler Komutanlığı'nın da lağvedilecek olması, Türk Silahlı Kuvvetleri'nin TSK orgeneral kadrolarında yeniden yapılanmaya gidilmesi zorunluluğunu beraberinde getirdi. 
Eğitim ve Doktrin Komutanlığı'nın EDOK korgeneral seviyesinden orgenerale çıkarılarak, kadrolardan birinin korunması planlanıyor. 


</TEXT>
</DOC>
