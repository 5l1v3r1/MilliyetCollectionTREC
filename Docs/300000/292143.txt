<DOC>
<DOCNO> 292143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sontur38.html </URL>
<DATE> 2004/11/25/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Kömür ocağında göçük 1 ölü, 6 yaralı 
</HEADLINE>
<TEXT>

     Kütahya'nın Tavşanlı İlçesi'ne bağlı Tunçbilek Beldesi'ndeki bir kömür ocağında meydana gelen göçükte bir işçi öldü, altı işçi yaralandı. 
     Alınan bilgiye göre, Karakaya mevkiinde, Tuncerler Kömür İşletmesi tarafından işletilen yeraltı ocaklarından birinde henüz bilinmeyen nedenle göçük meydana geldi. 
     Göçük altında kalan Yasin Yılmaz 22 olay yerinde hayatını kaybetti, göçük altından yaralı olarak kurtarılan İbrahim Sönmez ve Mehmet Böcekçi ile kurtarma çalışması yaparken yaralanan Ahmet Sönmez, Atanur Acar, Dursun Yılmaz ve Ramazan Malkoç, SSK Kütahya Hastanesi'nde tedavi altına alındı. 
     Hastane yetkilileri, yaralıların sağlık durumlarının iyi olduğunu bildirdiler. 
     Bu arada, işletme yetkilileri, kurtarma çalışmalarının sona erdiğini, göçüğün nedeninin belirlenmeye çalışıldığını söylediler. 
     
</TEXT>
</DOC>
