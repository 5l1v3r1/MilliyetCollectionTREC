<DOC>
<DOCNO> 252436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/soneko24.html </URL>
<DATE> 2004/07/02/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Merloni'de yeni CEO, Marco Milani... 
</HEADLINE>
<TEXT>

     Beyaz eşya üreticisi Merloni Elettrodomestici'nin CEO'luğuna, Marco Milani atandı. 
     Merloni'den yapılan açıklamaya göre, 50 yaşındaki Milani görevi 2000 yılından beri CEO olan Andrea Guerra'dan teslim aldı. 
     Merloni Elettrodomestici Yönetim Kurulu Başkanı Vittorio Merloni, Marco Milani'nin Andrea Guerra'nın da kişisel tercih olduğunu bildirdi. 
     Merloni, Andrea Guerra'nın dört yıldır Merloni CEO'su olarak büyük başarılara imza attığını ve 2000 yılından bu güne şirketi Avrupa beyaz eşya sanayiinde üçüncülüğe taşıdığını belirterek, kendisine teşekkür etti. 
     
     MARCO MILANI 
     Yeni CEO Marco Milani, 1980 yılında Merloni'de başladığı kariyerinde birçok uluslararası tecrübe edindi. Hem endüstriyel, hem de ticari açıdan İtalya'da ve ülke dışında çeşitli görevlerde bulundu. 1998 yılında Moskova'da, Doğu Avrupa Ülkeleri pazarından sorumlu olan Milani, 2000 yılında Rusya'nın en büyük soğutucu fabrikası olan Stinol satın alınana kadar bu görevi sürdürdü. 
     Milani, 2002 yılında Merloni Elettrodomestici UK CEO'su olarak İngiliz GDA Hotpoint'in satın alma operasyonunda da görev aldı. 
     
</TEXT>
</DOC>
