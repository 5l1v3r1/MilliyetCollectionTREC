<DOC>
<DOCNO> 254300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/siyaset/siy06.html </URL>
<DATE> 2004/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç, eleştirilirse yeniden aday olacak 
</HEADLINE>
<TEXT>


SALİHA ÇOLAK Ankara 


Yoğun çalışma programının ardından tatile girmesi beklenen TBMM, yeni yasama yılına başkan seçimi tartışmasıyla başlayacak. AKP yönetiminin Bülent Arınç'ın yeniden başkanlığına, türban gerginliği nedeniyle sıcak bakmadığı belirtilirken, kulislerde yeni başkan adaylarının isimleri dolaşmaya başladı. Arınç ise "eşinin türbanı nedeniyle kendisini eleştirecek bir babayiğit çıkması halinde güvenoylaması isteyeceğini" söyledi. 
Yeni başkanın kriz olmadan seçilmesi gerektiği dile getirilen AKP kulislerinde ise başkanlık için Milli Savunma Bakanı Vecdi Gönül, Çalışma Bakanı Murat Başesgioğlu, Adalet Komisyonu Başkanı Köksal Toptan ile Dışişleri Komisyonu Başkanı Mehmet Dülger'in isimleri dile getirilmeye başlandı. Arınç'ın aday olması halinde yaşanacak bir yarışın partiye zarar vereceği, seçilememesi halinde de huzursuzluğa neden olacağı yolundaki görüşlerin h kim olduğu AKP'yi sıkıntılı bir seçim sürecinin bekliyor. 
Ancak Arınç, Kanal A'da Gündem programında soruları yanıtlarken seçimde türban kaygılarıyla hareket edilmesi halinde aday olacağı yolunda ilk sinyali verdi. Arınç, şöyle konuştu 
"Birileri derse ki, 'Bizim bu Meclis Başkanı'na güvenimiz kalmadı, kendi partisinin elemanı gibi hareket ediyor. Eşinin başının örtülü olması nedeniyle Meclis'in itibarı gölgeleniyor.' Bunu diyecek bir babayiğit varsa, 'Gel, hakkımda güvenoylaması istiyorum, Genel Kurul'da beni oylayın' diyeceğim." 


</TEXT>
</DOC>
