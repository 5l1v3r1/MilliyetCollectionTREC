<DOC>
<DOCNO> 279191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sontur10.html </URL>
<DATE> 2004/10/11/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Ekmek almaya gitti, dönmedi 
</HEADLINE>
<TEXT>

     Mustafa İNSAN MERSİN, DHA 

MERSİN'de sabah bakkala ekmek almak amacıyla çıkan iki çocuk annesi 20 yaşındaki Esma Dur'dan 15 gündür haber alınamıyor. Genç kadının ailesi hayatından endişe ediyor. 
     Güneykent Mahallesi'nde oturan Esma Dur, 15 gün önce kahvaltı için ekmek almak üzere çıktıktan sonra bir daha dönmedi. Esma Dur'un kaybolması üzerine onu her yerde arayan ailesi bir sonuç alamadı. Dur'un kayınpederi 56 yaşındaki Cafer Dur ile kayınvalidesi yaşındaki Yazgül Dur, gelinlerinin hayatından endişe ettiklerini söyledi. 
     Gelinin çok sevdiği iki çocuğunu ortada bırakıp gitmesine bir ihtimal vermediğini belirten Cafer Dur, "Gelinim ve oğlum arasında hiç bir sorun yoktu. Yıllardır aynı evi paylaşıyoruz. Tek korkumuz, onun kötü niyetli kişiler tarafından kaçırılmasıdır. Ortadan kaybolduğu günden bu güne kadar da, kendisinden en ufak bir haber alamadık. Aramadığımız yer, başvurmadığımız kapı kalmadı. Ancak, izine bir türlü rastlayamadık'' dedi. 
     Esma Dur'un esrarengiz şekilde kaybolması üzerine çocukları 6 aylık Seher ile 3 yaşındaki Esra Dur'un bakımı da babaanneleri ve dedelerinin üzerine kaldı. 
     Cafer Dur, kayıp gelinini gören ya da yerini bilenleri en yakın karakola haber vermeye cağırdı, "Umudumuz bu ihbarlara kaldı'' dedi. 
     
</TEXT>
</DOC>
