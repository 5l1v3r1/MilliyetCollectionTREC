<DOC>
<DOCNO> 267045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/magazin/amag.html </URL>
<DATE> 2004/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu sözler kavga çıkarır 
</HEADLINE>
<TEXT>


Fikret Hakan, Yeşilçam'ın kareası Türk n Şoray, Hülya Koçyiğit, Filiz Akın, Fatma Girik için ağır konuştu Kifayetsiz muhterisler 

Birsen Altuntaş 

Atıf Yılmaz'ın 'Eğreti Gelin' filminin başrol oyuncusu Fikret Hakan, Türk sinemasının 4 kadın yıldızına ağır eleştiriler yöneltti. 
Türk - Alman - Yunan ortak yapımı olarak 2 milyon dolarlık bütçeyle haftaya Kastamonu'da çekimleri başlayacak filmin oyuncuları Hakan, Nurgül Yeşilçay, Onur Ünsal ve Müjde Ar, önceki gün bir araya geldi. 'Eğreti Gelin'de Müjde Ar'ın eşini canlandıracak Hakan, bu buluşmada Şoray, Koçyiğit, Girik ve Akın'la ilgili tartışma yaratacak açıklamalarda bulundu. İşte Hakan'ın, Türkiye'nin 4 dev yıldızıyla ilgili kavga çıkaracak sözleri 
"Meslek hayatım boyunca mümkün olmayan insanlarla bile oynadım. Bunlar Türk sinemasının 4 kadınıdır. Allah böyle belaları Türk sinemasının başına bir daha nasip etmesin. Asli görevleri Yeşilçam'dan gelmek olmadığı için birtakım rahatsızlıklar içindeydiler. Beni Allah onlardan çalışmaktan korusun ve alıkoysun. Onlarla çalışıp da eziyet mi yaşayayım Zaten piyasadakiler onların kimliklerini gayet iyi bilir. Kifayetsiz muhterisler." 
Hakan, atv'nin 'Kurşun Yarası' dizisinden ayrılma nedenini de şöyle açıkladı "Tam 31 bölümde oynadım. Ne oynadığımı ne seyirci ne ben anladım. Rol yazmayı bilmeyen insanlara kalmış senaryo yazmak. Bu yüzden diziden ayrıldım." 


</TEXT>
</DOC>
