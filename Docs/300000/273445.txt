<DOC>
<DOCNO> 273445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sontur47.html </URL>
<DATE> 2004/09/20/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Kadın avukata tecavüz edenlere 36'şar yıl hapis .. 
</HEADLINE>
<TEXT>

     Kadıköy'de kaçırdıkları kadın avukata tecavüz ettikleri, parası ile değerli eşyasını aldıkları ileri sürülen 3 sanığa 36'şar yıl ağır hapis cezası verildi. 
     Kadıköy 2. Ağır Ceza Mahkemesi'ndeki duruşmaya tutuklu sanıklar Cengiz Çetin, Mikail Aslan ve Hüseyin Özdemir getirildi. Gizlilik kararı bulunan duruşmaya, İstanbul Barosu Başkanı Kazım Kolcuoğlu da müdahil avukat olarak katıldı. 
     Duruşmada kısa bir aradan sonra kararını açıklayan mahkeme, her 3 sanığa da, ''gasp amaçlı adam kaçırma'', ''evli kadını kaçırıp, alıkoymak'', ''birden fazla kişiyle zorla ırza geçmek'' suçlarından 36'şar yıl ağır hapis cezası verdi. 
     Sanıklar kararın ardından Kartal Özel Tip Kapalı Cezaevi'ne gönderildiler. 
     İstanbul Barosu Başkanı Kazım Kolcuoğlu, adliyeden ayrılışı sırasına gazetecilere yaptığı açıklamada, verilen cezanın kendileri için tatminkar olduğunu belirterek, mahkemenin üst sınırdan ceza verdiğini söyledi. 
     
</TEXT>
</DOC>
