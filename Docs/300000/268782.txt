<DOC>
<DOCNO> 268782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sonsiy14.html </URL>
<DATE> 2004/09/03/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
AKP'li vekilden zina tartışmasında yeni sorular... 
</HEADLINE>
<TEXT>

     Türk Ceza Kanunu'nu yeniden düzenleyen tasarıya zinanın ceza olmasını öngören bir madde eklenmesi girişimlerine ilişkin tartışmalar sürüyor. 
     AK Parti Afyon Milletvekili Reyhan Balandı yaptığı yazılı açıklamada, zinanın suç olmasını savunmak ya da karşısında olmak için önce yapılacak düzenlemenin içeriğini tam olarak bilmek gerektiğini kaydetti. 
     Balandı, ancak şu sorulara cevap bulunduğunda tasarının yanında veya karşısında olunabileceğini ifade etti 
     ''-Resmi nikahlı eş, imam nikahlı olarak ikinci kez evlenen kocasını şikayet ettiğinde kocası hapse girdiğinde iki eş ve iki eşten olan çocuklar ne olacak İmam nikahlı eş suça teşvikten hapse girecek mi 
     -Şiddetten korkarak kocasını şikayet edemeyen kadınla bu cesareti gösterebilen kadın arasındaki eşitsizlik nasıl giderilecek 
     -Turistlerden otellerde evlilik cüzdanı istenecek mi İstenmeyecekse Türk vatandaşlarından evlilik cüzdanı istenmesi halinde bu, eşitlik ilkesine aykırı olmayacak mı 
     -Evli bir Türk erkeği yabancı bir kadınla birlikte olursa şikayet üzerine Türk erkeği hapse girerken yabancı uyruklu kadın da suça teşvikten ceza alıp hapse girecek mi 
     -Eğer ceza sözkonusu olacaksa resmi nikah olmaksızın imam nikahı kıyan ya da kıydıranlara ceza artırımına gidilmeyecek mi '' Medeni hukukta aldatmanın boşanma nedeni olduğunu, İslamiyette de zinanın günah olduğunu ifade eden Balandı, ''Örf ve adetlerine bağlı inançlı bir Müslüman zaten böyle yollara sapmayacaktır'' dedi. 

     
</TEXT>
</DOC>
