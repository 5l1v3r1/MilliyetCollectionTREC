<DOC>
<DOCNO> 274231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sondun36.html </URL>
<DATE> 2004/09/23/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Watson Türkiye'yi alarak, Hıristiyan kulübü olmadığımızı göstermeliyiz 
</HEADLINE>
<TEXT>

     Avrupa Parlamentosu'ndaki liberal grup başkanı Graham Watson, AB'nin bir Hıristiyan kulübü olmadığıını göstermesi gerektiğini söyledi. 
     Başbakan Recep Tayyip Erdoğan'ın Avrupa Parlamentosu başkanlar konferansına katılmasından önce soruları yanıtlayan Watson, ''Avrupa Birliği'nin laik bir kurum olduğunu, din temelinde ayrımcılık yapmadığını, Hıristiyan kulübü olmadığını göstermesi gerektiğini'' söyledi. 
     Başbakan Erdoğan'ın Türkiye'de reform sürecinde çok başarılı hareket ettiğini kaydeden Watson, ''Türkiye'de bunu torpillemek isteyenler olabilir, ama bizim bu sürece yardım etmemiz gerekir'' dedi. 
     Watson, Erdoğan ile yapacakları başkanlık konferansında iki tarafın birbirini daha iyi anlama imkanına sahip olacağını söyledi. 
     Bu arada Başbakan Erdoğan, başkanlık konferansına girmeden önce, Avrupa Parlamentosu Başkanı Jacques Borrell ile Türk-AB ilişkileri konusunda yarım saat görüştü. 
     
</TEXT>
</DOC>
