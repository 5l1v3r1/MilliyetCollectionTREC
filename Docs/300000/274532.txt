<DOC>
<DOCNO> 274532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/soneko01.html </URL>
<DATE> 2004/09/24/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
İngiltere'de İslami bankacılık devri 
</HEADLINE>
<TEXT>

     İngiltere’de bankacılık sistemini düzenleyen yetkililerin İslami bankacılığa bakış açıları son yıllarda büyük bir değişim gösterdi. 
     On yıl öncesine kadar İngiltere’de çok sayıda İslami finans kurumları faaliyet gösteriyordu ama bunlardan hiçbirine banka statüsü verilmiyordu. 
     İslami bankacılık anlayışıyla, geleneksel bankacılık arasında çok açık farklar olmasına karşın, İngiltere bu iki farklı sistemi birbirine yaklaştırmak için yıllardır formül arayışı içerisindeydi. Çünkü iş sadece İslami finans hizmeti vermekle bitmiyor, bu hizmeti veren kurumların yasalarla düzenlenmesi de gerekiyordu. 
     İngiltere Müslümanların finans gereksinimlerine cevap veren ilk batı ülkesi oldu İngiltere’de İslami anlayışa göre bankacılık hizmeti vermek yürürlükteki yasalar ile çelişiyordu. Hükümet, Müslüman gruplar ile işbirliği yaparak söz konusu yasaları yumuşattı. 
     İlk olarak temmuz 2003’te HSBC ve United National Bank İngiltere'de müşterilerine İslami ev kredisi vermeye başladı. 
     Bu ev kredilerine olan yüksek talep nedeniyle, tam anlamıyla İslami bankacılık yapacak bir bankanın kurulmasına gereksinim duyulduğu ortaya çıktı ve İngiltere’nin ilk İslami bankasının kurulması için yeşil ışık yakıldı. 
     The Islamic Bank of Britain sayesinde İngiltere, müslümanların finans gereksinimlerine cevap veren ilk batı ülkesi oldu. 
     S34 
</TEXT>
</DOC>
