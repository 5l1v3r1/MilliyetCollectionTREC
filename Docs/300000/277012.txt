<DOC>
<DOCNO> 277012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/dunya/dun01.html </URL>
<DATE> 2004/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'yle müzakere gecikmeden başlasın 
</HEADLINE>
<TEXT>



Komisyon'un Türkiye'yi, bir sonraki AB Komisyonu'nu, AB kamuoyunu, Avrupa Parlamentosu'nu ve liderleri tatmin etmeyi amaçlayan "müzakere formülasyonu" oldukça detaylı olacak. Ancak Komisyon içindeki tüm dengeler dikkate alındığında tavsiyenin "özünün" aşağıdaki gibi şekillenmesi bekleniyor 
"Türkiye, katılım müzakerelerine başlamak için gerekli Kopenhag siyasi kriterlerini yeterli düzeyde tamamlamıştır. Bu noktadan hareketle Avrupa Birliği Konseyi'ne Türkiye'yle katılım müzakerelerine gecikmeksizin başlanmasını öneriyoruz. Müzakereler sırasında bir başlık, Komisyon'un AB Konseyi'ne sunacağı bir değerlendirme temel alınarak, Türkiye'nin müzakere edilen başlığı düzgün bir şekilde uyguladığına kanaat getirilir getirilmez kapanmış sayılır. Sürecin herhangi bir aşamasında Komisyon, Türkiye'de o ana kadar gerçekleştirilen reformlara ilişkin bir gerileme tespit ederse katılım müzakereleri askıya alınabilir. Türkiye, AB'ye yönelik taahhütlerini yerine getirmezse müzakereler askıya alınır. Türkiye 2007 - 2013 dönemi mali perspektif ve bütçe çalışmalarında sadece aday ülke olarak algılanmalıdır. Katılım aşamasında AB Konseyi, AP'nin isteği üzerine Komisyon tarafından hazırlanan Etki Raporu'nu dikkate alabilir." 


</TEXT>
</DOC>
