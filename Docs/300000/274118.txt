<DOC>
<DOCNO> 274118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/guncel/gun00.html </URL>
<DATE> 2004/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Köye dönüş çok sınırlı kaldı 
</HEADLINE>
<TEXT>


Kızıltepe Belediye Başkanı Sincar'a göre, boşaltılan köylere dönüş oranı yüzde 10. Viranşehir Belediye Başkanı Cin, "Siyasal af dünyanın sonu değildir" diyor 

HASAN CEMAL GÜNEYDOĞU'DA - 3 
KIZILTEPE 

Birinci Kızıltepe Kültür - Sanat Festivali bu akşam barış yürüyüşüyle açılıyor. Festivalin adı ilginç Başak Tadında Sanat. Kürtçesi, "Huner Di Fehma Simbilan De." Broşür iki dilde, Türkçe ve Kürtçe olarak basılmış. Emniyet'ten festival izni alınırken üç harfte sıkıntı yaşanmış X, W, Q... Emniyet'in Dernekler Masası demiş ki, "Türk alfabesinde bu üç harf yok, böyle basamazsınız." 
Broşüre bakıyorum, anlaşılan bu sıkıntı uygulamada aşılmış... Kürt dili ve edebiyatıyla ilgili bir panel, Yılmaz Güney'in Yol filmi, Kürtçe konserler, sergiler, yurttaşlık bilinci ve hukuk konulu toplantılar, şiir - müzik dinletileri yer alıyor dört günlük festival programında. 
Kuzey Irak'tan da Kürt konukları var Kızıltepe Belediyesi'nin. Zaho, Selahattin ve Semene belediye başkanlarıyla Kürt Yazarlar Birliği'nden bir heyet katılıyor festivale... 
Birkaç yıl öncesine kadar bunların hiçbiri hayal dahi edilemezdi. Olağanüstü Hal Yönetimi, değil Kürtçe sözcüğüne, değil kültürel etkinliklere, spor kulüplerinin kurulup bölgede yarışmalarına bile izin vermiyordu. 

Örnek bir kültür merkezi 
Hem Kızıltepe Belediye Başkanı Cihan Sincar, hem Viranşehir Belediye Başkanı Emrullah Cin'le dün ayrı ayrı yaptığım sohbetlerde yaşanan bu gelişmeleri konuştum. İkisi de teslim ediyordu olumlu gelişmeleri. 
Sıkıntı ve eksikler elbette var, olacak da. Özellikle zihniyet değişimi zaman alacak. 
Emrullah Cin'le dün sabah Viranşehir Kültür Ve Sanat Merkezi'ni gezdik. Kütüphanesiyle, sinema ve konferans salonlarıyla, üniversiteye hazırlık için derslikleriyle, kilim dokuma tezg hlarıyla pırıl pırıl, dört dörtlük bir kültür merkezi inşa edilmiş. Yöneticiliğini Ankara'da okumuş, Doğu Beyazıt doğumlu, peyzaj mimarı genç bir adam yapıyor, odasında hafif klasik müzik çalan... 
Merkezin kapısında bir duyuru 
"Yaşasın Barış " 
Bir çocuk oyunu, hafta sonları iki kez sahneleniyor. Ayrıca çocuklar için yine hafta sonları bedava sinema. Alt katta folklor çalışması yapan çocuklar, kütüphanede ders çalışmaya gelen çocuklar. Aralarında tek bir Fenerli çıkıyor, gerisi Galatasaraylı... 

Devletten ilgi yok 
Viranşehir'de devletin değil kültür ve sanat merkezi, bir kütüphanesi bile yok. Ama devlet, belediyenin kendi maddi kaynaklarından artırarak yaptığı bu merkezi görmezlikten geliyor. Açılışına katılmıyor, etkinliklerine ilgi göstermiyor. Belediye Başkanı Cin'in haklı bir burukluğu var bu bakımdan. 
Niye görmezlikten geliyor devlet 
Neden meşrulaştırmak istemiyor 
Oysa tersi daha iyi değil mi 
Daha akıllıca olmaz mı Bu topraklarda yer etmiş 'şiddet kültürü'nün, hoyratlığın silinmesi kültürden, sanattan geçmiyor mu Diyalogdan geçmiyor mu 'Yok sayma'nın hiçbir işe yaramadığını onca uzun ve acılı yıl göstermedi mi 'Demokrasi kültürü'nün yeşermesinde, insanların kendi iç dünyalarını kültürle terbiye etmesinin rolü büyük değil mi 

Apo ne yapmak istiyor 
Dün sabah bu konuları Viranşehir Belediye Başkanı Emrullah Cin'le makam odasında baş başa, uzun uzun konuştuk. Genel gidişin iyiye doğru olduğunu söyledi. "Bu iktidarın olumlu işleri çok. Halk desteği de büyük. Yapılanlar var ama... Uygulamada da h l ciddi sıkıntılar söz konusu" dedi. Avrupa Birliği yolunda Türkiye'nin demokrasi ve hukuk açısından, aş ve iş açısından çıtalarının yükseleceğine inandığını söyledi. 
Kızıltepe Belediye Başkanı Cihan Sincar Hanım da farklı düşünmüyordu. İkisiyle de geçen yıllarda yaptığımız sohbetlerden bu yana alınmış olan olumlu mesafe ortadaydı. 
Peki o zaman bu yolu kesmek isteyenler, Türkiye - Avrupa yolunu çomaklamak isteyenler sahnede etkisizleşirken, 1 Haziran ne oluyordu Ateşkesin sona erdirilmesinin mantığı neydi 
Bu yanlış değil miydi 
Şu da sorulabilirdi 
Apo artık Türkiye'nin AB yolunu kesmek isteyenlerle birlik mi oldu Osman Öcalan bunun için mi "Apo Kemalist oldu " diyordu. Öyle değilse, 6 Ekim, 17 Aralık gibi kritik tarihler öncesinde hükümete şantaj mı yapmak istemişti Apo Dikkat mi çekmek istiyordu silaha yeniden sarılma çağrısıyla Oyun içinde oyun mu gündemdeydi 
Üç gündür Güneydoğu'dayım. 
Diyarbakır, Batman'dan sonra Virahşehir ve Kızıltepe'ye geldim. Yukarıdaki Apo'lu soruların muhataplarımı rahatsız ettiğini, sıktığını görüyorum. 
Dün edindiğim izlenimi özetlersem 
Her iki başkan da ateşkesin bozulmuş olmasını onaylamıyordu. Artık silahın çıkmaz sokak olduğunu her ikisi de kabul ediyordu. Sokaktaki adamın da bundan rahatsız olduğunu saklamıyorlardı. Ama sözü, Diyarbakır ve Batman'da olduğu gibi, Viranşehir ve Kızıltepe'de de bir noktaya getirip bağlıyorlardı 
Samimi bir af... 

'Kürdistan' sözü artık yok 
Bunu gerçekleştiren ve dağdakileri indirebilen bir Türkiye'nin çok daha rahat edeceğini belirtiyorlardı. Emrullah Cin, "Genel bir siyasal af dünyanın sonu değildir. Ülke ve halk çıkarı için bu göze alınmalı. Nasıl ki Kürtçenin kabulü dünyanın sonu değildi, bu da öyle" dedi. 
Emrullah Cin'le sohbet ederken bir ara İmralı ve Apo'dan söz açıldı. Bazı değerlendirmeleri ilginçti. 
Şöyle özetlenebilir 
"PKK neydi Kürdistan İşçi Partisi. Kürdistan sözcüğü var. Ama bak, Kongra - Gel, halk kongresi demek. Kürdistan sözcüğü yok artık. PKK'nın silahlı gücünün adı ARGK idi. Yani Kürdistan Halk Kurtuluş Ordusu... Şimdiki silahlı gücün ismine gelince, HPG. Halk Savunma Güçleri... Burada da Kürdistan sözcüğü yok. Artık ayrılık, ayrılıkçılık ifade eden ulus, Kürdistan gibi kelimeler kullanılmıyor. Apo artık üniter devlet diyor. Demokratik cumhuriyet diyor. Üst kimlik diyor. Bunlar olumlu değil mi .. Ayrıca unutmayın, Apo bugün devletin denetimi altında... Devlet onun nefes alış verişlerini bile izliyor." 
Osman Öcalan konusuna gelince... 
Fazla konuşulmak istenmiyor. Daha çok eleştiriliyor Osman Öcalan. "Erken deşifre oldu" diyor Emrullah Cin. Ama şu da var. Tabanda çalıştığı belli oluyor Osman Öcalan'ın. Özellikle silahların şartsız bırakılması konusundaki tutumuna ve 1 Haziran'da Apo'nun ateşkese son verme kararına karşı tavrının yer yer etkili olduğuna dikkati çekiyor. 
Ama nereye kadar gidebilir 
Bu açıdan Osman Öcalan'la ilgili öngörüler için şimdilik erken... 

'Artık köylere dönülsün ' 
Boşaltılan köyler 
Köye dönüş sorunu yani.... 
Bir başka kanayan yara da bu Güneydoğu'da. Devlete göre köylerinden göç ettirilenlerin sayısı 370 bin. İnsan Hakları Dernekleri'ne göre 3 milyona kadar çıkıyor bu sayı. Toplam 4 bin köy ve mezra boşaltılmış 1980'lerden başlanarak. Viranşehir'deki durumu Emrullah Cin şöyle özetliyor "Geçmişi deşmeyelim, tamam. Ama yarayı saralım. Bu insanlar artık köylerine dönsünler. Koyunlarını alıp verelim. Evleri, Avrupa fonlarından sağlanacak imk nlarla yeniden inşa edebiliriz. Fakat hala kolları sıvayabilmiş değiliz." 
Cihan Sincar'ın sözleri 
"Çok sınırlı olabiliyor köye dönüş. Toplamın ancak yüzde 10'u. Daha çok yaşlılar dönüyor. Ama onlar da bir ayaklarını burada bırakıyorlar. Yarından emin değiller. Ya yarın yeniden başlarsa tedirginliğinden kurtulamıyorlar." 

'Tarih alacağız' 
Soruyorum 
"Madem öyle, 1 Haziran iyi mi oldu Yeniden silah olayı..." 
Onaylamadığını belli ediyor. "Geçmişte olan oldu" diyor Cihan Hanım, "Çocuklarımız için, torunlarımız için huzuru, güvenliği garanti altına almalıyız. Güzel bir miras bırakmalıyız onlara." 
Sonra da kulağıma eğiliyor 
"Af rahatlatır " 
Viranşehir'den ayrılırken de Emrullah Cin'in son sözü kulağımda 
"İnanıyorum, AB'den tarih alacağız." 
Güneydoğu'dan dördüncü yazı yarın. 

Çocuklar için 

Kızıltepe Belediye Başkanı Cihan Sincar, "Geçmişte olan oldu. Çocuklarımız, torunlarımız için huzuru, güveni garanti altına almalıyız. Güzel bir miras bırakmalıyız onlara" diyor. Sonra da kulağıma eğiliyor Af rahatlatır 

Yapılanlar olumlu 

Viranşehir Belediye Başkanı Emrullah Cin'e göre, "Bu iktidarın olumlu işleri çok. Halk desteği de büyük. Yapılanlar var ama... Uygulamada da h l ciddi sıkıntılar söz konusu." Emrullah Cin, "AB'den tarih alacağız" diyor. 


</TEXT>
</DOC>
