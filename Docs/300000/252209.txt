<DOC>
<DOCNO> 252209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sonsiy21.html </URL>
<DATE> 2004/07/01/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
EMEKLİ- SEN Başkanı Beysülen "Emekliler olarak hakımızı alacağız" 
</HEADLINE>
<TEXT>

     Emekli-Sen Genel Başkanı Veli Beysülen, ''Emekliler olarak hakkımızı alacağız'' dedi. 
     Nazilli Emekli-Sen Şubesi'nde, gazetecilere açıklama yapan Beysülen, Emekli-Sen'in 22 Temmuz 1995 yılında kurulduğunu anımsattı. Türkiye genelinde 7 milyon emeklinin 50 bininin sendika üyesi olduğunu belirten Beysülen, şöyle konuştu 
     ''Kurulduğuz günden itibaren çeşitli yargı organları ve genelgelerle önümüz kesilmeye çalışıldı. Hakkımızda açılan tüm davaları kazandık. Uluslararası Çalışma Örgütü, bize karşı açılan davaların haksız olması nedeni ile Türkiye'yi uyarmıştır. Şu an gündemimizde 2000-2002 Mayıs ayları arasında emekli olanların devletten alacağı olan 160'ar milyon liraların ödenmesi var.'' Öte yandan Aydın'da, belediye tarafından yaptırılan ''Emekliler Yolu'' törenle hizmete açıldı. 
     Belediye Başkanı İlhami Ortekin, törende, bu hizmetle Aydın'da yaşayan emekliler adına önemli bir eksikliği geç de olsa giderdiklerini söyledi. 
     Emekliler adına yapacakları hizmetlerin devam edeceğini bildiren Ortekin, ''Emekliler, bu yolda sergi açıp, ticaret yapabilecekler. Bu sayede emeklilerimize ekonomik anlamda da katkı sağlamış olacağız'' dedi. 
     Konuşmaların ardından Ortekin ve Beysülen, ''Emekliler Yolu''nu açtı. 
     
</TEXT>
</DOC>
