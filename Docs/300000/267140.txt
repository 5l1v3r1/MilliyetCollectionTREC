<DOC>
<DOCNO> 267140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/son/soneko08.html </URL>
<DATE> 2004/08/28/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Beyhan Eczacıbaşı vefat etti... 
</HEADLINE>
<TEXT>

     Eczacıbaşı Topluluğu'nun kurucusu merhum Dr. Nejat F. Eczacıbaşı'nın eşi, Eczacıbaşı Holding Yönetim Kurulu Başkanı Bülent Eczacıbaşı ve Yönetim Kurulu Başkan Yardımcısı Faruk Eczacıbaşı'nın annesi Beyhan Eczacıbaşı, vefat etti. 
     Eczacıbaşı Holding'ten yapılan açıklamada, bugün hayata gözlerini kapayan Beyhan Eczacıbaşı'nın, kalp krizi nedeniyle yatırıldığı Amerikan Hastanesi'nin Koroner Yoğun Bakım Ünitesi'nde tedavi gördüğü belirtildi. 
     Açıklamada, Beyhan Eczacıbaşı'nın cenazesinin, yarın kılınacak öğle namazını müteakiben Teşvikiye Camii'nde düzenlenecek cenaze töreninin ardından, Zincirlikuyu Mezarlığı'nda toprağa verileceği bildirildi. 
     
</TEXT>
</DOC>
