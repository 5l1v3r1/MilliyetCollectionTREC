<DOC>
<DOCNO> 293559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sontur39.html </URL>
<DATE> 2004/11/30/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Haciz için giden avukatı yaraladı, 30 yıl hapse mahkum oldu .. 
</HEADLINE>
<TEXT>

     Samsun'da icra takibi için işyerine gelen avukat ile görevliyi bıçakla yaraladığı iddiasıyla yargılanan sanık, toplam 30 yıl hapse mahkum oldu. 
     Samsun 2. Ağır Ceza Mahkemesi'ndeki davada, Esnaf ve Sanatkarlar Kredi Kefalet Kooperatifi'ne olan borç nedeniyle haciz işlemi yapmak isteyen avukat Hülya Çömezoğlu 24 ile kooperatif görevlisi Osman Bilen'i bıçakla yaraladığı iddiasıyla 4 ay önce tutuklanan Ali Şavkın'ın 48 yargılanmasına devam edildi. 
     Memuru görevi başında öldürmeye teşebbüs iddiasıyla hakkında ağırlaştırılmış müebbet hapis cezası istenen sanık, ifadesinde olaydan büyük pişmanlık duyduğunu söyledi. 
     Yaralama kastı olmadığını savunan Bilen, görevli memurun tartışma sırasında kırdığı vitrin camının parçasıyla kendisine saldırmak istediğini, bu nedenle de kendisi korumaya çalışırken olayın gerçekleştiğini öne sürdü. Sanık, avukatın nasıl yaralandığını ise hatırlayamadığını öne sürdü. 
     Daha sonra kararını açıklayan mahkeme heyeti, sanığa, Avukat Çömezoğlu'nu yaralamaktan 16 yıl 8 ay, Bilen'i yaralamaktan da 13 yıl 4 ay olmak üzere toplam 30 yıl hapis cezası verdi. 
     Bu arada, cezayı fazla bulan bazı sanık yakınları, duruşma çıkışında fenalık geçirdi. 
     
</TEXT>
</DOC>
