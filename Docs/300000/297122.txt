<DOC>
<DOCNO> 297122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/magazin/amag.html </URL>
<DATE> 2004/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'nın Oscar'ı 'Duvara Karşı'ya 
</HEADLINE>
<TEXT>


Avrupa'nın en iyi yönetmeni seçilen Fatih Akın, 'Duvara Karşı'yla 'En İyi Film' ödülüne de sahip oldu 

DIŞ HABERLER SERVİSİ 

Türk - Alman vatandaşı olan yönetmen Fatih Akın'ın 'Duvara Karşı' adlı filmi, 2004 Avrupa En İyi Film Ödülü'nü kazandı. 
Avrupa Sinema Akademisi tarafından önceki gece İspanya'nın Barcelona kentinde bulunan Kongre Sarayı'ndaki 17'nci Avrupa Film Ödülleri töreninde, Akın ayrıca, halkın seçimiyle 'En İyi Yönetmen Ödülü'nü de aldı. 
Fatih Akın, ödül töreninden sonra yaptığı açıklamada, filmin Avrupa'daki Müslüman göçmenlerin sorunlarına eğilen ilk yapımlardan birisi olduğunu söyledi. 

3 farklı bakış 
"Türk, Türk - Alman ve Alman şeklinde filmin 3 değişik bakış açısı var" diyen Fatih Akın, "Biz bu 3 değişik görüşü bir araya getirerek bir orta yol bulmaya çalıştık" dedi. Akın'ın Alman filmi olarak kabul edilen "Duvara Karşı" adlı filmi, daha önce de Berlin Film Festivali'nde Altın Ayı ile Alman Film Ödülü'nü kazanmıştı. 

Diğer 'En İyi'ler 

En İyi Yönetmen Alejandro Amenabar "Mar Adento"En İyi Aktris Imelda Staunton "Vera Drake"En İyi Aktör Javier Bardem "Mar Adento"En İyi Senaryo Agnes Jaoui ve Jean - Pierre Bacri "Comme une Image"Yaşam boyu Başarı Ödülü Carlos SauraAvrupa Dışından En İyi Film "2046" Wong Kar WaiHalkın Seçimi En iyi Aktris Penelope Cruz "Non ti Muovere"Halkın Seçimi En iyi Aktör Daniel Bruehl "Was Nuetzt Die Liebe in Gedanken" 


</TEXT>
</DOC>
