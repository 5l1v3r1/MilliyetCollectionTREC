<DOC>
<DOCNO> 277999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sondun09.html </URL>
<DATE> 2004/10/07/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
İlerleme raporunun yankıları... ABD'li yatırımcıda Türkiye ilgisi... 
</HEADLINE>
<TEXT>

     AB Komisyonu'nun dün açıkladığı Türkiye İlerleme Raporu, New York'taki finans çevrelerince olumlu karşılandı. 
     Şimdiye dek Türkiye ile ilgilenmeyen yatırımcılar, raporun ardından sorular yöneltmeye başladılar. 
     İMKB'de tek temsil masası olan Amerikan finans kuruluşu Raymond James'ın New York'taki genel merkezinde görevli yetkilileri, İlerleme Raporu'nun genel hatlarıyla olumlu değerlendirildiğini belirterek, raporda ortaya konulan bazı şartların önceden beklendiğini kaydettiler. 
     Şimdiye kadar Türkiye'den bir şey almayan yatırımcılardan rapordan sonra meraklı sorular gelmeye başladığını belirten New York'taki finans çevreleri, bu ilginin devam etmesi durumunda piyasaların çok olumlu etkileneceğini söylediler. 
     
</TEXT>
</DOC>
