<DOC>
<DOCNO> 290280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sonyas06.html </URL>
<DATE> 2004/11/19/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
75 kiloluk hormonsuz kabak 
</HEADLINE>
<TEXT>

     
     Davut AKTAŞ SAMSUN, DHA 
     
SAMSUN'un Terme İlçesi'ne bağlı Köybucağı Köyü'nde yaşayan çiftçi Arif Şahin, 75 kilo ağırlığında bir balkabağı yetiştirdi. Şahin, görenleri şaşırtan balkabağının, 4 ayda hormonsuz olarak yetiştiğini söyledi. 
     Şahin'in bir arkadaşının işyerinde sergilediği kabak büyük ilgi çekiyor. Bazıları ilk kez bu kadar büyüğünü gördükleri kabakla birlikte fotoğraf çektiriyor. 
     Bahçesinde bu büyüklüğe yakın kabaklar olduğunu belirten Şahin, hedefinin 75 kilodan ağır kabaklar yetiştirmek olduğunu söyledi. Arif Şahin, bahçesinde yetiştirdiği kabağı yılbaşına kadar yemeyeceklerini belirterek, "Yılbaşında pişireceğim kabakla arkadaşlarıma tatlı ziyafeti vereceğim'' dedi. 
     Yetkililer, kabağın hormon verilmeden de yetişme yeri ve özelliklerine göre bu büyüklüğe ulaşabileceğini belirtti. 
     
</TEXT>
</DOC>
