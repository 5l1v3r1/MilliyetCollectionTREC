<DOC>
<DOCNO> 277647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/yasam/axyas01.html </URL>
<DATE> 2004/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu köpeğe kilit dayanmıyor 
</HEADLINE>
<TEXT>


Londra'da bir köpekevinde, her gece önce kendisinin, sonra diğer köpeklerin kilidini açıp ' lem yapan' köpeği, gizli kameralar 'yakaladı' 

DIŞ HABERLER SERVİSİ 

İngiltere'nin başkenti Londra'da bulunan Battersea Köpekevi'nde, hemen her gece yaşanan mutfak talanını 'Red' adlı köpeğin 'düzenlediği' anlaşıldı. 
The Sun gazetesinin haberine göre, bakımevinden Liz Emery, uzun süredir sabahları geldiklerinde, gece kafeslerine konulan köpekleri dışarıda bulduklarını söyledi. Kilitleri defalarca kontrol ettiklerini belirten Emery, köpeklerin gece boyunca ortalığı dağıttığını ve mutfaktaki bütün yiyecekleri yediğini kaydetti. 

Kilitler değişti 
Bakıcılar, sonunda çareyi gizli kamera yerleştirmekte buldu. 
Sabah kamera görüntülerini izleyen bakıcılar, gördükleri karşısında şoke oldu. Çalışanların binayı terk etmesinin ardından dişleriyle kafesinin sürgüsünü açan 4 yaşındaki Lurcher cinsi 'Red' adlı köpek, daha sonra diğer kafesleri açıyor 'ekip' doğruca mutfağa gidiyordu. Bakımevine geldiği günden bu yana yemeklerde daima arkadaşlarına öncelik veren 'Red'in, değiştirilen kilitleri nasıl açacağı merakla bekleniyor. 


</TEXT>
</DOC>
