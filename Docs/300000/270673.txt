<DOC>
<DOCNO> 270673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/soneko27.html </URL>
<DATE> 2004/09/10/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Ve kişi başına gelir 4 bin doları geçti... 
</HEADLINE>
<TEXT>

     Devlet İstatistik Enstitüsü'nün DİE ilk 6 aya ilişkin büyüme rakamını yüzde 13.5 olarak açıklamasından sonra büyüme ve kişi başına gelirde beklentiler şekillenmeye başladı. 
     Bu yıl için yüzde 5'lik büyümeye göre yaklaşık 419 katrilyon 83 trilyon liralık 261.4 milyar dolar milli gelir ve 3 bin 642 dolarlık kişi başına gelir planlanıyordu. 
     Bu hesapta ortalama dolar kuru ise 1 milyon 603 bin lira olarak esas alınıyordu. 
     Ancak büyümenin yüksek seyrini sürdürmesi ve dolar kurunun düşük kalması bu hesapları olumlu yönde etkileyecek görünüyor. 
     
     ORTALAMA KUR DÜŞÜK KALDI 
     Nitekim bu yılın ilk 6 ayında ortalama dolar kurunun 1 milyon 389 bin lira seviyesinde gerçekleştiği göz önüne alındığında, ortalama dolar kurunun yıllık yaklaşık 1 milyon 450 bin lira civarında kalacağı belirtiliyor. 
     
     ŞİMDİDEN YILLIK BÜYÜMENİN YÜZDE 5.75'İ GERÇEKLEŞTİ... 
     Büyümede ilk 6 ayda gerçekleşen rakamlar, 2003 GSMH dağılımına 2003 yılında ilk 6 ayda GSMH'nin yüzde 42.67, ikinci 6 ayda yüzde 57.33'ü gerçekleşmişti göre yıllık bazda yüzde 5.75'in üzerinde bir büyümenin şimdiden sağlandığına işaret ediyor. Yani 2004 yılının ikinci 6 ayında yüzde sıfır bir büyüme olsa bile yüzde 5.75'in üzerinde yıllık büyüme hızına ulaşılacak. Bu durumda büyümedeki yüzde 5'lik program hedefi şimdiden aşılmış durumda. İkinci 6 ayda yüzde 5'lik büyüme olması durumunda büyümenin yüzde 8.6'yı geçeceği görülüyor. 
     Yaklaşık yüzde 7'lik bir büyüme ve 1 milyon 450 bin liralık kur ile 294.5 milyar dolarlık milli gelir ve 4 bin 102 dolarlık kişi başı gelire ulaşılabilecek. 
     Bu rakamın yüzde 8'e ulaşması durumunda milli gelir 297.3 milyar doları kişi başına gelir de 4 bin 141 doları bulabilecek. 
     Düşük bir ihtimal de olsa yılın ilk altı ayındaki yüzde 13.5'lik büyümenin sürdürebilmesi durumunda ise 312.4 milyar dolarlık milli gelir ve 4 bin 352 dolarlık kişi başına gelire ulaşılabilecek. 
     Türkiye'nin 2003 yılında GSMH'si 356 katrilyon 681 trilyon lira, dolar cinsinden 239.2 milyar dolar, büyüme yüzde 5.9, nüfus 70 milyon 712 bin, kişi başına milli gelir 3383 dolar, ortalama dolar kuru 1 milyon 491 bin lira olmuştu. 
     
</TEXT>
</DOC>
