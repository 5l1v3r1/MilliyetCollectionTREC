<DOC>
<DOCNO> 250889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sonspo10.html </URL>
<DATE> 2004/06/25/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Daum'dan Alman Milli Takımı'na yeşil ışık Hazırım... 
</HEADLINE>
<TEXT>

     Hakkı Akduman bildiriyor 

Fenerbahçe Teknik Direktörü Christoph Daum, her zaman Alman futbolunu desteklediğini ve imkanları dahilinde buna şimdi de hazır olduğunu söyledi. 
     Rudi Völler'in Alman Milli Takımı teknik direktörlüğü görevinden ayrılmasından sonra adı yeni teknik direktörler arasında anılan Daum, Alman özel televizyonu RTL'ye yaptığı açıklamada, ''Ben her zaman Alman futbolunu destekledim, şimdi de imkanlarım dahilinde buna hazırım'' dedi. 
     Buna rağmen imkanlarının kısıtlı olduğuna dikkati çeken Daum, ''Fenerbahçe ile gelecek sezon için geçerli bir sözleşmem var. Bu durum Alman Milli Takımı'nın Avrupa Şampiyonası'ndan elenmesinden sonra da değişmedi'' diye konuştu. 
     Daum, Alman özel televizyonu n-tv tarafından yapılan ve ''Milli takımın yeni teknik direktörünün kim olmasını isterdiniz'' şeklinde bir sorunun sorulduğu ankette, Bayern Münih'in eski teknik direktörü Ottmar Hitzfeld'e karşı yüzde 42'ye yüzde 58 oyla kazanmıştı. 

     
</TEXT>
</DOC>
