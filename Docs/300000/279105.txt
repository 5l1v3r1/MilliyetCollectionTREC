<DOC>
<DOCNO> 279105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/soneko23.html </URL>
<DATE> 2004/10/11/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
SPK Başkanı Mortgage ile ilgili çalışmamızı bu ay bitireceğiz 
</HEADLINE>
<TEXT>

     Sermaye Piyasası Kurulu SPK Başkanı Doğan Cansızlar, kira öder gibi konut alımına olanak tanıyan ipoğe dayalı finansman modeli mortgage ile ilgili çalışmaların bu ay içinde bitirileceğini ve Başbakanlığa gönderileceğini söyledi. 
     Ekonomi muhabirleri ile bir sohbet toplantısı düzenleyen Cansızlar, bu konudaki teknik ve yasal altyapı çalışmalarının bittiğini, bir kanun teklifi halinde Başbakanlığa gönderileceğini kaydetti. 
     İstanbul'da, 9-10 Kasım günlerinde uluslararası bir toplantının gerçekleştirileceğini ve bazı ülkelerin deneyimlerinin ortaya konulacağını anlatan SPK Başkanı, buradan çıkacak sonuçların da kanuna yansıtalacağını ifade etti. 
     Yasanın bu yıl Meclis'ten geçirilmeye çalışılacağını vurgulayan Cansızlar, ''Bu sistemin 2005 yılının ilk yarısında hayata geçirilebileceğini tahmin ediyorum'' dedi. 

     
</TEXT>
</DOC>
