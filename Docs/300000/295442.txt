<DOC>
<DOCNO> 295442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/yazar/cemal.html </URL>
<DATE> 2004/12/07/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Putin'le gelen... 
</HEADLINE>
<TEXT>


Amerikan Büyükelçisi Eric Edelman'ın akrabaları Ankara'da alışverişe çıkıyorlar. Ulus'ta, Kale civarındaki bazı dükk nların kapısında asılı duyurular canlarını sıkıyor 
"Amerikalılara satış yapılmaz " 
"Amerikalılar giremez " 
Bu konuda Büyükelçi Edelman endişeli... Ama herhalde bu durum kendisi için sürpriz değildir. Çünkü, bir süre önce yaptığı Anadolu gezisinden de Amerika'nın Türkiye kamuoyunu kaybetmekte olduğu izlenimi ya da tedirginliğiyle döndüğü söyleniyor. 
Bunun nedenleri sır değil. 
Başkan Bush eğer Irak'ta yakın geçmişin yanlışlarından dönmez ve Irak'ı yakında yönetilebilir bir ülke haline getiremezse... Yine Başkan Bush, Filistin-İsrail sorununda Başbakan Şaron'a teslimiyet politikasından vazgeçmezse... Amerika, korkarız, Türkiye'de bugünleri de aramaya başlayabilir. 
Tabii bugünkü durum ister istemez Türk-Amerikan ilişkilerinin yakın geleceğini akla getiriyor. Bu bakımdan spekülasyonu yapılan bir konu da şu Türkiye açısından AB, ABD'nin alternatifi haline gelebilir mi 
Böyle bir yorum yüzeyseldir. 
Gerçeğe de uzaktır. 
Ne Amerika Türkiye'yi gözden çıkarabilir, ne de Türkiye Amerika'yı. Bugün için ilişkilerin netameli bir iniş çizgisi çektiği biliniyor. Ancak, iki ülkenin de ortak çıkarı, Türkiye'nin AB yolculuğu ne kadar hızlanırsa hızlansın, yarım yüzyılı geçen özel ilişki yapısını sürdürmek ve Türk-Amerikan ilişkilerini daha iyiye götürmektir. 
Türkiye'nin Amerika ve Avrupa'yla olan ilişkileri birbirinin alternatifi olamaz. Böyle bir anlayış, birçok açıdan Türkiye'nin çıkarlarına aykırıdır. 
Benzer yaklaşım bugün AB'ye kızan bazı marjinal çevrelerde Rusya'yla ilgili olarak savunuluyor. 
Deniyor ki 
Avrupa Birliği, Türkiye'yi böler, istikrarsızlaştırır Avrasya Birliği'ne gitmektir doğru olan... 
Kiminle Öncelikle Rusya'yla... 
Sonra İran da gelebilir. 
Rusya Federasyonu Devlet Başkanı Putin'in Türkiye ziyareti Avrasya Birliği konusundaki bu görüşlerin tekrarlanmasına yol açtı. 
Yinelemekte yarar var 
Türkiye açısından Rusya da AB'nin alternatifi olamaz. Ama Türk-Rus dostluğu ve iki ülke arasında gelişecek ilişki yapısı hiç kuşkusuz Türkiye'yle Rusya'nın ortak çıkarınadır. Bundan her iki taraf da kazançlı çıkar çıkmaktadır da... 
Bugün Avrasya'ya, bu olağanüstü coğrafyaya bakınca iki büyük ülke göze çarpıyor 
Kuzeyde Rusya, güneyde Türkiye. 
Bu iki ülkenin dostluğu, sağlıklı ilişki yapısı, yalnız Rusya'yla Türkiye'nin değil, bütün coğrafyadaki barış ve istikrarı yakından ilgilendiriyor. Ayrıca, bugün tarih ve coğrafyayla, hayatın gerçeklerinin Türkiye'yle Rusya'yı birbirine ittiği söylenebilir. 
Rakamların dili de böyle diyor. 
Rusya 10 milyar dolarlık dış ticaretle Türkiye'nin ikinci en büyük ticaret ortağı olma yolunda hızla ilerliyor. Türkiye'ye en çok turist gönderen ülkeler arasında 1.7 milyonu yakalayarak İngiltere'yi geçti, Almanya'dan sonra ikinci sıraya oturdu. 
Türkiye'nin Rusya'daki müteahhitlik işlerinin toplamı 2 milyar dolar. Bavul ticareti 2.5 milyar dolara yaklaşıyor. Türkiye enerji konusunda doğalgazının yüzde 80'ini Rusya'dan sağlıyor. 
Türkiye'nin bugüne kadar Rusya'daki toplam yatırımlarına gelince, 12 milyar dolara yaklaşıyor. Rusya'da halen çalışmakta olan Türk işçilerinin sayısı da 10 binin altında değil. 
Bugüne kadar iki ülke ilişkilerinde öncü Türk işadamları oldu. Kapıyı Türk girişimcileri açtı. Ama bundan sonra ilişki yapısının çeşitlendirilerek güçlendirilmesi ve Türk-Rus dostluğunun daha sağlam temellere kavuşturulmasında hiç kuşkusuz yarar var. 
Başkan Putin'in tarihi Türkiye ziyaretinin bu açılardan yararlı geçmiş olduğunu umuyoruz. 

Murat Yetkin'in Radikal'deki köşesi, 5 Aralık 04. 



</TEXT>
</DOC>
