<DOC>
<DOCNO> 293964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sonyas24.html </URL>
<DATE> 2004/12/01/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Yılmaz Erdoğan'ın babaannesi 2-3 hafta daha hastanede kalacak 
</HEADLINE>
<TEXT>

     Antalya'da felç geçirerek Akdeniz Üniversitesi Hastanesi'ne kaldırılan Yılmaz Erdoğan'ın babaannesi Süheyla Erdoğan'ın tedavisi sürüyor. 
     Süheyla Erdoğan'ın durumuyla ilgili AA muhabirinin sorularını yanıtlayan Nöroloji Uzmanı Doç. Dr. Babür Dora, Erdoğan'ın kalp rahatsızlığından kaynaklı olarak beynindeki büyük damarlardan birisinde tıkanıklık yaşandığını açıkladı. 
     Felcin bu tıkanıklıktan kaynaklandığını ifade eden Doç. Dr. Dora, Süheyla Erdoğan'ın vücudunun sağ tarafını kullanamadığını, konuşmadığını ve söylenenleri anlayamadığını belirtti. 
     Süheyla Erdoğan'ın hastaneye getirildiği günden bugüne durumunda genel olarak bir iyileşme olduğunu vurgulayan Doç. Dr. Dora, ''Süheyla Erdoğan, 2-3 hafta daha hastanemizde kalacak. Bu sürenin ardından fizik tedavi ve rehabilitasyon süreci başlayabilir'' dedi. 
     Akdeniz Üniversitesi Hastanesi Nöroloji Servisi'nde yatan 80 yaşındaki Süheyla Erdoğan'ın yanında refakatçi olarak oğlu Nazım Erdoğan ve gelini Süheyla Erdoğan bulunuyor. 
     
</TEXT>
</DOC>
