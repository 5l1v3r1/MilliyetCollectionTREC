<DOC>
<DOCNO> 268283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sonyas28.html </URL>
<DATE> 2004/09/01/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Yılda 70 bin kadın kürtajdan ölüyor 
</HEADLINE>
<TEXT>

     Dünyada yılda 70 bin kadının kötü koşullarda yapılan kürtaj yüzünden öldüğü bildirildi. 
     Kahire'de 1994'te yapılan Uluslararası Nüfus ve Kalkınma Konferansı'ndan bu yana olan gelişmelerin değerlendirildiği Londra'daki bir toplantıda sunulan rapora göre, kürtaj yüzünden ölümlerin yarısı Asya ülkelerinde oluyor. 
     Rapora göre, dünyada kötü koşullardaki kürtajın yüzde 55'i 2000'de 10.5 milyon kürtaj Asya'da yapılırken, bunu 4.2 milyonla Afrika, 3.7 milyonla Latin Amerika ve Karayibler izliyor. 
     Kadınları güvenli olmayan kürtajdan korumak için çalışan İpas adlı grubun başkanı Elizabeth Maguire, her dakika 40 kadının yetersiz koşullarda kürtaj olduğunu ve günde 200 kadının bu yüzden öldüğünü söyledi. 
     Maguire, yetersiz koşullarda kürtaj yapılmasının, insan hakları sorunu ve sosyal adaletsizlikle bağlantılı olduğunu belirterek, yoksul kadınların güvenli kürtaj olanağına sahip bulunmadığını kaydetti. 
     
</TEXT>
</DOC>
