<DOC>
<DOCNO> 288745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/son/sondun30.html </URL>
<DATE> 2004/11/14/ </DATE>
<TIME> 19.07 </TIME>
<AUTHOR>  </AUTHOR>
<HEADLINE>
Arafat için kurulan taziye çadırında kargaşa 1 ölü, 5 yaralı 
</HEADLINE>
<TEXT>

     Gazze'de, cuma günü toprağa verilen Filistin lideri Yaser Arafat için kurulan taziye çadırına gelen Mahmud Abbas'ı protesto eden militanlar havaya ateş açtı. Abbas'ın korumalarının karşılık vermesi üzerine çıkan kargaşada, 1 güvenlik görevlisi öldü, 5 kişi yaralandı. 
     Görgü tanıkları, Filistin devlet başkanı adayı Mahmud Abbas'ın, taziye çadırının önüne geldiği sırada, çadırdaki bir militanın havaya ateş açarak ''Ebu Mazen'e hayır'' diye bağırdığını ve Abbas'ın üzerine yürüdüğünü söylediler. 
     Abbas'ın korumalarının da karşılık olarak havaya ateş açtığı, çıkan kargaşada bir güvenlik görevlisinin öldüğü, 5 kişinin yaralandığı bildirildi. 
     Güvenlik yetkilileri, Mahmud Abbas'ın kargaşada her hangi bir yara almadığını belirttiler. 
     Filistin Kurtuluş Örgütü Genel Sekreteri Mahmud Abbas'ın, El Fetih tarafından devlet başkanlığı seçiminde resmen aday gösterildiği açıklanmıştı. 
     
</TEXT>
</DOC>
