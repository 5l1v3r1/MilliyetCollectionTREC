<DOC>
<DOCNO> 271920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/yazar/asik.html </URL>
<DATE> 2004/09/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Çalgılı sahnede 
</HEADLINE>
<TEXT>


Geçen hafta sonu ağırbaşlı ve mütevazı düğündeyiz... Bir ara salonun ucunda maytaplar yandı. Cüneyt Arcayürek'le birlikte ne olduğunu görebilmek için yanı başımızdaki sahnenin üzerine çıktık... Biz salonu seyrederken sahneye müzisyenler girdi... Her birinin elinde değişik bir müzik aleti... Yerlerini aldılar aralarından biri kibarca 
- Efendim, dedi, sizi aşağı alsak... 
Peşinden bir espri yaptı 
- Veya isterseniz size de birer çalgı aleti verelim... 
Cüneyt Arcayürek 
- Aman, dedi, biz çalmasını bilmeyiz, çalmasını bilen meslektaşlar da bu akşam burada yok, en iyisi inelim aşağı... 
Sen çok yaşa e mi Cüneyt Ağabey... 

İngiltere Başbakanı Blair, yaz tatilinde Atatürk'ün hayat hik yesini okumuş 
Geç kalmış. 
Keşke Irak harek tından önce okusaydı. 
Arif Ayhan 

Onun adı Rıdvan... Fatma Meral Bulut, 21.08.2004 günü sabah 8.20 seferiyle Adana'ya seyahat ediyor. İstanbul'dan uçağa binmeden önce güvenlik kontrolünden geçerken önünde yürüyen eski futbolcu Rıdvan Dilmen'in güvenlik personeli tarafından kontrol edilmeden, hatta eli sıkılarak uğurlandığını görüyor. Kendisini ararlarken soruyor 
- Biraz önce geçen beyi neden güvenlik kontrolünden geçirmediniz 
- Siz onun kim olduğunu biliyor musunuz O Rıdvan Dilmen 
- Onun Rıdvan Dilmen olması bir şeyi değiştirir mi 
- Evet değiştirir 
Ya birisi Rıdvan'ın cebine çaktırmadan bir şey koymuşsa Fatma Hanım konuyu DHMİ'ye yazıyor. Yanıt istiyor. H l yanıt bekliyor... 

Osman Öcalan "ABD beni destekliyor" demiş. 
Doğrudur, aynı ABD, Abdullah Öcalan'ı da destekleye destekleye İmralı'ya kadar getirdi 
Akif Kökçe 

Siyasi zina Beklenen oldu... AKP zinaya ceza konusunda dün geri adım attı. 
Hani kadının onurunu savunuyorlardı. Kadını yüceltiyorlardı... Türk aile yapısını koruyorlardı... Ne oldu Avrupa yüzünü ekşitince bütün bunlardan vaz mı geçtiler Belki de için için "Tabanımıza ne kadar ahlaklı olduğumuzu gösterdik bu da bize yeter" diye seviniyorlar. Peki Avrupa'ya verdikleri "Biz bastırırsak bunların vermeyeceği taviz, terk etmeyecekleri ilke yoktur" izlenimi ne olacak 
Hem kendilerini hem Türkiye'yi küçük düşürdüler. Acaba farkındalar mı 

Okulda siyaset Yeni öğretim yılının başlaması nedeniyle Kadıköy'de Hüseyin Ayaz İlköğretim Okulu'nda düzenlenen törende, AKP İlçe Başkanı da hazır bulunuyor. Kadıköy İlçe Milli Eğitim Müdürü Zeki Gürsül, konuşmasına başlarken "İlçe başkanım" diyerek onu da selamlıyor. Anakent'ten okullara sağladığı yardımlar nedeniyle ona teşekkür ediyor. Kadıköy Belediye Başkanı Selami Öztürk'ün eğitime katkılarına teşekkür edilmediği gibi 10 yıldır ilk kez ders yılı başında konuşmasına izin verilmiyor... Okula ve camiye siyaset girmesin.. Dilekler hep bu yönde. Ama giriyor... 

Şampiyona şükran Bayram Şit, Mithat Bayrak, Mustafa Dağıstanlı, Ahmet Ayık, Mahmut Atalay, İsmet Atlı... Sahnede bir zamanlar tarifsiz heyecanlarla izlediğimiz, omuzlarda taşıdığımız ama sonradan unuttuğumuz altın madalyalı olimpiyat şampiyonları... Artık birer ak saçlı dede olarak gülümsüyorlar bizlere... Geçmişteki zafer günleri gelip geçiyor zihnimizden... 
Olimpiyat oyunları sponsoru Visa'nın olimpiyatlara madalya kazanan sporcular için düzenlediği "şükran töreni"ndeyiz... Olimpiyatlarda 74 madalya kazanan 59 sporcuya birer "Şükran Madalyası" veriliyor. Şampiyonların kimi hayatta değil... Bazıları yurtdışında. Kimi bulunamamış bile. Ama çoğu sahnede yerini alıyor... Toplantının organizasyonunu yapan Cüneyt Koryürek, şampiyonları esprili takdimlerle sahneye çağırıyor. O arada diyor ki 
- Ben gazeteci olarak 8 olimpiyat izledim. Ama onların yerine madalya almasam da tek bir olimpiyata katılmayı yeğlerdim... 
Cüneyt Koryürek eski bir 100 metre koşucusu... Olimpiyatta koşmamış ama 
- Ben olimpiyatta güreş minderine çıktım ve güreştim, diyor, nasıl mı oldu 1960 Roma olimpiyatlarında üç minderde üç güreşçimiz final güreşi yaptı ve üçü de altın madalya kazandı. O güreşlerin bitiminde biz gazeteciler coşkuyla mindere fırladık, başladık aramızda güreşmeye... 
Gençlik Spor Genel Müdürü Mehmet Atalay, gençlerin spora özenmesi için eski ve başarılı sporcuların geleceğini garanti etmenin önemini anlatıyor 
- Spora yeni başlayan gençler elbet, "Bu ülke eski sporculara ne verdi " diye soracaktır, diyor... Atalay sporda atılım için güzel vaatler veriyor. 
İstanbul Valisi ve Belediye Başkanı toplantının davetlileri arasında. Ama ikisi de de son dakikada mazeret beyan edip gelmemişler. Acaba daha önemli ne işleri vardı Dün bundan daha önemli, daha duygulu, daha değerli ne olabilirdi 



</TEXT>
</DOC>
