<DOC>
<DOCNO> 285958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/yasam/yas03.html </URL>
<DATE> 2004/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Madencinin acı kaderi 
</HEADLINE>
<TEXT>


Madende meydana gelen göçükte oğlunun da olduğunu sanan emekli madenci ocağa gitti. Oğlunu karşısında görünce kalp krizinden öldü 

Bartın DHA 

Bartın'ın Amasra ilçesindeki maden ocağında önceki gece meydana gelen göçükte oğlunun da bulunduğunu düşünerek ocağa giden emekli madenci İsmail Karataş, oğlu Erdoğan Karataş'ı karşısında görünce heyacandan kalp krizi geçirdi. Karataş, oğlunun kucağında yaşamını yitirdi. 
Amasra Müessesesi'ne ait maden ocağında önceki akşam, yerin 185 metre altında meydana gelen göçükte 2 madenci öldü, 7 işçi kurtarıldı. Oğlunun çalıştığı maden ocağında göçük meydana geldiğini öğrenen öğrenen 8 çocuk babası İsmail Karataş, komşularıyla ocağın önüne geldi. Baba Karataş, oğlunu göremeyince göçükte kaldığını zannetti. 
Oysa oğlu, Erdoğan Karataş kazadan önce yerüstüne çıkıp, göçüğün hemen ardından kurtarma çalışmalarına katılmak üzere ocağa inmişti. Erdoğan Karataş, 03.00 sıralarında yer üstüne çıktı. 
Oğlunu karşısında gören baba Karataş, gözyaşları dökerek oğluna sarıldı. Bir anda fenalık geçiren Karataş, oğlunun kucağında kalp krizi geçirerek hayatını kaybetti. 




</TEXT>
</DOC>
