<DOC>
<DOCNO> 285860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sontur40.html </URL>
<DATE> 2004/11/03/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Sanık itiraf etti, mağdur kabul etmedi... 
</HEADLINE>
<TEXT>

     Sivas'ta, 13 yaşındaki kıza fiili livatada bulunduğu iddiasıyla tutuklanan genç, ilk duruşmada beraat etti. 
     Sivas 1. Ağır Ceza Mahkemesi'ndeki duruşmaya, sanık Arif B. 18 katıldı. Mağdur E.Y. 13 de babası Duran Y. ile birlikte duruşmada hazır bulundu. 
     Duruşmada söz alan sanık, 27 Temmuz'da mağdur E.Y'nin ağabeyi Kadir Y'nin bıçaklanarak öldürülmesi olayını araştıran polis ekiplerinin, maktulün telefon kayıtlarını incelediklerini ve kendisinin ifadesine başvurduklarını söyledi. 
     Arif B, cinayetle ilgili sorular yönelten polislere, maktulun kız kardeşi E.Y. ile duygusal yakınlığı olduğunu ve tarihini hatırlamadığı bir dönemde ters ilişkiye girdiğini söyleyince, ''fiili livata'' suçundan tutuklandığını bildirdi. 
     Mahkemede de mağdurla ilişkiye girdiğini kabul eden sanık, cinayet olayını ise bilmediğini savundu. 
     Söz alan mağdur E.Y. ise sanıkla duygusal bir yakınlığının olmadığını, ilişkiye de girmediğini belirterek, şikayetçi olmadığını söyledi. 
     Mağdurun doktor raporunda da fiili livata izine rastlanmadığının tespit edilmesi üzerine, mahkeme heyeti, sanığın beraatına karar verdi. 
     
</TEXT>
</DOC>
