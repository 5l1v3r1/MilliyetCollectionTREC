<DOC>
<DOCNO> 293660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/siyaset/siy04.html </URL>
<DATE> 2004/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Öcalan'a af yok 
</HEADLINE>
<TEXT>


ÖNDER YILMAZ Ankara 


Hükümet, cezası ağırlaştırılmış müebbet hapse çevrilmiş mahk mların şartlı salıverilmesine ilişkin düzenlemede, Abdullah Öcalan'ı kapsam dışı bıraktı. Adalet Bakanlığı bir süre önce geri çektiği "Ceza ve Tedbirlerin İnfazı Hakkında Kanun CİK Tasarısı"nı dün TBMM Başkanlığı'na gönderdi. Tasarısında, ağırlaştırılmış müebbet hapse mahk m edilenlerin 36 yılını, müebbet hapse çarptırılanların 30 yılını, diğer mahk mların cezalarının üçte ikisini infaz kurumunda çektikleri takdirde şartlı salıverilme hakkından yararlanması öngörüldü. Ancak tasarıya eklenen bir maddeyle, "devlet güvenliğine", "anayasal düzene", "milli savunmaya" karşı bir örgüt faaliyeti çerçevesinde işlenen suçlar şartlı salıverme kapsamı dışında bırakıldı. 

Özel madde 
Hükümet, tasarıya Öcalan'a yönelik bir madde de koydu. Maddeye göre, örgüt faaliyeti çerçevesinde TSK'ya yönelik işlediği suçlar nedeniyle aldığı ölüm cezasının müebbet hapse dönüştürülenler, şartlı salıverilmeden yararlanamayacak. Öcalan'ın suçunun tanımlandığı geçici maddede şu ifadelere yer verildi "TCK'nın İkinci Kitap, Birinci Bap, 'Devletin Arsıulusal Şahsiyetine Karşı Cürümler' başlıklı Birinci Fasıl, 'Devlet Kuvvetleri Aleyhinde Cürümler' başlıklı İkinci Fasıl altındaki suçlardan birinin örgütün faaliyeti çerçevesinde işlenmesi dolayısıyla ölüm cezasından dönüştürülerek veya doğrudan ağırlaştırılmış müebbet hapse mahk miyet halinde, şartla salıverilme hükümleri uygulanmaz." 



</TEXT>
</DOC>
