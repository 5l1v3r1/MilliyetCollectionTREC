<DOC>
<DOCNO> 289430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/yasam/axyas01.html </URL>
<DATE> 2004/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpek yavrusunu 'idam' edeceklerdi 
</HEADLINE>
<TEXT>


Çocukların ağaca asarak öldürmek istediği 3 aylık köpeğin hayatını öğretmen Aysun Kızıl kurtardı 

TUNCAY DAĞLI Adana DHA 

Bilimkent İlköğretim Okulu'nda beden eğitimi öğretmeni olarak görev yapan Aysun Kızıl 23 , Ramazan Bayramı nedeniyle gıda yardımı dağıtmak için annesi Deniz Kızıl'la Karşıyaka Mahallesi'ne gitti. 10-12 yaşlarındaki 6 çocuğun bir köpeği boynundan iple ağaca asarak öldürmeye çalıştığını gören Kızıl, duruma müdahale etti. İpten aldığı köpeği Doğayı ve Hayvanları Koruma Derneği Genel Sekreteri Nesrin Çıtırık'a götürdü. Kızıl, şunları söyledi "İtiş - kakış yaşandı. O sırada gelen anne ve babaları da beni suçlayarak, 'Bir insanın canı mı daha kıymetli, yoksa hayvanın mı Köpek insanlara saldırıyor' dedi. Köpeği otomobilime koydum. Bu yüzden otomobilin kaportasını çizdiler." 

Barınağa götürüldü 
Köpeğe rengi nedeniyle 'Kahve' adını veren Çıtırık ise "Aysun Kızıl bana geldiğinde hem ağlıyor, hem de olayı anlatıyordu. Kurtardığı köpekle birlikte tir tir titriyordu. Bu tip olayların önüne geçilmezse bugün köpeği asan çocuklar, yarın çete kurup insanları kesip, öldürürler" diye konuştu. 
Kahve, Büyükşehir Belediyesi Hayvan Barınağı'na götürüldü. 



</TEXT>
</DOC>
