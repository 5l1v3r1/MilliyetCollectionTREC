<DOC>
<DOCNO> 264568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/guncel/gun01.html </URL>
<DATE> 2004/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Altı aya razıyım fazlası fuzuli olur' 
</HEADLINE>
<TEXT>


Alaattin Çakıcı skandalının en önemli kanıtı, kaçıştan önceki telefon görüşmeleri. Kayıtlar, Türkiye'yi sarsan ilişkiler ağını gün ışığına çıkarıyor 


MİT Müsteşarı Şenkal Atasagun ile Yargıtay Başkanı Eraslan Özkaya'yı karşı karşıya getiren "Çakıcı skandalında" en önemli kanıtları oluşturan diyaloglar Türkiye'yi sarsan ilişkiler ağına ışık tutuyor. 
Çakıcı'nın yurtdışına kaçışı öncesindeki temaslarla, Çakıcı dosyasının Yargıtay'da ertelenmesine ilişkin girişimleri içeren telefon görüşmeleri müteahhit Hakkı Süha Şen, MİT Dış Operasyonlar Daire Başkan Yardımcısı Kaşif Kozinoğlu, Yargıtay Başkanı Eraslan Özkaya ve Yargıtay Genel Sekreter Yardımcısı Ercan Yalçınkaya arasında geçiyor. Ayrıca Çakıcı ile Şen ve diğer adamları arasındaki telefon görüşmeleri de gerçekleri gün ışığına çıkarıyor. 
Milliyet'in ulaştığı bilgilere göre, bu süreçte Çakıcı - Şen, Şen - Özkaya, Yalçınkaya - Şen ve Kozinoğlu - Şen arasında çok sayıda telefon trafiği yaşanıyor. 

'Sen çok seviliyorsun' 
Çakıcı Benim fazla bir şeyim yok. Altı aysa buna razıyım. Zaten yattım çıktım. Altı ay daha yatarım. Ama imk n varsa hiç olmasa daha iyi. Ama yapılamıyorsa altı ay yatarım. Ama fazlası fuzuli olur. 
Şen Merak etme. Biz görüşüyoruz. En üstle görüşüyoruz. Bana umut verdi. Seni de çok seviyor, sen çok seviliyorsun. 

'Ne masraf ettin ' 
Şen Başkanım, buralardayım size uğrayabilir miyim 
Özkaya Bakarız ona. Sen benim işleri ne yaptın Villa inşaatını kastederek Masrafım ne kadar oldu Çıkar getir, ödeyelim. 
Şen Hele bir bitsin. Şimdi önemi yok, hallederiz, hele bir inşaat bitsin. 

'1 numara destekliyor' 
Konuşmalarda Kozinoğlu, müteahhit Şen'le yaptığı görüşmede Çakıcı'nın dosyasındaki gelişmeleri görüşürken, MİT Müsteşarı Şenkal Atasagun'un bilgisi dahilinde hareket ettiğini ima ederek, "1 numaranın da haberi var, desteği var" diyor. Edinilen bilgilere göre bu diyalog şöyle geçiyor 
Kozinoğlu Şen'e Biz hallederiz, merak etmeyin. Biz söyleyince akan sular durur. 1 numaranın da haberi var. 

'Faturayı almasın' 
Yargıtay Genel Sekreter Yardımcısı Ercan Yalçınkaya ile müteahhit Şen'in bir konuşmasında Çakıcı dosyasının geciktirilmesinin yöntemi konuşuluyor. Bu diyalog sırasında Yalçınkaya, şifreli biçimde kararın Çakıcı tarafının tebligatı tebellüğ etmemesini öneriyor. Diyalog şöyle 
Şen Çakıcı'nın dosyasının bekletilmesini kastederek Ne yapabiliriz 
Yalçınkaya Bir sürü yolu var. Muhasebeci faturayı almasın. 
Şen Nasıl almasın, muhasebeci faturayı almak zorunda. 
Yalçınkaya Almasın. 'Ben bu işi bıraktım' der, almaz. O zaman uzar. 

'İstediğiniz gibi değil' 
Şen Başkanım, karar nasıl... 
Özkaya Çıkmış ama istediğiniz gibi değil. 
Şen Ne aşamada 
Özkaya Postaya verilmiş veya verilmek üzeredir. 
Şen Tashih-i karara gidilebilir mi 
Özkaya Bu aşamadan sonra değişmez. 

Bilgili, Çakıcı için ifade verdi 

AHU COŞKUN İstanbul 
Eski Beşiktaş Başkanı Serdar Bilgili, Alaattin Çakıcı'nın yurtdışına kaçışıyla ilgili yürütülen soruşturma kapsamında adliyede tanık olarak ifade verdi. Bilgili'ye, Çakıcı'yı tanıyıp tanımadığı soruldu. Bilgili'nin Çakıcı'yı tanımadığını söylediği öğrenildi. Bilgili, Yargıtay'da da tanıdığı olmadığını söyledi. 


</TEXT>
</DOC>
