<DOC>
<DOCNO> 284337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sondun23.html </URL>
<DATE> 2004/10/29/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Abhazya'da radyo-TV yayınları kesildi 
</HEADLINE>
<TEXT>

     Gürcistan'dan tek yanlı bağımsızlığını ilan eden Abhazya'da radyo ve televizyon yayınlarının kesildiği bildirildi. 
     Abhazya Devlet Radyo ve Televizyon Şirketi'nden AGTRK bir yetkili İnterfaks ajansına yaptığı açıklamada, ''Radyo ve televizyon yayınları, tam olarak yerel saatle 07 30'da kesildi. Şu anda ne radyo ne de televizyon yayını var. Rus kanalları bile izlenemiyor'' diye konuştu. 
     Yetkili, radyo ve televizyon yayınlarının neden kesildiği konusundaysa bir açıklama yapmadı. 
     AGTRK binası çevresindeki güvenlik önlemlerinin artırıldığını belirten yetkili, ''AGTRK binası civarında yabancılar görüldükten sonra ek güvenlik önlemleri alındı'' dedi. 
     Ajans, Abhazya Güvenlik Konseyi'nin de bugün olağanüstü bir toplantı yaptığını belirterek, toplantıda mevcut gelişmelerin derinlemesine ele alındığını duyurdu. 
     Abhazya'da bu sabah mahkeme kararıyla Sergey Bagapş'ın Abhazya Cumhuriyeti'nin Başkanı seçilmesiyle Cumhuriyet'teki tüm seçim sonuçları geçersiz sayılmıştı. 
     
</TEXT>
</DOC>
