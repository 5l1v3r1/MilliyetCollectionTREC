<DOC>
<DOCNO> 278588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/guncel/gun10.html </URL>
<DATE> 2004/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel'in eşine 3 yıl hapis istendi 
</HEADLINE>
<TEXT>


LUBE AYAR İstanbul 

Yönetimine el konulan Egebank'ın eski sahibi Yahya Murat Demirel'in eşi Ayşenur Esenler hakkında, bankada çalışan bir kişiyi sahte belgelerle bir şirketin yönetim kurulu üyeliğine atadığı iddiasıyla 3 yıla kadar hapis cezası istemiyle dava açıldı. 
25 Nisan 1998'de yurtdışına çıkmak isterken gözaltına alınan Egebank Davası sanığı Hakan Ferhatoğlu, pasaportuna el konulunca savcılığa başvurdu ve dilekçesinde şunları kaydetti "El konulmadan önce Egebank'ta çalışıyordum... Bilgim dışında, Demirel'e ait Cen Havacılık Turizm Taşımacılık ve Ticaret Yönetim Kurulu üyeliğine atandığımı öğrendim... İmzamı sahte olarak kullananların cezalandırılmasını istiyorum." 
Şişli Savcılığı da Cen Havacılık Yönetim Kurulu Başkanı Esenler ve Mehmet Suat Çelebi hakkında sahtecilik suçlamasıyla dava açtı. 



</TEXT>
</DOC>
