<DOC>
<DOCNO> 299248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sontur12.html </URL>
<DATE> 2004/12/20/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Cep telefonu hırsızı, güvenlik kamerasına yakalandı 
</HEADLINE>
<TEXT>

     Konya'da özel hastanede bir refakatçının cep telefonunun çalarken güvenlik kamerasına yakalanan kişi polis tarafından aranıyor. 
     Konya'nın merkez Selçuklu İlçesi'nde bulunan Belediye Sağlık Hastanesi'ne gelen bir kişi hastanede tedavi gören Havva Bozkurt'un bulunduğu odanın etrafından dolaşmaya başladı. 
     Bozkurt'un yanında refakatçi olarak kalan kızı Hatice Bozkurt'un odadan ayrılmasını fırsat bilen kişi, odaya girip cep telefonunu alarak hızla odayı terk etti. 
     Cep telefonunun çalındığını fark eden Bozkurt, olayı hastane güvenliğine bildirdi. 
     Güvenlik kameraları tarafından görüntülenen olayın ardından hastaneye gelen polis, çalınan telefonun sahibi Hatice Bozkurt'un ifadesini aldı. 
     Polis yetkilileri, güvenlik kamerasının tespit ettiği kişinin daha önce de aynı hastaneden, cep telefonu çaldığının belirlendiğini söyledi. 
     
</TEXT>
</DOC>
