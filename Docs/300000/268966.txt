<DOC>
<DOCNO> 268966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/yazar/tamer.html </URL>
<DATE> 2004/09/04/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kredi kartlarına müdahalenin tam zamanı 
</HEADLINE>
<TEXT>


Bankacıların hükümete ve BDDK'ya karşı gövde gösterisini hayli komik buldum. Zaten birileri Türkiye'de kişi başına milli gelirin 3 bin dolar olduğunu unutup, 25 - 30 bin dolarlık zengin ülkelerle karşılaştırmalar yapmaya kalkınca, gerisini ciddiye alamıyorum. 
Dün hangi gazeteyi açsam, çarşaf çarşaf fotoğraflar Visa ve Mastercard'ın genel müdürleri Akbank, Garanti, İş Bankası gibi sektörün A takımının genel müdür yardımcıları Bankalararası Kart Merkezi BKM'nin en yetkili ağızları v.s. göğüslerini gere gere poz verip "Basın abartıyor, kredi kartında patlama da yok, risk de artmış değil" diyorlar. 
Bankalar açısından elbette sorun yok. Her birinin güçlü hukuk büroları arkalarında... Kredi kartı verdikleri her kişiye, kendilerini garantiye alacak şekilde sözleşmeler imzalatmışlar. Bordrolu kefiller de var. Geri dönmeyen kredilerin oranı şu andaki 4.2'lik düzeyinde kalmayıp da 2 katına çıksa bile vız gelir. 
Hem zaten "kredi kartı borcunu peşin ödeyen müşteri bizi zarara sokuyor" demiyorlar mıydı Kredi kartı harcamalarını aylara bölerek faiziyle ödeyen müşterileri tercih ettiklerini açıklamıyorlar mıydı 
Bu mantıkla baktığımızda "en fazla k rı, temerrüte düşen kredi kartı borçlusundan elde ettiklerini" bile söyleyebiliriz 
Son aylarda uzak - yakın tanıdıklarımdan dar gelirli 4 - 5 ailenin yıllarca uğraşıp tasarruf ettikleri 3 kuruş, aile içindeki tek bir sorumsuz kişinin kredi kartı borçları nedeniyle eriyip gitti. Dahası nasıl ödeyeceklerini bilemedikleri ağır bir borç yükü de k bus gibi önlerinde duruyor. Doğru dürüst işi olmayan, aylık maaş ya da ücretle çalışmayan bir adamın elinde, nasıl 6 bankanın birden kredi kartı bulunabilir Ve 30 milyarlık bir fatura, aylık geliri 1 milyar olan bir ailenin üzerine yıkılabilir Bankacılık sektörünün üst örgütleri, bugüne kadar bu işe müdahale etmediğine göre hükümet ve BDDK vatandaş yararına bazı sınırlamalar getirmekle çok doğru bir iş yapmaktadır. 
Geçen hafta tatildeyken gazeteleri dikkatle izledim. Yavuz Semerci'nin Sabah'taki yazısı hariç neredeyse tüm köşe yazarları, hükümetin ve BDDK'nın müdahalesini eleştirip, bankaların yanında yer aldılar. Sanki sokak ortasında eline neredeyse zorla kredi kartı tutuşturulan vatandaş ile konunun uzmanı bankalar, kredi riskini ve ödeme koşullarını aynı serinkanlılıkla düşünebilirlermiş gibi... 

Serbest piyasa bu mu 
Ercan Kumcu'nun Hürriyet'te 27 Ağustos'taki yazısından 2 paragraf 
" ... Bankaların, kime, kaç tane, hangi limitte kredi kartları vereceği bankaların işidir. Bazı bankalar diğerlerine göre daha fazla risk almayı sevebilirler. Aldıkları riskler karşısında sermayeleri olduğu sürece, bankaların içişlerine karışmak, serbest piyasa düzeniyle tutarlı olmaz. 
Bankaların kredi kartlarını nasıl pazarladıkları da kimseyi ilgilendirmez. Sokak ortasında bir masa arkasına alımlı bir kız koyarak kredi kartı müracaatları toplamak elbette bankacılıkla uyuşan bir görüntü değildir. Bankalara işportacı görüntüsü vermektedir. Bu görüntü de bu şekilde hareket eden bankaları ve mesleki tanzim yapabilecek olan Bankalar Birliği'ni ilgilendirir." 
Türkiye Bankalar Birliği, işportada kredi kartı pazarlanmasına bugüne kadar neden en ufak bir tepki göstermedi Eğer TBB zamanında gerekli önlemleri alsaydı, bugün belki de hükümetin ve BDDK'nın bazı düzenlemelere gitmesine gerek kalmayacaktı. 

Ben Şener'den yanayım 
Kumcu gibi Uğur Gürses de Radikal'deki köşe yazılarında bankacılara tümüyle arka çıkıyor. Başbakan Yardımcısı Abdüllatif Şener'in "Postadan bana bile 10 - 15 kredi kartı çıktı" yollu sözlerinin, bankaların sağa - sola kredi kartı dağıttığı iması taşıdığını, oysa bankaların bir başbakan yardımcısına prestij ve imaj için kredi kartı yolladıklarını savunuyor. 
Değişik bankalardan adıma çıkartılarak gazeteye gönderilmiş en az 10 - 15 kredi kartını, derhal makasla dörde kesip çöpe atan biri olarak ben, Şener'in görüşlerine katılıyorum. Dahası her Gima'ya girişimde beni CardFinans sahibi yapmak için üzerime çullanan gençlerle karşılaşmamak için, alışveriş yaptığım marketi değiştirmek zorunda kaldığımı da bu vesileyle belirtmek isterim. Ben bedava uçak mili verdiği için sürekli Garanti'nin Shop Miles'ını kullanıyorum. Maaşlarımızın yattığı Dışbank'ın verdiği kredi kartını da yedek olarak cüzdanımda bulunduruyorum. Üçüncüsünü, dördüncüsünü de is - te - mi - yo - rum. 



</TEXT>
</DOC>
