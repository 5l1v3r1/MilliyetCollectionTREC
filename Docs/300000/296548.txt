<DOC>
<DOCNO> 296548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/soneko20.html </URL>
<DATE> 2004/12/10/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Adapazarı Şeker Fabrikası özelleştirme programına alınacak... 
</HEADLINE>
<TEXT>

     Daha önce rantalb olmadığı için tasfiyesi öngörülen Adapazarı Şeker Fabrikası'nın ADŞ , bu ay sonuna kadar özelleştirme programına alınması bekleniyor. 
     Depremde zarar gördükten sonra çalıştırılmayan Adapazarı Şeker Fabrikası'nı borçtan kurtarmak ve özelleştirilmesini sağlamak üzere, Türkiye Şeker Fabrikaları'nın TÜRKŞEKER fabrikadaki payı, sermaye artışı yoluyla yüzde 94.09'a yükseltildi. 
     Yüksek Denetleme Kurulu'nun YDK TÜRKŞEKER'İN 2002 yılı faaliyetlerine ilişkin KİT Komisyonu'na sunulan inceleme raporundaki bilgilere göre, 17 Ağustos 1999'da yaşanan depremde önemli ölçüde zarar gören ADŞ, bu tarihten itibaren üretimini durdurdu. Ancak bölgede pancar ekimi devam ettiği için, yörede üretilen pancar, yılda 2-3 trilyon lira bedel ödenerek çevredeki şeker fabrikalarına taşınarak işleniyor. 
     Verilen bilgiye göre, 1990'lı yıllara kadar yüzde 50'nin altında olan TÜRKŞEKER'in ADŞ'deki payı, 1990'lı yıllarda, bazı özel şirketlerin payı alınarak 51.17'ye yükseltilirken, şirket bağlı ortaklık haline geldi. 
     Karlı olmayan fabrikaya, TÜRKŞEKER sürekli sermaye desteği vermek durumunda kaldı. 
     TÜRKŞEKER'in özelleştirme kapsamına alınmasından sonra, Özelleştirme Yüksek Kurulu ÖYK , 15 Nisan 2002'de, sürekli zarar eden ADŞ'nin tasfiyesi için karar aldı. Ancak fabrika ortağı pancar kooperatifleri, tasfiye kararının iptali için mahkemeye başvurdu. Yöre çiftçilerinin talebi üzerine, TÜRKŞEKER'in özelleştirilmesi ile ilgili yol haritası çizen 27 Haziran 2003 tarihli ÖYK kararı ile tasfiye kararı kaldırıldı. 
     Birikmiş zararları toplamı 69.4 tirlyon lira, 2002 yılı zararı 32.7 trilyon lira, yabancı kaynaklara sirayet eden zararı 91.7 trilyon lira, TÜRKŞEKER'e 140 trilyon lira borcu olan ADŞ'nin, cari giderler sürekli TÜRKŞEKER tarafından karşılanıyor. Üretim faaliyeti de olmadığı için, 500 civarındaki kadrolu personeli, üretim dönemlerinde işçi ihtiyacı olan diğer fabrikalarda çalıştırılıyor. 
     
     YÖREDEKİ PANCAR, EKONOMİK ŞEKER ÜRETİMİ İÇİN UYGUN DEĞİL 
     Verilere göre, fabrikanın tekrar üretime geçebilmesi için 18.4 milyon dolarlık yatırım gerekiyor. 
     Ancak fabrikada üretim ekonomik olmadığı için şimdiye fabrikanın onarımına karar verilmemiş. Adapazarı şeker pancarının diğer fabrikalara nakli ve fason işleme maliyeti fabrikanın mevcut sabit giderleri ile değerlendirildiğinde, şeker üretim maliyetinin satış fiyatının üzerinde gerçekleştiği belirtiliyor. 
     Bölgede üretilen şeker pancarının kalitesi ekonomik olarak şeker üretimine uygun olmaması nedeniyle YDK, yöredeki üreticilere pancar kotası verilmeyerek üreticinin alternatif ürünlere yönlendirilmesi önerdi. 
     KİT Komisyonu'na sunulan bilgiye göre, TÜRKŞEKER, 2004 yılı için ADŞ'ye şeker kotası tahsis etmedi. Ancak, Adapazarı Ziraat Odası, Pancar Kooperatifi, yöre üreticileri, yoğun olarak Sanayi ve Ticaret Bakanlığı'na ve TÜRKŞEKER'e pancar ekim talebi ile başvurunca, bakanlığa, ''Adapazarı Şeker Fabrikası'na şeker kotası tahsis edilmesinin mümkün olmadığı, Ancak Şeker Kurulu tarafından tahsis edilecek kotasının YPK tarafından onaylanması halinde uygulanmaya konulabileceği'' yönünde yazı yazıldı. 
     Bu yazı üzerine, Sanayi ve Ticaret Bakanı Ali Coşkun, ''Adapazarı Şeker Fabrikası'na şeker kotası verilmesi ve sermayesinin 145 trilyon liraya artırılması için hazırlanan YPK karar taslağına istinaden TÜRKŞEKER'in kotasının 200 bin tonluk bölümünün Adapazarı'na tahsis edilmesi'' yönünde yazılı talimat verdi. Böylece Adapazarı yöresi çiftçilerinin, bu yıl için 200 bin ton pancar ekimi yapması sağlandı. 
     Üreticilere, yörenin iklim ve toprak özellikleri dikkate alınarak pancarın yerine ikame edilebilecek alternatif ürünler hakkında gerekli her türlü teknik bilgiler verilmesine, alternatif ürünler ekimi konusunda tavsiyeler yapılmasına karşın, üreticileren pancar ekim alışkanlığını sürdürdüğü belirtiliyor. 
     YPK'nın Nisan ayında aldığı karar ile ''ADŞ'nin 1.9 trilyon liralık sermayesinin 145 trilyon liraya yükseltilmesi, özel sektör tarafından rüçhan hakkının kullanılmaması halinde, artırılan sermaye tuturanının tamamen TÜRKŞEKER tarafından taahhüt edilerek, bedelinin ADŞ'den alacaklara mahsup edilmesi'' öngürüldü. 
     ADŞ'nin bu yıl 16 Ağustos'ta yapılan genel kurulu ile sermaye artışı kabul edilirken, kooperatifleri, özel sektörü temsil eden hissedarlar, sermaye artışına iştirak etmeyerek hisselerini TÜRKŞEKER'E kullandırdı. Böylece TÜRKŞEKER'in ADŞ'deki payı, yüzde 51.17'den yüzde 94.09'a çıktı. Payların karşılığı olan 127.7 trilyon lira da ADŞ'den alacaklara mahsup edildi. 
     Hisse artışından sonra ''genel kurul ve denetçisi bulunmayan bağlı ortaklık'' statüsüne geçen ADŞ'nin, bu ay içinde özelleştirme kapsamına alınması bekleniyor. 
     
</TEXT>
</DOC>
