<DOC>
<DOCNO> 299866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/soneko29.html </URL>
<DATE> 2004/12/22/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansı 193 puanlık artışla tamamladı... 
</HEADLINE>
<TEXT>

     İMKB Ulusal 100 Endeks, dünkü kapanışa göre 193.21 puan artarak, 1. seansı 24,237.77 puandan tamamladı. 
     1. seansta, hisse senetleri ortalama yüzde 0.80 değer kazandı. 
     Dün 24,044.56 puandan kapanan İMKB Ulusal 100 Endeksi, ilk seansa 18.76 puan düşerek 24,025.80 puandan başladı. İlk yarıyı 24,281.96 puandan geçen endeks, seans içinde en düşük seviye olarak açılıştaki 24,025.80 puana kadar gerilerken, en yüksek 24,332.09 puanı gördü. 
     Seans sonunda mali endeks 348.85 puan artarak 34,269.80 puana, sanayi endeksi 53.32 puan artarak 20,412.02 puana ve hizmetler endeksi 164.36 puan artarak 13,609.57 puana yükseldi. 
     Böylece önceki kapanışa göre, mali grup hisseler ortalama yüzde 1.03 oranında, sanayi grubu hisseler ortalama yüzde 0.26 oranında ve hizmet grubu hisseler ortalama yüzde 1.22 oranında değer kazandı. 
     1. seansta işlem gören toplam 298 hisse senedinden sadece 143'ü değer kazandı, 71'i değer kaybetti, 84 hissenin fiyatında ise değişiklik olmadı. 
     Seansta, 499 trilyon 216 milyar 902 milyon liralık işlem hacmi oluştu. 
     1. seansta Yapı ve Kredi Bankası, Goldaş Kuyumculuk, İş Bankası C , İhlas Holding ve Net Holding en çok işlem gören hisse senetleri oldu. 
     Borsa uzmanları, dün gerçekleşen 296.85 puanlık düşüşün ardından bugün de düşüş beklendiğini ifade ederek, ancak yurtdışı borsalarda yaşanan iyimser havanın piyasayı 24,000 puan desteğinin üzerinde tutmada yeterli ollduğunu belirtiyor. 
     Ancak alımların güçlü olmamasının ilerleyen saatlerde piyasanın 24,000-24,400 bandında dengelenme çabası içinde olacağı izlenimi verdiğine işaret eden uzmanlar, hisse bazlı işlemlerin etkili olduğunu, özellikle Yapı Kredi tahtasının hareketli bir seans yaşadığını kaydediyor. 

     
</TEXT>
</DOC>
