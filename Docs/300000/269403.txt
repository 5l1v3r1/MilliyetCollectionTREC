<DOC>
<DOCNO> 269403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sondun40.html </URL>
<DATE> 2004/09/06/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Hollanda'da yüzyılın en düşük nüfus büyüme hızı 
</HEADLINE>
<TEXT>

     Hollanda'da bu yılın ilk altı ayındaki nüfus artış hızının, 1900 yılından bu yana en düşük düzeyinde olduğu bildirildi. 
     Merkez İstatistik Bürosu'nun verilerine göre, bu yılın ilk altı ayında Hollanda nüfusu yalnızca 12 bin kişi arttı. Geçen yılsa aynı dönemde 28 bin kişi artmıştı. 
     Enstitüye göre, nüfus artış hızındaki yavaşlama, büyük ölçüde Hollanda'ya gelen göçmen sayısının azalması ve yurtdışına göçün artmasına bağlı olarak görüldü. Yılın ilk altı ayındaki nüfus büyüme hızının yılın ikinci yarısında da sürmesi halinde, ülke nüfusunun bu yıl ancak yüzde 0.2 oranında ve geçen yılın ilk altı ayında görülen büyümenin de altında olacağı belirtildi. Hollanda'nın nüfusu 2003 yılında yüzde 0.4 oranındaki büyümeyle 60 bin kişi artmıştı. 
     Merkez İstatistik Bürosu'na göre, ülke ekonomisindeki olumsuz gidiş nedeniyle yabancı sayısı giderek azaldı. Mülteci kabul etmenin daha sıkı kurallara bağlanması da, yabancı sayısının azalmasına yol açtı. 
     Büroya göre, yine ekonomik duruma bağlı olarak doğum oranı da geçen yıla göre azaldı. 
     Hollanda'nın nüfusu halen 16 milyon 270 bin dolayında bulunuyor. 
     
</TEXT>
</DOC>
