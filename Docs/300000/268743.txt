<DOC>
<DOCNO> 268743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/soneko22.html </URL>
<DATE> 2004/09/03/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Uzan Grubu'nun 20 aracı teşhire konuldu... 
</HEADLINE>
<TEXT>

     Tasarruf Mevduatı Sigorta Fonu'nun TMSF , 8 Eylül'de satışa sunacağı Uzan Grubu'na ait 20 araç tanıtıldı. 
     Daha önce gerçekleştirilen ve 2 trilyon 185 milyar 800 milyon lira tahsil edilen 19 aracın ihalesinin ardından, satışı yapılacak 20 aracın toplam muhammen bedeli 1.7 trilyon lira olarak belirlendi. 
     Esentepe'deki Fargo İş Merkezi'nde teşhir edilen araçlar arasında, Cem Uzan'ın Güneş Taner'in oğlunun düğüne giderken bindiği ve araçlar arasında 250 milyar liralık muhammen bedel ile en yüksek değere sahip olan 34 TE 3024 plakalı zırhlı Mercedes de yer alıyor. 
     20 araç arasında 2 adet BMW, 3 adet Mercedes model lüks araç ve 3 adet arazi taşıtı Hummer bulunuyor. BMW'lerin muhammen bedeli 55 milyar ve 215 milyar lira olarak belirlenirken, Mercedes'lerin muhammen bedelleri 190 ile 250 milyar lira, Hummer'ların muhammen bedelleri 75 ile 125 milyar lira arasında değişiyor. 
     TMSF yetkilileri, teşhiri yapılan araçlardan yaklaşık 2 trilyon lira gelir beklediklerini kaydettiler. 
     8 Eylül'de Fargo İş Merkezi'nde yapılacak açık artırmada peşin para ile yapılacak satışlarda, satışa çıkarılan mal muhammen değerinin yüzde 75'inden az olmamak üzere en fazla artırana verilecek. Verilen bedel muhammen bedelin yüzde 75'inden az olur veya hiç alıcı çıkmazsa, ikinci satış 15 Eylül 2004 tarihide aynı adreste yapılacak. 
     
</TEXT>
</DOC>
