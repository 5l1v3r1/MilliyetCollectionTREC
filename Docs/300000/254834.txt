<DOC>
<DOCNO> 254834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sonspo08.html </URL>
<DATE> 2004/07/12/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Fenerbahçe Almanya'da 5 hazırlık maçı yapacak... 
</HEADLINE>
<TEXT>

     Birinci Süper Futbol Ligi'nde 2004-2005 sezonu hazırlıklarının ilk etabını İstanbul'da tamamlayan Fenerbahçe, ikinci etap kamp çalışmaları için Almanya'ya gitti. 
     Fenerbahçe 15 günlük kamp boyunca SV Waldhof Mannheim, Berlin Türkiyemspor, Köln Yurdumspor, Sportfreunde Siegen ve FC Köln ile toplam 5 hazırlık maçı yapacak ve 26 Temmuz Pazartesi günü İstanbul'a dönecek. 
     Fenerbahçe'nin hazırlık maçları şöyle 
     14 Temmuz Çarşamba SV Waldhof Mannheim - Fenerbahçe. 
     17 Temmuz Cumartesi Berlin Türkiyemspor - Fenerbahçe. 
     21 Temmuz Çarşamba Köln Yurdumspor - Fenerbahçe. 
     23 Temmuz Cuma Sportfreunde Siegen - Fenerbahçe. 
     25 Temmuz Pazar FC Köln - Fenerbahçe. 
     Bu arada Gençlerbirliği'nden transfer edilen Deniz, Atatürk Havalimanı'nda yaptığı açıklamada, İstanbul'da yoğun bir çalışma dönemi geçirdiklerini belirterek, Almanya kampında da hem idman, hem de maçlarla yeni sezona iyi bir şekilde hazırlanacaklarını söyledi. 
     Kaleci Volkan da, İstanbul'daki çalışmalarını en iyi şekilde geçirdiklerini ifade ederek, ''Almanya'dan lig ve Şampiyonlar Ligi'ne hazır şekilde dönmek istiyoruz'' diye konuştu. 
     Fenerbahçe'deki kaleci arayışları ile ilgili bir soruya karşılık Volkan, ''Kaleci arayışı veya transferler beni ilgilendirmiyor. Ben işime bakıyorum. Hocam formayı kime verirse o giyer. Şu anda Fenerbahçe kalesi bende, bundan sonra da bende olacak. Bunun için elimden geldiği kadar çalışıyorum. İnşallah Fenerbahçe'nin kalesi bundan sonra da bende olacak'' diye konuştu. 
     
</TEXT>
</DOC>
