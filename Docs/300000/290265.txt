<DOC>
<DOCNO> 290265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sontur53.html </URL>
<DATE> 2004/11/19/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Dayak yediği gençin parmağını satırla kesti... 
</HEADLINE>
<TEXT>

     Bursa'nın merkez Yıldırım İlçesi'nde kendisini düğünde dövdüğü gerekçesiyle satırla bir gencin serçe parmağını kestiği öne sürülen zanlı yakalandı. 
     Yıldırım İlçe Emniyet Müdürlüğü'nden yapılan açıklamaya göre, Yavuz Selim Mahallesi'nde, Serkan B'nin serçe parmağının satırla kesilmesi olayıyla ilgili soruşturmayı yürüten güvenlik güçleri, Ali S'yi 18 gözaltına aldı. 
     Sorgulamasında, Serkan B. ile 2 ay önce bir düğünde kavga ettiklerini ve bu kişinin kendisini dövdüğünü belirten zanlının, bu yüzden Serkan B'nin parmağını kestiğini söylediği bildirildi. 
     Ali S'nin sorgulamasının tamamlanmasının ardından adliyeye sevk edileceği belirtildi. 
     Yüksek İhtisas Hastanesi'ne 17 Kasım akşamı parmağı kesik olarak giden ve burada parmağı yerine dikilen Serkan B'nin, ilk ifadesinde tanımadığı 4 kişinin kendisini gasp amacıyla darp ettiklerini öne sürdüğü, ancak daha sonra parmağının kavgalı olduğu Ali S. tarafından kesildiğini söylediği öğrenildi. 
     
</TEXT>
</DOC>
