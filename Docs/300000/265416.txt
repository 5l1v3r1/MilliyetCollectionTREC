<DOC>
<DOCNO> 265416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/yasam/axyas01.html </URL>
<DATE> 2004/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanrı'nın 'tozu' aranıyor 
</HEADLINE>
<TEXT>


Dünyanın en iyi 12 bilim adamı "Evren'in ve maddenin temel taşı Higgs Bason" partikülünü bulmak için, tam 5 milyar dolarlık bir projenin düğmesine bastı... 

DIŞ HABERLER SERVİSİ 

ABD, Almanya, Japonya, İngiltere ve Çin'in önde gelen fizikçileri, evrenin ve maddenin sırlarını tam anlamıyla çözmek ve bilinmeyen özelliklerini ortaya çıkarmak için, 21. yüzyılın en önemli projesini başlatma kararı aldı. 
Bilim adamları, mali boyutu 5 milyar doları yaklaşık 7 katrilyon lira aşan söz konusu projeyle, öncelikle evrenin her yerini kapladığı sanılan, ancak şimdiye kadar hiçbir deneyde görülemeyen 'kara madde'yi saptamayı planlıyor. 

30 km'lik tünel 
"Tanrı'nın tozu" denilen, 'Higgs boson' zerreciği adlı bu partikül deneyle bulunursa, bilim belki de uygarlığın en önemli keşfini yapacak evrenin ve maddenin temel yapı taşı saptanacak. Dünyanın önde gelen 12 fizikçisi, bu amaçla önceki gün Çin'in başkenti Pekin'de yaptıkları zirvede, 'International Linear Collider' Uluslararası Lineer Hızlandırıcı adlı projenin hayata geçerilmesine karar verdi. 2007'de tamamlanması planlanan proje kapsamında, sonradan belirlenecek bir ülkede, yeraltında 30 km uzunluğunda bir tünel inşa edilecek. 

Mini 'Büyük Patlama' 
Son teknoloji ürünü süper iletkenlerin yerleştirileceği tünelde, eksi 271 dereceye kadar soğutulan niyobyum elementinin atom altı parçacıkları ışık hızına çıkarılarak, tünelin ortasında kafa kafaya çarpıştırılacak. 15 km uzunluğundaki borular içinden geçirilen hızlandırılmış elektron ve anti madde pozitron partiküllerinin çarpışması, tıpkı evrenin oluşmasına yol açan Big Bang Büyük Patlama gibi bir durum yaratacak. 
Çevreye ısı, ışık ve radyasyon yayılımı olacak. Fakat en önemlisi en azından bilim adamlarının beklentisi böyle , saniyenin milyarda biri mertebesindeki bir zaman dilimi içinde, 'Higgs boson' zerrecikleri yani "Tanrı'nın tozu" meydana çıkacak. ABD, Japonya ve Almanya, inşa edilecek tünele ev sahipliği yapabilecek en favori ülkeler arasında gösterildi. 

CERN de 'Büyük Patlama' peşinde 

AFP 
Avrupa Nükleer Araştırma Konseyi CERN uzmanları, ALICE adlı 24 m yükseklikteki bu dev hızlandırıcıyı da, 'Tanrı'nın tozu'nu bulmak için 'yaratılacak mini Büyük Patlama'nın bir benzerini gerçekleştirmek üzere Fransa - İsviçre sınırında inşa etti. ALICE'in içinde bulunan, ağırlığı Eyfel Kulesi'nin ağırlığına eşit dev mıknatıs, partiküllerin hızını ışık hızına çıkarıyor. 


</TEXT>
</DOC>
