<DOC>
<DOCNO> 266625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sonspo22.html </URL>
<DATE> 2004/08/26/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Devler Ligi'nde Fenerbahçe'ye kolay kura... 
</HEADLINE>
<TEXT>

     Şampiyonlar Ligi’nde mücadele edecek Fenerbahçe’nin rakipleri, bugün Monaco’da çekilen kurayla belli oldu. 
     Fenerbahçe, D grubunda İngiliz Manchester United, Fransız Olimpik Lyon ve Çek takımı Sparta Prag ile mücadele edecek. 
     Fenerbahçe, torbadaki devlere göre daha kolay rakiplerle eşleşmiş oldu. Fenerbahçe'nin gruptan çıkma şansı yüksek. Çünkü eski günlerinden çok uzakta olan Manchester United Arsenal ve Chelsea'nin gerisinde kalmış görünüyor. Fransa şampiyonu Lyon da sezona kötü başladı. Ayrıca takımdan ayrılan yıldızların yeri doldurulamadı. Sparta Prag ise geçtiğimiz sezon Beşiktaş'ın bulunduğu gruptan şansının yardımıyla bir üst tura çıkabilmişti. 
     Maçlar 14 Eylül'de başlayacak ve 7 Aralık'ta sona erecek. Gruptan çıkacak takımlar 23 Şubat'ta eleme maçları oynamaya başlayacaklar. 
     Fenerbahçe ilk maçını 15 Eylül çarşamba günü Sparta Prag ile İstanbul'da oynayacak. 
     
     Fenerbahçe'nin maç programı 

     15 eylül Fenerbahçe-Sparta Prag . 
     28 eylül Manchester United-Fenerbahçe . 
     19 ekim Fenerbahçe-Lyon . 
     3 kasım Lyon-Fenerbahçe . 
     23 kasım Sparta Prag-Fenerbahçe . 
     8 Aralık Fenerbahçe-Manchester United . 
     
</TEXT>
</DOC>
