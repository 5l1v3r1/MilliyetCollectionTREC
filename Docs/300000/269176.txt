<DOC>
<DOCNO> 269176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/yazar/theper.html </URL>
<DATE> 2004/09/05/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Yapılan işlem yanlış 
</HEADLINE>
<TEXT>


"Daha önce size yazdım, yanıt da aldım ama h l benim davam bitmiyor" diyen bir okuyucum var. Balkonunu kapatan karşı komşusunu dava etmişti. Dava sürüyorken hakim, tüm sitedeki kat maliklerine tebligat yapılması gerektiğini söylemiş ve şimdi tüm sitedeki kat maliklerine tebligat yapılıyormuş. Bu tebligat aylarımızı aldı, bunun kısa yolu yok mu, diye sorusunu yineliyor. 
Ne diyeyim .. Yapılan iş yanlış. Başka diyecek bir şey var mı 
Bir kimsenin balkonunu kapatması konusunda dava açılıyorsa, bu siteden bir başkasını ilgilendirmez. Dava açan kişi, balkonunu kapatan kimseyi hasım gösterir ve dava yürür. Bunun dışındakileri ilgilendiren bir konu olmadığı için sitede oturanlara tebligat yapılmaz, başkası davaya dahil edilmez. Evet bazı davalar vardır, ya tüm bağımsız bölüm malikleri hasım gösterilir veya bazı hallerde yasadışı karar alan kişiler hasım gösterilir. Ancak bazı davalar vardır ki, muhatap tek başına yönetici olabilir veya muhatap tek başına bir kat malikidir. Okuyucumun durumu da bu. Burada davalı sadece balkonunu kapatan kat malikidir. Bunun dışında kişiler davaya dahil edilmeye çalışılıyorsa yapılan işlem yanlıştır. Bu, hem zaman kaybı hem de önemli miktarda masraftır. Üstelik davanın sonunda davaya dahil edilen sair kişiler aleyhine bir karar verilemeyeceği için onlar yaptıkları masrafları da talep edeceklerdir. Böylece davayı açan kişi yok yere önemli bir mali yükün altına girebilecektir. Neticeten sizi olmaması gereken bir yola sokmuşlar, bu yanlışlığın düzeltilmesinde yarar vardır, mahkeme safhasında düzeltilmezse temyiz safhasında mutlaka düzelecektir ama temyiz safhasına gelindiğinde sizin haksız yere bolca para harcamanıza sebep olunacaktır, bilesiniz. 



</TEXT>
</DOC>
