<DOC>
<DOCNO> 268582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/ekonomi/eko04.html </URL>
<DATE> 2004/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'la gaz pazarlığında Türkiye'nin kozu Rusya 
</HEADLINE>
<TEXT>


Türkiye, Rusya ile doğalgaz konusunda anlaşmaya varmasının ardından İran'la yapacağı gaz pazarlığında elini güçlendirdi 


Türkiye'nin, en büyük doğalgaz tedarikçisi Rusya ile doğalgaz konusunda sağlanan işbirliği, ikinci tedarikçi İran ile doğalgaz anlaşmasının revizyonunu çabuklaştırabilecek. Botaş ile Gazprom ihtiyaç fazlası doğalgazın Suriye ve İsrail gibi ülkelere satılması re - export , depolanması ve Ortadoğu'ya satılacak gaz için Ceyhan'da bir sıvılaştırılmış doğalgaz LNG terminali yapılması konularında işbirliği için mutabakata vardı. 
Enerji Bakanlığı üst düzey yetkililerinden alınan bilgiye göre, Türkiye'nin ikinci büyük doğalgaz tedarikçisi İran ile gaz fiyatının indirimi ve gazın Avrupa'ya satışı konusunda yaklaşık bir yıldır aralıklarla sürdürülen görüşmeler gelecek hafta yeniden başlayacak. Yetkililer, İran'ın bir aylık aradan sonra tekrar Türkiye ile doğalgaz konusunu ele almak istemesinde Rusya ve dünyanın en büyük doğalgaz üreticisi Gazprom ile söz konusu konularda işbirliği için adım atılmasının etkili olduğunu belirtiyorlar. 
Türkiye'nin, doğalgazını Avrupa'ya da satmak isteyen İran'dan bu yıl 6 milyar m3 gaz alması gerekiyor. İran'dan alınacak doğalgaz miktarı 2007 yılından itibaren yıllık 10 milyar m3'e yükselecek. 

Baymak'tan dev yatırım Avrupanın üçüncü büyük ısıtma grubu Baxi Grup ve Baymak'ın Tuzla'da ortak kurduğu yeni fabrika dün Enerji Bakanı Hilmi Güler'in katılımı ile hizmete açıldı. 2005 sonuna kadar 40 milyon dolarlık yatırım yapılacak fabrikada şu anda 360 kişi çalışıyor, yıl sonunda 500 kişi olacak olan çalışan sayısı, gelecek yıl bine çıkacak. Baymak Baxi ortaklığı, Ortadoğu ve Asya'da yeni yatırımlar planlıyor. 


</TEXT>
</DOC>
