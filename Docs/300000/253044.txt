<DOC>
<DOCNO> 253044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sonsiy16.html </URL>
<DATE> 2004/07/05/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Başbakan Erdoğan yarın Bulgaristan'a gidecek... 
</HEADLINE>
<TEXT>

     Başbakan Recep Tayyip Erdoğan, yarın Bulgaristan'a gidecek. 
     Erdoğan, iki gün sürecek Bulgaristan ziyaretinde ilk olarak, resmi karşılama töreninin ardından Meçhul Asker Anıtı'na çelenk bırakacak. 
     Buradan Başbakanlık Binası'na geçecek olan Erdoğan, Bulgaristan Başbakanı Simeon Sakskoburgotski ile baş başa görüşecek. 
     Heyetler arası görüşme ve iki ülke arasındaki bazı belgelerin imzalanmasının ardından ortak basın toplantısı düzenlenecek. 
     Erdoğan ve Sakskoburgotski, Hilton Oteli'nde Türk-Bulgar İş Forumu'na hitap edecekler. 
     Daha sonra Bulgar Başbakan, Erdoğan onuruna Sky Plaza Restaurant'ta resmi akşam yemeği verecek. 
     Erdoğan, yarın son olarak Hilton Otel'de Başmüftü ve üst yönetimini kabul edecek. 
     Erdoğan, 7 Temmuz Çarşamba günü ise Ulusal Meclis Başkanı Prof. Ongyan Gerjikov ile görüşecek, ardından Büyükelçilik Rezidansı'nda Hak ve Özgürlükler Hareketi'nin HÖH üst yönetimini kabul edecek. 
     Başbakan Erdoğan, daha sonra Sofya'dan Varna'ya geçerek, Euxinograd Rezidansı'nı gezecek. 
     Varna'dan Tırgovişte'ye hareket edecek olan Erdoğan, Şişecam Fabrikası'nın temel atma törenine katılacak. 
     Başbakan Erdoğan, daha sonra Ankara'ya dönecek. 
     
</TEXT>
</DOC>
