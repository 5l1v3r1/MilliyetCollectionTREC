<DOC>
<DOCNO> 266208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/yazar/cemal.html </URL>
<DATE> 2004/08/25/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kabak tadı 
</HEADLINE>
<TEXT>


Evet, aynen öyle. Artık kabak tadı verdi. Çünkü bin yıldır hep aynı terane Devleti yıpratmayın 
Devlet yıllardır için için kemirilir, devlet olmaktan çıkarılır, ama bu terane hiç bitmez. 
Devleti yıpratmayın 
Ama asıl bu teraneyi ağızlarından hiç düşürmeyenlerdir, devleti en çok yıpratanlar. En masum eleştiriler bile bu cılkı çıkmış zihniyet tarafından susturulmak istenir. 
Genellikle susturulur da. 
Gözdağı verilip sindirilir de. 
Devlet böyle mi temizlenir 
Hayır. 
Pislikler devamlı halının altına süpürülür. Hesap sorulması gerekenlerden hesap sorulmaz. Hesap vermesi gerekenler hesap vermez. 
Güme giden hukuk olur. 
Lafta kalan hukuk olur. 
Bu ülkede hukuk devletinin kolu kanadı yıllar boyu böyle budandı. Vatandaşın devlete güveni böyle kalmadı. Vatandaşla devlet arasındaki uçurum böyle büyüdü. 
Bin yıldır bu süreci yaşıyoruz. 
Bugünler de farklı değil. 
Şimdi de yargı konusunda benzer bir süreç yaşanmakta. 
Yine aynı terane 
Yargıyı yıpratmayın 
İyi güzel. 
Peki ama kim yıpratmasın 
Yargının en tepesindeki kişi, bu ülkenin en önde gelen mafya babasıyla bağlantılı biriyle, o babanın dava dosyasını konuşabilecek. 
Ama eleştirildiğinde ses verecek 
"Yargıyı yıpratmayın " 
Yargıyı yıpratan kim 
Biz mi, bu ilişkiyi iyi niyetle sorgulayanlar mı Yoksa Sayın Başkan'ın kendisi mi 
Kim 
'Yargı etiği'ni, belki daha doğru deyişle, 'yargıç etiği'ni gölgeleyen bizler miyiz, yoksa o mu 
Herhalde bu tarzı eleştirenler, sorgulayanlar değil. Soru işaretlerinin aydınlatılmasını isteyenler değil. 
Adaletin en yüce makamında oturan bir hukuk adamı, kiminle nerede nasıl konuşacağını bilmez mi Bilmesi gerekmez mi Bu açıdan yazılı, yazısız kuralların farkında olmaz mı Olması gerekmez mi 
Bu bakımlardan eğer ölçü kaçmışsa, meslek etiği vicdanlarda yara almışsa, niyet ne olursa olsun, bunun hesabının verilmesi gerekir. 
Yargıtay Başkanı Eraslan Özkaya'nın durumundan söz ediyorum. Eğer hesap vermekten, eski deyişle imtina edilirse, işte asıl o zaman yargı yıpranır. 
Bunun sorumlusu da bizler değil, Sayın Başkan'ın bizzat kendisi olur. Yargıyı, makamı korumak isteyen bizler, zora sokan kendisi olur. 
Bir başka malum örnek 
Polis, mafyayı takip ediyor. Bunun için dinleme yapıyor. Telefon dinleme kayıtlarına, tıpkı Yargıtay Başkanı Özkaya gibi, Yargıtay üyesi sekiz yargıç da düşüyor. 
Ama bu sekiz yargıç hakkında soruşturma açılamıyor. Çünkü, başkanlığını Özkaya'nın yaptığı Yargıtay Birinci Başkanlar Kurulu bu konuda soruşturma açılamayacağına ilişkin bir karar alıyor. 
Oysa, Yargıtay Başsavcısı Ok'la Yargıtay 10. Daire Başkanı Güngör'ün de aralarında bulunduğu birçok hukukçu bu konuda farklı düşünüyor. Başsavcı Ok, Fikret Bila'ya yaptığı açıklamada şöyle diyor 
"Bir delilin hukuk dışılığını mahkemenin takdir etmesi gerekir. Yargıtay Birinci Başkanlar Kurulu bir yargı mercii değildir. Bu nedenle, böyle bir karar vermiş olmasını ben yanlış buluyorum. Bu kararı mahkemenin vermesi gerekir." 
Şimdi sormakta yarar var 
Polisin mafyayı izlerken telefon dinlemesine düşen Yargıtay üyesi sekiz yargıç hakkında soruşturma açılmasının engellenmesi mi yargıyı yıpratır Yoksa temiz devlet özlemiyle böyle bir soruşturmanın açılmasını isteyenler mi 
Beyler 
Hesap verilmeyen, hesap sorulamayan yerde ne demokrasi kalır, ne de hukuk devleti... 
Evet, devleti yıpratmayalım. 
Evet, yargı yıpranmasın. 
Ama nasıl 
Bunu artık hep birlikte düşünelim. 
Yoksa kabak tadı vermiş durumda. 



</TEXT>
</DOC>
