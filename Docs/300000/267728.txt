<DOC>
<DOCNO> 267728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/spor/bbas.html </URL>
<DATE> 2004/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Devler paramparça 63-88 
</HEADLINE>
<TEXT>


A Milli Basketbol Takımımız, Efes Mini Dünya Kupası'ndaki ikinci sınavında Slovenya karşısında tel tel döküldü, açık farklı yenilgiyle hayal kırıklığı yarattı 

GÖKHAN TÜRE 


Dış şutlarla yıkıldık 
Ay - Yıldız ekibimiz, Efes Pilsen Mini Dünya Kupası'nda İbrahim ve Hidayet'in yer almadığı A Grubu'ndaki ikinci sınavında Slovenya karşısında berbat bir oyun ortaya koydu, açık farklı yenilgiyle grup birinciliği şansını mucizelere bıraktı. Rakibiyle sadece ilk çeyrekte dişediş bir mücadele ortaya koyan, ikinci çeyrekten itibaren Slovenya'nın özellikle dış atışlarına engel olamayan millilerimiz, devreyi 42 - 34 yenik kapadı. 

Serkan şanssızlığı 
Üçüncü çeyrekte oyundan iyice kopan, boş atışların ardından geriye dönmekte zorlanan, skor üretemeyen A Milli Takımımız, farkın açılmasına engel olamadı. Udrih, Maravic ve Jurkovic'in sayılarıyla arayı açan Slovenya, son çeyreğe de 71 - 45 önde girdi. Skor sıkıntısına son periyotta da çözüm getiremeyen millilerimiz, karşılaşmayı 25 sayı farkla kaybetti. Bu arada, üçüncü çeyrekte belinden sakatlanan Serkan Erdoğan hastaneye kaldırıldı. 

Tanjevic'in derdi eksikler 

A Milli Takım Başantrenörü Bogdan Tanjevic, Slovenya karşısında alınan açık farklı yenilgiyi eksiklere bağladı. Tanjevic, "Eksiklerimiz çoktu. İbrahim ve Hidayet'in olmaması hücumu şekillendirmemizi engelledi. Kaya Peker gibi sert bir oyuncunun eksikliğini de bu maçta hissettik. Ama sonuçta bu bir hazırlık turnuvası ve aldığımız sonuçlar önemli değil. Eleme grubu maçlarında daha iyi ve hazır hale geleceğimize inanıyorum" dedi. 

İstatistik 

TÜRKİYE OYUNCU TS 2S 3S SA R Kerem T. 6 2 8 - 2 2 1 Barış 4 2 2 0 2 - 1 Kerem G. 6 3 6 - - 7 Mehmet 10 3 8 - 4 6 9 Rasim 4 2 6 0 2 - 2 Ermal 11 3 7 0 1 5 6 2 Hüseyin 6 3 3 0 2 - - Ender 7 2 5 1 5 - - Valentin - - - - - Serkan - 0 3 0 2 - - Cenk 7 1 3 1 2 2 2 2 Fatih 2 1 2 - 0 1 1 TOPLAM 63 22 53 2 16 13 17 25 

SLOVENYA OYUNCU TS 2S 3S SA R Jurak 3 1 1 0 2 1 2 1 Lakovic 10 - 2 2 4 4 - Udrih 22 5 6 2 3 6 8 1 Becirovic 6 2 3 - 2 2 1 Nesterovic 10 5 7 - - 8 Ozbold 8 1 1 2 4 - 2 Capin - - - - 1 Tusek 5 2 2 0 1 1 1 2 Maravic 10 3 5 0 1 4 4 7 Jurkovic 11 4 5 1 4 - 4 Joksinovic - - - - 2 Brezec 3 1 3 - 1 2 4 TOPLAM 88 24 33 7 17 19 23 33 

1.PERİYOT 20 - 16 Slovenya , 2.PERİYOT 42 - 34 Slovenya , 3.PERİYOT 71 - 45 Slovenya , MAÇ SKORU 88 - 63 Slovenya 
BEŞ FAUL Ermal 31.46 
HAKEMLER Oscar Lefwerth İsrail , Boris Schmidt Almanya , Alexei Davidov Rusya 

</TEXT>
</DOC>
