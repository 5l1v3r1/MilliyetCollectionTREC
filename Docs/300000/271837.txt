<DOC>
<DOCNO> 271837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sonyas10.html </URL>
<DATE> 2004/09/14/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Pornoya ömür boyu hapis 
</HEADLINE>
<TEXT>

     Bilgisayar yazılımları, kanuni düzenlemeler, cezalar, yaptırımlar hiçbiri şu ana kadar girdiği ortamlarda pornografik içeriğin önünü kesemiyor. 
     Yaklaşık 100 milyon internet kullanıcısına sahip Çin ise bu konuyu kendisine öncelikli konu olarak seçti. Ülkede yürürlüğe giren yeni yasa uyarınca internette ya da cep telefonlarında bu tip içerik dağıtan ve yayımlayan kişilere ömür boyu hapse kadar uzanan çeşitli cezalar verilecek. 
     En hafif yaptırım gözaltına alınmak ve sürekli takip altında tutulmak olacak. Hükümetin uygun görmediği siyasi muhalif sitelere erişimi engelleyen bir sistem de kullanan Çin'de yeni yasayla bu yılın başında başlayan porno karşıtı hareket de hız kazanacak. 
     Şu ana kadar bu yönde yayın yapan yüzlerce sitenin kurucusu tutuklanarak cezaevine konmuş durumda. 

     
</TEXT>
</DOC>
