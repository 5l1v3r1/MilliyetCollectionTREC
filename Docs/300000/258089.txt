<DOC>
<DOCNO> 258089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/son/sontur27.html </URL>
<DATE> 2004/07/25/ </DATE>
<TIME> 18.57 </TIME>
<AUTHOR>  </AUTHOR>
<HEADLINE>
Yurtta Asayiş... Karabük'te sahte 20 milyonluk banknot yakalandı 
</HEADLINE>
<TEXT>

     Karabük'te, piyasaya sahte 20 milyonluk banknot sürmek isteyen 1 kişi yakalandı. 
     Alınan bilgiye göre, Menderes Caddesi'nde, ismini açıklamak isteyen bir esnaf, kendisinden alışveriş yapan C.F'nin 19 verdiği 20 milyonluk banknotun sahte olduğunu belirlemesi üzerine, durumu emniyet ekiplerine bildirdi. 
     Kent merkezinde gezdiği sırada ekiplerce yakalanan ve üzerinde sahte olduğu belirlenen 9 adet 20 milyonluk ele geçirilen C.F, gözaltına alındı. 
     
     KAYSERİ'DE CİNAYET 
     Kayseri'nin Turan beldesinde bir kadın, kendisini telefonla taciz eden kişiyi pompalı av tüfeğiyle vurarak öldürdü. 
     Edinilen bilgiye göre, Latife T, kendisini telefonla taciz eden Bekir Atalay'ı 28 , konuşmak istediğini söyleyerek evine çağırdı. Latife T, evin arka kapısından içeri girmek isteyen Bekir Atalay'ı av tüfeğiyle vurarak öldürdü. 
     Gözaltına alınan Latife T, ifadesinde, Bekir Atalay'ın yaklaşık bir haftadır kendisini telefonla rahatsız ettiğini söyledi. 
     
     BURSA'DA ŞÜPHELİ ÖLÜM 
     Bursa'nın Osmangazi ilçesinde bir kadın, evinde ölü bulundu. 
     Alınan bilgiye göre, Hocahasan Mahallesi'nde yalnız yaşayan Ayşe Gülten'den 80 2 gündür haber alamayan komşuları, durumu polise bildirdi. Eve giren güvenlik güçleri, yaşlı kadının cesediyle karşılaştı. 
     Gülten'in cesedi, otopsi yapılmak üzere Bursa Adli Tıp Kurumu morguna kaldırıldı. 
     
     BATMAN'DA BOĞULMA 
     Batman'ın Hasankeyf ilçesinde bir kişi boğuldu. 
     Edinilen bilgiye göre, Kesmeköprü köyünde Hüseyin Erhan 60 , serinlemek amacıyla girdiği Dicle Nehri'nde boğuldu. 
     Erhan'ın cesedini nehirden yakınları çıkardı. 
     
</TEXT>
</DOC>
