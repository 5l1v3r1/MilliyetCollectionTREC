<DOC>
<DOCNO> 255008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sondun10.html </URL>
<DATE> 2004/07/13/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
AB Komisyonu Başkan Yardımcısı yarın Türkiye'ye geliyor 
</HEADLINE>
<TEXT>

     AB Komisyonu Başkan Yardımcısı ve enerji ile ulaştırmadan sorumlu üyesi Loyola de Palacio, 5 gün sürecek bir ziyaret için yarın Türkiye'ye geliyor. 
     Palacio, yarın gece Ankara'ya gelecek ve ilk görüşmesini 15 Temmuz'da Başbakan Yardımcısı ve Dışişleri Bakanı Abdullah Gül ile yapacak. 
     Loyola de Palacio, aynı gün Ulaştırma Bakanı Binali Yıldırım ve Enerji ve Tabii Kaynaklar Bakanı Hilmi Güler ile temaslarda bulunacak. 
     TBMM Sanayi, Ticaret, Enerji, Tabii Kaynaklar, Bilgi ve Teknoloji Komisyonu Başkanı Soner Aksoy, TBMM Bayındırlık, İmar, Ulaştırma ve Turizm Komisyonu Başkanı Adem Baştürk, TBMM AB Uyum Komisyonu Başkan Vekili Ömer İnan ile 16 Temmuz'da görüşmeler yapacak olan Palacio, daha sonra Antalya'ya geçecek. 
     Loyola de Palacio'nun 18 Temmuz'da İstanbul'a hareket etmesi ve 19 Temmuz'da Türkiye'den ayrılması öngörülüyor. 
     
</TEXT>
</DOC>
