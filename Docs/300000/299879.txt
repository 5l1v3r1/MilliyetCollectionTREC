<DOC>
<DOCNO> 299879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/soneko43.html </URL>
<DATE> 2004/12/22/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Kuveyt Airbus'ı, Japonlar Boeing'i tercih etti... 
</HEADLINE>
<TEXT>

     Son günlerde art arda uçak alımı anlaşması yapan havayollarına Kuveyt ve Japonya'da katıldı. 
     Kuveyt'in Cezire havayolları 4'ü kesin, 4'ü de opsiyonlu olmak üzere 8 Airbus A320s yolcu uçağı alımı konusunda Avrupalı uçak üreticisiyle anlaşmaya vardı. 
     Gelecek yıl başında teslim almaya başlayacağı uçaklarla seferlerine başlamayı planlayan Cezire, Kuveyt'in ilk özel havayolu şirketi olacak. 
     Airbus A320 yolcu uçakları 165 koltuk kapasitesiyle kısa ve orta mesafe uçuşlarında tercih ediliyor. 
     
     JAPONLARDAN BOEİNG'E HAYAT ÖPÜCÜĞÜ 
     Son günlerde bütün önemli siparişleri rakibi Airbus'a kaptıran ABD'li Boeing, aradığı müşteriyi Japonya'da buldu. 
     Asya'nın en büyük havayolu şirketi Air Nippon, etiket fiyatı 6 milyar dolara ulaşan 30'u kesin, 20'si opsiyonlu 50 Boeing 7E7 siparişi verdi. 
     Japon havayolunun bu kararı, Boeing'in yıllardır elinde tuttuğu Japonya pazarını Avrupalı rakibine kaptırmaması açısından hayati önem taşıyor. 
     Boeing, yeni geliştirdiği uzun menzilli 7E7 modeliyle uçak pazarında Airbus'a kaptırdığı liderliği geri almaya çalışıyor. 
     
</TEXT>
</DOC>
