<DOC>
<DOCNO> 251674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/soneko41.html </URL>
<DATE> 2004/06/29/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
TOKİ'nin İstanbul'da satışa çıkardığı konutlara yoğun talep oldu... 
</HEADLINE>
<TEXT>

     Toplu Konut İdaresi'nin TOKİ bugün İstanbul'da satışa çıkardığı 92 adet gayrimenkule yoğun talep oldu. 
     6.7 trilyon lira muhammen bedelli 69 gayrimenkul, yüzde 56 artışla 10.4 trilyon liraya satıldı. 
     TOKİ'den yapılan yazılı açıklamaya göre, Profilo Alışveriş Merkezi Tiyatro Salonu'nda gerçekleştirilen müzeyedede, Ataşehir'de 5.1 trilyon lira muhammen bedel üzerinden satışa sunulan 57 konut için 237 başvuru geldi. 
     Bu konutlar, muhammen bedelleri üzerinden yüzde 52 oranında artış sağlanarak, 8 trilyon liraya satılırken, en düşük 71 milyar lira muhammen bedelli konut 125 milyar liraya, en yüksek 99.6 milyar lira muhammen bedelli konut ise 146 milyar liraya alıcı buldu. 
     Yine Ataşehir'de satışa çıkarılan 1 işyeri de, muhammen bedeli olan 299 milyar liradan satıldı. 
     
     ATAKÖY VE SİNANOBA 
     Ataköy için düzenlenen açık artırmada da, 220 milyar lira muhammen bedelli 3 konutun satışında yüzde 98 oranında artış sağlanarak, 436 milyar lira satış hasılatı gerçekleştirildi. 
     Sinanoba'da satışa çıkarılan 66 milyar lira muhammen bedelli 2 konut, yüzde 105 oranında artış sağlanarak 135 milyar liraya, 952 milyar lira muhammen bedelli 6 villa ise yüzde 79 oranında artış sağlanarak 1.7 trilyon liraya satıldı. 
     
</TEXT>
</DOC>
