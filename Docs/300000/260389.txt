<DOC>
<DOCNO> 260389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/guncel/gun90.html </URL>
<DATE> 2004/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Skandal anlaşılamadı .. 

Tost Skandalında böyle mi yapmıştı Pazar Keyfi n Çağla Şıkel ile Şenol İpek'in birbirlerine çektikleri mesajları kelimesi kelimesine hem de numaralarını Çağla ve Şenol diye kaydederek atmışlar, gözümüze sokmuşlardı... 
Pek "hoş" canlandırmalarla Discovery Channel'daki "Olay Yeri İnceleme Ekipleri" adlı programa taş çıkartmışlar, küçük çaplı bir diziyle olayı aydınlatmışlardı...Kıbrıs'ta, "o" suçlu tost makinesini bulmuşlar, ayakları olmadığı için suçluyu ayağa kaldıramamışlar, dakikalarca o alçak, şerefsiz makineyi teşhir ederek, yedi düvele rezil edip televizyon tarihindeki en absürd magazinciliği yaparak ufak çapta tarihe geçmişlerdi... 
Bizler de "görmeden ve örneklenmeden anlamayanlar" olarak, olayı biraz geç de olsa algılayabilmiş, pırıl pırıl aydınlanmış Çağla'nın nasıl yuva yıkan bir kadın olduğunu anlamıştık... Bir sonraki programlarında ise Çağla'nın meğer ne de kanatsız bir melek olduğunu idrak etmiş, huzur içinde uyumuştuk... 

"Taş Fırıncı Skandalında" ise çok zayıf kaldılar çoook... 
Bizce... 
Otel odasını ve kamerayı dakikalarca "işte suçlular " diye göstermeliydiler. Onlar yapmayınca Vatan gazetesi, birinci sayfasından otel odasını ve herhangi bir kameranın resmini basarak, yıllar öne onların yaptığını yapmış oldu. Eee, yemeyenin yemeği ne de olsa...Canlandırma yapılması, kesinlikle şarttı. İşin içinde 2 kadın, 2 erkek var, Birol Güven var, Arzu Hanım mecburen var. Tam bir program boyunca, sit-com tadında işlemelerini bekledik ama nafile... 
Hiçbir şey anlamadık biz bu skandaldan. Kudurmuştan beter durumdayız, şöyle otel odasında maskeli Rus kızlarla çekim yapılmaz mı Bir tane kamera, sembolik olarak kırılmaz mı Çok ciddi bir düşüş var programda, bakalım sonunda ne gelecek, hayrolsun .. 

İmaj hiçbir şeydir, susuzluk her şey .. 
Sue Depot mataranın mucidi 

Reklam Kediyi Öldürdü .. 

ShockHabercilerden ve SerinDuruşçulardan gelenler... 
Avea reklamında, Armağan Çağlayan'ın, giysisi için, ''offf çok rüküş '' dediği kız, ''kendim için değil, Avea için '' cevabının vermekle "Avea rüküş müşteri temsilcileri ile tanıtılmakta" mesajı mı vermektedir Ve arkadaşı olamayacağını iddia eden Armağan Çağlayan'ın telefon faturası nasıl olur da Everest'i aşar Yoksa Armağan Bey 900'lü hatları mı aramaktadır Avea'nın 900'lü hatlar için indirimli bir tarifesi var mıdır Neden Yapı Kredi reklamında görüntülenen alışveriş merkezinin yürüyen merdivenleri gece kimse olmamasına rağmen hala devrededir "Reklam çekiyoruz, çalıştırın makineleri, biraz aksiyon olsun" mantığı mı işletilmiştir ColaTurka reklamındaki zenci asker, başındaki gözlüğü, ışıkçının elindeki kare aynayı göstersin diye mi takmıştır Ülker Golf reklamında minibüsün içinde Golf'ün gölgesi olduğu halde şoförün gölgesi neden yoktur Şoförün kendine ait güneşi mi vardır "İstersek dağları yerinden oynatabileceğimizi" söyleyen bir insan neden yepyeni arabasıyla denize atlar Bu kadar umut dolu bir insanın arabayla denize uçmasının mantığı nedir Suyun dibinden azmi ve kararlılığıyla kurtulmayı mı planlıyordur Jingle ve reklam bu kadar mı alakasız olur Amaç nedir Ayrıca bu Mustafa Sandal neden "yerinden oynar" derken dilini çıkarır Bunu yapabilen başka bir insanoğlu var mıdır Knorr'un köfte harcı reklamında 3 köfte çeşidinden hangisini yiyeceğine karar veremeyen şahıs birisini seçmek istediğine göre neden üçünü birden yapmıştır Önceden kara verip ona göre yapması gerekmez mi "Yemediğimi atarım, zaten Knorr sayesinde çok uğraşmadım" havasında mıdır Bu nasıl bir kolaycılık ya da tutumdur Ülker Meyveli Link reklamında buzdolabında neden 3 adet üçgen biçiminde dizilmiş Link'ten başka bir şey yoktur Sadece 3 adet meşrubat için buzdolabını çalıştırmak akıl karı mıdır Neden ağda ve epilasyon aleti reklamlarında bütün genç kızlar kadınlar, acayip mutludurlar Ve neden bu işi hep 3-5 kişi bir araya gelerek yaparlar Panda Maraş usulü dondurma reklamında Panda'nın "Pağdon Mağaş neğesi " sorusu tuhaf değil midir Maraş'ın bir yer ismi olduğunu nereden bilmektedir Eskiden genelde yiyecek reklamlarında "el değmeden üretildi " lafı kullanılırken şimdilerde "anne eli değmiş gibi " kullanılmasının nedeni nedir 

O da Güzel 
"Yalnızken şarj oluyorum..." b b b b 
</TEXT>
</DOC>
