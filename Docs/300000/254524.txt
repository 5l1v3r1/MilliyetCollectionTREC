<DOC>
<DOCNO> 254524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/spor/aspo.html </URL>
<DATE> 2004/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
OYUN BOZAN ORTEGA 
</HEADLINE>
<TEXT>


Arjantinli oyuncunun, Galatasaray ile görüşen vatandaşı Gallardo'ya "Sakın Türkiye'ye gitme. Seni de bitirirler" dediği öğrenildi. Bu yüzden transferin çıkmaza girdiği, Cim-Bom'un ünlü yıldıza düşünmesi için bir gün süre verdiği bildirildi 

ERHAN TELLİ 


Hayır yanıtı verdi 
GALATASARAY'IN Arjantinli Gallardo'nun transferi için yaptığı girişimler Ariel Ortega engeline takıldı. Başkan Özhan Canaydın'ın ortağı Haim Fresco dün hafta içinde River Plate'ten ayrılmayacağını açıklayan yıldız oyuncu ile Arjantin'de bir araya geldi. Ancak Fresco'nun Gallardo'yu ikna edemediği öğrenildi. Sarı - Kırmızılı kulübün yıllık 2.5 milyon dolara kadar çıktığı ancak Arjantinli oyuncunun "hayır" yanıtı verdiği bildirildi. 

Rota Javier'e döndü 
GALLARDO'NUN Fenerbahçe'nin eski futbolcusu Ortega'dan Türkiye hakkında bilgi istediği ve "Sakın gitme. Senin de benim gibi futbol hayatını bitirebilirler" yanıtını aldığı öğrenildi. Arjantinli yıldızın sakatlığının da ciddi olması nedeniyle Galatasaray yönetiminin fazla ısrarcı davranmadığı ve River Plate'in 21 yaşındaki milli oyuncusu Javier Moscherano'yu gündemine aldığı bildirildi. Javier, son Ekvator maçında harikalar yaratmıştı. 



</TEXT>
</DOC>
