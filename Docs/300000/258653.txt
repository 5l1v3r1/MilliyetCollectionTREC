<DOC>
<DOCNO> 258653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/magazin/amag.html </URL>
<DATE> 2004/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk popunun 'tarihi' konseri 
</HEADLINE>
<TEXT>


Harbiye Açıkhava, Türk popunda senfonik bir yolculuğa sahne olacak. 'Sanki Dün Gibi' konserlerinde, 40 yıla damga vuran 90 parça yer alacak 

Ali Eyüboğlu 

Playback'in K ğıthane'deki deposundan senfonik melodiler yükseliyor. Şef Orhan Şallıel'in verdiği bilgiye göre, yaş ortalaması 24 olan ve çoğunu kızların oluşturduğu müzisyenler, Türk pop müziğinin son 40 yılına damgasını vuran şarkıları prova ediyor. 
Harbiye Açıkhava Tiyatrosu'nda 29 - 30 - 31 Temmuz akşamları hayata geçecek 'Sanki Dün Gibi' adlı projenin kadrolu solistleri Fatih Erkoç, Levent Yüksel ve Özlem Tekin, tam 90 şarkıyı prova ederken, proje danışmanı Naim Dilmener'le konuştuk. Harbiye'de 3 gece boyunca nostalji rüzg rı estirecek konserler için günlerdir hazırlık yapıldığını anlatan Dilmener, fikrin Mustafa Oğuz'a ait olduğunu söyledi. Dilmener, "Mustafa Oğuz, Bulutsuzluk Özlemi'nin geçen yıl Orhan Şallıel yönetimindeki senfoni orkestrasıyla verdiği 'Senfonikrock' konserini çok beğenmiş. 'Buna benzer bir projeyi nasıl yapabiliriz ' dedi. 60'lardan günümüze Türk pop müziğine damgasını vurmuş, hepimizin anılarında yer tutan şarkıları senfonik olarak yorumlatmaya karar verdik. 3 gece sürecek 'Sanki Dün Gibi' projesindeki 90 şarkıyı birlikte seçtik" dedi. 

500 milyarlık proje 
Mustafa Oğuz ise perşembe akşamı, 'Bak Bir Varmış Bir Yokmuş Eski Günlerde' ile başlayacak 'Sanki Dün Gibi' projesini oluştururken 300 bin dolarlık yaklaşık 444 milyar TL bir bütçe planladıklarını, ama 3 konserin maliyetinin planlanan rakamı çoktan aştığını söyledi. 
30 ile 50 milyon arasında satılan biletlerden elde edilecek gelirle 500 milyarı bulan bir proje maliyetini karşılamanın mümkün olmayacağını anlatan Oğuz, "Çok istediğimiz ve içimize sinen bir projeye imza atıyoruz. Açıkhava Tiyatrosu'na müzik stüdyosu kurup 3 konseri de kaydedeceğiz. Canlı konser kayıtlarını daha sonra CD, VCD ve DVD olarak da Türk pop müziğini sevenlerin beğenisine sunacağız" diye konuştu. 

İşte yıllara göre 90 efsane parça 

80'li, 90'lı yıllar 
29 Temmuz Perşembe akşamı Sezen Aksu'nun konuk sanatçı olarak katılacağı konserde yorumlanacak şarkılar şunlar Bak Bir Varmış Bir Yokmuş, Hadi Bakalım Kolay Gelsin, Yaz Yaz Yaz, Her Gece, Böyle Ayrılık Olmaz, Med Cezir, Araba, Aşk Her Şeyi Affeder mi, Ellerim Bomboş, Haydi bütün Eller Havaya, Abone, Hey Corc Versene Borç, Bandıra bandıra, Binnaz, Karabiberim, Paramparça, Hasret, Dağları Deldim, Yalnızlık Senfonisi, Mazeretim Var, Şıkıdım, Şımarık. 

70 - 80'li yıllar 
30 Temmuz akşamı konuk sanatçı Nükhet Duru ve şarkılar şunlar Kadınım, Sev Kardeşim, Kan ve Gül, Güller ve Dudaklar, Sessiz Gemi, Kör Düğüm, Seninle Bir Dakika, Gençlik Başımda Duman, Anlasana, Boş Ver Arkadaş, Küçük Bir Aşk Masalı, Senden Başka, Oh Olsun, Ah Nerede, Sen Gidince, Delisin, Yarınlar, Bim Bam Bom, Beni Benimle Bırak, Anılar, Melankoli, Ben Sana Vurgunum, İşte Böyle Bir Şey, Sevdan Olmasa, Sen Ağlama, Unutma Beni, Sultaniyeg h, Olmasa Mektubun, Maskeli Balo, Kaybolan Yıllar, İkinci Bahar, Sevdim Seni Bir Kere, Güller, Ele Güne Karşı, Şaşkın, Fesupanallah, Bu Ne Dünya Kardeşim, Hayat Bayram Olsa. 

60 - 70'li yıllar 
31 Temmuz akşamı konuk sanatçı Timur Selçuk. Konser parçaları ise şöyle Kara Tren, Burçak Tarlaları, Helvacı, Arkadaşımın Aşkısın, Sen İstedin, Samanyolu, Aşkımız Bitti, Her Yerde Kar Var, Dünya Dönüyor, Çayır Çimen Geze Geze, Yok Yok, Söyle Sazım, Yumma Göz Kör Gibi, Ali Paşa Ağıdı, Leblebi, Kiziroğlu Mustafa Bey, Ayrılanlar İçin, Sen Nerdesin, Beyaz Güvercin, İspanyol Meyhanesi, Nihavent Longa, İki Yabancı, Resimdeki Gözyaşları, Artık Sevmeyeceğim, Aşk Eski Bir Yalan, Fabrika Kızı, Sensiz Yıllarda, Dağlar Dağlar, Hendek, Memleketim, Vakit Yok Gemi. 


</TEXT>
</DOC>
