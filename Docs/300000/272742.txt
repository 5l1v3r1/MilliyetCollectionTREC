<DOC>
<DOCNO> 272742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sontur28.html </URL>
<DATE> 2004/09/17/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Adliyeye çağırdığı karısını bıçakladı 
</HEADLINE>
<TEXT>

     Nail KAHRAMAN- Hüseyin TÜCCAR DHA 
BURSA'da boşanma davamız var' diyerek duruşmaya çağırdığı eşi Melek Yılmaz'ı 30 , adliyede bıçaklayan Neceattin Yılmaz 32 , polis tarafından yakalandı. Eşini, açılan boşanma davasına katılmadığı için davanın düşmesine neden olmakla suçlayan Yılmaz, sorgulanmak üzere Emniyet Müdürlüğü'ne götürüldü. 
     Bursa'da 15 yıl önce evlenen iki çocuklu Melek ve Neceattin Yılmaz çifti, şiddetli geçimsizlik yüzünden iki yıldır ayrı yaşamaya başladı. Annesiyle kalan Melek Yılmaz, bir süre önce Mudanya'da balık işleme tesisinde işçi olarak çalışmaya başladı. İddiaya göre Neceattin Yılmaz, ayrı yaşadığı eşi hakkında Aile Mahkemesi'nde boşanma davası açtı. Adaklık kurban satarak para kazanan Yılmaz, eşinin duruşmalara katılmaması sonucu davanın düşmesine sinirlendi. 
     Boşanma davasının düşmesine neden olmakla suçladığı eşinin çalıştığı işyerini öğrenen Neceattin Yılmaz, dün Melek Yılmaz'ı arayarak, "Boşanma davasına gelmedin, dava düştü. Yeni bir dava açtık. Bugün öğleden sonra duruşma var. Gel ifade ver sonra ne yaparsan yap'' dedi. 
     Dün saat 12.30'da duruşmaya girmek için adliyeye gelen Melek Yılmaz, aile mahkemelerinin bulunduğu 3'üncü katta, Neceattin Yılmaz ile karşılaştı. Neceattin Yılmaz, tartıştığı karısını karın boşluğu, sırtı, kolları ve bacağından yaraladı. Beş yerinden yaralanan Melek Yılmaz Devlet Hastanesi'nde tedavi altına alındı. 
     Kelebek tabir edilen bıçağı, silahlara karşı uyarı alarmı veren adliye girişinde bulunan X-Ray cihazından koltuk altında geçirdiğini söyleyen Neceattin Yılmaz, ifadesi alındıktan sonra, adam öldürmeye teşebbüs suçundan adliyeye çıkartılacak. 
     
</TEXT>
</DOC>
