<DOC>
<DOCNO> 251931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sonsiy08.html </URL>
<DATE> 2004/06/30/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
"Bakanlara avuç kontrolü" Meclis gündeminde... 
</HEADLINE>
<TEXT>

     CHP Antalya Milletvekili Osman Kaptan, ABD Başkanı George Bush'un elini sıkacak bazı bakanlara ABD'li gizli servis ajanları tarafından ''Avuç kontrolü'' yapıldığı haberlerini bir soru önergesi ile TBMM gündemine getirdi. 
     Kaptan, Başbakan Recep Tayyip Erdoğan tarafından yanıtlanması istemiyle TBMM Başkanlığı'na sunduğu soru önergesinde, gazetelere ve televizyonlara yansıyan ''Avuç kontrolü'' görüntülerinin kamuoyunda büyük tepkiye neden olduğunu bildirdi. 
     Olayın ''Süleymaniye'de Türk askerlerinin başına çuval geçirme'' ile eş anlamlı olduğunu ifade eden Kaptan, Erdoğan'a şu soruları yöneltti 
     ''-ABD gizli servis ajanlarının böyle bir kontrol yetkileri hukuken var mıdır 
     -Böyle bir yetkiyi siz, kendilerine tanıdınız mı 
     -TC Başbakanı olarak Bush'un ajanları tarafından, Bakanlarınızın avuçlarının açtırılarak kontrol edilmesini içinize sindiriyor musunuz Sindirmiyorsanız, bu konuda ABD yönetimine herhangi bir resmi tepki gösterilmesi düşünülmekte midir '' 
     
</TEXT>
</DOC>
