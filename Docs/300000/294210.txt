<DOC>
<DOCNO> 294210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sontur14.html </URL>
<DATE> 2004/12/02/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Erkek çocuğu olmayan aileye sürgün 
</HEADLINE>
<TEXT>

     Fevzi KIZILKOYUN ANKARA, DHA 

ŞANLIURFA'nın Ceylanpınar İlçesi'nde gündelik işlerde ve ayakkabı boyacılığı yaparak geçimini sağlayan 39 yaşındaki Hasan Yıldırım, erkek çocuğu olmadığı gerekçesiyle ailesi tarafından 6 kızı ve eşiyle birlikte evden kovuldu. Dışlanan Fatma ve Hasan Yıldırım çifti, çocuklarıyla birlikte Ankara'ya geldi. 
     Yıldırım çifti kızları Hasret, Kader, Çilem, Behiye, Dertlim ve Sümeye ile birlikte Ankara'nın Mamak İlçesi'ne bağlı Kızılca Köyü'ne yerleşti. Erkek çocuğu olmadığı için ailesi tarafından dışlanarak eşi ve çocuklarıyla sokağa terk edildiğini söyleyen Hasan Yıldırım, "Erkek çocuğum olmuyorsa bunda günahım ne Erkek çocuğum olsun diye 6 çocuk yaptık ve hepsi kız. Eşim 2 ay sonra doğum yapacak. Bu da kız olabilir korkusuyla cinsiyetini öğrenmedik. Şimdi sabırsızlıkla eşimin doğumunu bekliyoruz'' dedi. 
     
     EŞİNİ KAÇIRARAK EVLENDİ 
     Ceylanpınar'da oturan Hasan Yıldırım, 16 yıl önce vatani görevini yapmak için gittiği Hatay'ın İskenderun İlçesi'nde eşi Fatma'ya aşık oldu. 
     Ailelerin bu ilişkiye karşı çıkması üzerine Hasan Yıldırım, sevdiği Fatma'yı kaçırarak resmi nikah kıydı. Evliliklerinden sonra aileleriyle barışan Fatma- Hasan Yıldırım çifti için asıl kabus ise 6 kız çocuğunun dünyaya gelmesiyle başladı. Yıldırım çifti, erkek çocukları olmadığı gerekçesiyle sürekli dışlanmaya başlandı. 
     
     İLÇEYİ TERK ETMEK ZORUNDA KALDI 
     Erkek çocuğu olmadığı için ailesinin ve çevresinin kendisiyle alay ettiğini kaydeden Hasan Yıldırım, "Ailem, bana ikinci bir evlilik yapmam ve eşime de beni terk etmesi için baskı yapıyordu. Ancak ben buna karşı çıktım ve ikinci evliliği yapmadım. Bu nedenle ailem beni ve eşimi dışlamaya başladı. İlçeyi terk etmemiz için bize baskı yaptılar'' dedi. 
     İki erkek çocuğu olan kardeşi Murat'ın Erkek adamın erkek çocuğu olur. Sen ne biçim erkeksin' diyerek kendisiyle alay ettiğini de kaydeden Hasan Yıldırım, ilçeden sürgün edilmelerini ise şöyle anlattı 
     "Kardeşimin benimle alay etmesine dayanamadım ve bir gün yine alay ederken kendisine saldırdım. Elime geçirdiğim makas ile kardeşimi yaraladım. Adliyeye götürüldük. Kardeşim, annem-babam, poliste ve suçüstü cumhuriyet savcılığıda Eşiyle ve çocuklarınla Ceylanpınar'ı terk ederse kendisinden davacı olmayız' diye ifade verdi. Ben de cezaevine girip ailemin perişan olmaması için bunu kabul ettim. Eşim ve 6 kızımla birlikte ilçeyi terk ettik.'' 
     
     ANKARA'DA KÖYE SIĞINDILAR 
     Ceylanpınar'dan ayrıldıktan sonra eşi ve kızlarıyla İskenderun, İzmir-Torbalı, Bursa ve Kırşehir'e gittiklerini anlatan Hasan Yıldırım, "Gittiğimiz yerlerde iş bulamadım. Ailem kalabalık olduğu için de kimse bize evini kiraya vermedi. Çoğu zaman sokakta yaşadık. Hayırsever bir vatandaş bizi Ankara'ya getirerek şimdi oturduğumuz eve yerleştirdi. 2 aya kadar da bu evden çıkmak zorundayız. İşsizim ve 6 kız çocuğum var. Ne yapacağımı bilemiyorum. İş verilmesini istiyorum'' diye konuştu. 
     
     KIZLARIMI ALSINLAR 
     Anne Fatma Yıldırım ise Ceylanpınar'da yaşadığı baskıları hiç bir zaman unutamayacağını belirterek, "O günlere isyan ediyorum. Ben bir anneyim, erkek çocuğum olmuyor diye herkes benimle alay etti, beni terk etmesi için kocama baskı yaptılar'' dedi. 
     Kızlarından 10 yaşındaki Kader'in İlköğretim 2'nci, 8 yaşındaki Çilem'in de birinci sınıfa gittiğini kaydeden anne Fatma Yıldırım, şunları söyledi 
     "15 yaşındaki büyük kızım Hasret'i okutamadık. Şimdi iki kızım okula gidiyor, ancak eşimin işi olmadığı için bunları hayırseverlerin yardımlarıyla okula gönderebiliyoruz. Devlet yetkililerinde kızlarıma sahip çıkıp, okutmalarını istiyorum. Benimle aynı kaderi paylaşmamaları için kızlarımın okumasını istiyorum'' dedi. 
     Ankara'nın Mamak İlçesi'nde Kızılca Köyü İlköğretimokulu'na giden 10 yaşındaki Kader, "Okuyup, babama yardım etmek istiyorum. Erkek kardeşimin olmasını çok istiyorum. Olmadığı için de babama çok üzülüyorum'' diye konuştu. 
     
     SIKINTILARI ÇOCUKLARININ İSİMLERİNE YANSIDI 
     Fatma ve Hasan Yıldırım çifti, yaşadıkları zorlukları kızlarına verdikleri isimlere de yansıttı. 2 ay sonra bir çocuk daha bekleyen Yıldırım çiftinin dünyaya getirdiği kız çocuklarının adları ise Hasret 15 , Kader 10 , Çilem 8 , Behiye 5 , Dertlim 4 ve Sümeyye 1 
     
</TEXT>
</DOC>
