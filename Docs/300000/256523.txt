<DOC>
<DOCNO> 256523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/soneko31.html </URL>
<DATE> 2004/07/19/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa günü 212 puanlık düşüşle tamamladı... 
</HEADLINE>
<TEXT>

     İMKB Ulusal-100 Endeksi 2. seansta, 1. seansa göre 4.54 puan azalarak 18,944.98 puandan kapandı. 
     2. seansta hisse senetlerinin ortalama değer kaybı yüzde 0.02 oldu. 
     Endeks 2. seansa, 12.83 puan artarak 18,962.35 puan seviyesinde başladı. Seansın ilk yarısını 18,944.74 puandan geçen endeks, seans içinde en düşük 18,803.86 puanı, en yüksek 18,975.34 puanı gördü. 
     1. seanstaki 207.77 puanlık düşüş dikkate alındığında, endeks günlük bazda 212.31 puan geriledi. Hisse senetlerinin günlük ortalama değer kaybı yüzde 1.11 olarak belirlendi. 
     2. seans kapanışında, mali endeks 33.15 puan gerileyerek 26,078.11 puan, sanayi endeksi 39.12 puan gerileyerek 16,589.13 puan, hizmetler endeksi 60.46 puan artarak 10,619.86 puan oldu. 
     Böylece ilk seansa göre mali grup hisseler ortalama yüzde 0.13, sanayi grubu hisseler ortalama yüzde 0.24 değer kaybetti, hizmet grubu hisseler ortalama yüzde 0.57 değer kazandı. 
     2. seansta işlem gören toplam 298 hisse senedinden 84'ü değer kazandı, 142'si değer yitirdi, 72'sinin fiyatında değişiklik olmadı. 
     Seansta, 286 trilyon 28 milyar 67 milyon liralık işlem hacmi kaydedildi. Günlük işlem hacmi 610 trilyon 617 milyar 234 milyon lira olarak hesaplandı. 
     2. seansta Turkcell, Doğan Holding, İhlas Holding, Sabancı Holding ve İş Bankası C en çok işlem gören hisse senetleri olarak belirlendi. 
     
</TEXT>
</DOC>
