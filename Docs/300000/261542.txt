<DOC>
<DOCNO> 261542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sondun20.html </URL>
<DATE> 2004/08/08/ </DATE>
<TIME> 22.06 </TIME>
<AUTHOR>  </AUTHOR>
<HEADLINE>
Kızıldeniz'de dalış yaparken kaybolan 12 turist kurtarıldı 
</HEADLINE>
<TEXT>

     Mısır'ın başkenti Kahire'nin 800 kilometre güneyindeki Koşeyir plajı yakınında denize dalan 12 turistin kaybolduğu bildirildi. 
     Mena haber ajansı, 5 İngiliz, 5 Portekizli ve 2 Belçikalının Kızıldeniz'de daldıklarını, ancak daha sonra kendilerinden haber alınamadığını belirtti. 
     
     TURİSTLER KURTARILDI 

     Kızıldeniz'de dalış yaparken kaybolan 12 turistin kurtarıldığı bildirildi. 
     Polis yetkilileri, ''Şu an 12 turist, dalış yaptıkları Akhavayn adası yakınlarındaki, Kahire'nin 800 kilometre güneyinde bulunan Koşeyir plajına götürülüyor'' dedi. 
     Aynı kaynaklar, turistlerin, Mısır ordusuna ait bir helikopter ve Şarm El Şeyh limanındaki kurtarma ekipleri tarafından kurtarıldığını kaydettiler. 
     Turistik bir geziye katılan 5 İngiliz, 5 Portekizli ve 2 Belçikalının Kızıldeniz'de daldıkları, ancak daha sonra kendilerinden haber alınamadığı belirtilmişti. 
     
</TEXT>
</DOC>
