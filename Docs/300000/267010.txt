<DOC>
<DOCNO> 267010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/dunya/dun01.html </URL>
<DATE> 2004/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
60 milyara katliam 
</HEADLINE>
<TEXT>


El Kaide'nin katliam faturaları BM raporunda. 54 kişinin can verdiği İstanbul'daki 4 saldırının örgüte maliyeti 60 milyar TL'yi geçmiyor 

DIŞ HABERLER SERVİSİ 


Birleşmiş Milletler BM Güvenlik Konseyi'ne sunulan bir rapora göre, uluslararası İslamcı terör örgütü El Kaide'nin geçtiğimiz yıl kasım ayında İstanbul'daki 2 sinagoga, İngiltere Başkonsolosluğu ile HSBC Bankası'na düzenlediği ve 54 kişinin ölümüne neden olan intihar saldırılarının maliyeti 40 bin doların 60 milyar TL altında. 
El Kaide'ye yönelik yaptırımların uygulanmasını izleyen BM ekibinin hazırladığı rapora göre, örgütün en pahalı saldırısı 11 Eylül 2001'de New York'taki Dünya Ticaret Merkezi ile Washington'daki Pentagon binasına düzenlenen saldırılar. Bu saldırıların maliyetinin 6 haneli olduğu tahmin ediliyor. Rapor, El Kaide'nin bu saldırısı dışında diğer tüm terör eylemlerini 50 bin doların 75 milyar TL altında bir maliyetle gerçekleştirdiğini ortaya koyuyor. 
Raporda, El Kaide'nin son derece basit ve teknolojiden yoksun silahlar kullandığı anlatılıyor. 

İSTANBUL 
40 BİN 
İstanbul'da 2 sinagog, HSBC Bankası ile İstanbul Başkonsolosluğu'na 15 ve 20 Kasım tarihlerinde düzenlenen intihar saldırılarında 54 kişi ölmüş, 712 kişi yaralanmıştı. BM raporuna göre, bu saldırılar 40 bin doların 60 milyar TL altında bir rakama mal oldu. 

İSPANYA 
10 BİN 
Mart 2004 Madrid'de banliyö trenlerinde meydana gelen 10 ayrı patlamada 191 kişi öldü. Bu saldırı 10 bin dolara 15 milyar TL mal oldu. 

ENDONEZYA - BALİ 
50 BİN 
Ekim 2002 Bali Adası'nda 2 gece kulübüne düzenlenen bombalı saldırıda 202 kişi öldü. Saldırının maliyeti 50 bin doların 75 milyar TL altında. 

YEMEN 
10 BİN 
Ekim 2000 Aden Körfezi'nde ABD savaş gemisi USS Cole'a düzenlenen intihar saldırısında 27 Amerikan askeri öldü. Saldırının maliyeti 10 bin doların 15 milyar TL altında. 

ENDONEZYA 
30 BİN 
Ağustos 2003 Cakarta'da J.W. Marriott Oteli'ne düzenlenen bombalı saldırıda 12 kişi öldü. Saldırı 30 bin dolara 45 milyar TL mal oldu. 

NEW YORK 
00.000 
Eylül 2001 Dünya Ticaret Merkezi ve Pentagon'a düzenlenen intihar saldırılarının maliyetinin 6 rakamlı olduğu tahmin ediliyor. 

KENYA 
50 BİN 
Ağustos 1998 ABD büyükelçiliklerine düzenlenen eşzamanlı saldırılarda, Kenya'da 219, Tanzanya'da 12 kişi öldü. Maliyeti 50 bin doların 75 milyar TL altında. 


</TEXT>
</DOC>
