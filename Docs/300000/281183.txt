<DOC>
<DOCNO> 281183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sondun39.html </URL>
<DATE> 2004/10/18/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
ABD'de beyazlar, siyahlardan 14 kat daha zengin 
</HEADLINE>
<TEXT>

     Bülent Keneş 

ABD'de beyazlarla siyah ve Hispanikler Latin Amerika kökenli arasında gelir dağılımındaki uçurumun, ekonomideki son durgunluk döneminde daha da arttığı kaydedildi. 
     Pew Hispanik Merkezi tarafından yapılan bir araştırmaya göre, 2002 yılı verilerine göre, sahip olunan ev, araba, banka hesabı, borsadaki hisselerden borçlar ve ipotek miktarlarının çıkarılmasıyla bulunan hane başına net geliri ortalama 88.000 dolar olan beyazların hispaniklerden 11 kat, siyahlardan da 14 kat daha zengin oldukları ortaya çıktı. 
     ABD'yi 2000-2001 yıllarında etkileyen ekonomik kötüye gidişten kurtulup, kendini toparlama konusunda en yavaş hareket eden kesimi siyahların oluşturduğunun belirtildiği araştırmada, malvarlığı bulunmayan siyahların üçte biri ve Hispanik ailelerin yüzde 26'sının borç içinde olduğu kaydedildi. Aynı durumda olan beyazların oranının yüzde 11'de kaldığı belirtildi. 
     Siyah ve Hispaniklerin, ekonomik kriz dönemlerinde çocuklarının okul harçlarını ödeme konusunda büyük güçlüklerle karşı karşıya kaldıkları ifade ediliyor. 
     Araştırmaya göre, 1996-2002 yılları arasında beyaz ailelerin hane gelirinde yüzde 17'lik artış olurken, Hispanik ailelerde yüzde 14'lük, siyahlar arasında da yüzde 16'lık artış görüldüğü kaydedildi. 
     Irk ve etnik köken ayrımı yapılmadan çıkan sonuçlara göre ise Amerikan ailelerinin 1996-2002 yılları arasında gelirleri yüzde 12 oranında artış gösterdi. 
     
</TEXT>
</DOC>
