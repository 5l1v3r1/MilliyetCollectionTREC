<DOC>
<DOCNO> 289927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sontur30.html </URL>
<DATE> 2004/11/18/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
TMSF Cem Uzan hakkında jandarmaya şikayette bulunduk 
</HEADLINE>
<TEXT>

     Tasarruf Mevduatı Sigorta Fonu TMSF Hukuk Müşaviri Ercan Duman, Cem Uzan hakkında jandarmaya şikayette bulunduklarını söyledi. 
     Ercan Duman, AA muhabirine yaptığı açıklamada, Pamukova'daki çiftliğe baskın yaptıkları gerekçesiyle Cem Uzan ve 22 adamı hakkında şikayetçi olduklarını söyledi. 
     Şikayet başvurusunu gece jandarmaya yaptıklarını belirten Duman, ''Hürriyeti tahdit, şirket malına zarar verme ve mülke izinsiz girme, suçlarından dolayı Pamukova Cumhuriyet Savcılığı'na da suç duyurusunda bulunacağız. Dilekçeyi yarın cumhuriyet savcılığına ulaştıracağız'' dedi. 
     Duman, Pamukova Cumhuriyet Savcılığı'nda konuyla ilgili bir kriz masası oluşturulduğunu ve bu masanın çalışmalarını takip ettiklerini sözlerine ekledi. 
     Bu arada, TMSF'nin, güvenlik görevlilerinin olayda ihmali bulunup bulunmağının tespitine çalıştığı ve ihmali görülenler hakkında da suç duyurusunda bulunacağı kaydedildi. 
     
</TEXT>
</DOC>
