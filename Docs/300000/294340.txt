<DOC>
<DOCNO> 294340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/spor/ygokberk.html </URL>
<DATE> 2004/12/03/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Semra ilk 5'e 
</HEADLINE>
<TEXT>



Yıllardır Galatasaraylısı, Fenerbahçelisi, Beşiktaşlısı, dilendiler TRT'nin kapısında... Devletin malıydı ya TRT... 
Devletin televizyonu üç - beş kuruş verirken Üç Büyükler'in bu kadar küçülmesinden utanıp, sıkılıyordu belki, ne tuhaf alanlar utanmıyorlardı, sıkılmıyorlardı. 
TRT ne yapsın, başının gözünün sadakasıydı işte. 
Üçünden birinin aldığı taş çatlasa bir senelik 500 bin dolar bile değildi belki. Bi para da değildi bu... 
Fena halde yanılmışım. Özel kanallar işin içine girince ligin gerçek ederi de çıktı ortaya 
'0', yazıyla da 'sıfır'. Yani 'hiç'. Hatta hiçten de az. Aldı denilen atv, üstüne reklam garantisi bile almış. Israr etse üstüne para bile alırdı ya... 
Ligimiz bu kadar da kötü mü Değil tabii... Show ve Kanal D ile reyting savaşında olan atv, zaten yanlış seçim. Mtv'nin vermesi için de Ünlüler Çiftliği'nden Banu hanımın, Efes Pilsen'de filan oynaması, Ahu hanımın Ülker'de, ya da Efes'lilerin, Ülker'lilerin hep beraber o çiftliğe girmesi lazım herhalde, aksi halde Türk basketbolunun reytingi yerlerde sürünmeye devam edecek bu gidişle televizyonlarımızda... 

CNN Türk devrede 
Bizim lig bi tuhaf ama bizim televizyon seyircimiz de bi tuhaf . Bakın kaynana Semra'nın reytingi, Beşiktaş'ın UEFA'daki reytingini geçiyor. Fenerbahçe'nin Şampiyonlar Ligi'ndeki reytingini de zorluyor. Hani Semra, Galatasaray'da ilk beş oynasaydı keşke diye bile düşünüyor insan. Üstelik ekrandan gördüğümüz kadarıyla bu Semra, bu Galatasaray'da ilk beş oynar da 
Prestijli bir haber kanalına verilemez miydi yayınlar. CNN Türk istedi de. Ama 40-45 gün bekletip net bir cevap bile vermemiş federasyon. Üstelik CNN Türk'ün teklifini kulüplere bile iletmemiş. 
Ya olağanüstü pazarlanan '12 Dev Adam' diyeceksiniz... O da Demirel'in, Türk reklamcılık sektörünün müthiş desteğiyle başardığı en akıllı iş, belki... David Stern ve ekibinin allayıp pullayıp bütün dünyaya ve tabii Türkiye'ye de sokuşturduğu bir kısım maç hariç NBA'cilerden Türk olanlarını hazır Stern ve ekibi vitrine koymuşken, Demirel ve ekibi de alıp tepe tepe kullanıyor ve kendini kurtarmaya bakıyor ve ilginçtir o oyuncuları yetiştiren kulüpleri üvey gibi ortada bırakarak... 

İlhan Evliyaoğlu 

İlhan abi en zor günlerde, en önemli yerlerde ve hep en tepede çoook uzun yıllar kalıp ve h l tertemiz kalmış nadir kişilerden biri. Ve de adam gibi adam. Beş yıl hem de Parlamento'nun dışından 'partilerüstü' bakanlık yapmak kaç kişiye nasip olur. İlhan abi, Demirel ve ekibinin en değerli parçasıydı. 'Dı' çünkü son aylarda sanki küsmüş gibi... Pek gelmiyor salonlara... Hepimiz onu hem çok sayıyoruz hemde çok seviyoruz... Turgay'ı bir ara ofisine bi kahve ye çağırmalı. Karşısında olan herkesi basketbolun düşmanı gibi gören ve adamları vasıtasıyla seçim öncesi belden aşağı çalışan Demirel'in kulağını, ancak İlhan abi çekebilir. Kim kazanırsa kazansın yeni oluşumun da en değerli parçası İlhan abi olmalı ki, Türk basketbolü tekrar değer kazansın... 

Bir mektup 

Turgay bey, 
Aday olduğunuzda, müsait olduğunuz bir pazar günü, saat 15.00 gibi CNN Türk'e sizi bekliyorum. Hatta aday olmasanız da gelin. Yıllardır federasyon başkanlığı yapan birinin anlatacakları vardır. Hiç olmazsa Malezya'yı filan anlatırsınız... 
Bilgin bey 

Malezya'ya bir iki... 

Lutfi Arıboğan'ın adaylığı bütün planlarını bozdu Turgay Demirel'in. H l susssuyor 'President...' Malezya'da 2010 Dünya Şampiyonası'nın peşindeymiş... 2004'teyiz. Ve 2008'de bir seçim daha var. Ya 3010 deseydi Yani buna da şükür 
Dünya Şampiyonası Demirel'in seçim kozu belli ki... 
Peki ama ne alaka 
Ya Fransa alırsa 
Diğer adayların da bunu 'koz' olarak kullanmaları doğru mu 
İkisi de değil... 
Şampiyona verilirse Demirel'e değil, Türkiye'ye veriliyor. Verilmezse de Demirel'e değil Türkiye'ye verilmiyor. 
Hem sonra Demirel, Malezya'da kazandı diyelim. Başkanlığı da kaybetti. Yeni başkan 2010 organizasyonunun başına onu getirir olur biter. 

Bu ne ihtiras 
Arıboğan "Ben de Malezya'ya geleyim" diye haber yollamış. Hani FIBA'ya karşı iki başkan adayı yan yana falan filan... 
Ne mi demiş 'President' .. 
President'in en yakınındakilerden biri, bir davette karşılaştığı Lutfi'nin elini bile sıkmadı diyor. Onu bile rahatsız etmiş bu görüntü. 
Yani Lutfi, İstanbul'da... 
Devam edelim. Elini sıkmadığı adam 240 küsur kere milli olmuş, milli takım ve Galatasaray kaptanı... Lutfi'yi sevmeyebilir, saymayabilir de. Bir Milli Takım kaptanının 240 küsur kere milli olmuş bir basketbolcunun elini sıkmak zorunda ama Demirel. 
Ve altı üstü bir federasyon başkanı seçilecek. Ve ne bu hırs, bu ihtiras...Ve üstelik 'fahri' bir görev için. 

Bilgin'den 

İşte Şok dedikleri bu olmalıydı herhalde... Aman Allah'ım ne biçim bi şeydi bu böyle... 
Yaşadıkça O an gözümün önünden gitmeyecek biliyorum... 
İlk Şokumdu, bi acccaiptim de... Nedenini nasılını boşverin... Anlatsam 'Bu kadar da olmaz' diyeceksiniz... Üstelik bu kadar da oluyor... Ve tam ohhh... Bitti galiba derken... 
Hemen sonrasında zaten yok gibiyken... Sonrasında bir de şokumun hikayesi... Sonra bir artçı şok daha, sonra bir daha, bir daha, bir daha... Şokum da bi tuhaf... Kaç gün geçti evde işte arabada alışverişte orada burada h l Onlayım. 
Ve ilk defa benden bana 'bi hoop oğlum nooluyorum böyle...' Ne için be bütün bu koşuşturmam. Bir hurranın içinde, bir güruhun arasında neyin, kimin peşindeyim Allahaşkına... İşin mi, kariyerin mi, paranın mı, pulun mu ya da şunun mu, bunun mu Ya da, ya da 'mutlu muyum'un mu 
Mutlu muyum .. 
Bir arkadaşım en sevdiğim yerde, denize sıfır üç katlı çok hoş ve sıfır bir taş evden söz etmişti bana. "Tutar mısın" demişti. Bir tiyatrocu yapmış, sonra da sevgilisiyle barışıp evi bırakıp, İstanbul'a dönmüş... 
Bilmem ki... 
Sonu hoş da... 

Pivot 
Lutfi Arıboğan ve ben 
Pazar 15.10 
CNN Türk 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 




</TEXT>
</DOC>
