<DOC>
<DOCNO> 282594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/ekonomi/eko08.html </URL>
<DATE> 2004/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüm yatırım araçları 'Koruma'da 
</HEADLINE>
<TEXT>



Sermaye Piyasası Kanunu'nda değişiklik yapılmasına ilişkin yasa taslağıyla, Yatırımcıları Koruma Fonu'nun kapsamına tüm finansal araçlar alınırken, koruma sınırının 20 bin euro karşılığı Türk Lirası TL olarak belirlenmesi öngörülüyor. Edinilen bilgiye göre, AB'ye uyum kapsamında Sermaye Piyasası Kanunu'nda değişikliği öngören taslak üzerinde, SPK'nın çalışmaları devam ediyor. 
Taslakta kayıtlı sermaye sisteminde yönetim kurulunun sermaye artırımı yapma yetkisi azami 5 yıl ile sınırlandırılıyor. Özel haller gereği kamuyu aydınlatma yükümlülüklerinin kapsamı da genişletilirken, halka açık anonim ortaklıkların kendi hisselerini almalarını düzenleme konusunda Kurul'a yetki tanınıyor. Düzenleme ile borsaların özel hukuk tüzel kişisi olarak da kurulabilmesine olanak sağlanıyor. 


</TEXT>
</DOC>
