<DOC>
<DOCNO> 254879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sontur19.html </URL>
<DATE> 2004/07/12/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Temmuz ayı rekor getirdi... 
</HEADLINE>
<TEXT>

     Antalya'ya sadece dün havayoluyla 40 bin 776 turist gelirken, Antalya'ya yılbaşından bu yana havayoluya gelen turist sayısı 2 milyon 633 bin 77'ye ulaştı. 
     Antalya Havalimanı Şube Müdürlüğü'nden alınan bilgiye göre, havayoluyla gelen yolcu sayısında 1 Ocak-11 Temmuz döneminde, geçen yılın aynı dönemine göre yüzde 50 artış gözlendi. 
     Geçen yıl 11 Temmuz'da 1 milyon 760 bin 191 olan turist sayısı, bu yılın aynı gününde 2 milyon 633 bin 77'ye ulaştı. Bu yıl 6 milyon turist sayısına ulaşmayı hedefleyen Antalya, Temmuz ayının ilk 11 günü itibariyle geçen yılların Temmuz ayı toplam rakamlarını da geçti. 
     Antalya'ya geçen yılın Temmuz ayında 2 milyon 296 bin 257, Temmuz 2002'de ise 2 milyon 568 bin 75 turist geldi. 
     Turistik kent, 11 Temmuz Pazar günü ayrıca, ''Bir günde gelen turist sayısı'' bakımından yeni bir rekora imza attı. Antalya Havalimanı'na dün gelen 40 bin 776 kişiyle, son 3 yılın en yüksek rakamına ulaşıldı. 
     Antalya'ya daha önce aynı gün içinde gelen yolcu sayısı, geçen yıl 27 Temmuz'da 40 bin 285 kişi olmuştu. 
     
</TEXT>
</DOC>
