<DOC>
<DOCNO> 298271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sontur09.html </URL>
<DATE> 2004/12/16/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Hırsız, girdiği evdeki Liberyalı öğrenciler tarafından dövüldü .. 
</HEADLINE>
<TEXT>

     Beşiktaş'ta girdiği evde yabancı uyruklu 2 kişiden birini tornavida ile yaralayan hırsız, bu kişiler tarafından etkisiz hale getirildikten sonra dövüldü. 
     AA muhabirinin aldığı bilgiye göre, Vişnezade Mahallesi Silahhane Sokak'taki Kardeş Apartmanı'nın giriş katındaki daireye giren Bilgin Cantemir, dizüstü bilgisayarı almak isterken çıkardığı gürültüye uyanan Liberya uyruklu üniversite öğrencileri Micheal Williams ve Rony Jonsons tarafından fark edildi. 
     Bu sırada, Cantemir ve 2 Liberyalı arasında boğuşma çıktı. Cantemir, boğuşma sırasında tornavida ile Williams'ı yüzünden hafif şekilde yaraladı. 
     Williams ve Jonsons ise etkisiz hale getirdikleri Cantemir'i iple merdivenlere bağlayarak dövdüler. 
     Durumun bildirilmesi üzerine olay yerine gelen polis, gözaltına aldıkları Cantemir ve Williams'ın Şişli Etfal Eğitim ve Araştırma Hastanesi'ne kaldırılmasını sağlayarak tedavilerini yaptırdı. 
     
</TEXT>
</DOC>
