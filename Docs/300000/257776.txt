<DOC>
<DOCNO> 257776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/guncel/gun04.html </URL>
<DATE> 2004/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Geride sadece iki kardeş kaldı 
</HEADLINE>
<TEXT>


Tınaz ailesi memlekete gitmek için hızlı treni tercih etti. Kazada anne, baba ve 9 aylık kardeş öldü. Şeymanur ve Edanur kurtuldu 


Fransa'da yaşayan Tınaz ailesi, en küçüğü dokuz aylık üç çocuğuyla birlikte akrabalarını görmek üzere geldiler 'memleketlerine'... Başlarına geleceklerden habersiz. Eskişehir'de yaşayan akrabalarını bir an önce görmek üzere 'en hızlı' yolu seçtiler ve kendilerine karşılayan aile fertleriyle İstanbul - Ankara hızlandırılmış trenine bindiler. 

'Annem yok mu 
Gerisini ailenin hayatta kalan iki ferdinden biri, dokuz yaşındaki Şeymanur Tınaz, hastanedeki yatağında titreme nöbetleriyle hatırlıyor. Arkasından soruyor "Annem yok mu " 
Korkunç kazada, baba Faik Tınaz ve anne Nazlı Tınaz ve dokuz aylık kızları Mısra hayatını kaybetti. Bir de İngiltere'den gelen amca Arif Tınaz... 

Kimse bilmiyordu 
Olay yerinde kaybolan Mısra, Sakarya'da bir hastanede ölü bulundu. Kazanın ardından sağlık ekipleri, İstanbul'da tedavi alınmak üzere ambulansa taşındıkları Şeymanur 9 ve Edanur'un 3 kardeş olduğunu bile bilmiyorlardı. 
Edanur Kartal Eğitim ve Araştırma Hastanesi'ne, Şeymanur ise Haydarpaşa Numune Hastanesi'nin acil bölümünde tedavi altına alındı. 


</TEXT>
</DOC>
