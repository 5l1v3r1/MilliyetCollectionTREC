<DOC>
<DOCNO> 290074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sondun01.html </URL>
<DATE> 2004/11/19/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Irak'ta saldırı 2 polis öldü, 5'i yaralandı... 
</HEADLINE>
<TEXT>

     Irak'ın Bakuba ve Mukadiye kentlerinde dün düzenlenen saldırılarda 2 polisin öldüğü, 5'inin yaralandığı bildirildi. 
     Bağdat'ın kuzeydoğusundaki Bakuba'da dün gece bir polis memurunun kurşunlanarak öldürüldüğü bildirildi. 
     Hastane kaynakları, yerel saatle 20.00'de TSİ 19.00 kent merkezinde dolaşan Ali Hamid'in kimliği belirsiz kişilerin ateşine hedef olduğunu ve olay yerinde öldüğünü açıkladı. 
     Aynı kaynaklar, saldırı sırasında polis memurunun üniformasız olduğunu da kaydetti. 
     Bakuba ve civarında Amerikan ve Irak askerleriyle yerel yetkililer, sık sık saldırılara hedef oluyor. 
     Başkentin kuzeyindeki Mukadiye'de, bir polis karakoluna düzenlenen havan topu saldırısında bir polisin öldüğü, 5'inin yaralandığı bildirildi. 
     Polis memuru Vamid Raad'ın öldüğü saldırının, dün geç saatlerde düzenlendiği kaydedildi. 
     
</TEXT>
</DOC>
