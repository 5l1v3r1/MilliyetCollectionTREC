<DOC>
<DOCNO> 258366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sonyas17.html </URL>
<DATE> 2004/07/26/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Milli Piyango, 29 Temmuz'da, 1 trilyon lira ve 5 otomobil dağıtacak 
</HEADLINE>
<TEXT>

     Milli Piyango'nun 29 Temmuz çekilişinde 1 trilyon liralık büyük ikramiyenin yanı sıra 5 adet de 2005 model Hyundai Accent Admire da sahiplerini bulacak. 
     Milli Piyango İdaresi'nden yapılan yazılı açıklamada, toplam 3 trilyon 485 milyar lira tutarında ikramiye dağıtılacağı belirtilen 29 Temmuz çekilişi, otomobiller satılan biletlere çıkıncaya kadar sürdürülecek. 
     Otomobil ikramiyelerinin iki ayda alınması gerekiyor. Bu süreden sonra başvuran talihlilere otomobil yerine 10 milyar lira ikramiye ödenecek. 
     Talihliler, otomobil ikramiyesini almak üzere Milli Piyango İdaresi'nin İstanbul'daki Bahçekapı Şube Müdürlüğü'ne başvuracaklar. 
     Öte yandan, Sayısal Loto'nun 24 Temmuz çekilişinde 6 bilen çıkmadığı için 994 trilyon 97 milyar liralık ikramiye bu haftaya devretti. 
     Bu haftaki çekilişte, Sayısal Loto'da 6 bilenlere 2 trilyon liradan fazla ikramiye dağıtılması bekleniyor. 
     
</TEXT>
</DOC>
