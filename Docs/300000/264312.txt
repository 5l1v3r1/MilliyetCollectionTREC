<DOC>
<DOCNO> 264312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/yasam/yas12.html </URL>
<DATE> 2004/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobillerinizi hemen alın 
</HEADLINE>
<TEXT>


ANKARA Milliyet 

Milli Piyango İdaresi MPİ , 29 Haziran ve 29 Temmuz çekilişlerinde otomobil kazanan talihlileri ikramiyelerini almaları için uyardı. Yapılan açıklamada, 29 Haziran çekilişinde otomobil kazanan 10 talihliden altısı, 29 Temmuz çekilişinde de 5 talihliden ikisinin otomobilini almak için başvuruda bulunmadığı belirtildi. Açıklamada, 29 Haziran çekilişine ait otomobil ikramiyesini almayan talihlilerin en geç 29 Ağustos, 29 Temmuz çekilişinde otomobil ikramiyesini almayan talihlilerin de en geç 29 Eylül'e kadar MPİ Bahçekapı İstanbul Müdürlüğü'ne başvurmaları gerektiği bildirildi. İkramiye kazanan talihlilerin, belirtilen süre içinde başvuru yapmaları, aksi takdirde otomobil yerine 10 milyar lira alabilecekleri kaydedildi. 




</TEXT>
</DOC>
