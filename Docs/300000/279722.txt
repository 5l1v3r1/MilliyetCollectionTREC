<DOC>
<DOCNO> 279722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/soneko20.html </URL>
<DATE> 2004/10/13/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
YPK toplantısı sona erdi... Gelecek yılın enflasyon hedefi 8 
</HEADLINE>
<TEXT>

     2004 yılında bütçede sağlanan olumlu performansın 2005 yılında daha da güçlendirilmesi ve konsolide bütçe açığının GSMH'ya oranının yüzde 6.1'e indirilmesinin hedeflendiği bildirildi. 
     Toplam kamu kesimi faiz dışı fazla hedefi ise 2005 yılı için de yüzde 6.5 olarak öngörülüyor. Böylece hem iç borçlanma faiz oranları hem de kamu borç stokundaki düşme trendinin, 2005 yılında da devam etmesi planlanıyor. 
     Devlet Bakanı ve Başbakan Yardımcısı Abdüllatif Şener başkanlığında yapılan Yüksek Planlama Kurulu YPK toplantısı sona erdi. Başbakanlık Merkez Bina'da yapılan toplantı, yaklaşık 2.5 saat sürdü. 
     Toplantı sonrası basına dağıtılan metne göre, İhracatın 2005 yılında bir önceki yıla göre yüzde 14.5 oranında artarak 71 milyar dolara ulaşacağını tahmin edilirken, ithalatın ise yüzde 8.9 oranında artarak 104 milyar dolara yükselmesi bekleniyor. 
     Ekonomik programın kararlılıkla uygulanması, mali ve parasal disipline uyulması ile birlikte 2005 yılında, 12 aylık TÜFE artış hızının yüzde 8'e gerilemesinin hedefleniyor. 
     GSMH'nin de 2005 yılında yüzde 5 oranınında büyümesi öngörülüyor. 
     2005 yılında büyümenin esas kaynakları olarak 'yatırım harcamaları ve ihracat' öngörülürken, 2005'in bir özelliği de, kamu yatırımlarının milli gelir ve bütçe içindeki payının arttığı bir yıl olacak. 
     
     ''KAYITDIŞI İÇİN GEREKLİ TEDBİRLER ALINACAK'' 

     Metne göre, 2005 yılında makro ekonomik politikaların başlıca temel öncelikleri ise ''İç borçlanma faiz oranlarını düşürerek vadesini uzatmak, kamu borç stokunun milli gelire oranındaki düşüş eğilimini sürdürmek, enflasyonu tek haneli rakamlara indirmek, ihracat ve verimliliğe dayalı büyüme trendini sürdürmek'' olarak belirlendi. 
     Bu kapsamda 2005 yılında da yüksek faiz dışı fazla vermeye odaklı mali disipline devam edilecek. 
     Ayrıca yatırım ve iş ortamını iyileştirmek, kayıtdışını azaltmak için gerekli tedbirler süratle alınacak. 

     
</TEXT>
</DOC>
