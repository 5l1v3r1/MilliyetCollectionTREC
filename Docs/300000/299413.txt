<DOC>
<DOCNO> 299413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sondun10.html </URL>
<DATE> 2004/12/21/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Körfez Savaşı'na katılan askerlerde akciğer kanseri patladı 
</HEADLINE>
<TEXT>

     1991'deki Körfez Savaşı'na katılan Amerikalı askerlerde akciğer kanseri vakalarında yoğunluk görülüyor. 
     Amerikan hükümetine sağlık politikası konusunda danışmanlık yapan Ulusal Tıp Akademileri Enstitüsü tarafından yayınlanan bir rapora göre, eski askerlerde görülen akciğer kanseri vakaları, petrol kuyularından ve füzeleri fırlatmak için kullanılan yakıtlardan kaynaklanıyor olabilir. 
     Rapor, buna karşın eski askerlerin kansere yakalanmalarıyla bu tehlikeli maddeler arasında doğrudan bir bağ kurmadı. 
     Körfez Savaşı'nın geçtiği yerlerdeki çevre incelemelerine göre hazırlanan raporda, böylesine maddelere maruz kalmanın eski askerlerde akciğer kanseri vakalarına neden olabileceği belirtildi. 
     Askeri araçlar için kullanılan akaryakıtla Scud füzelerinin kullandığı yakıtın yanı sıra petrol kuyularından gelen kimyasal madde ve gaz sızıntısının, kansere yol açan zararlı maddeler arasında olduğu düşünülüyor. 
     Akciğer kanserinin belirtileri arasında, şiddetli baş ağrısı, depresyon, vücudun zayıf düşmesi, kas ağrısı ve solunum zorluğu bulunuyor. 
     Körfez Savaşı'na katılan 100 bin ila 700 bin askerden en az biri ''Körfez Savaşı Sendromu''adı verilen bu belirtileri hissetti. 
     Şikayetçi askerler arasında İngiliz, Fransız ve Kanadalılar da bulunuyor. 
     
</TEXT>
</DOC>
