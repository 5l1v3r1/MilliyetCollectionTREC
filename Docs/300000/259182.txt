<DOC>
<DOCNO> 259182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/magazin/mag02.html </URL>
<DATE> 2004/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz Kasede çok kızdım 
</HEADLINE>
<TEXT>


İSTANBUL Milliyet 

Tamer Karadağlı'ya 'Seks tuzağı' kurulması olayıyla ilgili gözaltına alınan iki genç kadından Deniz Karaca 23 , ifadesinde ilginç iddialar ortaya attı. Halen tutuklu olan Burcu Mercan 23 ile birlikte gözlatına alınan ancak tutuksuz yargılanmak üzere serbest bırakılan Karaca, şöyle ifade verdi 
"Tamer ve kuzeni Abbas Karadağlı ile bir otel odasında buluştuk. Bu ilk buluşmada, Burcu, Tamer'le hemen birlikte olunca şaşkına döndüm ve ona kızarak kendimi otel odasının banyosuna kilitledim. Bir süre sonra Swissotel'de tekrar buluştuk. Abbas'la birlikte oldum. O sırada Burcu da Tamer'le birlikte oldu. Kaset olayını daha sonra Burcu'dan öğrendim. Bana seyrettirdi. Çok Kızdım. Kasedi kırdım. Hatta bir süre onunla görüşmedim. Daha sonra çok yakın arkadaşı olduğum için barışmak zorunda kaldım. Burcu'ya kaset olayının yanlış olduğunu söylememe rağmen, 'para alacağım' diyerek beni dinlemedi. Daha sonra Rus uyruklu bir kadın ayarladı. Antalya'da bir oteldeki buluşmayı da kasede aldı. Kendisini uyardım. Para istediğinde '150 bin euroyu yaklaşık 270 milyar TL al' dedim. Çünkü olay kapansın istiyordum. Herşey dışımda gelişti." 
Bu arada 'seks tuzağı' soruşturmasını sürdüren İstanbul Cumhuriyet Savcısı Abdürrezak Aydın'ın Tamer Karadağlı ve akrabalarının da ifadesini alması bekleniyor. 


</TEXT>
</DOC>
