<DOC>
<DOCNO> 259177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/guncel/gun90.html </URL>
<DATE> 2004/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Merak Kediyi Öldürdü .. 

ShockHabercilerden ve SerinDuruşçulardan gelen sorular 
"Yar dediğin arar, yaraları sarar... Senin gibi insafsızda vicdan ne arar..." sözlerine sahip şarkının tamamını dinleyince "yar"in terk ettiği anlaşılıyor, yani yarayı açan zaten kendisi... Terk edip yarayı açan, insafsız ve vicdansız "yar"a, arayıp yarayı kapamadı diye sitem edilir mi Hadi sözleri yazan öylesine yazmış diyelim, besteleyen "bu ne yahu " demedi mi Onu da geçtik, şarkıyı söyleyen "ben bunu okumam, manasız bu " demedi mi Hadi hepsini geçtik, kaseti yapan prodüktör "bu ne be, biz parayı ağaçtan mı topluyoruz, dalga mı geçiyorsunuz benimle " demedi mi Dememeli mi Teoman neden son iki klibinde aynı gömleği giymektedir Albümleri gümlemiştir de bizim mi haberimiz yoktur, yoksa uğurlu gömleği midir Knorr'un salata sosu reklamında, adam yaptığı salatanın tadına bakmak için üstten bir marul alınca neden suratını ekşitmektedir Tek bir yaprak maruldan nasıl bir performans beklemektedir Marulun diğer sebzelerin üzerinde durunca tadının daha iyi olacağını mı düşünmektedir Koçum Mogaz ne demektir Nasıl bir slogandır Lipton Ice Tea reklamındaki boğanın neden cinsel organı yoktur Hadi diyelim bu boğa değil inek, memeleri nerededir İkisi de değilse bu şey nedir Uzun, gece otobüs yolculuklarında çay, kahve gibi uykusuzluğa sebep olan içecekler yerine ılık süt gibi uyku getiren içeceklerin servis edilmesi daha akılcı bir çözüm olmaz mı Neden Vivident reklamındaki insanlar sakızı ağızlarına atarken dillerini yarım metre dışarı çıkartırlar Sakızın ağız bölgesine konumlandırılması için en kolay yol bu mudur Arçelik reklamında, Çelik'in doğum gününe katılan kişiler üzerlerine bulaşan pastaları temizlemek için elbiseleri makineye atacakları sırada bir şahsiyet neden 'washing machine' diyerek hayrete düşmektedir Çamaşır makinesi şaşılacak bir şey midir, ilk defa mı görmüştür Neden filmlerde şimşek çaktığında gök gürültüsü de aynı anda duyulur, film yapımcılarının sesin hızını ışığa eşitleme egosu mu vardır Yoksa gerçek hayattaki gibi yaparlarsa şimşek çaktığını anlayamayacağımızı mı düşünürler 

Esasen olsa da olur olmasa da, o kadar takmamak lazım... 
William Shakespeare 

Radikalci var mı, Radikalci 

Askerde, üniversitelerin mühendislik bölümlerinden mezun olanları 12'den vuran bir cruise sorusu vardır. "Ziraat mühendisi var mı burda ziraat mühendisi " diye sorulur, "Var komtanım " diye el kalkar. "İyi o zaman, arabaları sen yıkayacaksın " şeklinde hoş bir cevap alınır, feleğin şaşması yanınıza kar kalır... Makine mühendisi bir arkadaş vardı. "Makine mühendisi var mı " sorusuna verdiği olumlu cevap sonrası "hamamcı" olarak bölüğün sıcak suyundan sorumlu olmuş, mesleğini uzun bir süre, temiz temiz icra etmişti... 
Sayın Başbakan, "Hükümet istifa edecek mi " diye soran Radikal muhabirine, "Sen fazla Radikalsin, bırak bu soruları, üzüntümüze katıl " diye çıkışınca hatırladık bu olayları... Bundan sonraki basın toplantılarında "Radikalci var mı burda, Radikalci " diye sorulduğunda "Var Sayın Başbakanım " demeden önce iyi düşünün. "İyi öyleyse, sen istifa edeceksin gazetenden " gibi bir cevap almanız da mümkün. En "kökten" çözüm... 

Balkanlar Dolayları 
"Zeynep programına Yunanistan dolaylarından şarkılarla devam etti..." b b 
</TEXT>
</DOC>
