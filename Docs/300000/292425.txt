<DOC>
<DOCNO> 292425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sontur02.html </URL>
<DATE> 2004/11/26/ </DATE>
<TIME> 02.30 </TIME>
<AUTHOR>  </AUTHOR>
<HEADLINE>
Kötü hava koşullarınadan dolayı 3 ilin ulaşımı kesildi 
</HEADLINE>
<TEXT>

     Yoğun kar yağışı ve tipi, Sivas'ta hayatı olumsuz yönde etkiliyor. 
     AA muhabirinin aldığı bilgiye göre, dün geceden itibaren etkisini artırarak devam eden yoğun kar yağışı nedeniyle kent merkezinde kar kalınlığı 30 santimetreye kadar yükselirken, ulaşımda da sorunlar yaşanıyor. 
     Yoğun tipi nedeniyle görüş mesafesinin tamamen kaybolduğu Sivas- Tokat Karayolu Çamlıbel Mevkii'nden itibaren çift taraflı olarak ulaşıma kapandı. Bu bölgede trafiğin durdurulduğunu belirten yetkililer, her iki yöne de araç bırakılmadığını bildirdiler. 
     Sivas'ı Erzincan'a bağlayan Kızıldağ ve Malatya'ya bağlayan Yağdonduran ile Alacahan Mevkiileri'nin de yoğun tipi nedeniyle ulaşıma kapandığını bildiren yetkililer, Kayseri-Malatya Karayolu'nun Gürün bölümü ile Sivas-Gürün arasında da ulaşımın sağlanamadığını kaydettiler. 
     Yollarda mahsur kalan vatandaşların bakımevlerinde misafir edildiğini belirten yetkililer, sürücülerden zincir takmadan ve zorunlu kalmadıkça trafiğe çıkmamalarını istediler. 
     Öte yandan yoğun kar yağışı nedeniyle kapalı olan 48 köy yolunu açma çalışmalarının sürdüğünü kaydeden yetkililer, 194 köye de elektrik verilemediğini ifade ettiler. 
     
</TEXT>
</DOC>
