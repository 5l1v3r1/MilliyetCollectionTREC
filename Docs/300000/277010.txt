<DOC>
<DOCNO> 277010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/astro/index.html </URL>
<DATE> 2004/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Değişime uyumlu olalım 
</HEADLINE>
<TEXT>


Düşünsel konular, eğitim ve haberleşmeyle ilgili konular bugün çok daha akıcı ve canlı olabilir. Yeni fikirlere açık bir gündeyiz ve böylece uzlaşı sağlamak çok daha kolay olacak.Koç'lar bugün iletişim ve hareket açısından yoğun olacaklar. Bu konularla ilgili olarak yeni girişimler öne çıkıyor. Bu arada alacakları haberler onlar için sevindirici olabilir. Boğa'lar para konularında becerilerini geliştirmek zorundalar. Sezgilerine güvenerek yeni kazanç yolları bulmakta zorluk çekmeseler bile harcamalar konusunda daha ihtiyatlı olunmalı. İkizler burçlarındaki Ay sayesinde dikkat çekiyorlar. Pek çok konuda kendilerini iyi anlatacaklar. Özellikle yeni projeleri başarıyla sonuçlanabilir. Yengeç'ler huzurlu olmayabilirler. Beklenmedik gecikmeler sıkıntı verse de sabırlı davranarak sorunlar aşılabilir. Aslan'lar yapıcı olabilecekleri bir gündeler. Girişimler ve ileriye dönük planlar konusunda dostlardan destekler var. Arkadaşlarla beraberlikler öne çıkıyor. Başak'lar bugün yüklü bir gündeme sahipler. İş ortamında bazı değişiklikler onlara olumlu yansıyabilir.Terazi'ler oldukça iyimser görünüyorlar. Eğitimle alakalı alanda pozitif gelişmeler dikkat çekebilir. Duygusal olarak ise yeni gelişmelere açık görünüyorlar. Akrep'ler için ortak paylaşımlarda kazançlı çıkabilecekleri fırsatlar bulunuyor. Bununla beraber kendi kaynaklarını da korumaya çalışmalılar. Yay'lar için hassas olabilecekleri bir gün. Birçok konuda tutarlı olmak gerekiyor. Bu sayede bekledikleri gelişmeler olumlu sonuçlar getirebilir. Oğlak'lar için yapmaları gereken birçok iş bulunuyor. Özellikle iş ortamında dağınık olmaları onları verimsiz kılabilir. Sağlık konusuna da özen göstermek gerekiyor. Kova'lar pozitif enerjileriyle yenilik peşinde olmaktan yanalar. Yaratıcı konular ve yeni girişimler onlara çok şey kazandırabilir. Balık'lar iş hayatında verimli bir gündeler. Yeni fikirleri hemen uygulamaya geçebilirler. İlişkilerden de destek görebilecekler. 

</TEXT>
</DOC>
