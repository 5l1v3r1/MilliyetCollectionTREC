<DOC>
<DOCNO> 291380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sondun30.html </URL>
<DATE> 2004/11/23/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
New York Times Bush, CIA'nin yetkilerini Pentagon'a devredecek 
</HEADLINE>
<TEXT>

     New York Times gazetesi, ABD Başkanı George Bush'un Amerikan Merkezi Haberalma Teşkilatı'nın CIA bazı misyonlarını ABD Savunma Bakanlığı'na Pentagon devretme olasılığını incelemesi için bir uzman grubunu görevlendirdiğini yazdı. 
     Haberde, Amerikan yönetiminden bazı yetkililerin, Bush'un, şu anda derin bir kriz içinde bulunan ABD'nin en önemli istihbarat kurumu CIA'nin bazı misyonlarını Pentagon'a devretme olasılığını incelemekle görevlendirdiği grubun çalışmasını 90 gün içinde tamamlamasını istediği de belirtildi. 
     Grupta, adalet, dışişleri bakanlıklarının yanı sıra CIA ve Pentagon yetkililerinin yer aldığı belirtilen haberde, grubun çalışmalarının CIA tarafından yürütülen bazı paramiliter düzen istihbarat misyonlarının Pentagon'a bağlı özel operasyonlar birliğine devredilip devredilemeyeceği konusu üzerinde yoğunlaşacağının öğrenildiği kaydedildi. 
     Bu arada, Bush'un CIA ile Federal Soruşturma Bürosu'na FBI gönderdiği 18 Kasım 2004 tarihli 2 talimatta, Şubat ayından önce terörle mücadele konusundaki performanslarını iyileştirmek için ne yapmayı planladıklarını kendisine bildirmelerini istediği ifade edildi. 
     Haberde, Pentagon özel operasyonlar bölümü yetkililerinden Thomas O'Connel'ın ''Bush'un bu konu hakkında önceden bir fikrinin olduğunu sanmadığını söylediği'' belirtilerek, ''Pentagon'un CIA'nın bazı görevlerini alacağına dair bir komplo olduğunu duydum'' dediği ve bunun doğru olabileceğini ifade ettiği kaydedildi. 
     Başkanlığının ikinci döneminde terörle mücadeleyi başlıca hedef olarak açıklayan Bush'un, aralarında gizli operasyonlar müdür yardımcısı Stephen Kappes'in de bulunduğu üst düzey yetkililerin istifasının ardından CIA bünyesindeki ciddi krizle karşı karşıya kaldığı biliniyor. 
     
</TEXT>
</DOC>
