<DOC>
<DOCNO> 291210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sontur27.html </URL>
<DATE> 2004/11/22/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Başkentte öğrenci servisi kamyonla çarpıştı 1 ölü, 8 yaralı 
</HEADLINE>
<TEXT>

     Altındağ Siteler semtinde öğrenci taşıyan bir servis otobüsü ile tomruk yüklü kamyonun çarpışması sonucu 1 öğrenci hayatını kaybetti, 8 öğrenci yaralandı. 
     Emniyet yetkililerinden alınan bilgiye göre, Aydınlıkevler İlköğretim okulunun öğrencilerini taşıyan Ahmet Demir idaresindeki 06 C 0547 plakalı servis otobüsü, Siteler Karacakaya Caddesi'nde seyir halindeyken, Sırma Sokak'tan çıkan Nabi Değirmencioğlu yönetimindeki 37 DH 665 plakalı tomruk yüklü kamyonla çarpıştı. 
     Kazada servis otobüsünün içinde bulunan öğrencilerden Rahman Ercan 12 hayatını kaybetti. Yaralanan 8 öğrenci ise çeşitli hastanelerde tedavi altına alındı. 
     Kazada yaralanan öğrencilerin isimleri şöyle Alimenur Metin, Oğuzhan Metin, Kübra Poyraz, Hasan Mallıoğlu, Temel Buğra Doğan, Ali Altınay, Beyza Nur Doğan, Samet Can Özata. 
     Kazadan sonra sürücüler Ahmet Demir ve Nabi Değirmencioğlu gözaltına alındı. 
     
</TEXT>
</DOC>
