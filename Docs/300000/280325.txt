<DOC>
<DOCNO> 280325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sondun50.html </URL>
<DATE> 2004/10/15/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
İsrail'in Gazze operasyonu sona erdi... 
</HEADLINE>
<TEXT>

     İsrail'in, Gazze Şeridi'nin kuzeyinde 16 gün önce başlattığı operasyonun sona erdiğini bildirdi. 
     İsrail Başbakanı Ariel Şaron'un sözcülerinden Raanan Gissin, Reuters ajansına yaptığı açıklamada, ordunun birlikleri ''İsrail'e roket saldırıları düzenleyen militanların tehditi altında olmayan bölgelerden kaydırdığını'' belirterek ''Roket tehdidi olduğunu hissettiğimiz anda yeniden gelecek ve harekete geçeceğiz. Bu, roket saldırısının kesildiğinden emin olduğumuz ve kontrol altına aldığımız yerlerden çekilmedir'' dedi. 
     Filistinli görgü tanıkları ve güvenlik yetkilileri de, bölgede konuşlandırılan 200 civarında tank ve zırhlı aracın tamamının çekildiğini söylediler. 
     İsrail ordusundan bir kaynak, ''çekilmenin amacının Filistinli sivillerin rahat bir ramazan geçirmesi'' olduğunu belirtti. 
     İsrail ordusu, Sderot kasabasına düşen bir Kassam füzesinin iki kızın ölümüne yol açması üzerine 29 Eylül'de Gazze Şeridi'nin kuzeyindeki geniş çaplı operasyon başlatmış, Filistinli kaynaklara göre, yarısı sivil 140 kişi hayatını kaybetmişti. 
     
</TEXT>
</DOC>
