<DOC>
<DOCNO> 276808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/sontur08.html </URL>
<DATE> 2004/10/02/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Beşiktaş'ta silahlı kavga .. Kürşat Yılmaz'ın oğlu yaralandı 
</HEADLINE>
<TEXT>

     Beşiktaş'ta bir eğlence merkezinin önünde çıkan silahlı kavgada, Kürşat Yılmaz'ın oğlu ile eğlence merkezinin güvenlik görevlilerinden biri yaralandı. 
     AA muhabirinin aldığı bilgiye göre, Ortaköy Muallim Naci Caddesi üzerindeki ''Reina'' adlı eğlence merkezine gelen bir grup ile kulübün güvenlik görevlileri arasında içeriye giriş konusunda tartışma çıktı. 
     Tartışma sırasında silahla ateş edilmesi üzerine Kürşat Yılmaz'ın oğlu Alparslan Yılmaz ile kulübün güvenlik görevlilerinden Tayfun Aktüz, bacaklarından yaralandı. 
     Yaralılardan Yılmaz, Amerikan Hastanesi'ne, Aktüz ise Alman Hastanesi'ne kaldırılarak tedavi altına alındı. 
     Polis, olaya ilişkin 3 kişiyi gözaltına aldı. 
     Bu arada, Ortaköy Camii yanındaki iskelede deniz yüzeyinde bir ceset gören vatandaşlar, durumu polise bildirdi. 
     Kıyıya çıkartılan 30 yaşlarındaki bir erkeğe ait ceset, daha sonra Adli Tıp Kurumu'na kaldırıldı. 
     
</TEXT>
</DOC>
