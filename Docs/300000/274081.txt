<DOC>
<DOCNO> 274081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sonyas04.html </URL>
<DATE> 2004/09/22/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Köylü kızkardeşlerden üç şiir kitabı 
</HEADLINE>
<TEXT>

     Mete Arif TOKMAK Zonguldak, DHA 
ZONGULDAK'ın Çaycuma İlçesi'ne bağlı Yeşilköy'de yaşayan 38 yaşındaki Aynur Demir ve 39 yaşındaki Saniye Demir kardeşler 3 şiir kitabı yayımladı. 
     Birlikte kaleme aldıkları şiirlerini Ağlamaklı Ninniler', Çığır' ve Gündoğumu' adlı kitaplarda toplayan şair kardeşler, "Şiir yazmak bizim yaşamımızın bir parçası. Onları şiirseverlerle paylaşırken çok mutlu oluyoruz'' dedi. 
     Aileleriyle birlikte köyde yaşayan, günleri tarlada, bahçede geçen kız kardeşlerden Aynur Demir, şunları söyledi 
     "Köy yerinde şair kız kardeşler' olarak kendimizi kabul ettirmemiz o kadar da kolay olmadı. Önce ailemize sonra da çevremize şiir yazdığımızı kabul ettirmek zorunda kaldık. Köylüler ilk zamanlar bize, Şiir yazacağınıza elişi örün' diyordu. Sonra şiirlerimizi kitap olarak bastırmak için mücadele ettik. Bugüne kadar birçok yarışmaya katıldık ve ödüller aldık. Yurt çapında davet edildiğimiz festivallerde de pek çok ünlü şairle tanıştık.'' Şiirlerinde köy yaşamı, özlem, sevgi ve barış gibi konuları ele aldıklarını belirten Saniye Demir ise "Özellikle çocukları ve yaşadığımız beldeyi çok seviyoruz. şiirlerimizi yazarken onlardan ilham alıyoruz'' dedi. 
     
</TEXT>
</DOC>
