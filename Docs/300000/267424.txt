<DOC>
<DOCNO> 267424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/son/sonyas01.html </URL>
<DATE> 2004/08/29/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Leonardo, yine gangster oluyor 
</HEADLINE>
<TEXT>

     ''Titanic'' filminin ünlü yıldızı Leonardo DiCaprio, gangster filmlerinin değişmez oyuncusu oldu. ''New York Çeteleri-Gangs of New York'' ve ''Sıkıysa Yakala-Catch Me If You Can'' adlı yapımlarda yeraltı dünyasıyla tanışan aktör, ''Public Enemies'' isimli yeni filminde yine eli silahlı bir mafya üyesini canlandıracak. 
     Internetteki ''variety'' sitesinin haberine göre, Universal Pictures'ın haklarını satın aldığı Bryan Burrough'un ''Public Enemies'' adlı kitabı beyaz perdeye uyarlanacak. 
     Michael Mann'in kamera arkasına geçeceği filmin başrolünü de ünlü aktör Leonardo DiCaprio üstlenecek. Mann ve DiCaprio, filmin yapımcılığını da birlikte gerçekleştirecek. 
     Bryan Burrough'un eserinden sinemaya uyarlanacak ''Public Enemies'' adlı filmde, 1933-34 yılları arasında suçluların adeta ''cirit attığı'' Amerikan Federal Soruşturma Bürosu'nun FBI kuruluş ve yükselişi işlenecek. 
     Hükümetin yeraltı dünyasının üç azılı üyesi John Dillinger, ''Bebek Yüz-Baby Face'' Nelson ve ''Tatlı Çocuk-Pretty Boy'' Floyd ile verdiği mücadeleyi anlatacak filmde, DiCaprio, Nelson ya da Floyd'u canlandıracak. 
     Leonardo DiCaprio, ''Sıkıysa Yakala'' adlı filmde de FBI tarafından aranan kaçak Frank Abagnale'i canlandırmıştı. 
     
</TEXT>
</DOC>
