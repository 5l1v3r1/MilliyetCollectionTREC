<DOC>
<DOCNO> 261434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/son/sontur23.html </URL>
<DATE> 2004/08/07/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Şırnak ve Siirt'te aranan terörist Konya'da yakalandı 
</HEADLINE>
<TEXT>

     Siirt ve Şırnak'ta içlerinde polis, asker ve doktorun da bulunduğu 8 kişinin öldürülmesi ile ilgili aranan PKK Kongra-Gel terör örgütü üyesi Nezir D. 54 , Konya'da yakalandı. 
     Alınan bilgiye göre, Konya Emniyet Müdürlüğü Terörle Mücadele Şube Müdürlüğü ekipleri, PKK Kongra-Gel terör örgütüne yönelik yaptığı çalışmalar sonucunda, terör örgütünün dağ kadrosunda faaliyet gösteren halen Şırnak ve Siirt Emniyet Müdürlükleri'nce aranan Nezir D'yi Konya'da kaldığı evde düzenlenen operasyonla yakaladı. 
     Söz konusu kişinin Siirt'in Eruh İlçesi Döner Döver Köyü'ne yapılan baskın sonucu 2 kişinin öldürülmesi, 03 Nisan 1985 tarihinde Şırnak Kırkuyu Köyü'nden Kızılsu mevkiine giderken pusuya düşürülen Şırnak İlçe Jandarma Bölük Komutanı Mehmet Esin, polis memuru Mehmet İçler, Doktor Bircan Dayan, Hemşire Emine Kahraman ve Kaymakam şoförü Ali Batmaz'ın öldürülmesine ve Kaymakam Halil Uyumaz'ın yaralanması olayına karıştığı bildirildi. 
     Ayrıca, 31 Ocak 1986 tarihinde Eruh'a bağlı Osman Kılıç Köyü'nde Abdurrahman Yılmaz'ın öldürülmesi ile ilgili aranan, terör örgütü içinde ''Zerdeşt'' kod ismini kullandığı belirtilen Nezir D, sorgusunun ardından adliyeye sevk edildi. 
     
</TEXT>
</DOC>
