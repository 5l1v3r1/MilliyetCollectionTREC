<DOC>
<DOCNO> 275431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sonyas11.html </URL>
<DATE> 2004/09/27/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
İnanılmaz rekor 6 bin akreple 36 gün geçirdi 
</HEADLINE>
<TEXT>

     Malezya'da bir kadın, 6 bin akrebin bulunduğu cam kafeste 36 gün geçirerek rekor kırdı. 
     Akreplerin tam 17 kez ısırdığı 27 yaşındaki Nur Malena Hasan, kafesten çıktığında, 2 yıl önce bir Taylandlı kadının ''sadece'' 3 bin akreple 32 gün kalarak kırdığı rekoru geçerek, yeni ''Akrepler Kraliçesi'' unvanını aldı. 
     ''Çok mutluyum, kadınların da rekorlar kırabileceğini ispatlamak istedim'' diye konuşan Hasan, akreplerin kendisini tam 17 kez ısırdıklarını, bir keresinde canının çok yandığını ve bilincini kaybettiğini anlattı. Hasan, ''Tanrıya şükür, ölmedim. Tabii bırakıp gitmek istedim, ama hayranlarımı etrafta görünce vazgeçtim'' diye konuştu. 
     Malezya'nın orta kesimlerindeki Kuantan kentinin ticari merkezlerinden birisine yerleştirilen 3 metreye 4 metre boyutundaki cam kafeste, akreplerle 36 gün geçiren Hasan'a günde sadece 15 dakika dışarı çıkmasına izin veriliyordu. 
     
</TEXT>
</DOC>
