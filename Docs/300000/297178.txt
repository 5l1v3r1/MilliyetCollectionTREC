<DOC>
<DOCNO> 297178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/sondun07.html </URL>
<DATE> 2004/12/13/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Irak yine kan içinde 14 ölü, 20 yaralı 
</HEADLINE>
<TEXT>

     Bağdat'ta bu sabah düzenlenen intihar saldırısında, 13 sivilin öldüğü bildirildi. 
     Yermuk hastanesinden bir yetkili, Yeşil Bölge girişinde kontrol noktasında meydana gelen patlamada biri kadın 19 kişinin de yaralandığını söyledi. 
     Mensur mahallesinde, bomba yüklü araç infilak etmişti. 
     
     İNGİLİZ KONSOLOSLUĞUNA HAVAN SALDIRISI 
     Irak'ın Basra kentindeki İngiltere Konsolosluğu'na havan saldırısı düzenlendiği bildirildi. 
     İngiltere Büyükelçiliği sözcüsü Victoria Whitford, konsolosluk binasını hedef alan saldırının dün geç saatlerde düzenlendiğini söyledi. 
     Sözcü, saldırıya ilişkin ayrıntılı bilgi vermedi. 
     
     KERKÜK'TE SİLAHLI SALDIRI 1 ÖLÜ, 1 YARALI 
     Öte yandan, Kerkük kentinde silahlı kişilerin saldırısına uğrayan bir kişinin öldüğü, diğerinin ağır yaralandığı bildirildi. 
     Polis, ağır yaralanan kişinin Amerikan birlikleri için çalışan Iraklı bir çevirmen, hayatını kaybedeninse saldırı sırasında yoldan geçen bir kişi olduğunu söyledi. 
     Irak'ta koalisyon birlikleri için çalışan Iraklılar sıklıkla saldırıların hedefi oluyor. 
     
</TEXT>
</DOC>
