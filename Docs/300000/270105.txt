<DOC>
<DOCNO> 270105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sonspo02.html </URL>
<DATE> 2004/09/08/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Çetiner Gol yollarında sorunumuz var... 
</HEADLINE>
<TEXT>

     Ümit Milli Takımı Teknik Direktörü Raşit Çetiner, takımının gol yollarında ciddi problemlerinin olduğunu söyledi. 
     Rakiplerinin çok yürekten oynadığını belirten Raşit Çetiner, ''Biz belirli dönemlerde iyi oynadık. Özellikle ikinci yarının başında oyunun hakimi bizdik. Bu arada birkaç tane yüzde 100 gol pozisyonu yakaladık. Kontraataktan 1 gol yedik. Daha sonra riske girdik ve 2. golü kalemizde gördük'' diye konuştu. 
     Gol yollarında etkili olduklarını, ancak sonuca gidemediklerini ifade eden Çetiner, ''Gürcistan maçında 11 pozisyon yakaladık. Ancak değerlendiremedik. Bu maçta da çok sayıda gol kaçırdık. Geride 10 maçımız var. Finallere kalabilmek için avantajlı sonuçlar alacağımızı düşünüyorum'' ifadelerini kullandı. 
     
     YUNANİSTAN CEPHESİ 
     Yunanistan Ümit Milli Takımı Teknik Direktörü Stelos Manolas ise Türkiye'ye göre daha şanslı olduklarını kaydetti. 
     Karşılaşmanın ikinci yarısında her iki takımında iyi oynadığını vurgulayan Manolas, sözlerini şöyle sürdürdü 
     ''Sonunda biz kazanmayı başardık. Çünkü daha şanslıydık. Oyuncularımı kutluyorum. Türkiye bize göre daha hazırdı. Maç öncesi izlediğim kasetlerde de bunu gördüm. Belli ki uzun süredir birlikte oynuyorlar. Biz ise yeni bir takımız. Buna karşın kazanmasını bildik.'' 
     
</TEXT>
</DOC>
