<DOC>
<DOCNO> 251086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sonsiy03.html </URL>
<DATE> 2004/06/26/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Yeni asgari ücret Resmi Gazete'de... 
</HEADLINE>
<TEXT>

     Yılın ikinci yarısında geçerli olacak yeni asgari ücrete ilişkin Asgari Ücret Tespit Komisyonu Kararı, Resmi Gazete'de yayımlandı. 
     Buna göre, 1 Temmuz 2004'ten itibaren 16 yaşından büyükler için brüt 444 milyon 150 bin, net 318 milyon 233 bin 475 lira, 16 yaşından küçükler için ise brüt 378 milyon, net 270 milyon 837 bin lira oldu. 
     Kapıcılar için asgari ücret ise brüt 444 milyon 150 bin, net 374 milyon 862 bin 600 lira oldu. 
     16 yaşını doldurmuş işçiler için belirlenen brüt rakamdan 62 milyon 181 bin lira SSK pirimi, 4 milyon 441 bin 500 lira işsizlik sigortası fonu, 56 milyon 629 bin 125 lira gelir vergisi, 2 milyon 664 bin 900 lira damga vergisi olmak üzere toplam 125 milyon 916 bin 525 lira kesinti yapılacak. 
     16 yaşını doldurmamış işçiler için belirlenen 378 milyon liralık brüt asgari ücretten ise 52 milyon 920 lira SSK primi, 3 milyon 780 bin lira işsizlik sigortası fonu, 48 milyon 195 bin lira gelir vergisi, 2 milyon 268 bin lira damga vergisi olmak üzere toplam 107 milyon 163 bin lira kesilecek. 
     Kapıcılar için belirlenen asgari ücretten de 62 milyon 181 bin lira SSK primi, 4 milyon 441 bin 500 lira işsizlik sigortası fonu, 2 milyon 664 bin 900 lira damga vergisi olmak üzere toplam 69 milyon 287 bin 400 lira kesinti yapılacak. 
     
</TEXT>
</DOC>
