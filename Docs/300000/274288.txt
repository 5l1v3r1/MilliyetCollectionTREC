<DOC>
<DOCNO> 274288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sonsiy05.html </URL>
<DATE> 2004/09/23/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Samsun'da ''uygunsuz denetim'' Meclis gündeminde... 
</HEADLINE>
<TEXT>

     CHP Ordu Milletvekili Sami Tandoğdu, Samsun Büyükşehir Belediyesi tarafından kurulan motorize zabıta ekiplerinin, vatandaşları ''uygun şekilde davranmaları'' konusunda uyarmaya yetkisi olup olmadığını sordu. 
     Tandoğdu, İçişleri Bakanı Abdülkadir Aksu tarafından yazılı olarak yanıtlandırılması istemiyle TBMM Başkanlığı'na verdiği soru önergesinde, Samsun Büyükşehir Belediyesi tarafından kurulduğu belirtilen motorize zabıta ekibinin, kurulma nedeni ve ne tür bir gereksinimden dolayı bu uygulamaya geçtiğinin yanıtlanmasını istedi. Sami Tandoğdu, şunları kaydetti 
     ''Belediye Zabıta Personel Yönetmeliği'nce zabıtaların bu tür bir yetkisi var mıdır Yasal dayanakları nelerdir 
     Toplumda zina ya da cinsel sadakatsizlik tartışmalarının yapıldığı bir ortamda, böyle bir olayın yaşanması tesadüfle açıklanabilir mi 
     Parkta el ele oturan sevgililere uygun şekilde oturma uyarılarının yapılması, doğacak zina olaylarına karşı caydırıcı bir önlem olarak mı düşünülmektedir '' 
     
</TEXT>
</DOC>
