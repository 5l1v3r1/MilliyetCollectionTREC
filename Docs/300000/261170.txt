<DOC>
<DOCNO> 261170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sonspo30.html </URL>
<DATE> 2004/08/06/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Asya Futbol Şampiyonası'nda İran üçüncü oldu... 
</HEADLINE>
<TEXT>

     Çin'de süren Asya Futbol Şampiyonası'nda İran üçüncü oldu. İran, Pekin'de oynanan üçüncülük maçında Bahreyn'i 4-2 yendi. 
     Final şansını 9 kişi kaldığı maçta penaltılarla kaybeden İran'ı üçüncü yapan golleri 9. dakikada Nekounam, 52. dakikada Ali Kerimi, 80. dakikada penaltıdan Ali Daei ve 90. dakikada yine Ali Daei attı. Final şansını son dakikada yediği golle uzatmaya kalan maçta kaybeden Bahreyn'in golleri ise 48. dakikada Talal Yusuf ve 57. dakikada Salih Ferhan'dan geldi. 
     İran, . dakikada Enayeti'nin kırmızı kart görmesi ile 10 kişi kaldı. Maçın duraklama dakikalarında Bahreynli Talal Yusuf'un Ali Daei'ye sert girmesi üzerine saha karıştı ve oyun bir süre durdu. Hakem, olayların durulmasından sonra Talal Yusuf ve İran'dan Mahdavikia'ya kırmızı kart gösterdi. 
     Asya Futbol Şampiyonası'nın finalinde Çin ile Japonya yarın Pekin'de karşı karşıya gelecek. 
     
</TEXT>
</DOC>
