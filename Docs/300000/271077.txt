<DOC>
<DOCNO> 271077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/siyaset/axsiy02.html </URL>
<DATE> 2004/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'deki 2. devrim' 
</HEADLINE>
<TEXT>


"Türkiye 2015'ten önce AB'ye giremez" diyen Verheugen 80 yıl sonra yeni bir devrim yaşayan Türkiye, kapı önüne bırakılmamalı 

ŞENOL ÇALABAKAN Frankfurt 


Avrupa Birliği'nin AB Genişlemeden Sorumlu Komiseri Günter Verheugen, Türkiye'nin 2015'ten önce AB'ye giremeyeceğini söyledi. 
Alman "Süddeutsche Zeitung" gazetesine konuşan Verheugen, Türkiye'nin bu tarihten önce üyeliğine Ankara'nın da inanmadığını belirtti. "Hayır' söz konusu olamaz. Türkiye kapı önünde bırakılarak, üyeliğe kabul edilmezse facia olur" diyen Verheugen, hiçbir AB ülkesinin başbakanından baskı görmediğini vurguladı. 
AB Komiseri, "Reformların uygulanmasında aksaklıklar görüyorum. Fakat bunlar yüzünden Türkiye'nin sandalyesini kapı önüne mi koyacağız Bu, reformlara veda anlamına gelir" dedi. 80 yıl önce Atatürk'ün liderliğinde laikliğe geçen Türkiye'de şimdi bir anlamda ikinci devrim yaşandığını kaydeden Verheugen, "Bu devrim, AB çerçevesine oturtulmalı. Türkler de, Avrupalı olmak için değişmeleri gerektiğini biliyor" diye konuştu. Verheugen, işkence iddialarını görmemezlikten gelmeyeceğini de belirtti. 

Polonya'dan AB desteği 

Polonezköy'de 1842'den bu yana yaşayan Polonyalıların düzenlediği "Sonbahar Etkinlikleri"ne katılan Polonya Senatosu Başkanı Longın Pastusıak, "Türkiye'nin AB'ye girmesi için her türlü desteği vereceğiz" dedi. Pastusıak, "AB ile ilgili uyum yasaları ne kadar çabuk bitirilirse Türkiye'nin AB'ye girişi o kadar çabuk olur" diye konuştu. 


</TEXT>
</DOC>
