<DOC>
<DOCNO> 250198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sondun31.html </URL>
<DATE> 2004/06/23/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Sky News İngiliz askerleri serbest bırakıldı 
</HEADLINE>
<TEXT>

     İngiliz Sky News televizyonu, Tahran yönetiminin, tutuklanan İngiliz askerlerini serbest bıraktığını duyurdu. 
     Sky News, askerlerin serbest bırakıldığı haberini, İranlı yetkililerin açıklamalarına dayanarak verdi. 
     İngiliz hükümeti ise İran'ın İngiliz askerlerini serbest bıraktığını doğrulayamayacağını açıkladı. 
     İran donanmasına ait gemiler, önceki gün, İran ve Irak'ı ayıran Basra Körfezi'ndeki Şattülarap kanalında İran karasularına giren 3 İngiliz devriye botuna el koymuş ve 8 İngiliz askerini tutuklamıştı. 
     İran Dışişleri Bakanı Kemal Harrazi, İran karasularında tutuklanan İngiliz askerlerinin bugün serbest bırakılacağını söylemişti. 
     
</TEXT>
</DOC>
