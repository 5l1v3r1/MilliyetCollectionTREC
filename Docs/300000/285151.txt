<DOC>
<DOCNO> 285151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sonspo20.html </URL>
<DATE> 2004/11/01/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Ankaragücü'nden Cavcav'a yapılan saldırıya kınama... 
</HEADLINE>
<TEXT>

     Ankaragücü Kulübü, Ankara Büyükşehir Belediyesi ile Ankaragücü arasında dün oynanan karşılaşma sonrası Gençlerbirliği Kulübü Başkanı İlhan Cavcav'ın otomobiline yapılan taşlı saldırıyı kınadı. 
     Ankaragücü Kulübü tarafından yapılan yazılı açıklamada, değerli futbol büyüğümüz Sayın İlhan Cavcav'a yapılan müesir saldırıyı şiddetle kınıyoruz denilerek, şu ifadelere yer verildi 
     ''Böyle bir eylemi Ankaragücü camiasına ait kimsenin yaptığına inanmak istemiyoruz. Kabul edilmesi imkansız olan bu olayın taraftar adı altında tekrarlanmaması için Ankaragücü Kulubü olarak her türlü yasal tedbirin alınması doğrultusundaki çalışmalarımız 5149 sayılı şiddet yasasının taraftar ve yöneticiye verdiği sorumluluk bilinci içinde gereği yerine getirilecektir. Bundan böyle Ankaragücü taraftarları ve taraftar cemiyetleri ile ilgili bu yasa çerçevesinde yeni yapılanmanın yapılabilmesi için tüm kombine giriş kartları yeni bir düzenlemeye tabi tutulacaktır.'' 
     
</TEXT>
</DOC>
