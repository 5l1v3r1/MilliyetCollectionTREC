<DOC>
<DOCNO> 257960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/magazin/amag.html </URL>
<DATE> 2004/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Beş yönetmenli İstanbul 'masalı' 
</HEADLINE>
<TEXT>


Gerçek hayat hik yelerini 'masal kahramanları'nın 'yaşadığı' film 'Anlat İstanbul'da beş ayrı öyküyü, beş yönetmen çekiyor 

Bayram Kaygusuz 

Senaryosunu Ümit Ünal'ın yazdığı beş ayrı öyküden oluşan ve her öyküyü bir başka yönetmenin çektiği 'Anlat İstanbul' filminin yönetmenleri ve oyuncuları, önceki gün Sepetçiler Kasrı'ndaki basın toplantısında bir araya geldi. 
Filmin baş karakterleri 'Pamuk Prenses'i Azra Akın'ın, 'Uyuyan Güzel'i Nurgül Yeşilçay'ın, 'Kırmızı Başlıklı Kız'ı İdil Üner'in, 'Kül Kedisi'ni Ayça Varlıer'in ve 'Fareli Köyün Kavalcısı'nı Altan Erkekli'nin canlandırdığı filmde, Çetin Tekindor, Erdem Akakçe, Erkan Can, Fikret Kuşkan, Güven Kıraç, İsmail Hacıoğlu, Mehmet Günsür, Nejat İşler ve Şevket Çoruh da rol alıyor. 

Her başrole 20 oyuncu 
Kendisiyle birlikte Selim Demirdelen, Kudret Sabancı, Yücel Yolcu ve Ömür Atay'ın yönettiği filmde her baş karaktere 20 oyuncunun eşlik ettiğini açıklayan Ünal, şunları söyledi 
"İstanbul'da en sıradan hayatların içinde de bir masal olduğunu anlatmaya çalıştık. Filmde çingene klarnetçisini 'Fareli Köyün Kavalcısı', mafya babasının kızını 'Pamuk Prenses', bir fahişenin hayatını 'Kül Kedisi' ve Boğaziçi'nde bir yalıda delirmiş genç kadını 'Uyuyan Güzel' olarak anlatıyoruz." 


</TEXT>
</DOC>
