<DOC>
<DOCNO> 281805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sondun27.html </URL>
<DATE> 2004/10/20/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
ABD'li çavuş Frederick, işkence yaptığını kabul etti 
</HEADLINE>
<TEXT>

     Ebu Garib cezaevinde mahpuslara işkence ettiği gerekçesiyle yargılanan Amerikan ordusunun yedek askerlerinden çavuş İvan Chip Frederick, suçunu kabul etti. 
     Frederick, komplo kurmak, görevi ihmal, tutsaklara kötü davranmak, saldırmak ve yakışıksız davranışta bulunmak suçlamalarını kabul etti. 
     Bağdat'taki Amerikan üssünde görülen davada ceza kararının yarın açıklanması bekleniyor. 
     Çavuş Frederick'in, nisan ayında patlak veren Ebu Garib işkence davasıyla ilgili olarak yargılanan en üst düzeydeki asker olduğu belirtiliyor. 
     Skandal, Amerikan askerlerinin çıplak mahpuslara küçük düşürücü davranışlarda bulunurken çekilmiş fotoğraflarının ortaya çıkmasıyla patlak vermişti. 
     
</TEXT>
</DOC>
