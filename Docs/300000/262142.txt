<DOC>
<DOCNO> 262142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sonspo45.html </URL>
<DATE> 2004/08/10/ </DATE>
<TIME> 22.07 </TIME>
<AUTHOR>  </AUTHOR>
<HEADLINE>
Trabzon turun kapısını açtı 1 - 2 
</HEADLINE>
<TEXT>

     Avrupa Şampiyonlar Ligi 3. ön eleme turu ilk maçında Trabzonspor, Ukrayna'nın Dinamo Kiev ekibini deplasmanda 2-1 yendi. 
     Karşılaşmaya ev sahibi hızlı başladı. Özellikle Belkevich ve Pacheko ile geliştirdiği ataklar Trabzonspor kalesinde tehlikelerin yaşanmasına neden oldu. Ev sahibi ekip, ilk yarının sonlarına doğru ataklarını sıklaştırdıysa da ikinci golü bulamadı. 
     Trabzonspor ise ileri uçta sadece Gökdeniz'i bırakırken, uzun toplarla gol aradı. Özellikle Fatih, Gökdeniz, Yattara ve Adem ile geliştirilen ataklar rakip kalede tehlikeler yarattı. Trabzonspor daha çok savunma güvenliğini ön planda tuttu ve ani ataklarla gol bulmaya çalıştı. 
     Trabzonspor, Ukrayna'nın Dinamo Kiev ekibi karşısında ilk yarıyı 1-1 eşitlikle tamamladı. 
     Ev sahibi ekip Dinamo Kiev, ikinci yarıya da ilk yarıda olduğu gibi hızlı başladı. 15 dakika süresince Trabzonspor yarı alanında baskı kuran Ukrayna temsilcisi, gol yollarında başarılı olamadı ve Trabzonspor'un golünden sonra da oyun disiplininden tamamen koptu. 
     Trabzonspor, rakibinin baskısını kırdıktan sonra Gökdeniz, Fatih, Yattara ve Thijs ile geliştirdiği ataklarla gol aradı. Aradığı golü 65. dakikada Yattara ile bulan bordo-mavililer, bu dakikadan sonra sahada daha rahat oyun çıkardı. Türk ekibi, Augustine, Gökdeniz ve Fatih ile yakaladığı gol pozisyonlarını ise cömertce harcadı. 
     
     İLK YARI 

     10. dakikada Belkevich'in sağ taraftan yaptığı ortada topa arka direkte bulunan Shatskikh kafayla vurdu. Kaleci Petkovi meşin yuvarlağı iki hamledi kornere çelebildi. 
     13. dakikada Adem'in defansın arkasına attığı ara pasta, Gökdeniz topu yandan auta gönderdi. 
     21. dakikada Belkevich'in ceza sahası dışından sert şutunda kaleci Petkoviç topu sektirdi. Seken topa yetişen Verpakovskis, topu ağlarla buluşturdu 1-0 
     34. dakikada Adem'in ceza yayı üzerindeki Fatih'e gönderdiği top, bu futbolcudan sekti. Ceza alanı içindeki topa kaleci Shovkovskiy ile birlikte hamle yapan Gökdeniz önünde bulduğu meşin yuvarlağı düzgün bir vuruşla filelere gönderdi 1-1 
     42. dakikada Leko'nun yaklaşık 25 metreden sert şutunda kaleci Petkoviç yine topu sektirdi. Seken topa yetişen Verpakovskis'in vuruşunda defansa çarpan meşin yuvarlak kornere çıktı. 
     44. dakikada Fatih'in orta sahadan attığı ara pasta topla buluşan Yattara'nın yaptığı vuruşta kaleci topu ayaklarıyla karşıladı. Tekrar topu önünde bulan Yattara, bu kez meşin yuvarlağı auta gönderdi. 
     Karşılaşmanın ilk yarısı 1-1 beraberlikle sona erdi. 
     
     İKİNCİ YARI 

     50. dakikada Fatih'in ara pasında topla buluşan Gökdeniz'in vuruşunda meşin yuvarlak kaleciden sekti. Seken top Gökdeniz'e çarparak, auta çıktı. 
     65. dakikada Thijs'in ceza alanı içine gönderdiği ara pasta topla buluşan Yattara'nın, sağ çaprazdan çok sert şutunda meşin yuvarlak ağlarla buluştu 2-1 
     78. dakikada Fatih'in pasında topu önünde bulan Gökdeniz, ceza alanına girer girmez vuruşunu yaptı. Kaleciye çarpan meşin yuvarlak kornere çıktı. 
     80. dakikada Hasan Üçüncü'nün defansın arkasına attığı topla buluşan Augustine, meşin yuvarlağı üstten auta gönderdi. 
     
     KÜNYE 

     

Stat Valery Lobanovsky      

Hakemler Frank De Bleeckere xx Dirk Vanhoutte xx Roland Van Nylen xx Belçika      

Dinamo Kiev Shovkovskiy xx Fedorov x Nesmachniy xx Gavranciç x Belkevich xxx Husin x Dk. 54 Rodolfo x Leko xx Husyev x Verpakovskis xx Dk. 65 Cernat x Shatskikh x Dk. 63 Nanni x Pacheko xxx      

Trabzonspor Petkoviç x Emrah xxx Tayfun x D'Haene xxx Gökdeniz xxx Hasan Üçüncü xx Hüseyin x Adem xxx Dk. 51 Thijs x Celaleddin xx Fatih xx Yattara xxx Dk. 70 Augustine x      

Goller Dakika Verpakovskis 21 Gökdeniz 34 Yattara 65      

Sarı Kartlar Dakika Husyev 45 Rodolfo 58 Leko Dinamo Kiev 69 Hasan Üçüncü Trabzonspor 73      
</TEXT>
</DOC>
