<DOC>
<DOCNO> 250276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sonsiy28.html </URL>
<DATE> 2004/06/23/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Soruşturma Komisyonu Eyüp Aşık'ı dinleyecek... 
</HEADLINE>
<TEXT>

     Karadeniz Sahil Yolu'nun yapımı ihalesine fesat karıştırıldığı iddialarını araştırmak üzere eski Bayındırlık ve İskan Bakanı Yaşar Topçu hakkında kurulan Soruşturma Komisyonu, eski Devlet Bakanı Eyüp Aşık'ı dinleme kararı aldı. 
     Komisyon, bugün AK Parti İstanbul Milletvekili Ünal Kacır başkanlığında yaklaşık 6 saat süren bir toplantı yaptı. Toplantıda ''Olaydan haberi olduğunu'' çeşitli yerlerde açıkladığı gerekçesiyle eski Devlet Bakanı Eyüp Aşık'ın bilgisine başvurulması kararlaştırıldı. 
     Edinilen bilgiye göre, toplantıda, dönemin İhale Komisyonu Başkanı ve üç komisyon üyesinin de bilgisine başvuruldu. Komisyon başkan ve üyelerinin ihalenin usulüne uygun yapıldığı yönünde görüş dile getirdikleri bildirildi. 
     Komisyon, 1 Temmuz perşembe günü yeniden toplanarak çalışmalarını sürdürecek. 
     
</TEXT>
</DOC>
