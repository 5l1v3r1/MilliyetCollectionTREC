<DOC>
<DOCNO> 290751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/guncel/gun05.html </URL>
<DATE> 2004/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İtiraz, Yargıtay Başkanı'na havale 
</HEADLINE>
<TEXT>


GÖKÇER TAHİNCİOĞLU Ankara 

Yargıtay Yüksek Disiplin Kurulu'nca "meslekten uzaklaştırmaya davet" ile cezalandırılan Yargıtay üyesi Ergül Güryel ile "uyarma" ile cezalandırılan Yargıtay üyesi Hüseyin Demirörs'ün itirazlarını değerlendirecek kurula, hakkındaki iddialardan Disiplin Kurulu'na dahi sevk edilmeyen Yargıtay Başkanı Eraslan Özkaya başkanlık edecek. Özkaya, Yargıtay 1. Başkanlık Kurulu'nun, ceza ve disiplin soruşturması açmama kararı üzerine pazartesi görevine başlayacağını açıkladı. Güryel ve Demirörs, gelecek hafta haklarındaki kararlara itiraz edecek. Özkaya, itirazı değerlendirecek olan Yargıtay Başkanlar Kurulu'nun başkanı olacak. 


</TEXT>
</DOC>
