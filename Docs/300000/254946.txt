<DOC>
<DOCNO> 254946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/guncel/gun01.html </URL>
<DATE> 2004/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Burak yine 'kayıptı' 
</HEADLINE>
<TEXT>


Erdoğanlar'ın düğününde, ağabey Burak Erdoğan'ı gören olmadı. Kardeşi Bilal'in düğününde de görüntülenemeyen Burak'ın davetlilerin arasına karıştığı sanılıyor 

Ümran Avcı 

Başbakan Recep Tayyip Erdoğan'ın kızı Esra ile Berat Albayrak'ın nik h töreninde gözler ağabey Ahmet Burak Erdoğan'ı aradı. Basına yansıyan fotoğraf kareleri ile ailenin toplu olarak bulunduğu yerlerde görülmeyen Burak Erdoğan'ın protokolden kaçıp nik hı sessiz bir köşeden izlediği ileri sürüldü. 
Kadıköy Evlendirme Dairesi'nde 2001 yılında yapılan sade bir nikah töreniyle çocukluk arkadaşı Sema Ketenci ile evlenen Burak Erdoğan, 11 ay önce Reyyan Uzuner'le hayatını birleştiren kardeşi Bilal Erdoğan'ın en mutlu gününde de görüntülenememişti. Bu nedenle Burak Erdoğan'ın düğüne katılmadığı bile iddia edilmişti. 

Uzaktan izliyor 
Ancak yakınları Burak'ın protokolde bulunmaktan hoşlanmadığı için töreni vatandaşların arasına katılarak uzaktan takip ettiğini söylemişlerdi. 
Benzer tablo, önceki gün Esra - Berat Albayrak çiftinin nik h töreninde de yaşandı. 7 bin davetlinin katıldığı nik h töreninde, aile ve protokol için ayrı bir platform oluşturuldu. Aileden hemen herkes nik hı kendileri için ayrılan özel bölümden izledi. Ancak kalabalık arasında Burak Erdoğan'ı gören olmadı. Burak Erdoğan, fotoğraf kareleri ve televizyon görüntülerinde de yoktu. 

Yat gezisine de gitmedi 

Yakınları, Burak Erdoğan'ın düğünde olmamasını şu cümlelerle açıkladı "Burak protokolü sevmiyor. Kameraların olmadığı sakin bir köşeden nik hı izledi. Lütfi Kırdar'ın üst katında kalmayı tercih etti." Ne var ki Burak Erdoğan, Başbakan Recep Tayyip Erdoğan'ın Esra ile Berat'ın nik h törenine katılan davetliler için özel bir yatta verdiği yemekte de yoktu. Başbakan'ın oğlu Bilal ile gelini Reyyan Erdoğan, kızı Sümeyye, dünürleri Eşref ve Kıymet Albayrak'ın da katıldığı geziye Burak Erdoğan ve eşinin katılmaması dikkat çekti. 


</TEXT>
</DOC>
