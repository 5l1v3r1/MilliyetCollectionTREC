<DOC>
<DOCNO> 274182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/yazar/asik.html </URL>
<DATE> 2004/09/23/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Hitler demokrasisi 
</HEADLINE>
<TEXT>


5 yılda bir sandık başına gidiyor, oy veriyor, bir partiyi iktidara getiriyor, "Ülkede demokrasi var" diye kendimizi ve başkalarını aldatıyoruz... 
Çok şükür demokrasinin bütün kurumları mevcut... Partiler.. Parti organları.. Yetkili kurullar... Parlamento... Muhalefet... Cumhurbaşkanı... Anayasa Mahkemesi... Yargıtay... Danıştay... Sayıştay... 
Peki olmayan ne Demokrasinin kendisi... 
Tek bir adam, kafasına estiğinde bir telefonla TBMM'de en hayati yasayı askıya aldırıyor, Türkiye'nin kaderiyle oynayabiliyor. 
Neyi, neden yaptığını kimseye izah etmiyor. Etmesine gerek yok. 
Kimse ona bir şey soramıyor... Tek adam kimseye hesap ve izahat vermiyor. 
Çünkü parti yöneticilerini ve milletvekillerini o tek adam tek başına seçiyor... 
Hepsi onun emir eri... 
Tek adamın bir telefonuyla Meclis'te parmaklar iniyor kalkıyor, en mantıksız kararlar alınıyor, 40 yıllık AB politikası yok yere tehlikeye atılabiliyor... 
Tek adam ülkeyi tek başına savaşa sokabileceğini de gösterdi yakın geçmişte... 
Hitler veya Mussolini bile karar alırken yakın çevrelerine danışıyorlardı. Onların ne yaptığını yakın çevreleri biliyordu. 
TCY ile ortaya çıkan son manzara en katı diktatörlüklerde görülmez. Biz buna demokrasi diyoruz. 
Ve bu rejimde ülkenin bir anda felakete sürüklenebileceğini henüz anlamamış görünüyoruz... 

Avrupa Komisyonu Başkanı Barosso, "Türkiye, AB'nin kurallarına uymalı" demiş. 
Biz henüz basit trafik kurallarına uymayı bile beceremedik, nerede kaldı AB'nin karmaşık kurallarına uymak... 

Dön baba dönelim "Ben suni meseleler yaratıp sonra da bu meseleleri çözmekle vakit kaybetmem." 
Geçmişte İhsan Sabri Çağlayangil'in ağzından duymuştuk bu sözleri... 
Hürriyet'e göre... Başbakan Erdoğan bugün Brüksel'de Verheugen'e "Tamam, başka özel şart olmayacaksa zina da yok. Bundan vazgeçiyoruz" diyecekmiş. Peki bir haftadır onca fırtına neden koparıldı 
Onca vakit neden kaybedildi Neden Avrupa'ya "Bunların aklı fikri şeriatı uygulamakta" mesajı verildi Kim verecek bütün bunların hesabını 

AKP'li Dengir Mir Fırat, "Erdoğan Türkiye'nin Başbakanı, imamı değil" demiş. 
Devamını getirelim "Ama Türkiye bu şanssızlığını bir gün mutlaka yenecektir..." 
Haldun Ertem 

TOKİ mucizesi Mucizeye inanır mısınız Sizi bilmeyiz ama anlaşılan o ki TOKİ Toplu Konut İdaresi yetkilileri inanıyor Neden mi Efendim, TOKİ, "Alt Gelir Grubu Konut Projesi" adı altında bir proje başlatmış. Daire satıyor. Gazetelere verdiği ilanlarda daire alacaklarda şu koşulları arıyor Kişinin maaşı 400 milyon lirayı geçmeyecek... Evi olmayacak... Ankara'da oturacak, vs. 
Ankara'dan yazan okurumuz haklı olarak soruyor 
"400 milyon maaşla hem geçineceksiniz, hem evinizin kirasını hem de TOKİ'nin taksitlerini ödeyeceksiniz Bunun sırrını TOKİ bize bir anlatsa..." 

TMSF affetmez Bankasından milyar dolar hortumlayıp parayı bize ödeten hortumcular yatlarında, Boğaz'daki katlarında sefa sürmeye devam ederken acaba TMSF, garip vatandaşa nasıl davranıyor.. Görelim... 
Okurumuz Eylem Uzun, Kentbank'tan kredi kartı almış. 2002'nin ocak ayında gelen ekstredeki 826 milyon 516 bin liralık borcunu 2 gün gecikmeyle 826 milyon lira olarak ödemiş. Bu arada banka batmış, ardından TMSF'ye devredilmiş. 
Aradan 1.5 yıla yakın süre geçmiş. Okurumuz, 30 Mayıs 2003'te, Kentbank'a olan 516 bin liralık borcunun faiziyle birlikte 207 milyon liraya çıktığını, bu parayı Bayındırbank'a hemen ödemezse hakkında icra takibine geçileceğini bildiren bir ihtarname almış. "Şimdiye kadar bana herhangi bir ekstre gelmedi, ayrıca 516 bin liranın faizi bu kadar olur mu " diye itiraz etmişse de sonuç alamamış. Bir yıl daha geçmiş, bu kez İstanbul 11. İcra Dairesi'nin yazısı gelmiş Borcunuz 453 milyon liraya çıktı, 10 gün içinde ödemezseniz evinize icraya gelineceğinizi bildiririz". 
Eylem Uzun bakmış ki itirazları fayda etmiyor, parayı ödemiş, kurtulmuş. 
Banka hortumcusuna tenzilat üstüne tenzilat yapan TMSF, Eylem Uzun'un 516 bin lira borcunu neredeyse bin katıyla tahsil etmiş... TMSF'nin şık giyimli, Mercedes'li Başkanı Ahmet Ertürk'e durum arz olunur... 

Dünkü sütunumuzda Joerg Haider'in Avusturya Özgürlükçü Partisi, bir Alman partisi gibi algılanıyordu. Adı üstünde Avusturya partisi. 
Düzeltiyoruz... 

Harçlar, haraçlar Öğrenci arkadaşlar harçların ve öğrenci kimlikleri için alınan paraların yüksekliğinden şik yetçi... Acaba YÖK neden bir standart saptamaz Neden harç ve kimlik ücretleri her üniversiteye göre değişir 
Hacettepe Üniversitesi'nden yazan genç arkadaşlar ise bir saçmalığı aktarıyor. Fakültenin harcı diyelim ki 100 liraysa, öğrenci sınıfta kalırsa ikinci yıl yüzde 50, üçüncü yıl yüzde 100 artırılıyormuş... Bunun mantığı ne Anlayan beri gelsin... 



</TEXT>
</DOC>
