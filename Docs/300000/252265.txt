<DOC>
<DOCNO> 252265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sontur28.html </URL>
<DATE> 2004/07/01/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Güvercin elektrik kablosuna çarpınca... 
</HEADLINE>
<TEXT>

     Konya'nın Çeltik İlçesi'nde, elektrik kablosuna çarparak yanan güvercin, 5 dekar buğday tarlasının yanmasına neden oldu. 
     Edinilen bilgi göre, ilçeye bağlı Torunlar Köyü'de, sulama motorlarına enerji ileten havai elektrik kablolarına çarpan bir güvercin, Fehmi Karakaya'ya ait buğday ekili tarlaya düşerek yangın çıkardı. 
     Olayı gören çevredeki çiftçilerin uyarısı üzerine köy camisinin hoparlöründen, traktörü olan çiftçilerden yangına müdahale etmeleri yönünde çağrı yapıldı. Yangının meydana geldiği alanın etrafını, traktörlerle süren çiftçiler, yangının çevredeki diğer ekili alanlara sıçramasını önledi. 
     Köy Muhtarı Ahmet Karakaya, elektrik akımına kapılan güvercin nedeniyle çıkan yangında, hasat zamanı gelen 5 dekar buğdayın tamamen yandığını söyledi. 
     Karakaya, yangının itfaiyeye de haber verildiğini, ancak Gökpınar Beldesi'nden itfaiye ekipleri gelinceye kadar yangının söndürüldüğünü kaydetti. 
     
</TEXT>
</DOC>
