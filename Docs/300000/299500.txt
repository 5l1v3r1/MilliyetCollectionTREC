<DOC>
<DOCNO> 299500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/soneko44.html </URL>
<DATE> 2004/12/21/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Akbank, 100 milyon dolarlık dış finansman kredisi sağladı... 
</HEADLINE>
<TEXT>

     Akbank, 100 milyon dolarlık dış finansman kredisi sağladı. 
     Akbank'tan Borsa'ya gönderilen açıklamada, şirketin yönetim kurulu kararıyla, WESTLB AG, Londra ile bugün, ihracat alacakları, çek alacakları ve işçi havalelerine dayalı 100 milyon dolar tutarında dış finansman sağladığı bildirildi. 
     Açıklamaya göre, söz konusu finansmanın vadesi 7 yıl olarak belirlendi. 
     
     DOĞAN YAYIN HOLDİNG 
     Doğan Yayın Holding A.Ş., kurumsal yönetim konusunda genel kabul görmüş uygulamalara uyum sağlama çalışmaları doğrultusunda, ''Kurumsal Yönetim Komitesi Görev ve Çalışma Esasları'' ile ''Denetim Komitesi Görev ve Çalışma Esasları''nı kabul etti. 
     Doğan Holding'den Borsa'ya gönderilen açıklamada, Kurumsal Yönetim Komitesi tarafından gerçekleştirilen çalışmalar neticesinde, SPK Kurumsal Yönetim İlkeleri'ne ve kurumsal yönetim konusunda uluslararası genel kabul görmüş uygulamalara uyum sağlama çalışmalarının bir devamı olarak, Kurumsal Yönetim Komitesi ve Denetim Komitesi'nce ayrı ayrı onaylanan ''Kurumsal Yönetim Komitesi Görev ve Çalışma Esasları'' ile ''Denetim Komitesi Görev ve Çalışma Esasları''nın, yönetim kurulunun dün yaptığı toplantıda kabul edildiği bildirildi. 
     
     ÜLKER 
     Ülker Gıda Sanayi ve Ticaret A.Ş.'den Borsa'ya gönderilen açıklamada, şirketin 1 Aralık 1995 tarih ve 44077 A sayılı yatırım teşvik belgesinin süresinin 31 Aralık 2003 tarihi itibariyle dolduğu belirtilerek, teşvik belgesinin Başbakanlık Hazine Müsteşarlığı'nca kapatıldığı bildirildi. 
     
</TEXT>
</DOC>
