<DOC>
<DOCNO> 286206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sonyas17.html </URL>
<DATE> 2004/11/04/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Cesedin çürümesini filme almak için ölümcül hasta aranıyor 
</HEADLINE>
<TEXT>

     İngiltere'de bir televizyon kanalı, bir cesedin çürürken geçirdiği süreci filme almak için, cesedini bağışlayacak ölümcül hasta bir gönüllü arıyor. 
     Yaklaşık 2 yıl önce bir otopsinin görüntülerini yayınlayan Kanal 4, programın Londra'daki Bilim Müzesi ile işbirliği içinde yapılacağını bildirdi. 
     Kanalın bilim ve eğitim sorumlusu Simon Andreae, ''Uzmanların bu süreç hakkında daha çok bilgi sahibi olmalarını ve projede elde edilen verilerin, cinayet soruşturmalarında adli tıp patologlarına yardımcı olabileceğini umuyoruz'' dedi. 
     Proje çerçevesinde, program için filme alınırken ceset gizli bir yerde tutulacak. 
     Bilim adamlarının cesedin çözülmesi sürecini anlamak için halen domuzlar üzerinde gözlemler yaptıkları İngiltere'de, bunun türünün ilk deneyi olacağı belirtildi. 
     
</TEXT>
</DOC>
