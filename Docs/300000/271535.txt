<DOC>
<DOCNO> 271535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/guncel/agun.html </URL>
<DATE> 2004/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Olcay'a yardım yağıyor 
</HEADLINE>
<TEXT>


Milliyet'i arayan birçok hayırsever, parasızlık nedeniyle okula gidemeyen Olcay'a sahip çıktı. Hayırseverler, Olcay'ın tüm eğitim masraflarını karşılamak istediklerini söyledi 

ŞÜKRAN PAKKAN İstanbul 

Öğretmen olmak istediğini, ancak parasızlıktan eğitimine devam edemeyeceğini anlattığı mektubu dün Milliyet'te yayımlanan 12 yaşındaki Olcay Tosun'un yardımına hayırseverler yetişti. Eğitim-öğretimin başladığı ilk gün birçok hayırsever gazetemizi arayarak Olcay'a yardım etmek istediğini bildirdi. Hayırseverlerin birçoğu Çağdaş Yaşamı Destekleme Derneği'ne ÇYDD ulaşarak, Olcay gibi yardım bekleyen 400 öğrenciye umut oldu. "Olcay'a bir veli aranıyor" başlıklı haberimizde, babası seyyar satıcılık yaparak evin geçimini sağlayan Olcay'ın okumak için verdiği mücadele anlatılmıştı. 
Masrafları karşılayamayan babası, öğretmen olmak isteyen kızı Olcay'ı okula gönderemeyeceğini söylüyordu. Olcay da, iki ay önce ÇYDD'ye yazdığı mektupta, 5 kardeşiyle birlikte okula gittiğini, ancak babasının masrafları karşılamakta zorlandığı için okuyamama tehlikesiyle karşı karşıya kaldığını bildirerek yardım istiyordu. Bu mektubu kaleme aldıktan bir ay sonra, tarlada çalışırken fenalaşan annesini de kaybeden Olcay'ın babası ise h l çaresizce iş arıyordu. 

Duyarsız kalmadılar 
Yardım çağrısına duyarsız kalmayan birçok kişi, dün gazetemizi arayarak Olcay'a yardım teklifinde bulundu. Çok heyecanlı olduğunu belirten Olcay, "Evi arayan birçok kişi oldu. Okuma şansı yakaladım. Çok teşekkür ediyorum. Umarım, daha iyi bir okula gidebilirim" dedi. 


</TEXT>
</DOC>
