<DOC>
<DOCNO> 294826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sonyas03.html </URL>
<DATE> 2004/12/04/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Sentetik ağır metaller de Periyodik Tablo'ya girdi... 
</HEADLINE>
<TEXT>

     Türkiye Bilimsel ve Teknik Araştırma Kurumu'nun TÜBİTAK popüler bilim dergisi Bilim ve Teknik, son yıllarda laboratuar ortamında oluşturulan ''U'' grubu sentetik ağır metalleri kimya eğitimin temel taşı olan Periyodik Tablo'ya ekledi. 
     A.A muhabirinin Bilim ve Teknik Dergisi Genel Yayın Yönetmeni Raşit Gürdilek'ten aldığı bilgiye göre, derginin okuyucularının yoğun isteği üzerine Periyodik Tablo üzerinde ayrıntılı bir çalışma yaptı. 
     Bu çalışmada öncelikle, son yıllarda laboratuar ortamında oluşturulan Ununtriyum Uut , Ununkuadyum Uuq , Ununpentiyum Uup ve Ununheksiyum'dan Uuh oluşan 4 sentetik ağır metal Periyodik Tablo'ya eklendi. Bunun yanı sıra alkali metaller, toprak alkali metaller, geçiş metalleri, halojenler, soygazlar, lantanidler ve aktinidler konusunda açıklamalar da tabloya konuldu. Elementler, gruplarına göre renklendirildi. 
     Periyodik Tablo, yeni haliyle kimyasal maddelerin ayrıldığı gruplar hakkında ayrıntılı bilgi içeren, atomlardaki farklı enerji düzeylerindeki elektronların izlediği yörüngeleri açıklayan ayrıntılı bir düzeye getirildi. 
     Orta ve büyük boy olarak iki türde hazırlanan Periyodik Tablo'nun orta boyu Bilim ve Teknik Dergisi'nin bu ayki sayısının ücretsiz eki olarak okuyucuya sunuldu. Okullarda ve diğer yerlerde laboratuarlara asılacak türdeki büyük boy tablo ise TÜBİTAK yayınlarıyla birlikte satışa sunulacak. 
     
</TEXT>
</DOC>
