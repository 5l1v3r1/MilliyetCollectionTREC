<DOC>
<DOCNO> 291997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sondun47.html </URL>
<DATE> 2004/11/25/ </DATE>
<TIME> 20.26 </TIME>
<AUTHOR>  </AUTHOR>
<HEADLINE>
Rum yönetimi "17 Aralık'ta umarım biz de, Türkiye de istediğimizi alırız" 
</HEADLINE>
<TEXT>

     Kıbrıs Rum yönetimi Dışişleri Bakanı Yorgo Yakovu, AB'nin Türkiye ile müzakerelere başlanmasıyla ilgili kararını alacağı 17 Aralık tarihi için, ''umarım o tarihte biz de, Türkiye de istediğini alır'' dedi. 
     Berlin'de bulunan Yakovu, Reuters'a verdiği özel demeçte, Rum yönetiminin müzakerelerin başlaması konusunda Türkiye'den beklentileri ile ilgili bir soruyu yanıtlarken, taleplerinin ''ön şart'' olduğunu belirtmekten kaçındı, ''ön şart terimini kullanmamayı tercih ediyorum'' dedi. 
     Yakovu, şunları kaydetti 
     ''Umarım Türkiye de istediğini, yani müzakerelere başlama kararını alır, biz de istediğimizi alırız. Avrupalı ortaklarımızın, istediklerimizi almamız konusunda bizlere yardımcı olacağını umuyorum. Türkiye ile müzakerelere başlanması konusu çerçevesinde biz de AB'ye, hem 17 Aralık'tan önce, hem de 17 Aralık'tan sonra yardıma hazırız.'' 
     
</TEXT>
</DOC>
