<DOC>
<DOCNO> 254716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/yasam/yas03.html </URL>
<DATE> 2004/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Madde bağımlısı 3 turist hastane bastı 
</HEADLINE>
<TEXT>


Antalya'da biri kadın 3 turist uyuşturucu krizine girince hastaneyi basıp uyuşturucu iğne yapılmasını istedi 

Antalya DHA 

Antalya'da madde bağımlısı oldukları iddia edilen biri kadın 3 turist uyuşturucu krizine girince, Antalya Devlet Hastanesi'ni bastı. Norveç'li turistler, dün Akdeniz Üniversitesi Tıp Fakültesi Hastanesi'ne giderek kendilerine uyuşturucu iğne yapılması istedi. Doktorlarından olumsuz yanıt alan turistler bunun üzerine Antalya Devlet Hastanesi Acil Servisi'ne gelerek burada da aynı istekte bulundular. Ancak buradaki doktorların da olumsuz yanıt verdiği 3 Norveçli, servis çalışanlarına zor anlar yaşattı. Doktor ve hemşirelerle tartışan turistler, sakinleştirici iğne ve serum tedavisi yapıldıktan sonra hastaneden ayrıldı. Hastane, daha önce tinerci gençlerin baskınına uğramış, doktor, ve polisler yaralanmıştı. 



</TEXT>
</DOC>
