<DOC>
<DOCNO> 255760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/ekonomi/eko01.html </URL>
<DATE> 2004/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye 8 basamak yükseldi 
</HEADLINE>
<TEXT>


Birleşmiş Milletler Kalkınma Programı'nın İnsani Gelişmişlik sıralamasında, 2001 krizi nedeniyle 2003'te 96'ncılığa kadar düşen Türkiye bu yıl 88'inciliğe çıktı 

SEMA EMİROĞLU New York 

Birleşmiş Milletler'in BM yıllık yayımladığı İnsani Kalkınma Raporu'nda geçen yıl 175 ülke arasında 96'ncı olan Türkiye, bu yıl 177 ülke arasında 88'inciliğe yükseldi. 2001 verileriyle hazırlanan 2003 raporunda Türkiye kriz nedeniyle 11 basamak birden düşmüştü. 2002 verilerinin baz alındığı bu yılki raporda Türkiye yükseldi ama kriz öncesini yakalayamadı. 
Ortalama yaşam süresi, eğitim ve gelir düzeyi gibi kriterler göz önüne alınarak hazırlanan raporda, son dört yılda olduğu gibi yine ilk sırada Norveç yer aldı. İsveç bir basamak yükselerek ikinci sıraya çıktı, Avustralya bir basamak yükselerek üçüncü oldu. Irak, Afganistan, Kuzey Kore ve Liberya'nın 'yetersiz veri' nedeniyle girmediği listenin sonunda ise Sierra Leone yer aldı. 

Yoksulluk arttı 
Raporda, BM'nin 2000'de kabul ettiği Milenyum hedeflerinin gerisinde kalındığına ve dünyanın çeşitli yerlerindeki yaşam standartlarının gerilediğine de dikkat çekildi. 
1990'dan bu yana 20 ülkede kalkınmanın gerilediğine ve yoksulluğun arttığına işaret edilen raporda, 46 ülkenin 1990'lı yıllara göre daha da yoksul hale geldiği belirtildi. 
Ana teması 'kültürel özgürlük' olan raporda 200 kadar ülkede 5 bin etnik grubunun bulunduğuna işaret edildi. Bu kapsamda Türkiye'deki Kürtler'in de konu edildiği raporda şöyle denildi 
"Özellikle Türkiye'deki Kürtler ve Guatemala'daki yerli halk gibi azınlıklar, siyasi katılım ve ekonomik fırsatlardan dışlanıyor. Çünkü devlet dillerini okullarda, mahkemelerde ve diğer resmi alanlarda tanımıyor." 
Türkiye'deki çarpık gelir dağılımının da konu edildiği raporda, en fakir yüzde 20'lik kesimin milli gelirden aldığı pay yüzde 6.1, en zengin yüzde 20'lik kesimin aldığı pay ise yüzde 46.7 olarak gösteriliyor. 
285 sayfalık rapor, internette "http hdr.undp.org." adresinde görülebilir. 

En yüksek insani gelişmişlik Norveç'te 1 Norveç 
2 İsveç 
3 Avustralya 
4 Kanada 
5 Hollanda 
6 Belçika 
7 İzlanda 
8 ABD 
9 Japonya 
10 İrlanda 
11 İsviçre 
12 İngiltere 
13 Finlandiya 
14 Avusturya 
15 Lüksemburg 
16 Fransa 
17 Danimarka 
18 Yeni Zellanda 
19 Almanya 
20 İspanya 
21 İtalya 
22 İsrail 
23 Hong - Kong 
24 Yunanistan 
25 Singapur 
26 Portekiz 
27 Slovenya 
56 Bulgaristan 
57 Rusya Federasyonu 
58 Libya 
59 Malezya 
60 Makedonya 
61 Panama 
62 Belarus 
63 Tonga 
64 Mauritus Adaları 
65 Arnavutluk 
66 Bosna Hersek 
67 Surinam 
68 Venezüella 
69 Romanya 
88 Türkiye 
90 Ürdün 
91 Azerbaycan 
92 Tunus 
94 Çin 
101 İran 
175 Burkina Faso 
176 Nijer 
177 Sierra Leone 


Türkiye'de nüfusun yüzde 10.2'si günde 2 dolardan az kazanıyor Ortalama yaşam beklentisi 70.4 yıl Okuma yazma oranı Yüzde 86.5 Satınalma gücü 6 bin 390 dolar Sağlıklı suya kullanamayanlar Yüzde 18 Bin kişiye düşen sabit telefon 281 Bin kişiye düşen mobil telefon 347 Bin kişi başına internet kullanımı 72 Günlük 1 doların altında geçinenler Yüzde 2 Günlük 2 doların altında geçinenler Yüzde 10.2 Kilosu normalin altındaki çocuk oranı Yüzde 13.5 


</TEXT>
</DOC>
