<DOC>
<DOCNO> 272727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sontur13.html </URL>
<DATE> 2004/09/17/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Bu cinayet planı şeytanın aklına gelmez... 
</HEADLINE>
<TEXT>

     Yozgat'ın Boğazlıyan İlçesi'nde, 21 Ağustos'ta yatağında tabancayla öldürülmüş halde bulunan gencin, sevgilisiyle ilişkisi olduğunu düşünen gurbetçi arkadaşı tarafından öldürüldüğü belirlendi. 
     Edinilen bilgiye göre, Yozgat Asayiş Şube Müdürlüğü'ne bağlı ekipler, gencin bir gün önce birlikte olduğu arkadaşlarına ulaşarak 5 kişiyi gözaltına aldı. 
     Yapılan sorgulamalar sonucunda Almanya'da işçi olarak çalışan Öner G'nin 28 , kız arkadaşı D.A. 22 ile ilişkiye girdiğini düşündüğü Mehmet Tunçyürek'i 20 öldürtmek için Y.T. ile anlaştığı, ancak Y.T'nin cinayeti işlemekten vazgeçtiği belirtildi. 
     Bunun üzerine Öner G'nin, aldığı uyku haplarını eritip, şırıngayla köftelerin içine enjekte ederek yedirdiği Mehmet Tunçyürek'i, uyumasını sağladıktan sonra başına tabancayla ateş ederek öldürdüğü ileri sürüldü. 
     Polis, Öner G. ile kız arkadaşı D.A'nın yanı sıra cinayetle ilgileri olduğu iddiasıyla Atilla E'yi 24 Kayseri'de, Y.T'yi Kahramanmaraş'ta ve F.M'yi Gaziantep'te yakalayarak gözaltına aldı. 
     Öner G. ve Atilla E. çıkarıldıkları mahkemece tutuklanarak cezaevine konulurken, diğer 3 kişi, tutuksuz yargılanmak üzere serbest bırakıldı. 

     
</TEXT>
</DOC>
