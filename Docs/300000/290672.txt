<DOC>
<DOCNO> 290672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/son/sonspo15.html </URL>
<DATE> 2004/11/21/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Dinamo Zagrep teknik direktörü istifa etti, taraftarlar Zahora'yı dövdü 
</HEADLINE>
<TEXT>

     Hırvatistan Birinci Futbol Ligi takımlarından Dinamo Zagrep'te, teknik direktör Nenad Gracan istifa etti. 
     Zagrep takımının dün oynadığı Rijeka maçını 4-2 kaybetmesinin ardından istifa eden Gracan, ''Bütün gece düşündükten sonra yapılacak en iyi işin bu olduğuna karar verdim. Umarım bu karar futbolcular üzerinde olumlu bir etki yapar'' dedi. 
     Sezona teknik direktör Nikola Jurcevic ile başlayan Dinamo Zagrep, Jurkeviç'in ağustos ayında istifa etmesiyle bu göreve Gracan'ı getirmişti. Dinamo Zagrep, bu sezon oynadığı 16 lig maçından sadece 6'sını kazanma başarısı gösterdi. 
     Öte yandan Zagrep'in golcü futbolcusu Dario Zahora, taraftarların saldırısına uğradı. Zahora'nın evine giderken kırmızı ışıkta durmasını fırsat bilen taraftarların futbolcuyu dövdükleri belirtildi. 
     
</TEXT>
</DOC>
