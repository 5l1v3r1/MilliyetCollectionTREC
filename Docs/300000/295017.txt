<DOC>
<DOCNO> 295017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/son/sonyas02.html </URL>
<DATE> 2004/12/05/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Kadınların en sevdiği 20 film belirlendi... İşte o filmler... 
</HEADLINE>
<TEXT>

     Kadın dergisi ''O Magazine'', kadın seyircinin en sevdiği 20 filmi belirledi. Listede, ''Thelma ve Louise'', ''İngiliz Hasta'', ''Saatler'' gibi gişe rekorları kıran filmlerin yanında eski yıllarda çekilmiş romantik yapımlara da yer verildi. 
     Ünlü televizyon sunucusu Oprah Winfrey'nin çıkardığı derginin listesi, kadınların yalnızca romantik filmleri değil, gerilim ve bilim-kurgu filmlerini de beğendiğini ortaya koydu. İşte kadın izleyicinin gözdesi 20 film 
     -Morocco 1930 Gary Cooper ve efsane sarışın Marlene Dietrich'in rol aldığı film, bir lejyoner ile bir şarkıcının aşkı. 
     -Kamelyalı Kadın Camille - 1936 Alexandre Dumas'nın ölümsüz eserinden beyazperdeye uyarlanan film, Greta Garbo'nun efsane oyunculuğuyla bütünleşti. Genç soylu Armand Duvall'a Robert Taylor gönlünü kaptıran hayat kadını Marguerite Gautier'nin genç adamın babasının ısrarı sonucu aşkından vazgeçmesini anlatıyor. 
     -Notorious 1946 Kadınların sevdiği filmler listesinde yer alması sürpriz isimlerden biri hiç kuşkusuz Alfred Hitchcock. Korku ustasının imzasını taşıyan filmde Cary Grant ile Ingrid Bergman başrolü paylaştı. Film, babası vatana ihanetten mahkum olan Alicia'nın aşık olduğu ajanın isteğiyle casusluk yapmasını konu alıyor. 
     -Fransız Teğmenin Kadını The French Lieutenant's Woman 1981 Meryl Streep ile Jeremy Irons'ın rol aldığı film, 19. yüzyılda yaşanan bir aşk. 
     
     KADINLAR ''İNGİLİZ HASTA'' DEDİ... 

     -İngiliz Hasta The English Patient 1996 Sinema tarihinin unutulmaz filmleri arasında yer alan ''İngiliz Hasta'', savaşta yaşanan aşk, acı ve ölüm üzerine kurulu bir dram. Kristin Scott Thomas ile ''Kont Almasy'' rolünde sinemanın en yetenekli aktörlerinden Ralph Fiennes'ın başarılı bir oyun sergilediği film 9 dalda Oscar aldı. 
     -The Women 1939 65 yıl önce çevrilen film, adeta ''Sex and the City'' dizisinin o yıllardaki versiyonunu andırıyor. 
     -Julia 1977 İkinci Dünya Savaşı sırasında arkadaşı uğruna yaşamını riske atan bir Amerikalı yazarın hikayesini anlatan filmde Jane Fonda ve Vanessa Redgrave rol aldı. 
     -Desperately Seeking Susan 1985 Madonna'nın bugüne kadar eleştirmenlerden iyi not alan tek filmi olan bu yapım, ümitsizce Susan'ın Madonna arandığı gazetedeki bir ilanın peşine düşerek sıkıcı yaşamından uzaklaşan bir ev kadınının Rosanna Arquette hikayesini konu alıyor. 
     -The Truth About Cats Dogs 1996 Uma Thurman'ın başrolünü üstlendiği film, bir radyo sunucusuyla ona ulaşmaya çalışan bir dinleyicisinin karşılaşmaya çalışması üzerine kurulu bir yanlışlıklar komedisi. 
     -Romy and Michele's High School Reunion 1997 Mira Sorvino ile Lisa Kudrow'un rol aldığı film, iki kadın arasındaki dostluğun öyküsü. 
     -Saatler The Hours 2002 Nicole Kidman'ın ünlü yazar Virginia Woolf'u canlandırarak Oscar aldığı filmde güzel yıldıza Julianne Moore ve Meryl Streep eşlik etti. 
     -All About Eve 1950 Efsane sarışın Marilyn Monroe'nun çok kısa bir rol üstlendiği filmin başrolünde Bette Davis var. 
     -Alice doesn't Live Here Anymore 1974 Ellen Burstyn, Harvey Keitel ve Kris Kristofferson'ın rol aldığı Martin Scorsese filmi bekar bir annenin mutluluğu arama mücadelesi. 
     
     KADINLAR DA BİLİM-KURGU İZLER 

     -Yaratık Alien 1986 Sigourney Weaver'ın rol aldığı seri, ankette yer alan tek bilim-kurgu yapımı. Filmin sevilmesinin nedeni bir kadının nasıl zor tercihler arasında nasıl güçlü şekilde karar verdiğini ortaya koyması. 
     -Thelma ve Louise 1991 Feminizmin sembolü kabul edilen filmde Susan Sarandon ile Geena Davis, özgürlükleri için yollara düşen iki kadını canlandırdı. Adeta çığır açan yapımın bir özelliği de küçük bir rolle Brad Pitt'i sinema dünyasına kazandırması. 
     -What's Love Got to Do with It 1993 Müzik dünyasının efsanesi Tina Turner'ın yaşam öyküsünü konu alan filmde sanatçıyı Angela Bassett başarıyla canlandırdı. 
     -Girlfight 2000 Film annesi ölen, babası ise kendisine kötü davranan bir kızın erkeklerin dünyası olan boks ringlerinde kendini kanıtlama mücadelesi. 
     -Black Narcissus 1947 Bu defa aşkı Himalayalar'ın tepesine taşıyan filmde Deborah Kerr başrolde. 
     -Köşedeki Dükkan The Shop Around the Corner 1940 Daha sonra Tom Hanks ve Meg Ryan tarafından günümüze uyarlanan film, dükkanları arasında rekabet yaşanırken birbirini tanımadan ''mektup arkadaşı'' olan iki esnafın şirin aşk öyküsü. Kalpleri ısıtan filmde Jimmy Stewart ve Margaret Sullavan rol aldı. 
     -The Lady Eve 1941 Bu sevimli komedi de bir gemide yaşanan aşk öyküsüydü. 

     
</TEXT>
</DOC>
