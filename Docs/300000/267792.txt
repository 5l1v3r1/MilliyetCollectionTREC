<DOC>
<DOCNO> 267792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sondun34.html </URL>
<DATE> 2004/08/31/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Sudan'da 3 aylık ateşkes 
</HEADLINE>
<TEXT>

     Sudan hükümeti ile isyancılar arasında ateşkesin 3 ay uzatılmasına ilişkin bir anlaşma imzalandı. 
     Kenya'da süren barış görüşmelerine katılan Kenyalı arabulucu Lazarus Sumbeiywo, ateşkesin uzatılmasına ilişkin anlaşmanın, Sudan'ın Kenya'daki Büyükelçisi Ali Numeyri ve Sudan Halk Kurtuluş Ordusu'ndan SHKO Taban Deng tarafından Nairobi'de dün imzalandığını açıkladı. 
     Sumbeiywo, anlaşmayla, ateşkesin 30 Kasım'a kadar uzatıldığını söyledi. 
     Taraflar arasındaki barış görüşmeleri konusunda ise bir gelişme olmadı. 
     Sudan'da hükümet ile SHKO arasındaki ateşkes anlaşması 2002 yılında imzalanmış, ancak tarafların ateşkesi ihlal ettiği belirtilmişti. 
     SHKO'nun silahlı ayaklanma başlattığı 1983 yılından bu yana, Sudan'da çoğu açlık ve hastalıktan olmak üzere 2 milyondan fazla kişi hayatını kaybetti. 
     
</TEXT>
</DOC>
