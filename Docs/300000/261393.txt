<DOC>
<DOCNO> 261393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/son/sonspo13.html </URL>
<DATE> 2004/08/07/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Zehiroğlu Fenerbahçe maçında galibiyeti kaçıran taraf bizdik 
</HEADLINE>
<TEXT>

     Çaykur Rizespor Kulübü Genel Kaptanı Yılmaz Zehiroğlu, Fenerbahçe karşısında galibiyeti kaçıran tarafın kendileri olduğunu savundu. 
     Zehiroğlu, 2-2 berabere sona eren Fenerbahçe maçından 3 puan hedeflediklerini belirterek, ''Fakat bir puan ile yetinmek zorunda kaldık'' dedi. 
     Karşılaşmada galibiyeti kaçıran tarafın Çaykur Rizespor olduğunu savunan Zehiroğlu, şöyle konuştu 
     ''Takımımız maça tutuk başladı. Bundan faydalanan Fenerbahçe üzerimize daha organize geldi ve ilk yarıda kalemizde 2 gol gördük. İlk yarının şokunu ikinci yarı üzerimizden atarak iyi bir başlangıç yaptık. Fenerbahçe'yi adeta sahadan sildik. Attığımız 2 golün yanında çok sayıda fırsattan da yararlanamadık. Eksiklerimiz vardı. Buna rağmen ikinci yarıda Çaykur Rizespor'un ortaya koyduğu futbol ilerisi için ümit verdi. Daha iyi olacağız. Forvet sorununu haletliğimiz zaman gol yollarındaki sorunumuz büyük ölçüde sona erecek.'' Zehiroğlu, yeşil-mavili taraftarların takımlarını 90 dakika boyunca yalnız bırakmamaları gerektiğini ifade ederek, ''Bunun yararını Fenerbahçe maçının ikinci yarısında gördük. Taraftar takımına sahip çıkarsa bu takım sahasında kimseye kolay kolay puan vermez'' dedi. 
     
</TEXT>
</DOC>
