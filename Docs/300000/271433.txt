<DOC>
<DOCNO> 271433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sonspo18.html </URL>
<DATE> 2004/09/13/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Kartal'da gözler UEFA'ya çevrildi 
</HEADLINE>
<TEXT>

     Sakaryaspor'u yenerek ligteki ilk galibiyetini alan Beşiktaş'ta gözler UEFA Kupası'na çevrildi. 
     Siyah-beyazlılar, Norveç'in Bodo Glimt takımı ile 16 Eylül Perşembe günü oynayacakları UEFA Kupası birinci tur ilk maçının hazırlıklarına başladı. 
     Teknik direktör Vicente Del Bosque yönetiminde BJK Nevzat Demir Tesisleri'nde ilk 45 dakikası basına açık olarak gerçekleştirilen idmanda Sakaryaspor maçında 90 dakika görev alan sporcular koşu yapmakla yetinirken, diğerleri kondisyon ve pas çalışmasının ardından yarı sahada çift kale maç oynadı. 
     Antrenmana sağ topuğunda ağrıları bulunan kaleci Cordoba katılmazken, kulüp doktoru Ayhan Optur Kolumbiyalı kalecinin önemli bir sakatlığının bulunmadığını ve yarınki idmana katılacağını söyledi. 
     Bu arada antranmanı, kulüp başkanı Yıldırım Demirören ile Asbaşkan Kıvanç Oktay da izledi. 
     
     NORVEÇ'E YOLCULUK YARIN 
     Beşiktaş, yarın sabah basına kapalı yapacağı antrenmanın ardından Bodo Glimt maçı için öğleden sonra Norveç'e gidecek Siyah-beyazlılar, 16 Eylül Perşembe günü yapılacak maçın ardından İstanbul'a dönecek. 
     
</TEXT>
</DOC>
