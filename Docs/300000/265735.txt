<DOC>
<DOCNO> 265735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sonsiy17.html </URL>
<DATE> 2004/08/23/ </DATE>
<TIME> 23.26 </TIME>
<AUTHOR>  </AUTHOR>
<HEADLINE>
Başbakan Erdoğan komşularınını sorunlarını dinledi 
</HEADLINE>
<TEXT>

     Başbakan Recep Tayyip Erdoğan, komşularının sorunlarını dinledi, mahalledeki çocuklara bisküvi dağıttı. 
     Başbakan Erdoğan, katıldığı sünnet düğününün ardından evine giderken, arabadan inerek sokakta kendisini bekleyen çocuklara bisküvi dağıttı. 
     Erdoğan, çocuklarla sohbet ederken, komşularının da istek ve şikayetlerini dinledi. 
     Eşinin mevsimlik işçi olduğunu söyleyen ve sürekli bir iş sahibi olmasını isteyen bir kadına Erdoğan, ''Hiç iş bulamayanların durumu ortada, şükretsin'' dedi. 
     Bir başka kadının, eşinin iş başvuru dilekçesini 1 yıl önce Başbakanlığa verdiğini belirtmesi üzerine, Erdoğan korumalarından kadının ismini alınmasını ve konuyla ilgilenilmesini istedi. 
     ''Kızımın kına gecesi vardı. Sizin memurlarınız şikayet var diye kına gecesini yarıda kestirdi. İçki falan içilmiyordu. Apartman bahçesinde yapılan Kına gecelerinin süresinin uzatılmasını istiyorum'' şeklindeki bir başka talep üzerine de Erdoğan, sokakta yapılan kına gecelerine verilen izin saatinin 24.00'e çıkarılabileceğini belirterek, korumalarından bu konuyla da ilgilenmelerini istedi. 
     Başbakan Erdoğan'ın sohbeti sırasında, bazı kadınlar da araba içinde oturan Emine Erdoğan ile aracın içine girerek sohbet etti. 
     
</TEXT>
</DOC>
