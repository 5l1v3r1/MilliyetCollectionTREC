<DOC>
<DOCNO> 275051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/son/sondun29.html </URL>
<DATE> 2004/09/26/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Beliçika televizyonu "Türkiye, TCK ile iyi niyet işareti verdi" 
</HEADLINE>
<TEXT>

     Türk Ceza Kanunu'nun TBMM'deki olağanüstü toplantıyla kabulüne ilişkin habere geniş yer veren Belçika televizyonu RTBF, ''Türkiye AB'ye karşı iyi niyet işareti verdi'' yorumunda bulundu. 
     AB Komisyonu'nun, TCK'nın kabulünü ''vazgeçilmez bir koşul'' olarak gördüğünü hatırlatan RTBF, zina konusunun TCK dışında kaldığı üzerinde durarak, ''Bu kez Ankara sokaklarında hiddetli kadınlar yok'' dedi. 
     Başbakan Recep Tayyip Erdoğan'ın kısa bir süre önce, Türkiye'nin iç işlerine dışarıdan müdahale edilemeyeceğini açıkça belirterek ''sert bir tavır'' sergilediğini, bugün ise zina konusunun TCK içinde yer almayacağı sözü verdiğini belirten RTBF, gerginliğin geçmişte kaldığını ifade ederek, ''Zina konusu neredeyse Türkiye AB yolunu kesiyordu. Türk yetkililer ateşle oynadılar'' yorumunda bulundu. 
     
</TEXT>
</DOC>
