<DOC>
<DOCNO> 278133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sontur05.html </URL>
<DATE> 2004/10/07/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Polis bu sapığın peşinde 
</HEADLINE>
<TEXT>

     Ramazan ÇETİN DENİZLİ, DHA 
DENİZLİ'de kendisini İl Sağlık Müdürlüğü doktoru olarak tanıtan ve evlerde sağlık taraması yaptığını söyleyen bir kişinin, çocuklara cinsel tacizde bulunması ve tecavüze kalkışması polisi alarma geçirdi. 
     Kimliği belirlenemeyen sapığın, düzgün giyimli olduğu, genelde takım elbiseyle dolaştığı, uzun boylu, esmer ve 25 yaşlarında olduğu belirtildi. Polis yetkilileri, söz konusu kişinin evleri dolaşarak, kendisine doktor süsü verdiğini, evde yalnız bulduğu kız çocuklarına cinsel tacizde bulunduğunu belirlediklerini açıkladı. 
     Yapılan çok sayıda ihbara karşın bugüne kadar polise sadece bir aile başvurup şikayette bulundu. Sapığın tecavüzünden bağırarak kurtulan 13 yaşındaki E.Ö. babasıyla birlikte karakola giderek olayı anlattı. E.Ö.'nün verdiği eşkal doğrultusunda sapığın robot resmi çizildi. E.Ö. polise verdiği ifadesinde saldırıyı şöyle anlattı 
     "Evde 7 yaşındaki kardeşimle beraber otururken, bir adam geldi. Sağlık taraması yapacağını söyledi, soyunmamı istedi. Ben de soyundum, kardeşimi diğer odaya alarak, beni okşamaya başladı. Niyetinin kötü olduğunu anlayınca bağırmaya başladım. Paniğe kapılan kişi hızla kaçtı.'' Denizli Emniyet Müdürlüğü ekipleri, E.Ö.'nün anlatımına göre çizilen robot resimden yola çıkarak, her yerde kendisine doktor süsü veren sapığı aramaya başladı. 
     Bu kişinin çok sayıda çocuğa tacizde bulunduğu, ancak ailelerin başvuruda bulunmaya çekindiği sanılıyor. 
     
</TEXT>
</DOC>
