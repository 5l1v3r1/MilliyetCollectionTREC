<DOC>
<DOCNO> 284175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sontur49.html </URL>
<DATE> 2004/10/28/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Pendik Belediye Başkanı Başka yıkım olmayacak... 
</HEADLINE>
<TEXT>

     Pendik Belediye Başkanı Erol Kaya, ''Ertuğrul Gazi Mahallesi'nde Aydos başka yıkım olmayacağını'' bildirdi. 
     Kaya ve Pendik Kaymakam Vekili Tuzla Kaymakamı Fahri Keser, Aydos'tan yürüyüş başlatan ve polisin durdurduğu gruptan 20 temsilciyle, Pendik Belediyesi binasında yaklaşık 2 saat süren toplantı yaptı. 
     Toplantının ardından açıklamada bulunan Erol Kaya, ''halkı tedirgin eden yanlış anlaşılmaları gidermek amacıyla biraraya geldiklerini'' ifade ederek, ''toplantıda olayları değerlendirdiklerini'' söyledi. 
     Kaya, şunları kaydetti 
     ''AK Parti ve CHP Meclis üyeleri, Ertuğrul Gazi Mahallesi Muhtarı İsmail Haşhaş ile mahalle sakinlerinden oluşan komisyon oluşturduk. Yıkılan gecekondu sahiplerine tahsis edilen yerlerde, halk, kaymakamlık ve belediye imkanları kullanılarak, kanunun öngördüğü şekilde yeni yerler yapılacak. 
     Ertuğrul Gazi Mahallesi halkını tedirgin eden ve 'mahallenin tamamı yıkılacak' gibi yanlış bilgileri ortadan kaldırdık. Sadece okul için yıkım yapıldı. Başka yıkım olmayacak.'' Daha sonra yürüyüşleri durdurulan mahallelilerin yanına dönen temsilciler, toplantı kararını açıkladılar. Karar, sevinçle karşılanarak alkışlandı. 
     Mahalleliler, ardından olaysız şekilde dağılmaya başladılar. 
     
</TEXT>
</DOC>
