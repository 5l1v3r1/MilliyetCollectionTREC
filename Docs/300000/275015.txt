<DOC>
<DOCNO> 275015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/yazar/pulur.html </URL>
<DATE> 2004/09/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Zina bitti, şimdi sıra "aşk defteri"nde... 
</HEADLINE>
<TEXT>


ZİNA davasını, uluslararası bir çözümle hallettik, şimdi sıra geldi, "aşk defteri"ne... 
"Aşk defteri" bir boşanma davasında "hukuka aykırı bir delil" midir 
"Aşk defteri" dememiz de pek doğru değil, ortada bir günlük var, "günlük"te de aşk sayfaları... 
Olayı özetleyelim... 

GEÇİNEMEYEN bir karı koca, adam karısını dövüyor, kadın da evden çıkıp gidiyor, kadın gittikten sonra, koca evde "günlük" yazılı bir defter buluyor. 
"Günlük" kadın tarafından tutulmuştur, bir yaprağında kadının sevgilisinin fotoğrafı ve ona hitaben yazılmış "Aşkım" diye başlayan özlem dolu "ilan - ı aşk" satırları vardır. 

BOŞANMA davasında, kadının avukatı bu defterin müvekkilinin "özel hayatı" olduğunu belirtir ve delil olarak kabul edilemeyeceğini söyler. 
Sonunda dava Hukuk Genel Kurulu'na gider... 

UYUŞMAZLIK kadının tuttuğu "Günlük"ün delil olarak kabul edilip edilemeyeceğindedir. Bu delil hukuka aykırı mıdır, yani "zehirli ağacın meyveleri"nden midir 

YARGITAY Hukuk Genel Kurulu, "Günlük"ü hukuka aykırı yollardan elde edilmiş delil olarak kabul etmez, şöyle der 
"Öncelikli olarak, özel hayatın gizliliğinin korunması esas olmalıdır. Ancak somut olayın özelliği bu genel görüşten ayrılmayı gerektiren istisnalar içermektedir. Kullanılan deliller çalınmış, tehdit ya da zorla elde edilmiş ise burada hukuka aykırılık vardır. Hukuka aykırı yollardan elde edilmemiş deliller ise, yasak bir delil olarak değerlendirilemez. Boşanma davası zaten kişilerin özel yaşamını ilgilendiren bir davadır. Koca, eşi ile birlikte yaşadıkları bir mek nda ele geçirdiği, eşine ait fotoğrafları, not defterini veya mektupları mahkemeye delil olarak verirse, bu deliller hukuka aykırı yollardan elde edilmediğinden mahkemede delil olarak değerlendirilir. Aynı evde yaşayan kadın, kocanın, bu delilleri ele geçirebileceğini bilebilecek durumdadır. Kocanın, yatak odasındaki bir dolabın içinde, ya da yatağın altında, kadın tarafından saklanan bir not defterini ele geçirmesi, bu mek nın, eşlerin müşterek yaşamlarını sürdürdükleri bir yer olduğundan, kadın için gizli mekan kabul edilemez. Hiç- kimse evindeki bir mek nda bulduğu bir delili hukuka aykırı yollardan ele geçirmiş sayılamaz." x 

YARGITAY Hukuk Genel Kurulu, bu görüşüne bir de örnek veriyor 
"Nasıl ki kadın, bir başka erkekle, müşterek hanedeki yatak odasında sevişirken, koca tarafından kapı kırılarak içeri girilmesinde hukuka aykırılıktan söz edilemezse, ortak yaşanan evde bulundurulan not defterinin elde edilmesi de hukuka aykırı olarak değerlendirilemez." 


x Yasa Hukuk dergisi sayı 255 Almanca - Türkçe Yargıtay Hukuk Genel Kurul Kararı - E.2002 2-617, K2002 648,KT25.09.2002 



</TEXT>
</DOC>
