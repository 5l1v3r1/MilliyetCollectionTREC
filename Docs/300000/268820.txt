<DOC>
<DOCNO> 268820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sontur14.html </URL>
<DATE> 2004/09/03/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Zeytinburnu'nda üniversite öğrencisi öldürüldü .. 
</HEADLINE>
<TEXT>

     Zeytinburnu'ndaki bir mezarlığın yanında tabancayla vurularak öldürülen üniversite öğrencisinin cesedi bulundu. 
     AA muhabirinin aldığı bilgiye göre, Çırpıcı Mahallesi'ndeki mezarlığın yanında bir ceset gören vatandaşlar, durumu polise bildirdiler. 
     Olay yerine gelen polislerce yapılan araştırmada, mezarlık duvarının yanında kanlar içinde bulunan Ekrem Sarıtaş'ın 19 , ensesi ve çeşitli yerlerinden tabancayla vurularak öldürüldüğü anlaşıldı. 
     Üniversite öğrencisi olduğu belirtilen Sarıtaş'ın cesedi, polislerin olay yerindeki incelemeleri sonrası Adli Tıp Kurumu'na kaldırıldı. 
     Sarıtaş'ın, başka bir yerde öldürüldükten sonra cesedinin buraya bırakılmış olabileceği belirtildi. 
     
</TEXT>
</DOC>
