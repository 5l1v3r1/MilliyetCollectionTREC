<DOC>
<DOCNO> 265364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/ekonomi/eko08.html </URL>
<DATE> 2004/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz bitti, 48 bin bankacı h l işsiz 
</HEADLINE>
<TEXT>


2000 ve 2001'deki krizlerle işlerini yitiren bankacıların çoğu mesleğe dönemedi 


Bankacılıkta 1999 sonrasında yaşanan krizler ve ardından gelen yeniden yapılanma, 48 bin kişinin işine mal oldu. Bankacılık sektöründe bu yılın haziran ayı sonu itibariyle 125 bin 650 kişi istihdam edilirken, bu rakam 1999 yılındaki 173 bin 988 kişilik rakamın halen 48 bin 338 kişi altında kalıyor. 
Türkiye Bankalar Birliği verilerine göre, bu dönemde kamu bankalarında yeniden yapılanma ile 61 bin 730 olan çalışan sayısı bu yılın haziran ayı sonunda 37 bin 244 kişiye kadar geriledi. Buna karşılık aynı dönemde özel bankalarda çalışan sayısında yüzde 33.4'lük artış yakalandı. 55 bin 311 kişi olan özel sermayeli bankalarda çalışan sayısı 73 bin 782 kişiye çıktı. Tasarruf Mevduatı Sigorta Fonu TMSF bünyesinde yer alan iki bankada ise çalışan sayısı yüzde 31.2 azaldı. 

HSBC etkisi 
Bu dönemde en yüksek artış ise yüzde 201.3 ile yabancı bankaların istihdam ettiği kişi sayısında görüldü. Dönem başında 1.885 olan yabancı bankalarda çalışan sayısı 5 bin 680'e çıktı. Burada görülen artış, büyük ölçüde Demirbank'ı satın alan HSBC'nin personel sayısındaki artıştan kaynaklandı. 

Yabancı bankalarda çalışan sayısı beş yılda yüzde 201 arttı 1999 2004 Değişim Kamu bankaları 61.730 37.244 -39.7 Özel bankalar 55.311 73.782 33.4 Fon bankaları 6.218 4.277 -31.2 Yabancı bankaları 1.885 5.680 201.3 Yatırım bankaları 5.167 4.667 -9.7 Toplam 130.311 125.650 -3.6 Kapanan bankalar 43.677 0 - Sektör toplamı 173.988 125.650 -27.8 
2004 yılına ait rakamlar ilk 6 ayı kapsamaktadır. 

</TEXT>
</DOC>
