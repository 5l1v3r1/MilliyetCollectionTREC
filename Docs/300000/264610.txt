<DOC>
<DOCNO> 264610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/spor/spo15.html </URL>
<DATE> 2004/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Zirveye çıktık 

TSK Deniz Pentatlonu Milli Takımı, Almanya'da düzenlenen Avrupa Şampiyonası'nda bayanlarda mutlu sona ulaştı. Erkekler ise ev sahibinin ardından ikinci oldu. 

Okan imzaladı 

KONYASPOR, Beşiktaş'ta kadro dışı bırakılan Okan Koç'u renklerine kattı. Yıldız futbolcu dün kulüp binasına giderek, Yeşil - Beyazlı takımla bir yıllık sözleşme imzaladı. 

Yılmaz bırakıyor 

MERSİN Bölgesi Hakemleri'nden Musa Eryılmaz, 19 yıllık hakemlik hayatına nokta kuyuyor. Eryılmaz, yarın Tarsus ile Mersin arasında oynanacak olan maçta jübile yapacak. 

Rakip Japonya 

19 Yaşaltı Genç Milli Futbol Takımı, özel SBS Kupası'ndaki ilk maçında bugün ev sahibi Japonya ile karşılaşacak. Ay - Yıldızlılar ikinci maçını ise yarın Brezilya ile oynayacak. 

Esel'e son görev 

BEŞİKTAŞ ve Milli Takım'ın unutulmaz isimlerinden Bülent Esel 78 dün İzmir'de toprağa verildi. Daha önce İtalya'ya top koşturan Esel'in cenazesine Beşiktaş yönetimi çelenk gönderdi. 

Taylan'a oto 

SUZUKİ otomobillerinin Türkiye distribütörü Suzuki Otomobil Pazarlama A.Ş, Olimpiyat Şampiyonu haltercimiz Nurcan Taylan'a son model bir Suzuki Alto otomobil hediye etmeyi kararlaştırdı. Yetkililer, Taylan'a aracının, 26 Ağustos'ta teslim edileceğini açıkladı. 


</TEXT>
</DOC>
