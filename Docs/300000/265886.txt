<DOC>
<DOCNO> 265886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/spor/spo15.html </URL>
<DATE> 2004/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Onay şoku 

MİLLİ Takımlar alt yapı koordinatörü Gündüz Tekin Onay'ın görevinden alındığı öğrenildi. Onay'ın sekreteriyle ilişkiye girdiğinin belirlendiği, bu yüzden de Futbol Federasyonu tarafından işine son verildiği iddia edildi. 

Yıldıray'dan kötü haber 

A Milli Futbol Takımımız, 4 Eylül'deki Gürcistan ve 8 Eylül'deki Yunanistan maçlarına Yıldıray Baştürk'ten yoksun çıkacak. Sakatlığının henüz iyileşmediği haberine üzülen Teknik Direktör Ersun Yanal, "Önemli bir oyuncu, ancak herkesin bir alternatifi var" dedi. 

İkinci ligde geri sayım 

FUTBOL Federasyonu, İkinci Lig A Kategorisi'nin ilk hafta programını açıkladı. Buna göre perde, 28 Ağustos Cumartesi günü Bursaspor - Vestel Manisaspor ve İstanbul B. Belediyespor - Mersin İdmanyurdu, Y. Yozgatspor - KYOTO Karagümrük ve Kocaelispor - Altay maçlarıyla açılacak. 

İbrahim Ba Rizespor'da 

ÇAYKUR Rizespor, bir dönem Milan'da forma giyen, geçen sezon İngiltere'nin Bolton takımında görev yapan İbrahim Ba'yı transfer etti. Yeşil - Mavililer, Senegal asıllı Fransız futbolcuya bugün 12.30'da iki yıllık sözleşme imzalatacak. 

Şampiyonlar Ligi elemelerinde bugün 

21.15 Maccabi Hayfa - Rosenborg 1-2 
21.30 Anderlecht - Benfica 1-0 
21.45 Monaco - HIT Gorica 3-0 
22.00 Inter - Basel 1-1 
22.00 Deportivo - Shelbourne 0-0 
22.15 Liverpool - Graz 2-0 


</TEXT>
</DOC>
