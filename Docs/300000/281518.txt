<DOC>
<DOCNO> 281518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/soneko21.html </URL>
<DATE> 2004/10/19/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
İç çamaşırları hayat kurtaracak... 
</HEADLINE>
<TEXT>

     Nokia ve Philips gibi firmaların da aralarında bulunduğu 33 şirket, iç çamaşıra monte edilen kalp izleme aracı üzerinde çalışıyor. 
     Avrupa Birliği tarafından oluşturulan MyHeart projesi kapsamında, Philips, Nokia, Vodafone, Medtronic ve Mayo Klinik gibi tanınmış şirketlerin dahil olduğu sağlık ve iletişim firmaları, iç çamaşır üzerine monte edilerek, hastayı devamlı izleyen ve bir risk halinde uyaran program konusunda çalışma yürütüyorlar. 
     İç çamaşır üzerine monte edilecek olan kalp izleme aracı, hareketsizlik, yetersiz uyku, stres, yorgunluk, düzensiz kalp atışları ve buna benzer normal dışı hallerde hastayı uyararak, muhtemel bir kalp krizi ya da felç riskini önceden bildirecek. 
     Kalp izleme aracı, program sayesinde, insanların kalp atışlarının aşırı stres ya da egzersizden kaynaklanıp kaynaklanmadığını da ayırt edebilecek. 
     Veriler, doğrudan hastanın doktoruna iletilirken, ciddi sonuçlar oluşmadan önlenebilecek. 
     Yeni ürünün, 2-3 yıl sonra piyasaya çıkabileceği kaydediliyor. 
     
</TEXT>
</DOC>
