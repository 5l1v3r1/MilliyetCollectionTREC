<DOC>
<DOCNO> 299759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/yazar/guclu.html </URL>
<DATE> 2004/12/22/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Muhalefet gibi hükümet 
</HEADLINE>
<TEXT>


Bu hükümetin ilginç bir özelliği var. İktidarda olduklarını unutup sık sık eleştiri bombardımanında bulunuyorlar. Sanki şik yet ettikleri sorunları onlar değil de başkaları çözecekmiş gibi. 
Eleştiri dozunu kaçıranların en başında Adalet Bakanı Cemil Çiçek geliyor. Çiçek, hem hükümet sözcüsü olarak hem de Adalet Bakanı olarak hemen her konuda icraya ciddi eleştiriler getiriyor. Haklı olmaya haklı da millet bu sorunları çözsün diye kendilerini tek başına iktidara getirmedi mi 
Hani zamanın siyasileri gibi davranıyorlarsa o ayrı. Onlar, komünizm gerekirse onu da biz getiririz demişlerdi. Bunlar da muhalefet gerekiyorsa onu da biz yapıyoruz diyorlar olsa gerek. 

Çelik'in eleştirileri 
Milli Eğitim Bakanı Hüseyin Çelik, önceki gün eğitimi yerden yere vurdu. Liselerin iflasın eşiğine geldiğini, üniversite giriş sınavının kendilerine yıldızlar kadar uzak olduğunu söyledi. Eleştirilerinden bazılarının satır başları şöyle 
Liselerimiz iflasın eşiğine sürüklenmiştir. Bunu sürdürmek, bunda ısrarcı olmak ülkeye yapılacak en büyük kötülüklerden biridir.Türkiye'nin matematikte 41 ülke arasında 35'inci olması şaşırtıcı değil. Farklı sonuç alınsaydı şaşardım. Ördek yumurtasından devekuşu yavrusu çıkmaz.AB'de öğrenci başına 4 bin dolar Türkiye'de ise 400 dolar harcanıyor.Öğretmen yetiştirmede sorunlarımız var.YÖK'le ÖSS'yi ve öğretmen kalitesini konuşmak istiyoruz. Ama konuşamıyoruz. İçine kapanmış bir yükseköğretim sistemi dertlerimize deva olamaz.Bu sorunları önce tespit etmek, sonra tedavi yapmak zorundayız. 
Bakan Çelik'in ortaya koyduğu sorunların eksiği var, fazlası yok. Üstelik hiçbiri de bir anda ortaya çıkan sorunlar değil. Bakanlık koltuğuna oturan her yeni isim, sorunları belki de 100'üncü kez yeniden tespit etmekten tedaviye zaman bulamadığı için bugünlere kadar gelindi. 
Çelik, sorunları sil baştan yeniden tespit etmekten söz ediyor ki bu da zaman kaybından başka bir şey getirmez. Daha da komiği hemen her konuda şik yetçi olması. Hükümet, Meclis, yasalar, her şey sizin elinizde. Paraysa daha çok para ayırın, yasaysa daha çok yasa çıkarın, seferberlikse daha etkili seferberlik yaratın. Ama ne olur şik yetçi olmayın. 
O makamlara kimse kimseyi zorla getirmiyor. AKP, bu sorunları en iyi biz tespit ederiz diye iktidara gelmedi. Her şeyin çözümü bende diyerek oy aldı. Nitekim pek çok alanda da etkili oldu. Diğer alanlarda da mazeret yerine çözüm üretmesi, hem kendi hem de ülke yararına olacaktır... 

Promosyon yerine bağış 
Yeni yıl hazırlıkları hızla sürüyor. Yeni yıla kimileri yeni hedeflerle girmeye hazırlanırken, kimileri de kime ne hediye alacağım telaşında. Bu konuda MEF eğitim kurumlarının da içinde yer aldığı Arıkanlı Holding, bu yılbaşını farklı bir konseptle karşılıyor. 
Holding içindeki eğitim meşalesini baba İbrahim Arıkan'dan devralan Ebru Arıkan, yeni yıl promosyonu için ayrılan bütçeyi, hediyelere değil, eğitime harcama kararı aldı. 
Eğitime katkıda bulunmanın, hem gençlerimiz hem de ülkemiz için en anlamlı armağan olacağını belirten Arıkan, bu amaçla söz konusu kaynağın Maltepe İlköğretim Okulu'nun ihtiyaçları için harcanacağını açıkladı. İstanbul Milli Eğitim Müdürü Ömer Balıbey de uygulamanın diğer kurumlara örnek olması gerektiğini söyledi. 
Bazıları için armağan olmazsa olmaz olabilir. Ama en azından bir bölümünü eğitime ve çocuklara ayırabilirler. Genç Arıkan'ın bu ulvi ilk adımı, umarız hızla yaygınlaşır... 



</TEXT>
</DOC>
