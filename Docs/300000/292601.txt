<DOC>
<DOCNO> 292601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sondun20.html </URL>
<DATE> 2004/11/27/ </DATE>
<TIME> 20.33 </TIME>
<AUTHOR>  </AUTHOR>
<HEADLINE>
Samarra'da Iraklı bir kamyon şoförü ve 2 Ulusal muhafız öldürüldü... 
</HEADLINE>
<TEXT>

     Irak'ın başkenti Bağdat'ın kuzeyindeki Samarra kentinde, Amerikan ordusu için çalışan Iraklı bir kamyon şoförü ile 2 ulusal muhafızın öldürüldüğü bildirildi. 
     Polis yetkilisi Adil Abdullah, ''Samarra yakınlarındaki Amerikan üssüne malzeme taşıyan kamyon şoförü Adil Taha Ahmed'in, kimliği belirlenemeyen kişilerin açtığı ateş sonucu hayatını kaybettiğini'' belirtti. 
     Bu arada, Bağdat'ın kuzeyindeki Balad bölgesinde, silahlı kişilerle çatışan 2 ulusal muhafızın öldüğü bildirildi. 
     Ulusal muhafızlardan Muhammed Hasan, silahlı kişilerin kaçmayı başardıklarını söyledi. 
     Öte yandan, Samarra'nın güneybatısında ev yapımı bir bombanın infilak etmesi sonucu, biri kadın 3 kişinin öldüğü bildirildi. 
     
</TEXT>
</DOC>
