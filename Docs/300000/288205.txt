<DOC>
<DOCNO> 288205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/ekonomi/eko01.html </URL>
<DATE> 2004/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksit kartla 3 katrilyon liralık harcama yapıldı 
</HEADLINE>
<TEXT>


Merkez Bankası, günlük hayatın vazgeçilmezleri arasına giren taksitli kredi kartlarıyla yapılan harcamaları açıklamaya başladı. 5 Kasım itibariyle harcama 3.2 katrilyon lira 

EKONOMİ SERVİSİ 

Bankaların birbirleriyle yoğun rekabet içinde oldukları taksitli kredi kartlarıyla tüketiciler 3.2 katrilyon liraya yakın harcama yaptı. Kredi kartıyla yapılan taksitli ve taksitsiz harcamalar toplamı ise 12.2 katrilyon liraya yaklaştı. 
Merkez Bankası, tüketicilerin vazgeçilmezleri arasına giren taksitli kredi kartlarıyla yapılan harcamaları açıklamaya başladı. Geçen haftaki bültende ilk kez yayımlanan veriye göre 28 Ekim itibariyle tüketiciler 12 katrilyon 178 trilyon liralık kredi kartı harcamasının 3 katrilyon 130 trilyon lirasını taksitli kartlarla yaptı. Bir başka deyişle, kredi kartıyla yapılan harcamaların yüzde 25.7'si taksitlere bölündü. 
Taksitli kredi kartlarıyla yapılan harcama tutarı 5 Kasım itibariyle de 19 trilyon lira arttı ve 3 katrilyon 150 trilyona ulaştı. Kredi kartı harcaması içindeki payı ise yüzde 25.9'a çıktı. 
Taksitli kredi kartı harcamalarının yüzde 88'i özel bankalardan yapıldı. Bu bankalar aracılığıyla yapılan taksitli harcama 5 Kasım'da 2.5 katrilyonu aşarken yabancı bankalar üzerinden yapılan harcamalar 399 trilyon lira oldu. 
Bu arada, BDDK'nın bazı bankaların taksitli kartlarda vadesi gelmeyen harcamaları ayrı muhasebeleştirmesini kabul etmeyerek henüz ödenmemiş kısımları kredi kart harcamalarına dahil etmesi nedeniyle 28 Ekim itibariyle kredi kartlarıyla yapılan harcamalarda ciddi bir artış oldu. 22 Ekim itibariyle 10.8 katrilyon lira olan kredi kartıyla yapılan harcamalar tutarı 1.4 katrilyon lira civarında artış gösterdi. 

Kart harcamalarının dörtte biri taksitli trilyon TL 28 Ekim 5 Kasım Özel bankalar 2.742 2.751 Yabancı bankalar 389 399 Kamu bankaları - - Taksitli kr. kartları 3.131 3.150 Özel bankalar 7.569 7.534 Yabancı bankalar 579 588 Kamu bankaları 903 906 Taksitsiz kr. kartları 9.051 9.028 Toplam kredi kartları 12.182 12.178 Taksitli kr. payı 25.7 25.9 


</TEXT>
</DOC>
