<DOC>
<DOCNO> 254690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/siyaset/siy01.html </URL>
<DATE> 2004/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Üçüncü düğün AB'yle mi 
</HEADLINE>
<TEXT>



Başbakan Recep Tayip Erdoğan, bir yıl içinde 2 düğün yaptı. 11 ay önce oğlunu, şimdi de kızını evlendirdi. İkinci düğün de aynı salonda yapıldı. Her iki düğüne de Erdoğan birden fazla anlam yükledi. Esra ve Berat'ın nik hındaki topluluğu ikiye ayırıyorum. Birincisi nik h masasının etrafındakiler. Erdoğan'ın düğünlerinde nik h masasının etrafında, uluslararası şahitlikle oluşan fotoğraf, onun Türkiye'yi AB'nin parçası yapma konusundaki kararlılığını göstermesi açısından önemli. Erdoğan, davetlileri selamlamak üzere mikrofona, Kral Abdullah'ı, Cumhurbaşkanı Müşerref'i, Yunanistan ve Romanya başbakanlarını kendisi anons etti. Yunanistan Başbakanı Karamanlis'in sözleri, damat ve gelinin 'evet'lerinden daha fazla alkış aldı. Karamanlis'in dediği gibi bir Yunan başbakanı Türkiye'ye geliyor, başbakanın kızının şahidi oluyorsa dünyada çok şey değişmiş demektir. İtiraf edelim ki, Başbakan yıl sonunda AB'den müzakere takvimi almak için her fırsatı değerlendiriyor. Esra ve Berat'ın nik hında bu çaba fazlasıyla vardı. Anlaşılıyor ki, Başbakan üçüncü düğünü AB ile yapmak istiyor. Yorumlanması gereken ikinci grup ise Anadolu'dan Rumeli Salonu'na gelen taşra. Platformun önündeki protokol bu ayrıma dahil değil. Orası platforma daha yakın. Salonun her yanında olan kalabalık grup, AKP'nin kökenlerini işaret ederken, aynı zamanda AKP'nin bugün geldiği yeri de gösteriyor. AKP ürettiği siyasetle taşrayı merkeze taşımaya devam ediyor. 


</TEXT>
</DOC>
