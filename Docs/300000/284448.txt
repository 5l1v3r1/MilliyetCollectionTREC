<DOC>
<DOCNO> 284448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sontur30.html </URL>
<DATE> 2004/10/29/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Vatan Caddesi'ndeki törenlerde silahlı kişi dehşeti 
</HEADLINE>
<TEXT>

     İstanbul'da Vatan Caddesi'nde düzenlenen Cumhuriyet Bayramı kutlama töreninden önce üzerinde ruhsatsız silah bulunan bir kişi gözaltına alındı. 
     A.A muhabirinin edindiği bilgiye göre, Vatan Caddesi'ndeki resmi geçit töreni başlamadan bir süre önce, trafiğe kapatılan caddenin anıt mezar karşısındaki kavşakta, şüpheli bir kişi elindeki silahı başına dayadı. 
     Kimliği henüz açıklanmayan bu kişi, olay yeri yakınında bulunan Özel Harekat Şube Müdürlüğü'ne bağlı görevlilerin müdahalesi ile elindeki tabanca alınarak etkisiz hale getirildi. 
     Gözaltına alınarak Terörle Mücadele Şube Müdürlüğü'ne götürülen ve ilk ifadesinde ''silahı bulduğunu'' söylediği belirtilen bu kişinin, ''akli dengesinin yerinde olmadığının sanıldığı'' bildirildi. 

     
</TEXT>
</DOC>
