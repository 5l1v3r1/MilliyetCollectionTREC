<DOC>
<DOCNO> 277916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/guncel/axgun01.html </URL>
<DATE> 2004/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Putin'in Sovyet romantizmi 
</HEADLINE>
<TEXT>


Rus liderin Sovyetler'de olduğu gibi, cumhuriyetleri merkezden idare etmek istediğini belirten Doç Dr. Kırımlı, 11 Eylül'ün "Çeçenleri izole etme" planını kolaylaştırdığının altını çiziyor 

Kültürler mozaiği Kafkasya - 4 
Mehmet Gündem 

Doç. Dr. Hakan Kırımlı, sorularımızı yanıtladı. 

Rusya'ya göre Kafkasya sorunu 'içişleri, başkaldırı ve terör' demek. Doğru bir tespit mi 
- Rusya geçen yüzyıl da aynı yaklaşımı sergiliyordu. Kafkaslar kaç nesildir savaşıyor. Olanlar öncekilerin devamı. 

Putin'in şahsiyeti, Kafkas problemini nasıl etkiliyor 
- Kaderi değiştirecek kadar önemli. KGB'den mezun biri heykel sanatçısı olmaz. Putin der ki, 'Sovyetler Birliği'ni özlemeyenin yüreği, özleyenin de beyni yoktur.' Bu romantizm bile Putin hakkında çok şey söylüyor. Devleti istihbarat teşkilatı gibi idare ediyor. Sovyet pratikleri geri geliyor. Homojenleştirme politikası var. Etnik cumhuriyetleri idari birimlere dönüştürecek. Sovyet mirasını sürdürmek istiyor Putin. 

Kafkasya cumhuriyetleriyle Rusya'nın ilişkileri nedir 
- 1920'lerde bu cumhuriyetler keyfi sınırlarla kuruldu. Çatışma kaçınılmaz oluyor, 'büyük ağabeyin' hakemliği gerekiyor. Rusya bir tuğlalar cumhuriyeti. Olayı, emperyal binadan bir tuğlanın sökülmesi şeklinde algılıyor. Putin hadiseyi 'kriminal'e indirgeme çabasında. 11 Eylül ona büyük fırsat verdi... Rusya'nın 'içişleri' olmak tehlikelidir. Sesinizi en erken 50 sene sonra tarihçiler duyar. 96'dan itibaren Çeçenistan'ı dünyadan izole etme planı vardı. Burayı mafya bataklığı haline getirip, 'Bunları bırakmaya gelmez' diyecekler. Orada akıl almaz bir yolsuzluk ve terör oluştu. Çeçenlerin h kim olduğu yerler yoksul, Ruslarınkiler zengin. Çeçenler için çaresizlik bir kara delik oluşturuyor. El Kaide ve benzeri örgütler için de ideal bir ortam. 

El Kaide'nin aklındaki İslam'ın Çeçenistan'da karşılığı ne 
Sufi ve Kadiri altyapısına sahip Çeçenistan'da El Kaide'nin yer bulması mümkün değil. 

Birleşik Kafkasya idealine ne oldu 
- 1990'ların başında böyle bir ihtimal vardı. Hatta o tarihlerde Ruslar da destekledi. Birleşik Kafkasya kılıcı Gürcistan'ın üzerine indiğinde Rusya için problem yoktu. Sonra işler değişti. Bugün birliğin adı bile geçmiyor. 

Türkiye'nin en ünlü Çerkezleri 

TSK'nın komuta kademelerinde, MİT'te, emniyette, siyasette, bürokraside görev alan çok sayıda Çerkez var. Devlet Bakanı Abdüllatif Şener, CHP lideri Deniz Baykal, MİT Müsteşarı Şenkal Atasagun, Zekeriya Temizel, Önder Sav, Sabri Tekir, Beşiktaş Onursal Başkanı Süleyman Seba, gazeteciler Taha Akyol, İsmet Berkan, Hasan Cemal, Hıncal Uluç, Şansal Büyüka, Ahmet Tezcan, Fuat Uğur, komutanlardan Doğan Güreş, Edip Başer, Tahsin Betir, Çetin Doğan, sanatçılardan Türkan Şoray, Mehmet Aslantuğ, Arzum Onan, Rutkay Aziz, Müşerref Akay, Güven Kıraç, Kandemir Konduk, Çetin Öner, Cem Özer, Asmalı Konak dizisinin senaristi Meral Okay, mankenlerden Deniz Akkaya, Özlem Yıldız, sunucular Halit Kıvanç, Orhan Boran, sporculardan Aykut Kocaman, Rıza Çalımbay, Mehmet Okur, Prof. Dr. Doğan Kuban, Prof Dr. Ümit Özdağ, Prof. Dr. Anıl Çeçen, yazar Ayla Kutlu, Ahmet Ümit, Osman Sınav, Aytunç Altındal da Çerkezdir. 

Patlamaya hazır 

İnguşetya Cumhuriyeti'nin ekonomisi çok zayıf. Radikal akımlar bölgeye yerleşmeye çalışıyor. Osetlerle gerginlik her an alevlenebilir 
Bölgedeki cumhuriyetler içinde durumu en ağır olan İnguşetya'dır. Rusya Federasyonu'nda RF ilk ciddi etnik çatışma 1991'de İnguşetya ile Kuzey Osetya arasında patlak verdi. İnguşlar 1944'de Stalin'in kararıyla, Almanlarla işbirliği yaptıkları için Kazakistan ve Kırgızistan'a sürüldü, Çeçen-İnguş Özerk Cumhuriyeti feshedildi. İnguşların yerleştiği bölgeler Kuzey Osetya Özerk Cumhuriyeti'ne bağlandı. 1957'de geri dönen halklar, Çeçen-İnguş Özerk Cumhuriyeti'ni yeniden kurdu ancak Kuzey Osetya'ya bağlanan bölgeler geri verilmedi. SSCB dağılırken İnguşların bu bölgeleri geri istemeleri üzerine 1991'de, İnguş - Oset çatışmaları yaşandı. Gerginlik donduruldu ancak ufak bir gerilim, sorunu alevlendirebilir. Beslan'daki rehine olayında İnguş eylemcilerin de bulunması, gerilimi yükseltti. İnguş halkı, Çeçen davasına sıcak yaklaşıyor. İnguşetya'daki büyük işsizlik oranı, bölgede yer edinmeye çalışan radikal akımları besliyor. Vahhabiler de kendilerine yer bulmaya çalışıyorlar. 

Adıgeler evlerinde azınlık 

Adıgey Cumhuriyeti'nin göreceli bir istikrarı var. Ancak Adıgeler kendi topraklarında azınlık olmaktan rahatsız. Temel sorunları, yoğun Rus nüfusu karşısında varlıklarını sürdürebilmek. Diasporadaki Adıgelerin geri dönmeleri yönünde girişimler var. Rusya Federasyonu yöntemine göre, Adıgeler azınlıkta olsalar bile cumhuriyete isim veren millet oldukları için başkan Adıge oluyor. 

İnguşetya Cumhuriyeti 
Başkent Nazran 
Yüzölçümü 3750 km2 
Nüfusu 467.294 2002 
Dini İslam 
Başlıca etnik gruplar İnguş 361.057- 77 , Rus 5559- 1,2 , Çeçen 95.403- 20,4 

Adıgey Cumhuriyeti 
Başkent Maykop 
Yüzölçümü 7800 km2 
Nüfusu 447.109 2002 
Dini İslam 
Başlıca etnik gruplar Adıge 108.115 24,2 , Rus 288.280 64,5 , Ermeni 15.268 3,4 

YARIN 

Karaçay - Çerkez ve Kabartay - Balkar cumhuriyetleri 
Türkiye Çerkezlerinin ilişkileri nasıl 
Çerkezlerin kimlik mücadelesi 


</TEXT>
</DOC>
