<DOC>
<DOCNO> 297511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sondun40.html </URL>
<DATE> 2004/12/14/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
AP’de evet’ ve hayır’cılar karşı karşıya 
</HEADLINE>
<TEXT>

     Avrupa Parlamentosu yarın oylayacağı Türkiye raporu ile ilgili tartışmalarını sürdürüyor. 
     AP'daki siyasi gruplar, yarın genel kurulda oylanacak Türkiye raporuna ilişkin görüşlerini açıklamak için basın toplantısı düzenledi. 
     Avrupa Parlamentosu'ndaki Yeşil ve Sosyalist grup yarın oylanacak Türkiye raporuna destek verecek. Liberaller, Fransız firesiyle destek mesajı verirken, Hıristiyan demokratlar tam anlamıyla ikiye ayrılmış durumdalar. 
     
     Bendit Rapor üçte iki çoğunlukla geçecek" 

     AP’de Yeşil Grup Başkanı Daniel Cohn-Bendit, Türkiye raporunun üçte iki çoğunlukla geçmesini beklediğini söyledi. Bendit, Yeşil Grubu olarak müzakerelerin başlamasını savunan tavsiye karar tasarısını desteklediklerini belirtti. 
     Cohn-Bendit, ''müzakerelerin başlaması, Türkiye'de demokratikleşme sürecinin gelişmesine ve güçlenmesine katkıda bulunacak'' dedi. 
     
     Liberaller Türkiye’yi destekleyecek 

     Liberal Grup Başkanı Graham Watson ise, kendi grubundaki Fransız üyeler dışında herkesin Türkiye raporuna destek vereceğini söyledi. Türkiye'nin Kopenhag siyasi kriterlerini yerine getirdiğini hatırlatan Watson, müzakerelerin artık vakit geçirilmeden başlatılmasından yana olduklarını belirtti. 

     
</TEXT>
</DOC>
