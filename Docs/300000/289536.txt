<DOC>
<DOCNO> 289536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/soneko31.html </URL>
<DATE> 2004/11/17/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Ekim'de 3 bin 123 yeni şirket kuruldu... 
</HEADLINE>
<TEXT>

     Bu yılın Ekim ayında, 3 bin 123 yeni şirket ve kooperatif ile 3 bin 234 yeni ticaret unvanlı işyeri kuruldu. 
     Aynı dönemde, 572 şirket ve kooperatif ile 1168 ticaret unvanlı işyeri ise kapandı. 
     Ekim ayında açılan şirket ve kooperatiflerin 2 bin 829'u limited, 206'sı anonim, 4'si kollektif şirket ve 84'ü kooperatifi içerdi. 
     DİE, Ekim ayında açılan kapanan şirket ve ticaret unvanlı işyeri istatistiklerini açıkladı. 
     Buna göre Ekim ayında, geçen yılın aynı ayına göre açılan şirket sayısı yüzde 7.3 artarak 2 bin 910'dan 3 bin 123'e, açılan ticaret unvanlı işyeri sayısı da yüzde 9.9 artarak 2 bin 942'den 3 bin 234'e yükseldi. 
     Aynı dönemde kapanan şirket ve kooperatif sayısı yüzde 41.2 artarak 405'den 572'ye çıktı. Kapanan ticaret unvanlı işyeri sayısı ise yüzde 9.4 yükselerek 1,068'den 1,168'e çıktı. 
     
     OCAK-EKİM DÖNEMİ 
     Bu yılın Ocak-Ekim döneminde ise geçen yılın aynı dönemine kıyasla açılan şirket ve kooperatif oranı yüzde 25.9, kapananların oranı da yüzde 35 oranında arttı. 
     Aynı dönemde ticaret unvanlı işyerleri kapsamında açılanların oranı yüzde 18.5, kapananların oranı da yüzde 20.3 yükseldi. 
     Şirket ve kooperatifler içinde açılanların miktarı 27 bin 137'den 34 bin 177'ye, kapananların sayısı da 4 bin 255'den 5 bin 744'e çıktı. 
     Ticaret unvanlı işyerleri kapsamında açılanların miktarı 28 bin 406'den 33 bin 665'e, kapananların sayı da 10 bin 965'den 13 bin 194'e yükseldi. 
     
</TEXT>
</DOC>
