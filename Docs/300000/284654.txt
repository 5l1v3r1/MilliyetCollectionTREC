<DOC>
<DOCNO> 284654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sonspo14.html </URL>
<DATE> 2004/10/30/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Galatasaray kampa girdi... 
</HEADLINE>
<TEXT>

     Galatasaray, Akçaabat Sebatspor ile yarın oynayacağı lig maçı için Florya Metin Oktay Tesisleri'nde kampa girdi. 
     Cezalı ve sakat oyuncusu bulunmayan sarı-kırmızılılar, Akçaabat Sebatspor ile yapacakları maçtan mutlak galibiyetle ayrılmayı hedefliyor. 
     Galatasaray'ın Akçaabat Sebatspor maçına Mondragon, Cihan, Song, Tomas, Hakan Ünsal, Hasan, Saidou Volkan , Ergün, Baliç, Hakan Şükür ve Necati muhtemel 11'iyle çıkması bekleniyor. 
     Ali Sami Yen Stadı'nda saat 20.00'de başlayacak karşılaşmayı hakem Özgüç Türkalp yönetecek. Karşılaşma Digitürk Lig TV'den naklen yayınlanacak. 
     Galatasaray, bu akşam basına kapalı yapacağı antrenmanla Akçaabat Sebatspor maçının hazırlıklarını tamamlayacak. 
     
     3 FUTBOLCU SARI KART CEZASI SINIRINDA 
     Galatasaray'da Hasan Şaş, Hakan Ünsal ve Cihan Haspolatlı sarı kart cezası sınırında bulunuyor. 
     Ligde bugüne kadar oynadıkları maçlarda toplam 3'er sarı kart gören bu futbolcular, Akçaabat Sebatspor karşılaşmasında kart görmeleri halinde gelecek hafta yapılacak Diyarbakırspor maçında forma giyemeyecek. 
     
</TEXT>
</DOC>
