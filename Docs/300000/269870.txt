<DOC>
<DOCNO> 269870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/dunya/adun.html </URL>
<DATE> 2004/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beslan patlamak üzere 
</HEADLINE>
<TEXT>


Milliyet Beslan'da... Bazı kasabalılar, '40 gün yas tutacağız, sonra elimize silah alıp intikam peşine düşeceğiz' diyorlar. Osetlerin suçladığı, kasabadaki İnguş azınlık korku içinde 

CENK BAŞLAMIŞ Beslan 


Rusya tarihinin en büyük terör eylemine hedef olan Kuzey Osetya'nın Beslan kasabasında h l büyük bir gerginlik yaşanıyor. 
35 bin kişilik kasabada bir akrabasını ya da tanıdığını kaybetmeyen hemen hemen hiç kimse yok. Cenaze törenleri devam ederken, küçük kasaba tümüyle matem havasına bürünmüş durumda. Yas tutan Beslanlılar aynı zamanda yetkililer, gazeteciler ve İnguşlara yönelik büyük öfke içinde. Halk, rehin alma eylemi sırasında gerçekleri sakladıkları ve çocuklarını kurtaramadıkları için yetkililere tepki gösteriyor. 
Gazeteciler ise, özellikle gerçek rehine sayısı gibi konularda gerçekleri yazmamakla suçlanıyor. 
Eylemi düzenleyen teröristler arasında İnguşların da bulunduğu yolundaki haberler nedeniyle kasabada yaşayan İnguş azınlık korku içinde. Hıristiyan Kuzey Osetya ile Müslüman İnguşetya arasında 1993 yılında zaten kısa süreli bir savaş yaşanmıştı. Yıllardır devam eden gerginlik şimdi yeniden patlama noktasına gidiyor. Pazar günü öfkeli Osetler İnguşların yaşadığı evleri yağmalamaya çalıştı. Güvenlik kuvvetleri 1000 kişilik kalabalığı zorlukla engelleyebildi, ancak tehlike h l devam ediyor. Yeni olaylara yol açmamak için teröristlerin arasındaki İnguşların isimlerinin açıklanmayacağı söyleniyor. 
Bazı kasabalılar, "Evlatlarını kaybeden erkekler 40 gün boyunca sessizce yas tutacak. 40 günün sonunda ise, eline silahını alıp intikam peşine düşecek" diyor. 

CENK BAŞLAMIŞ SAYGI DURUŞUNDA 

Beslan'a giden Milliyet Moskova Temsilcisi Cenk Başlamış sağdan ikinci 335 kişinin öldüğü okulda saygı duruşunda bulunarak Beslanlıların acısına ortak oldu. Yanmış yıkılmış okul binasının her yeri o korkunç günün izleriyle doluydu. Can veren çocukların çığlıkları kurşun ve şarapnellerle delik deşik olmuş duvarlarda sanki h l yankılanıyordu. Ve en acısı da, masumların okulun duvarlarını kırmızıya boyayan kanlarının izini görmekti. 


</TEXT>
</DOC>
