<DOC>
<DOCNO> 286136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sontur05.html </URL>
<DATE> 2004/11/04/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Evliliği bitiren poz 
</HEADLINE>
<TEXT>

     Bahri KARATAŞ DHA 

Diş hekimi, eşinin mankenlik yaptığı dönemde çektirdiği fotoğraf gazetede yayınlanınca 'Manken olduğunu benden gizlemiş' deyip boşanma davası açtı. Hakim 'evliliğin sarsıldığı'na karar verip çifti boşadı İzmirli diş hekimi Ali Bülent Karabay 34 , 1. Aile Mahkemesi'ne başvurarak eşi Demet Karabay'dan 23 boşanmak istediğini belirtti. 
     Karabay boşanma gerekçesini şöyle anlattı 
     "Ailesinin maddi durumunun iyi olduğunu, bir evi ile arabası bulunduğunu, evlenmemiz halinde maddi zorluk çekmeyeceğimizi söyledi. Bunlara inanıp evlendim. Fakat ailesi çalışmasına izin vermedi. Ev de kendisine ait değilmiş. Hamileliği sırasında ruhsal problemler yaşadı. Sigara içtiği için doğum zor gerçekleşti. Bebek erken doğdu. Sinir krizi geçirip, bebeği emzirmiyordu. Sosyal yaşantım sıfıra indi. Bir yıl önce bir arkadaşım arayıp bir gazete almamı ve arka sayfasındaki haberin fotoğrafına bakmamı istedi. Gazeteyi aldığımda donup kaldım. Erotik poz veren kişi eşimdi. Bu fotoğrafı mankenlik yaparken çektirdiğini söyledi. Mankenlik yaptığını bana söylememişti. Bu olaydan sonra çocuğumuzu alıp annesinin evine gitti.". 
     Bu iddialara karşı Demet Karabay da şunları söyledi 
     "Evliliğin eşlere yüklediği sorumlulukları yerine getirmekten kaçındı. Genç ve alımlı olmamdan dolayı beni kıskandı. Kısa bir süre amatör mankenlik yaptım. Gazetedeki fotoğraf o döneme aittir." Hakim tarafların ikisinin de evlilik birliğini temelden sarstığını ve bunda eşit kusurlu olduklarına hükmedip çifti boşadı. 

     
</TEXT>
</DOC>
