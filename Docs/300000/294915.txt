<DOC>
<DOCNO> 294915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/yazar/theper.html </URL>
<DATE> 2004/12/05/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Sahne dışında ünlü yok mu 
</HEADLINE>
<TEXT>


Ünlüler Çiftliği'ni izliyor musunuz Ben izliyorum. Bugüne kadar ünlü deyince akla gelen sadece ses ve sinema sanatçısı imiş gibi sinema ve ses sanatçılarını çiftliğe getirdiler. Peki ünlü deyince kendi branşlarında şair meslek sahipleri "ünlü" grubuna girmiyor mu Bunu ne için soruyorum. 
Projeyi ilk gördüğümde "Keşke böyle bir çiftlikte bir süre yaşasam" dedim. Sonra katılanların günlük yaşamını gördükçe, insanların böyle bir yeri kendilerine nasıl zindan ettiklerine tanık oldum. Şimdi ibretle izliyorum. Düşünebiliyor musunuz toplumun alkışladığı, para verip izlemeye gittiği sanatçıların davranışını. 
Biri önüne gelen kadına, kıza herkesin gözü önünde askıntı olur, bir diğeri tuvaleti kullanmaz, bir başkasının çenesi hiç durmaz, 24 saat devamlı konuşur, birinin kişiliği hiç yoktur, başkalarının dolduruşu ile ona buna saldırır, biri var ki, ağalık taslayıp herkesi ezmeye çalışır. Aksi de varit. Bir hanım evi derleyip toplayacağım diye kendini helak eder, bilmediği ev işini öğrenmek için çırpınır, bir diğeri ortalığı temiz tutacağım diye kendini paralar. 
Karakterler 2-3 gün içinde öyle ortaya çıkıyor ki, bir kısmını izleyince tiksiniyor, bir kısmını görünce hayran kalıyorsunuz. 8-10 kafa dengi bir araya gelince kim bilir nasıl eğlenirler derken kavga dövüş eksik olmuyor. 
Biraz da sahne dışı ünlüleri seyretsek diyorum. Ünlü doktorumuz, ünlü hukukçumuz, ünlü mimarımız, ünlü gazetecimiz, ünlü işadamımız yok mu Var elbette, seyirci olarak teklif benden, acaba bu ünlüler güllük gülistanlık mı yapar, yoksa beş beter kavga dövüş mü çıkar Biraz da bu ünlüleri tanımış oluruz, değil mi 



</TEXT>
</DOC>
