<DOC>
<DOCNO> 257846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sondun21.html </URL>
<DATE> 2004/07/24/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
IRA'nın beyni öldü... 
</HEADLINE>
<TEXT>

     İngiltere hükümetine karşı 1969 yılından 1998'e kadar savaş veren Katolik İrlanda Cumhuriyet Ordusu'nun IRA lideri Joe Cahill, Kuzey İrlanda'nın Belfast kentinde 84 yaşında öldü. 
     IRA'nın siyasi kanadı Sinn Fein Yalnız Biz örgütünden yapılan açıklamada, ''İngiliz hükümetinin idam daracığından kıl payı dönmüş'' Cahill'in, uzun yıllar tersane işçiline dayalı akciğerdeki asbest çürümesinden öldüğü belirtildi. 
     Cahill, Sinn Fein'in lideri Gerry Adams'ın da akıl hocası olmasıyla tanınıyor. Belfast'ın ''Harland Wolff Tersaneleri''nde 1950'li yıllarda çalışan ve asbesti alan Cahill, 1969'da İRA'nın örgüt lideri olmuştu. 
     Cahill için bugün demeç veren Gerry Adams, ''Kendisi, Sinn Fein gibi barış yolundan gitme yönünü de hep muhafaza eden kişiydi'' dedi. 
     
     ''HAYIRLI CUMA'' 
     İki Nobel Barış Ödülü getiren ''Hayırlı Cuma Barış Antlaşması'' Londra hükümetiyle Nisan 1998'de imzalandığında Cahill, bu barış antlaşmasını şevkle destekleyen siyasi liderler arasındaydı. Eşi Annie ile 7 çocuğu bulunan Cahill, salı günü Belfast'ta Saint Paul Katolik Kilisesi'ndeki törenden sonra eski İRA savaşçılarının gömüldüğü Milltown Mezarlığı'nda toprağa verilecek. 
     Cahill 1920'de doğduğunda, Kuzey İrlanda ile İrlanda'nın tek ülke olduğu son yıldı. Kuzey İrlanda, sonradan Protestan İngiltere'ye Birleşik Krallık Büyük Britanya bağlandı. 
     
</TEXT>
</DOC>
