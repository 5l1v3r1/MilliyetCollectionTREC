<DOC>
<DOCNO> 268116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sondun48.html </URL>
<DATE> 2004/09/01/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Alman kadını trenin önüne iten Türk mahkemede 
</HEADLINE>
<TEXT>

     Almanya'nın Hamburg kentinde bir Alman kadınını trenin önüne iten Uğur İ. 19 bugün mahkemeye çıkarıldı. 
     Hamburg Eyalet Mahkemesi'nde tutuklu yargılanan Uğur İ., cinayete teşebbüsle suçlanıyor. 
     Duruşmada, trenin önüne ittiği ve kuzeni tarafından kurtarılan kadından özür dileyen sanık, alkollü olduğunu ve hiçbir şey hatırlamadığını savundu. 
     Alman kadın da Uğur İ.'nin kendisini hızla raylara ittiğini ve 16 yaşındaki kuzeninin kendisini son anda kurtardığını anlattı. 
     Uğur İ., 2 Mayıs'ta Reeperbahn istasyonunda bir kadını yaklaşan trenin önüne itmiş, kadını kuzeni kurtarmıştı. Olay, güvenlik kameraları tarafından görüntülenmişti. 
     Uğur İ., görüntülerin kamuoyuna açıklanmasından sonra polise teslim olmuştu. 
     
</TEXT>
</DOC>
