<DOC>
<DOCNO> 282918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sondun30.html </URL>
<DATE> 2004/10/24/ </DATE>
<TIME> 23.15 </TIME>
<AUTHOR>  </AUTHOR>
<HEADLINE>
Ürdün'de kabinede değişiklik yapıldı 
</HEADLINE>
<TEXT>

     Ürdün Başbakanı Faysal el Fayiz'in, kabinede değişiklik yaptığı, yeni kabinede Batı yanlısı reformistlerin yerlerini korudukları bildirildi. 
     Üst düzey bir hükümet yetkilisi açıklamasında, 29 üyeli yeni kabineye 10 yeni bakanın geldiğini, yeni kabinede 4 kadın bakanın bulunduğunu söyledi. 
     Reformcuların liderliğini yapan, ABD'de eğitim almış Filistin kökenli Planlama ve Uluslararası İşbirliği Bakanı Bassem Avadallah ile uyulamalarıyla Uluslararası Para Fonu'nun İMF takdirini kazanan Maliye Bakanı Muhammed Ebu Hammur kabinedeki yerlerini korudular. 
     Sanayi ve Ticaret Bakanı ve Başbakan Yardımcısı Muhammed Halayke ise yeni bakanlar kurulunda görev almadı. 
     İntihar komandolarını eleştirerek aşırı dincileri kızdıran Dışişleri Bakanı Mervan Muaşer'in yerine de Ürdün-İsrail barış anlaşmasının müzakerecisi Hani Mulki getirildi. Muaşer de yeni kabinede başbakan yardımcılığına getirildi. 
     Liberal ve İslamcı muhalifler, siyasi reformları yapmadığı gerekçesiyle hükümeti eleştiriyorlardı. 
     Yeni kabinenin, Başbakan Fayiz'in reform yönündeki çalışmalarını güçlendireceği belirtiliyor. 
     Başbakan, geçen ay kabinede değişiklik yapacağını söylemişti. Bu açıklama, Kral Abdullah'ın kendisine reformlar konusunda baskı yapmasından haftalar sonra yapılmıştı. 
     
</TEXT>
</DOC>
