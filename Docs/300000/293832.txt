<DOC>
<DOCNO> 293832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sonsiy15.html </URL>
<DATE> 2004/12/01/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
ABD Büyükelçilik sözcüsü İstemeyen gelmez 
</HEADLINE>
<TEXT>

     ABD Büyükelçiliği sözcüsü Josef Pennington, Fener Rum Patriği Bartolomeos'un yarın verecekleri resepsiyona "Ekümen" sıfatıyla çağırmalarına tepki olarak devletten katılım olmaması konusunu Amerika'nın Sesi Radyosu'na değerlendirirken, "İstemeyen gelmez" ifadesini kullandı. 
     Ankara'daki Amerikan Büyükelçilik sözcüsü Pennington, Amerika'nın Sesi Radyosu'na konuyu değerlendirirken, "Biz, Fener Rum Patriğini her zaman için Ekümenik olarak kabul ediyoruz. Şimdi de değişen bir şey yok. Resepsiyona isteyen gelir, istemeyen gelmez" diye konuştu. 
     Davetiyelerde, Amerikan Büyükelçisi Eric Edelman'ın Fener Rum Patriği için "Ekümenik" sıfatını kullanması bazı AKP'li milletvekillerinin de tepkisini çekmiş, geçen hafta bir grup milletvekili Edelman'a kınama mektubu göndermisti. 

     
</TEXT>
</DOC>
