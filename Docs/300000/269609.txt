<DOC>
<DOCNO> 269609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/guncel/gunz1.html </URL>
<DATE> 2004/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>



TCDD'den Irak ordusuna nakliyat 

AYDIN ARSLANYILMAZ Zonguldak DHA 
IRAK hükümetinin ordunun ihtiyaçları için Ukrayna'dan aldığı kamyon, cip ve tankerler, Zonguldak Limanı'ndan Irak'a TCDD tarafından taşınıyor. Araçlar Ro - Ro gemileriyle Zonguldak Limanı'na getiriliyor. Silah sistemleri bulunmadığı için "ticari araç" işlemi gören araçların taşıma işini ABD'li bir nakliyat firması yürütüyor. Zonguldak'ta TCDD kargo trenlerine yüklenen araçlar, demiryoluyla Irak sınırına kadar götürülüyor. TCDD Zonguldak Ambar Müdürü Kemal Elieyioğlu, taşınan 175 araçtan 77350 euro gelir elde edildiğini, yıl sonuna kadar taşınacak 2325 araçtan 1.5 milyon euro'luk gelir hedeflediklerini söyledi. 

Kürt temsilciler Ankara'ya geliyor 

ANKARA Milliyet 
MUSUL'un Tel Afer kasabasında ABD güçleri ile direnişçiler arasında çatışmalar sürerken, edinilen bilgiye göre, Kürdistan Demokrat Partisi KDP yetkilisi Neçirvan Barzani bugün, Kürdistan Yurtseverler Birliği KYB lideri Celal Talabani de çarşamba Ankara'ya gelecek. Iraklı Kürt yetkililerin ziyareti kendilerinin talep ettikleri öğrenildi. Temaslarda, Musul'da olduğu öne sürülen Osman Öcalan ve Kuzey Irak'taki PKK varlığı dosyalarının Kürt yetkililere iletilmesi bekleniyor. ABD ordusunun, Tel Afer kasabasında başlattığı operasyon çatışmaya dönüşmüş, operasyon nedeniyle bölgedeki 20 bin Türkmen'in göç etmek zorunda kaldığı öne sürülmüştü. 

Çifte yangında sabotaj şüphesi 

Adana DHA 
Kozan Eskimantaş köyü ile Ayvalıkoyak mevkiinde önceki gece yarısı başlayan yangınlar, rüzg rın da etkisiyle kısa sürede yayıldı. 600 işçi ve 50 arazözün katıldığı söndürme çalışmalarına, iki uçakla beş helikopter de havadan destek verdi. Sarp bir bölgede yayılan yangının, yaklaşık 600 hektarlık kızılçam serisini tehdit ettiği belirtildi. Yangınların aynı anda başlaması nedeniyle sabotaj sonucu çıkmış olabileceği ihtimali üzerinde de duruluyor. Yangının üç cephede devam ettiğini belirten Orman İşletme Bölge Müdürü Seyfettin Yılmaz, yangınını bizzat yönetiyor. Yangının üç cephede devam ettiğini belirten Yılmaz, "Yangından etkilenen herhangi bir yerleşim alanı yok" dedi. 

Çakıcı'nın akıbeti eylül sonuna kaldı 

Avusturya'da, Viyana Eyalet Mahkemesi'nin "iade edilecek suçlular" biriminde hücrede tutulan organize suç örgütü üyesi Alaattin Çakıcı'nın iade edilip edilmeyeceğine ilişkin duruşmanın eylül sonunda yapılacağı bildirildi. Viyana Eyalet Mahkemesi basın sözcüsü Friedrich Forsthuber, soruşturma hakimi Peter Seda'nın yıllık izinden gelecek hafta başında döneceğini belirterek, Çakıcı'nın iade edilip edilmeyeceğine ay sonunda yapılacak duruşmada karar verileceğini söyledi. Çakıcı, Türkiye'den kaçtıktan 4,5 ay sonra Türk ve Avusturyalı güvenlik güçlerinin işbirliği sonucu 14 Temmuz'da Avusturya'nın Graz kenti yakınındaki otoyolda İtalya'ya gitmek isterken yakalanmıştı. 

TCDD, hızlandırılmış soruşturmaya dahil 

SAKARYA DHA 
Pamukova Cumhuriyet Savcılığı, 22 Temmuz'da meydana gelen ve 38 kişinin ölümüne neden olan hızlandırılmış tren kazasıyla ilgili fezlekeyi tamamladı. Soruşturmaya TCDD Genel Müdürlüğü de dahil edildi. Başsavcı Mithat Kutanoğlu'nun hazırladığı 14 sayfalık fezleke, dün elden Sakarya Bassavcılığı'na getirilerek Hazırlık Kalemi'ne kaydedildi. Savcı Muzaffer Özdemir'in hazırlayacağı iddianameyle dava açılacağı belirtildi. Hazırlanan fezlekede, bilirkişinin TCDD'yi kazada 8 4 oranında kusurlu bulması nedeniyle TCDD Genel Müdürlüğü'nün de soruşturmaya dahil edildiği kaydedildi. Soruşturma için Sakarya Savcılığı'nın Ankara Bassavcılığı'na başvurduğu ifade edildi. 


</TEXT>
</DOC>
