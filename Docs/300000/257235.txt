<DOC>
<DOCNO> 257235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/magazin/axmag01.html </URL>
<DATE> 2004/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalı partisine polis uyarısı 
</HEADLINE>
<TEXT>


Esin Maraşlıoğlu'nun 400 kişilik partisinde müzik düzeyi komşuları rahatsız edince polis uyardı. Önce kısılan müzik, saat 02.00'de tamamen sustu 

Deniz Altuntaş 

Dekorasyonu biten Baltalimanı'ndaki yalısında parti veren Esin Maraşlıoğlu'nun partisine polis müdahale etti. Birçok tanınmış isminde katıldığı partide Maraşlıoğlu'nun yakın arkadaşı Rana Pirinççioğlu'nun 40. yaş günü de kutlandı. Parti için yalının iskelesine ilave olarak 400 kişilik yüzen platform kuruldu. 

Komşular şik yet etti 
Gece yarısından sonra Fatih Sultan Mehmet Karakolu'ndan gelen polisler, müziğin yüksek olması sebebiyle çevrede oturanların şikayetçi olduğunu söyleyip sesin düşürülmesini istedi. Polisin uyarısıyla inen ses düzeyi daha sonra yine yükselince polis geri döndü. Saat 02.00'ye kadar kaymakamlıktan izin alındığı gerekçesiyle polis, sürenin dolmasının ardından yalıya gelerek müziği kestirdi. 
Maraşlıoğlu, polis uyarısının abartılmaması gerektiğini belirterek şunları söyledi "200 kişiden fazla misafirinizin olduğu davetleri düzenlemek için kaymakamlıktan izin gerekiyor. 400 kişilik bir parti verdim. Bu yüzden gerekli izinleri aldık. 02.00'ye kadar müzik çalma izni vardı. Polislere yüksek sesten dolayı şik yetler gitmiş olabilir, onlar uyarılarını yapınca biz de uyduk." 


</TEXT>
</DOC>
