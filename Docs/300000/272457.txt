<DOC>
<DOCNO> 272457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sonyas02.html </URL>
<DATE> 2004/09/16/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
'Olmayan' Hentbol Milli Takımı kayıp... 
</HEADLINE>
<TEXT>

     Almanya ve Sri Lanka yetkilileri, son günlerde, Almanya'ya girdikten sonra ortadan yokolan ''Sri Lanka Hentbol Milli Takımı''nı arıyor. Ancak, takımı bulma şansının olmadığı bildirildi. 
     Sri Lanka Olimpiyat Komitesi Başkanı Hemasiri Fernando, ülkede değil, bir Hentbol Milli Takımı, tek bir hentbol kulübü bile olmadığını açıkladı. 
     Almanya'nın Sri Lanka Büyükelçisi vekili Heidi Jung, 24 kişilik takımın, elçilik yetkililerini kandırarak, 8 Eylül'de başlayan 1 aylık tur için Almanya vizesi aldığını söyledi. 
     Jung, ''Bize belgeler sundular ve belgelerin tamamı da doğru görünüyordu. Dolayısıyla, 'size vize veremeyiz' dememiz için bir neden yoktu'' diye konuştu. 
     Ancak ''takım'' Almanya'ya girer girmez ortadan kayboldu. 
     Jung, sahte hentbol milli takımının vize almasına yardımcı olan bir Alman vatandaşının kötü durumda kaldığını ve bir dizi benzer spor takımı turunu iptal ettiğini söyledi. 
     Sahte takımın üyelerinin siyasi mi yoksa ekonomik nedenlerle mi böyle bir yola başvurdukları bilinmiyor. 
     
</TEXT>
</DOC>
