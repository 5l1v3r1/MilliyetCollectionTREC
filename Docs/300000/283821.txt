<DOC>
<DOCNO> 283821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sonspo28.html </URL>
<DATE> 2004/10/27/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Çalımbay Amacımız Gaziantepspor deplasmanından puanla dönmek 
</HEADLINE>
<TEXT>

     Çaykur Rizespor Teknik Direktörü Rıza Çalımbay, amaçlarının Gaziantepspor deplasmanından puanla dönmek olduğunu söyledi. 
     Çalımbay, geçen hafta Denizlispor karşında çok iyi mücadele ortaya koyduklarını, bu güzel oyunu sürdürmek istediklerini belirtti. 
     Gaziantepspor'un iyi oyunculardan kurulu kaliteli bir takım olduğunu ifade eden Çalımbay, ''Ama bizim için önemli olan bu değil. Önemli olan, Denizlispor maçındaki güzel oyunumuzu deplasmanda da sergilemek. Amacımız Gaziantepspor deplasmanından puanla dönmek. Tabii ki hedef üç puan'' dedi. 
     Çalımbay, takımına güvendiğini de kaydederek, ''Deplasmandaki oyunumuzun üstüne çıkacağımıza inanıyorum. Çünkü deplasmanda iki kat mücadele etmemiz lazım. Bunu da yapabileceğimize inanıyorum. O güçte bir takımız. Yeter ki arkadaşlarımız kapasitelerini sahaya yansıtsın. Bunu yaparsak oradan iyi bir sonuçla ayrılacağımıza inanıyorum'' diye konuştu. 
     
</TEXT>
</DOC>
