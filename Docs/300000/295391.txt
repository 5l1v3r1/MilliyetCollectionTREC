<DOC>
<DOCNO> 295391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/magazin/amag.html </URL>
<DATE> 2004/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Vadiler dolusu adam öldürdüler 
</HEADLINE>
<TEXT>


'Kurtlar Vadisi', reytingin yanı sıra 'adam öldürme' rekoru da kırdı. Jeneriğinden 30'u aşkın oyuncunun adı çıkarıldı 'öldürülen' figüran sayısını senarist de bilmiyor 

ALİ'CE Ali Eyüboğlu 

Yayımlandığı saatlerde milyonları ekran başına bağlayan, bazı haftalar karşısına çıkan Beşiktaş'ın UEFA Kupası maçlarını bile reytinglerde sollayan 'Kurtlar Vadisi' adlı dizi, bir başka konuda da rekora koşuyor. 
"Bu bir mafya dizisidir" sloganıyla sunulan 'Kurtlar Vadisi' adeta 'İnfaz Vadisi'ne dönüştü. Dizide canlandırdıkları karakter öldürülünce 'Kurtlar Vadisi'nin jeneriğinden adı çıkarılan oyuncu sayısı 30'u geçti. Dizide rol gereği öldürülen figüran sayısını ise 'Kurtlar Vadisi' ekibinden bilen çıkmadı. 

Bir gecede 33 kişi 
'Çakır'ın kumarhanesine yapılan baskında bir gecede 33 kişinin, 'Rus Baron'la 'Polat'ın meydan savaşında onlarca kişinin öldürüldüğünü söyleyen dizinin senaristlerinden Bahadır Özdener, "Şimdiye kadar kaç kişiyi öldürdük ben bile bilmiyorum" dedi. 

'Her an ölebiliriz' 
Bölüm özetlerinin "Kurtlar Vadisi'nde kimse canından emin olamaz", "Kurtlar Vadisi'nde zaman ölüme doğru ilerler", "Kurtlar Vadisi'nde ölümün nereden geleceği bilinmez" gibi başlıklarla tanıtıldığı dizide bir süre 'Meral Yılmaz'ı canlandıran Müge Ulusoy'un, "Dizide, hepimiz her an öldürüleceğimizi bilerek oynuyoruz" sözü, 'Kurtlar Vadisi'nin 'Ölüm Vadisi'ne dönüştüğünün bir göstergesi. 

İşte ölüm fermanı imzalananlar Oyuncu adı Dizide canlandırdığı karakter Nihat Nikerel "Seyfullah Kaya" Seyfo Dayı Yüksel Arıcı "Pala" Levent Güner "Bedir" Pala'nın adamı Cenk Ertan "Faruk" Pala'nın adamı Nedim Doğan "Şeyhmuz" Hüsrev Ağa'nın sağ kolu Baykal Saran "Hüsrev Ağa" Vildan Atasever "Nazlı Bekiroğlu" Hüsrev Ağa'nın kızı Selçuk Yöntem "Aslan Akbey" Tarık Ünlüoğlu "Testere Nemci" Mehmet Emin Yanık "Alexander Ivanov" eski Rus Baron Haldun Boysan "Tombalacı Memet" Erdoğan Ersever "Ufuk Bey" Teşkilatın 2. adamı Sefa Zengin "Erdal Kömürcü" Devrim Parscan "Orhan Karadeniz" Laz Ziya'nın sağ kolu Muhammed Can Gören "Abuzer Kömürcü" Erdal Kömürcü'nün babası Erdinç Olgaçlı "Burhan Yolalan" Tombalacı'nın sağ kolu Hidayet Erdinç "Şevki Gökdeniz" Şevko Seray Sever "Derya Çakır" Çakır'ın kız kardeşi Müge Ulusoy "Meral Yılmaz" Laz Ziya'nın kızı Oktay Kaynarca "Süleyman Çakır" Güray Kip "Kürt Bedo" Bedir Koçanlı - Öldürülen 6 babadan biri Ali Yaylı "Fahris Sarıyayla" Öldürülen 6 babadan biri Latif Akgedik "Demir Görkemli" Öldürülen 6 babadan biri Engin Özsayın "Fröd Fethi" Öldürülen 6 babadan biri Erdal Cindoruk "Üstün Kısa" Öldürülen 6 babadan biri Mehmet Özcan Varaylı "Cerrahpaşalı Halit" Çakır'ı öldüren adam Mehmet Polat "Cerrahpaşalı Metin" Kurtuluş Şakiraoğlu "Duran Şatıroğlu" Duran Emmi Erdoğdu Uslu "Savcı" Ferhan Yılmaz "Sniper" Cengiz Şahin "Ferman" 


</TEXT>
</DOC>
