<DOC>
<DOCNO> 298252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sonspo19.html </URL>
<DATE> 2004/12/16/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Ümit Özat'tan yalanlama Derbi maçta Sabri bana küfür etmedi 
</HEADLINE>
<TEXT>

     Fenerbahçe Futbol Takımı Kaptanı Ümit Özat, Galatasaray ile yapılan derbi maçta sarı-kırmızılı takımın futbolcusu Sabri ile aralarında gerginlik yaşandığı yönünde çıkan haberleri yalanladı. 
     Kulübün resmi internet sitesinde yer alan açıklamasında Ümit, ''Derbi maçta ne Sabri'nin bana, ne de benim kendisine karşı kötü ve kırıcı bir davranışım oldu'' dedi. 
     Ümit, bugün bazı gazetelerde derbi maçı sonrası kaleci Rüştü ile aralarında bu konuda bir diyaloğun geçtiği yönünde haberlerin yer aldığını belirterek, ''Bu haber tamamen uydurmaca. Elbette, derbi maçta saha içinde ve dışında istenmeyen olaylar oldu. Ama bu maçta ne Sabri'nin bana, ne de benim kendisine karşı kötü ve kırıcı bir davranışım oldu'' açıklamasını yaptı. 
     
</TEXT>
</DOC>
