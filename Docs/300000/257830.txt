<DOC>
<DOCNO> 257830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sondun05.html </URL>
<DATE> 2004/07/24/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Almanya'da camilerde kontroller yapıldı... 
</HEADLINE>
<TEXT>

     Almanya'nın Baden-Württemberg eyaletinde polisin düzenlediği operasyonlarda, cami ve cami derneklerinde kontroller yapıldı. 
     Stuttgart kentindeki eyalet İçişleri Bakanlığı tarafından yapılan açıklamada, yaklaşık 400 polisin eyalet çapında 18 cami derneği ve camide kontroller yaptığı bildirildi. 
     Açıklamada, bu tür kontrollerle terör zanlılarının ortaya çıkarılması kapsamında, yabancıların yasadışı yollardan ülkeye sokulması, sahte belge düzenlenmesi ve kara para aklanması gibi suç olaylarının da araştırıldığı belirtildi. 
     Stuttgart, Karlsruhe, Mannheim ve Freiburg gibi büyük kentlerde de yapılan kontroller hakkında gelecek hafta başında ayrıntılı açıklama yapılacağı kaydedildi. 
     
</TEXT>
</DOC>
