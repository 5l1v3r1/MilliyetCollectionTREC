<DOC>
<DOCNO> 295947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sonspo22.html </URL>
<DATE> 2004/12/08/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Tüylüoğlu Hedeflerimiz için Diyarbakırspor maçını kazanmalıyız 
</HEADLINE>
<TEXT>

     Çaykur Rizespor Genel Sekreteri Mustafa Tüylüoğlu, hedeflerine ulaşmaları için Diyarbakırspor maçını kazanmaları gerektiğini söyledi. 
     Tüylüoğlu, yaptığı açıklamada, kendi evlerinde zor bir maç yapacaklarını belirterek, ''Diyarbakırspor puana ihtiyacı olan bir takım. Bu nedenle maça çok iyi konsantre olmamız gerekiyor. Lig sonunda hedeflediğimiz yere ulaşmak için bu maçtan mutlaka galip ayrılmalıyız. Eksiklerimiz var. Ama buna rağmen iyi konsantre olursak kazanacağımızdan endişemiz yok'' dedi. 
     Mustafa Tüylüoğlu, önlerindeki iki maçı galibiyetle kapatarak ilk yarıyı iyi bir yerde bitirme arzusunda olduklarını ifade ederek, şöyle devam etti 
     ''Bu sezon iyi bir istikrar yakaladık. Bu istikrarı disiplinli çalışmaya borçluyuz. Hocamızın bu başarıda payı büyük. İkinci yarıda da bu performansı sürdürmek arzusundayız. Bu güne kadar oynadığımız maçlarda futbolcularımız sahada özverili bir şekilde mücadele etti. Kazanmak için çaba sarf ederek çoğu maçlarda karşılığını gördük. Takım içerisindeki hava, uyum, ahenk her geçen gün yükselerek artıyor. Böyle bir takımın başarılı olması da doğaldır. Takımı bu seviyeye getiren teknik heyete çok şey borçluyuz. Onlara her zaman güveniyoruz.'' Tüylüoğlu, transfer arayışlarında görüşmelerin devam ettiğini, devre arasında yeni transferlerle takıma takviye yapacaklarını belirterek, ikinci yarı daha başarılı olacaklarını sözlerine ekledi. 
     
</TEXT>
</DOC>
