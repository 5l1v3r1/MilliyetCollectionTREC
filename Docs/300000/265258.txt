<DOC>
<DOCNO> 265258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/sondun17.html </URL>
<DATE> 2004/08/21/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Brüksel'de gaz patlaması Biri Türk, 3 yaralı 
</HEADLINE>
<TEXT>

     Brüksel'de, Türklerin yoğun olarak yaşadığı Schaerbeek bölgesinde bu sabah meydana gelen gaz patlamasında biri Türk, 3 kişi yaralandı. 
     Ayşe-Asım Topbaş ailesine ait 3 katlı evin birinci katındaki mutfakta meydana gelen patlama nedeniyle Kadir Topbaş 25 ağır yaralandı. Hastaneye kaldırılan ve vücudunda yanıklar bulunan Topbaş'ın durumunun ciddiyetini koruduğu belirtildi. 
     Patlama sırasında binada 2 Faslı, bir Arnavut ve bir Iraklının bulunduğu kaydedildi. 
     Ön cephesi tamamen yıkılan ve katları çöken evin sahibi olan çiftin Afyon'un Emirdağ ilçesinde tatilde bulunduğu belirtiliyor. 
     Ağır yaralanan Kadir Topbaş'ı evin ikinci katından indiren Doğan Öz 29 , ''Önce uçak düştü sandım, öyle büyük bir patlamaydı'' diyerek, işi için kullandığı merdiveni binaya dayadığını ve Topbaş'ın inmesine yardımcı olduğunu anlattı. 
     Polis ve itfaiye yetkilileri patlamaya ilişkin inceleme ve soruşturmayı sürdürüyor. 
     
</TEXT>
</DOC>
