<DOC>
<DOCNO> 264073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sondun31.html </URL>
<DATE> 2004/08/17/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Sadr ile görüşecek arabulucular Hz. Ali türbesinde... 
</HEADLINE>
<TEXT>

     Radikal Şii lider Mukteda Sadr'dan militanlarını Hz. Ali türbesinden çekmesini isteyecek Ulusal Konferans heyeti, Necef'teki Hz. Ali türbesine geldi. 
     Necef'teki AFP muhabiri, Amerikan ordusuna ait iki helikopterle Şiiler için kutsal Necef kentinin yakınlarındaki Camp Hotel askeri üssüne ginen Ulusal Konferans'ın 8 kişilik heyetinin Hz. Ali türbesine ulaştığını bildirdi. 
     Mukteda Sadr'ın yakını ve heyetin başkanı Hüseyin Sadr, Ulusal Konferans'ın dostluk mesajını ileteceklerini ve Mehdi Ordusu'nun bir siyasi partiye dönüşmesini ve kanuni kovuşturmaya maruz kalmayacakları güvencesiyle militanların türbeden çekilmelerini istediklerini söylemişti. 
     Irak'ın siyasi geleceğinin ele alındığı Irak Ulusal Konferansı'na katılan delegeler, önceki gün, Necef'teki militanların çekilmesi çağrısında bulunmuş ve Sadr'dan Amerikalı ve Iraklı askerlere karşı isyanı bırakmasını ve yandaşlarını Necef'ten çekmesini istemişti. 
     
</TEXT>
</DOC>
