<DOC>
<DOCNO> 289017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sonspo11.html </URL>
<DATE> 2004/11/15/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
En golcü yabancılar Fenerbahçe'de... 
</HEADLINE>
<TEXT>

     Birinci Süper Futbol Ligi'nde 2004-2005 sezonunun geride kalan 12 haftasında yabancı oyuncuları en çok gol atan takım Fenerbahçe oldu. 
     Sarı-lacivertli takımın filelere gönderdiği toplam 29 golün 22'sinde yabancılarının imzası bulunuyor. 
     Fenerbahçe'yi liderliğe taşıyan gollerden 8'er tanesinde Van Hooijdonk ve Nobre, 5'inde Alex, 1'inde de Luciano'nun adı yazıyor. 
     Sarı-kanaryalar yarıca, yabancı oyuncularının toplam gollere katkı oranında yüzde 75.86'la, Büyükşehir Belediyesi Ankaraspor'un çok az farkla önünde yine ilk sırada yer alıyor. 
     Ligin yeni takımlarından Büyükşehir Belediyesi Ankaraspor'un 16 golünden 12'sini yüzde 75 , Kayserispor'un 13 golünden 8'ini yüzde 61. yabancıları filelere gönderdi. 
     
     YABANCILARI SUSKUN TAKIMLAR 
     Beşiktaş'ın 24 golünden 10'unu, Trabzonspor'un 26 golünden 4'ünü kadrosundaki yabancılar atarken, Galatasaray, Konyaspor, Ankaragücü, Sakaryaspor ve Akçaabat Sebatspor'un yabancıları henüz ''siftah'' yapmadı. Bu arada ligin en golcü yabancıları 8'er golle Fenerbahçeli Nobre ve Van Hooijdonk ile Beşiktaşlı Carew. 
     Öte yandan Gençlerbirliği'nden El Saka, takımı adına 2 kez rakip fileleri havalandırmasına rağmen, 2 kez de topu kendi ağlarına yollayarak, ligin en şanssız yabancı oyuncusu oldu. 
     
     YABANCILARIN GOLLERİ 
     Birinci Süper Lig'de geride kalan 12 haftada takımları adına fileleri havalandıran yabancı oyuncular ve gol sayıları şöyle 
     Beşiktaş Carew 8 , Ahmed Hassan 1 , Juanfran 1 . 
     Büyükşehir Belediyesi Ankaraspor Jaba 6 , Tita 4 , Wederson 2 . 
     Çaykur Rizespor Ahmed Salah 1 . 
     Denizlispor Kratochvil 3 . 
     Diyarbakırspor Sylla 1 . 
     Fenerbahçe Van Hooijdonk 8 , Nobre 8 , Alex 5 , Luciano 1 . 
     Gaziantepspor Jaziri 2 , Bouazizi 2 , El Taib 1 , Lazarov 1 . 
     Gençlerbirliği Youla 5 , El Saka 2 , Filip 1 . 
     İstanbulspor Bushaj 1 , Haim 1 , Yordanov 1 . 
     Kayserispor Johnson 4 , Balili 3 , Sinani 1 . 
     Malatyaspor Osterc 4 , M'Bayo 1 . 
     Samsunspor Kaies 2 , Kirita 1 . 
     Trabzonspor Yattara 4 . 
     
</TEXT>
</DOC>
