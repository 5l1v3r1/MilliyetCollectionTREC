<DOC>
<DOCNO> 254318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/yasam/axyas02.html </URL>
<DATE> 2004/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fantezi cinneti 
</HEADLINE>
<TEXT>


'Fantezi bıkkını' kadın, sevişirken kırbaçlayan ve grup sekse zorlayan eşini öldürüp cinsel organını da kesti 

SONER KOCAER Antalya DHA 

Antalya'da G.Ç. 34 kendisini sevişirken kırbaçladığını ve grup seks yapmaya zorladığını öne sürdüğü eşi İbrahim Ç.'yi 39 tabancayla öldürdü, ardından da cinsel organını kesti. 
Barış Mahallesi'nde gecekonduda oturan G.Ç., dört yıl önce evlendiği eşiyle dün saat 05.00 sıralarında kavga etti. Sakladığı tabancayı alan G.Ç., işsiz olan eşine peş peşe ateş etti. Çıplak olan İbrahim Ç., vücuduna isabet eden 5 kurşunla olay yerinde yaşamını yitirirken, G.Ç, bıçakla eşinin cinsel organını kesti. G.Ç., cinayetten sonra polisi arayarak haber verdi ve gelen ekibe teslim oldu. 

Ev porno dergi doluydu 
Eve giren polisler, cinayet işlenen gecekondunun odalarında çok sayıda porno dergi, CD, kaset ve kadın iççamaşırı buldu. Gözaltına alınan G.Ç. polis merkezine götürülürken, İbrahim Ç.'nin cesedi otopsi yapılmak üzere Antalya Devlet Hastanesi morguna kaldırıldı. 

'Bıkıp usandım' 
Eşinin kendisini grup seks yapmaya zorladığını ve erkeklere para karşılığı pazarlamak istediğini ileri süren G.Ç., "Cinsel fantezilerinden bıktım. Sevişirken beni kırbaçlıyordu. Sürekli başka erkeklerle grup seks yapmaktan bahsediyordu. Dün gece de yine ilginç sevişme yöntemleri önerince çılgına döndüm ve öldürdüm" dedi. 
Çiftin 2 gün önce de kavga ettiği, eşi G.Ç. tarafından bıçaklanan İbrahim Ç.'nin 7 gün "iş göremez" raporu aldığı ortaya çıktı. 



</TEXT>
</DOC>
