<DOC>
<DOCNO> 293650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/magazin/amag.html </URL>
<DATE> 2004/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sürahi Hanım' hastanede 
</HEADLINE>
<TEXT>


Yılmaz Erdoğan'ın, yarattığı Sürahi Hanım tiplemesine esin kaynağı olan babaannesi, beyin felci geçirdi 

SONER KOCAER Antalya DHA 

Tiyatrocu Yılmaz Erdoğan'ın, 'Sürahi Hanım' tiplemesini yaratırken ilham aldığı babaannesi Süheyla Erdoğan 84 , beyin felci geçirerek hastaneye kaldırıldı. Bayram tatili için oğlu Nazım'ın Antalya Lara sahilindeki dairesine gelen Erdoğan, önceki gün Akdeniz Üniversitesi Tıp Fakültesi Hastanesi Nöroloji Servisi'ne kaldırıldı. 

Sabahladılar... 
Konuşamayan ve vücudu hareketsiz kalan babaanneye, kısmi felç teşhisi konuldu. Nazım Erdoğan, annesiyle aynı adı taşıyan eşi Süheyla ile hastanede beklerken, torun Mustafa Erdoğan ve eşi Gülben Ergen de uçakla Antalya'ya geldi. Çift, Erdoğan'ın başında sabaha kadar bekleyip sağlık durumu hakkında bilgi aldı. Torun ve gelin, dün sabah, programları olduğu için İstanbul'a döndü. Doktorlar da Erdoğan'ın sağlık durumunun iyiye gittiğini açıkladı. 



</TEXT>
</DOC>
