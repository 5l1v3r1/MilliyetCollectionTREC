<DOC>
<DOCNO> 251139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sonyas05.html </URL>
<DATE> 2004/06/26/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Britney Spears nişanlandı... 
</HEADLINE>
<TEXT>

     Ünlü şarkıcı Britney Spears, ikinci evliliği için adımı attı. Spears, dansçısı Kevin Federline ile nişanlandığını açıkladı. 
     CNN'in internet sitesindeki habere göre, 2 gündür nişanlandığı yönünde iddialar bulunan Spears, sonunda basın sözcüsü Leslie Sloane aracılığıyla bunu doğruladı. 
     Başından çocukluk arkadaşıyla 2 günlük bir evlilik geçen Spears, jet boşanmasının ardından ikinci evlilik için gecikmedi. Bundan 6 ay sonra Federline ile nişanlanan 22 yaşındaki şarkıcı, klip çekimleri sırasında incittiği dizinden ameliyat olduğu için şu günlerde evinde dinleniyor. 
     Turnesini de bu yüzden iptal eden Spears'ın sözcüsü Sloane, düğünün ne zaman yapılacağına ilişkin herhangi bir ayrıntı vermekten de kaçındı. 
     Britney Spears, Ocak ayında Kentwood'dan çocukluk arkadaşı Jason Allan Alexander ile Las Vegas'ta evlenmiş ve bu evlilik iki gün sonra boşanmayla sonuçlanmıştı. 
     
</TEXT>
</DOC>
