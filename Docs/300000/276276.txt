<DOC>
<DOCNO> 276276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sonspo22.html </URL>
<DATE> 2004/09/30/ </DATE>
<TIME> 20.26 </TIME>
<AUTHOR>  </AUTHOR>
<HEADLINE>
Gençlerbirliği Avrupa'ya ilk turda veda etti 1-1 
</HEADLINE>
<TEXT>

     
Geçtiğimiz yıl Avrupa'daki en başarılı takımımız Gençlerbirliği, bu sezon daha ilk turda UEFA Kupası'na veda etti. Kırmızı-siyahlılar, Atina'da 1-0 mağlup olduğu Yunanistan temsilcisi Egaleo ile Ankara'da 1-1 kalınca elenmekten kurtulamadı. Egaleo'yu 42. dakikada Barkoglou öne geçirirken, Gençlerbirliği'nin beraberlik golünü 52. dakikada Friesenbichler kendi kalesine attı. 

Egaleo karşısında maça daha atak başlayan Gençlerbirliği, gol arayışlarını kanatlardan yapılan ortalardan arayınca boy ortalaması daha yüksek olan Yunan ekibi buna izin vermedi. Bugüne kadar, yaptığı 5 resmi maçta da gol atan Yunan ekibi 6. maçına da golle başladı. 
     1-0 geride başladığı ikinci yarıya Boliç'i oyuna alarak tamamen gol düşüncesiyle başlayan Gençlerbirliği, ilerleyen dakikalarda Ali Öztürk'ü de oyuna dahil ederek forveti 4 kişiye çıkarsa da bu devrede sadece rakip takımın kendi kalesine attığı golden başka gol bulamadı ve UEFA Kupası'na birinci turda veda etti. 
     
     İLK YARI 

     6. dakikada Friesenbichler, taç atışından gelen topu kafayla arkaya aşırttı. Manousaki altıpasta topun gelişine sert vurdu. Meşin yuvarlak kaleci Ömer'de kaldı 
     12. dakikada Youla, kendi kaptığı topla ceza alanına girdi. Ancak, Mustafa Özkan ile anlaşmazlığa düşen Youla ayağından açılan topu kontrol edemeyince kaleci Sidibe mutlak bir golü önledi. 
     34. dakikada Youla, ceza alanında göğsüyle düzelttiği topla Papoutsis'den sıyrıldı, ancak topa istediği gibi vuramayınca meşin yuvarlak kalecide kaldı. 
     41. dakikada Egeloe aradığı gole kavuştu. Bu dakikada sağ taraftan yapılan korner atışından gelen topu uzak direkte bulunan Barkoglou, kafayla ağlara göndererek skoru 1-0 yaptı. 
     44. dakikada Filip'in ceza alanı içerisinde sol çaprazdan attığı sert şutta kaleciden dönen topa uzak direkte bulunan El Saka uçarak kafa vurdu. Top direğin üstünden az farkla auta çıktı. Maçın ilk yarısını konuk ekip 1-0 önde kapadı. 
     
     İKİNCİ YARI 

     47. dakikada Youla'nın ortasında uzak direkte topla buluşan Mustafa Özkan'ın vuruşunda meşin yuvarlak üstten auta çıktı. 
     54. dakikada Erkan'ın sağ taraftan ortaladığı topu Friesenbichler ters bir kafa vuruşuyla kendi ağlarına gönderdi ve skora eşitlik geldi 1-1. 
     57. dakikada Mustafa Özkan'ın sert şutunda, kaleciden dönen topa kale alanı içerisinde Youla vurmak isterken, rakibinin müdahalesiyle yerde kaldı. Hakem oyunu devam ettirdi. 
     63. dakikada Boliç, kendi kaptığı topa ceza alanı içerisinde sert vurdu. Kaleci Sidibe, topu direk dibinde kontrol etti. 
     73. dakikada, Ümit'in ceza alanına ortaladığı topu göğsünde yumuşattıktan sonra Boliç kaleye gönderdi, meşin yuvarlak Sidibe'de kaldı. 
     86. dakikada Gtari, çalımlarla rakip ceza alanına kadar geldi. Bu futbolcunun ceza alanı çizgisinden yaptığı vuruşta, top direğin yanından auta gitti. 
     90. dakikada, Mehmet'in pasında El Saka kale alanı içinde topu göğsüyle kontrol etti, ancak kaleci tehlikeyi önledi. 
     Karşılaşmada başka gol olmazken, Atina'daki maçı 1-0 kazanan FC Egaleo, UEFA Ligi'nde mücadele etmeye hak kazandı. 
     KÜNYE 
     

GENÇLERBİRLİĞİ 1 - FC EGALEO 1 Stat 19 Mayıs Hakemler Rosetti Roberto xx, Puglisi Claudio xxx, Calcagno Paolo xxx İtalya Gençlerbirliği Ömer xx, Baki x, El Saka xx, Erkan xx Dk. 72 Ali Öztürk x , Filip xxx Dk. 79 Gtari x , Ümit xxx, Mehmet x, Skoko xxx, Sedat x Dk. 46 Boliç xx , Youla x, Mustafa Özkan x FC Egaleo Sidibe xx, Papoutsis xxx, Alexopoulos xxx, Psomas xx, Edusei xxx, Agritis xx Dk. 78 Tsatsos x , Barkoglou xxx Dk. 85 Christon , Skopelitis xxx, Fotakis xxx, Friesenbichler x Dk. 62 Makris xx , Manousaki xxx Goller Dk. 41 Barkoglou, Dk. 54 Friesenbichler Kendi kalesine Sarı Kart Dk. 71 Skopelitis FC Egaleo      

     
</TEXT>
</DOC>
