<DOC>
<DOCNO> 268244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sontur31.html </URL>
<DATE> 2004/09/01/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Putin'in ziyareti nedeniyle kapanacak yollar ve alternatif güzergahlar... 
</HEADLINE>
<TEXT>

     Rusya Federasyonu Devlet Başkanı Vladimir Putin'in Ankara'ya yapacağı ziyaret sırasında, belirlenen güzergahlar geçici olarak trafiğe kapatılacak. 
     Ankara Emniyet Müdürlüğü'nden yapılan yazılı açıklamada, Rusya Devlet Başkanı Putin'in 2-3 Eylül 2004 tarihlerinde Türkiye'ye yapacağı ziyaret nedeniyle çeşitli güvenlik tedbirlerinin alındığı hatırlatıldı. Bu tedbirler çerçevesinde, Putin'in Esenboğa Havaalanı'ndan şehre gelişi ve şehirden havaalanına dönüşü sırasında kullanılacak güzergahların, geçici süreyle gidiş-geliş olarak araç trafiğine kapatılacağı belirtildi. 
     Açıklamaya göre, yarın 18.00-20.30 saatleri arasında, havaalanından geliş, 3 Eylül 2004 günü, 14.00-16.00 saatleri arasında, havaalanına dönüş sırasında trafiğe kapatılacak yollar şöyle 
     1. Alternatif Güzergah Havaalanından çıkış, Esenboğa Yolu Pursaklar köprü varyantlarından çevre yoluna giriş, Doğukent Caddesi, NATO Yolu Caddesi, Turan Güneş Bulvarı, Ziyaürrahman Caddesi, Simon Bolivar Caddesi, Çankaya Caddesi ile bu caddelere ve bulvarlara açılan cadde, sokak, kavşaklar ile köprülere bağlı alt ve üst geçitler. 
     2. Alternatif Güzergah Havaalanından çıkış, Pursaklar'dan geçerek İrfan Baştuğ Caddesi, Fahrettin Altay Caddesi, Fatih Köprüsü altından itibaren kapatılacak. Fatih Caddesi Meteoroloji Köprüsü'nden itibaren kapatılarak Kazım Karabekir Caddesi'ne akım verilmeyecek. Çankırı Caddesi, Atatürk Bulvarı, Ziya Gökalp Caddesi, Gazi Mustafa Kemal Bulvarı ile buralara açılan cadde, sokak ve kavşaklar ile köprülere bağlı alt ve üst geçitler. 
     3. Alternatif Güzergah Havaalanından çıkış, Pursaklar'dan geçerek İrfan Baştuğ Caddesi'ni takiben Aydınlıkevler kavşağından sağa dönüş, Turgut Özal Bulvarı'nı takiben Akköprü Köprüsü üzerinden Konya Yolunu Mevlana Bulvarı takiben, Eskişehir yolu İnönü Köprüsü varyantından inerek, İnönü Bulvarı'nı takiben Akay kavşağı yan yoldan Atatürk Bulvarı ile buralara açılan cadde, sokak, kavşaklar ile köprülere bağlı alt ve üst geçitler. 
     3 Eylül 2004 günü, 09.00-11.00 saatleri arasında trafiğe kapatılacak yollar ise şöyle 
     Camlı Köşk'ten hareketle 5 Nolu Nizamiye'den çıkış, Ziyaürrahman Caddesi, Çankaya Caddesi, Atatürk Bulvarı, İnönü Bulvarı, Mareşal Fevzi Çakmak Caddesi, Akdeniz Caddesi, Gençlik Caddesi, Milli Müdafaa Caddesi, Yahya Galip Caddesi ile buralara açılan cadde, sokak ve kavşaklar ile köprülere bağlı alt ve üst geçitler. 
     Açıklamada, vatandaşların ve sürücülerin trafikte mağdur olmamaları için alternatif güzergahları kullanmalarının uygun olacağı kaydedildi. 
     
</TEXT>
</DOC>
