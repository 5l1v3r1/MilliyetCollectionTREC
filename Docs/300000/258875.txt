<DOC>
<DOCNO> 258875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/ekonomi/eko01.html </URL>
<DATE> 2004/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
DYH'ye üç bağımsız üye 
</HEADLINE>
<TEXT>


Doğan Yayın Holding, kurumsal yönetim ilkeleri kapsamında Prof. Dr. Hubert Burda, Giovanni D'Angelo ve Cem Duna'yı yönetim kuruluna üye olarak atadı 


Doğan Yayın Holding DYH , Kurumsal Yönetim İlkelerini Türkiye'de en iyi uygulayan şirket olacağını bildirdi. DYH'nin açıklamasında, "Uygulamalarımızla fark yaratmaya devam edeceğiz" denildi. 
DYH'nin dünkü Genel Kurulu'nda, SPK Kurumsal Yönetim İlkeleri doğrultusunda mevcut Yönetim Kurulu üyelerine üç yeni üye eklenmesi kararlaştırıldı. Buna göre, Prof. Dr. Hubert Burda, Giovanni D'Angelo ve Cem Duna bağımsız üye olarak DYH'nin Yönetim Kurulu'na katıldı. 

Önemli bir adım 
Toplantıdan sonra yapılan açıklamada, SPK tarafından Temmuz 2003'te yayınlanan Kurumsal Yönetim İlkelerine tam uyum göstermeye yönelik çalışmaların kararlılıkla devam etmekte olduğu bu yönde önemli adımlar atıldığı bildirildi. 
Açıklamada, DYH'nin Kurumsal Yönetim çalışmaları hakkında şu görüşlere yer verildi 
"DYH oluşturduğu şirket davranış kodlarını ve meslek etik ilkelerini ülkemizde uygulamaya koyan ilk ve tek medya kuruluşudur. DYH yönetimi, kurumsal yönetimde en doğru uygulamaları benimsemektedir. Her şirketin, sosyal sorumluluğunun bilincinde, eşitlikçi, şeffaf, güvenilir ve hesap verebilir olması gerektiğini savunuyoruz." 

Yeni düzenlemeler 
DYH, bu inancın ve kararlılığın bir göstergesi olarak, şirketin anayasası niteliğindeki, esas sözleşmesinin SPK Kurumsal Yönetim İlkeleri doğrultusunda tadil etmiş olduğunu açıkladı. Esas sözleşmede yapılan değişiklikler ile n Bağımsız üyelerin yönetim kuruluna atanması da dahil olmak üzere, yönetim kurullarının yapısı ve sorumlulukları düzenlenmiş, n Pay sahipleri ve yatırımcılar ile ilişkilerin geliştirilmesini sağlayıcı önlemler alınmış, n Kamuyu aydınlatma ve şeffaflık konusunda önemli düzenlemeler yapılmış, n Azınlık haklarının gözetilmesi konusunda genel kurulun yetkileri genişletilmiştir. 

Prof. Dr. Hubert Burda Grubun yurt içi ve yurt dışı açılımlarından ve kurumsal uygulamalarında uluslararası bilgi ve tecrübeleri ile şirketin çalışmalarına katkıda bulunacak. Burda, Hubert Burda Media'nn Başkanı ve yayıncısıdır. 

Giovanni D'Angelo Grubun büyüme, gelişme ve yatırım stratejilerinin geliştirip uygulamasına katkı sağlayacak. D'Angelo, Rizzoli Corriere della Sera Medya Grubunun Uluslararası Operasyon müdürü olarak görev yapıyor. 

Cem Duna Türkiye'nin AB üyeliği görüşmeleri kapsamında, AB uygulamaları konusundaki bilgi ve tecrübelerini aktarmak üzere yönetim kurulunda görev alacak. Cem Duna, TÜSİAD ve DEİK üyesidir. 

Toplam aktifler 1 milyar doları aştı 2003 yılında oldukça başarılı bir faaliyet dönemi geçiren DYH, net satışlarını 680 milyon dolara çıkarırken, net dönem karı da 47 milyon dolar oldu. DYH'nin 2003 sonu aktif toplamı da 1 milyar dolara ulaştı. Şirketin borç özsermaye rasyosunun 1 olduğunu ve bunun sağlıklı bir şirket varlık yapısına işaret ettiğini vurgulayan DYH Başkan Yardımcısı Soner Gedik, 2004 tahminlerine ilişkin, "Şirketin toplam satışlarını 2004'te yüzde 28 artırarak 870 milyon dolara, reklam gelirlerini de yüzde 35 artıracağımızı öngörüyoruz" dedi. 


</TEXT>
</DOC>
