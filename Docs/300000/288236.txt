<DOC>
<DOCNO> 288236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/siyaset/siy01.html </URL>
<DATE> 2004/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Miçotakis Birisi Tasos'u sustursun 
</HEADLINE>
<TEXT>


Papadopulos'un her sınırı aştığını belirten eski Yunanistan Başbakanı, "Kıbrıs, uluslararası alanda tek başına kaldı" dedi 

YORGO KIRBAKİ Atina 


Eski Yunanistan Başbakanı Kostantinos Miçotakis, Rum Yönetimi lideri Tasos Papadopulos'a öfke yağdırdı. Yunanistan Başbakanı Kostas Karamanlis'in partisi Yeni Demokrasi'nin de fahri başkanı olan Miçotakis, Alpha TV'ye yaptığı açıklamada, "Papadopulos her sınırı aştı. BM'ye, ABD'ye saldırıyor. BM'yi rüşvetçilikle suçluyor. Kıbrıs uluslararası alanda tek başına kaldı" dedi. Miçotakis, Kıbrıs'ın tüm Helenizmi tehlikeli maceralara sürüklemesinden endişe ettiğini vurguladı. 

Yorum yapmadı 
Lefkoşa'de Birinci ve İkinci Dünya savaşlarında ölenler anısına düzenlenen törene katılan Papadopulos, Miçotakis'in açıklamalarının anımsatılması üzerine, "Böylesi bir törende Miçotakis için konuşacak değilim" diye konuştu. 
Rum Yönetimi Sözcüsü Kipros Hrisostomidis ise "Miçotakis istediğini söyleyebilir. Söyledikleri için seçtiği zamanlama düşündürücüdür" şeklinde konuştu. 


</TEXT>
</DOC>
