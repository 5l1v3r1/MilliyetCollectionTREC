<DOC>
<DOCNO> 296127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/yasam/yas03.html </URL>
<DATE> 2004/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük Esin zatürree oldu 
</HEADLINE>
<TEXT>


Tedavi için yurtdışına gönderilemeyen küçük kızın hayatını şimdi de zatürree tehdit ediyor 


İzmit'te 1.5 yıl önce kan kanserinin en tehlikeli türlerinden MSD tanısı konulan, ancak SSK mevzuatı gereği yurtdışında tedavi edilemediği için hastalığı lösemiye dönüşen Esin Köse 8 , şimdi de zatürreeye yakalandı. 
Küçük kızın babası Ahmet Köse, Marmara Üniversitesi Tıp Fakültesi Hastanesi'nde temmuzdan bu yana kemoterapi tedavisi gören kızının son 1 haftadır yüksek ateşten kurtulamadığını belirtti. Yüksek ateş nedeniyle kızına yapılan tetkikler sonucu zatürree teşhisi konulduğunu ifade eden baba Köse, "Bu, lösemi hastalarında hiç istenmeyen bir durum ve hiç beklemediğimiz bir gelişme" dedi. Köse, TBMM'de kabul edilen, SSK'lının eş, çocuk ve yakınlarına yurtdışında tedavi imk nı sağlayan yasanın cumhurbaşkanının onayından çıkmasını beklediklerini de sözlerine ekledi. 


</TEXT>
</DOC>
