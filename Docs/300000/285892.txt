<DOC>
<DOCNO> 285892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sonyas11.html </URL>
<DATE> 2004/11/03/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
6 ayda 26 kilo verdi, 'Bu ben miyim ' dedi 
</HEADLINE>
<TEXT>

     Mustafa OĞUZ DHA 

İZMİR'de Kemal Atatürk İlköğretim Okulu Müzik öğretmeni Nesrin Beyret altı ayda profesyonel uzmanların verdiği diyet programını harfi harfine uygulayarak tam 26 kilo verdi. 80 kilodan 54 kiloya düşüp sağlıklı bir fiziğe kavuşan Nesrin Öğretmen, "Ben bile zaman zaman aynanın karşısına geçip bu ben miyim' diye kendi kendime soruyorum'' dedi. 
     Nesrin Öğretmen kilolu yaşadığı günlerde giydiği hiç bir şeyi kendine yakıştırmadığını yolda yürümek bile istemediğini, kendini sürekli yorgun hissetiği için her yere taksiyle gittiğini belirterek, "Fazla kilolu olmak insanın hayatını olumsuz yönde etkiliyor. Kalp çarpıntılarım, aşırı terlemelerim oluyordu. Vitrinleri karşıdan seyretmek beni çok üzüyordu. Şişmanlığımdan dolayı olumsuz tepkiler alıyordum'' dedi. 
     Fazla kilolardan kurtulduktan sonra arkadaşlarının bile kendini tanımadığını belirten Nesrin Beyret, "Uygulanan diyetten sonra okula gittiğimde beni öğrencilerim ve en yakın arkadaşlarım bile tanımadı. Artık yeni imajımla eşim bile bana daha şefkatli bakıyor. Ben bile zaman zaman aynanın karşısına geçip bu ben miyim' diye kendi kendime soruyorum. Zayıflarken profesyenel uzmanlardan yardım aldım. Hiç kimse şimanlıktan korkmasın. Kendine inanan, uzmanların verdiği programları harfiyen uygulayan herkes benim gibi mutlu sona ulaşır. Beden ölçüm 46'dan 38'e düştü. Artık plajlarda bikini bile giyebileceğim'' dedi. 
     Park Sima Estetik ve Zayıflama Merkezi Genel Müdürü Gülşen Altın Diyet programını uygulamak kadar, başvuran kişinin psikolejisini de çok iyi anlamak gerektiğini belirterek, "Yaptığımız bilgilendirmelerde neyi neden yemesi gerektiğini, neden yememesi gerektiğini öğretiyoruz. Sağlıklı beslenmenin bir alışkanlık olması lazım. İnsan yaşamı boyunca sevdiği gıdayı yemeli. Biz ne kadar yemesi gerektiğinin ölçününü veriyoruz'' dedi. 
     Altın, Nesrin Öğretmen'in uygulanan diyette bol su içtiğini, bir gün protein bir gün ise sebze yediğini, bol bitki çayları ile bunu desteklediklerini belirterek, "Eti, besin değerleri ölmesin diye ızgara olarak verdik. Kızartmalardan uzak durmasını sağladık. Yemeklerde her gün bol salata yoğurt yedi. Ayda 4- 5 kilo verdi. Beslenme yaşamı değiştiren en iyi faktör. Biz bu konuda bize gelenleri bilinçlendiriyoruz. İnsanlar her yerde okudukları diyetleri kendilerine uygulamamalı. Çünkü başkalarına verilen diyetlerin onlara bir faydası dokunmaz. Herkese verilen diyet ayrıdır. Zayıflamak istiyenler mutlaka bu konuda uzmanlardan yardım almalı, çok iyi araştırmalı'' dedi. 
     
</TEXT>
</DOC>
