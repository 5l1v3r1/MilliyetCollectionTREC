<DOC>
<DOCNO> 288659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/guncel/gun90.html </URL>
<DATE> 2004/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Lütfen adresi not alın .. 

Kapkaçı konu alan bir film çekilecekmiş. İsmi de "Kin ve Gül" olacakmış. Alışık olmadığımız bir şekilde "mişli-mışlı" bir giriş yapmak zorunda kaldık ama filmi yapacak şirket hakkında bir bilgi yoktu Hürriyet'in Kelebek ekinde. Umarız Beni Atoori değildir yapımcısı .. 
Şimdi bu film ekibi, sanki her rolü oynayacak kişi, gerçekten o karakterde ya da meslekte olmalıymış gibi, "gerçek kapkaççı" arıyormuş hem de bir de değil, tam iki adet .. 
Biz, bir tanesinin adresini, dolaylı yoldan da olsa verebiliriz Habertürk televizyon kanalını arıyorsunuz, Reha Muhtar'ın değişik bir versiyonu olmaya aday Gülgün Feyman'a ulaşıyorsunuz, öğlen haberlerine çıkardıkları kapkaççıyı, Allah'ın emriyle istiyorsunuz... Her ne kadar o kapkaççı, sahte olduğunu ve bu iş için para aldığını söylese de, Habertürk'çüler ise kendisinin "orijinal" olduğunu iddia ededursalar da, işte iyi bir kaynak size .. Bu arada, filmci arkadaşlar umarız uzaylı muzaylı ya da ruhlu-cinli film işine girmeye kalkmazlar. Hayır, kolay değil günümüzde bu tip bir varlığı filme ikna etmek... 

Radyo dj'lerinin çıldırtan davranışları Top5 

1 "Nasıl, harikayım, müthişim vs... değil mi " deyip alkış efekti kullanarak kendini alkışlatmak... 
2 Alkış bitiminde "sağ olun, süpersiniz " diyerek hayali alkışçılara bilgisayara ya da "Dat" -Digital Audio Tape- denilen cihaza teşekkür etmek... 
3 Sorulan soruya doğru cevap veren dinleyiciye verilecek "dandik" hediyeyi abartmak. Kazanan kişinin, hediyeyi beğenmeyip buz gibi bir sesle konuşması üzerine alelacele telefonu kapatarak daha çok eğleniyor havası yaratmak. 
4 Özellikle şarkının introsu uzunsa, şarkıların üstüne konuşmak, nakaratlarda müziğin seviyesini düşürüp, bas bas bağırarak şarkıyı söylemeye çalışmak... 
5 "Internet'ten gelen" her bir şeyi, sanki kendileri yazmış-bulmuş gibi okumak, yetmiyormuş gibi üzerine kahkaha efekti koymak... Not Bu beşinci madde "Serin Duruş" köşesindeki yazıları programlarında kullanıp hiçbir kaynak belirtme ihtiyacı duymayan dj'lere ithaf edilmiştir .. 

Höh 
"Annesi Levent Yüksel familyasından geliyor..." b b b b 
</TEXT>
</DOC>
