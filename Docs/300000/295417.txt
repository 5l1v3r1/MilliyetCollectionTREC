<DOC>
<DOCNO> 295417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/spor/spo06.html </URL>
<DATE> 2004/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Onları tanıyorsunuz 
</HEADLINE>
<TEXT>


Galatasaray'ın iki Ankara maçında dağılıp, Hagi'yle birlikte un ufak olmasını bekleyenler, şimdilik sinmiş vaziyetteler. Derbiden çıkacak sonuca göre yeni bir strateji belirleyecekler 

TAMER BAĞLAN 


Ligin ilk haftalarında Alex için yazılanları, söylenenleri hatırlayıp, şu sıralar onun için sarfedilenlerle kıyaslayınca, insan gülmekle sinirlenmek arasındaki ince çizgide yalpa yapıp duruyor. Brezilya ligini bitirip, neredeyse hiç dinlenmeden İstanbul'a gelen, yabancı bir ülkede, oyun karakterlerini bilmediği futbolcularla yeni bir serüvene başlayan Alex'i dün yerip bugün övenlere en iyisi "pes" demek. Aslında, doğru olan bu tür eğri - büğrü, ardında bilgi olmadan üretilen fikirlere karşı "pes" etmemek. Ancak, insan ne yapacağını şaşırıyor böyle durumlarda. Çünkü, fikir mücadelesi yapabilmek için, öncelikle karşıda tartışılabilecek, sağlam fikirler olması gerek. 1996'da da, özellikle ilk 4 hafta, Hagi'nin yaşı ve futbolculuğu için demediklerini bırakmamışlardı, sonradan onu baş tacı etmek zorunda kalan büyük otoriteler. Bir çare bulmak lazım, yoksa böyle gelmiş, böyle gidecek ve futbolumuza zarar vermeye devam edecek, bu kösele suratlı beyefendiler... 
Başlangıçta, "en fazla 10 hafta" şans tanıdılar, dar kadrolu Galatasaray'ı yöneten teknik direktör Hagi'ye. İki hafta önce ise, Kanarya'nın sahasında, Cim Bom'un ise Ankara'da iki maç üst üste oynayacak olmasından ve aradaki 5 puanlık farktan yola çıkarak ikinci kez Rumen teknik adamı Florya'dan uğurlamak üzere hazırlandılar. Şimdi, susma zamanı onlar için. Umduklarını bulamadıklarından son derece rahatsızlar ve üstelik hafta sonunda puan farkının ikiye inme ihtimali de var. Ardından devre arası gelecek ve Galatasaray'ı yönetenler bu kez, o meşhur '10 numara' sıkıntısını gidermeye kararlılar... Yine aynı durum yani. Ama olsun Erken öten felaket tellalları, kösele suratları ve bilinen manevralarıyla bu işten de sıyrılırlar... 
Sıcakkanlılıktan kaynaklanan sabırsızlık, kulaktan dolma bilgilerle fikir üretme kolaylığı, dedikodu bağımlılığı, eleştiri hastalığı ve çamur atıp, iz bırakarak popüler olma modası, kösele suratlıların hızla üremesine neden olan başlıca etkenler. Başta da dediğimiz gibi "Pes vallahi " deyip geçtikçe, yeterince mücadele etmedikçe, bu parazitler hiçbir katkı sağlamadıkları halde, futbolun hemen her köşe başında, baş aktörler olarak yer almaya devam edecekler. 
Bir doğrunun 10 yanlışı götürdüğü, arada bir tutan öngörülerini öne çıkaran "Ben demiştim" sistemi sürdükçe, yine saygı görecekler. En son, 'Şiddete hayır' kampanyasında da örneklendiği üzere başkalarının yıllardır verdiği çabaları görmezden gelip, birkaç sivri sözle öne çıkarak, 'zurnanın son deliği' oldukları önemli meseleleri sahiplenecekler. 
Onları tam olarak tanımıyor ve "Kim bunlar " sorusunu soruyorsanız hafta sonundaki 'Dünya'nın en büyük derbisi'ni bekleyin. Sonuç ne olursa olsun, onlar kendilerini belli edecekler... 

Haftanın portresi 

Alex de Souza Fenerbahçe 
DOYASIYA güldüğünü gören var mı, h l ezik, sanki ne yapsa ödeyemeyecek milyon dolarların diyetini. Futbol topuna hükmetmenin ağır bedeliyle yaşamayı öğrenmiş gibi, içine dönük olması kaderine razı izlenemini uyandırıyor, ama her hafta bize pes etmeye niyeti olmadığını gösteriyor. Öyle fantastik gösteriler sunuyor ki, insan sayesinde anı defterine torunlarına anlatacağı hikayeler düşüyor. Ankaragücü önünde 90 dakikaya iki asist, iki gol sığdırdığı futbolu bunun için yetiyor. Hele 74'te defans dengesini alt üst edip, inanılmaz zeka ve sürat çabukluğuyla attığı gol var ki, herkes şapka çıkarttı. Bu Alex korumaya alınmalı. 

Haftanın karması 

Mondragon G.Saray 
Tomas G.Saray 
Ö.Erdoğan Malatya 
Şenol Samsun 
Tümer Beşiktaş 
Alex F.Bahçe 
F.Ceylan Sakarya 
Sinan D.Bakır 
Tuncay F.Bahçe 
Lazarov G.Antep 
Tayfun Konya 

Haftanın takımı 

GALATASARAY Oğuz Çetin'le eski kimliğine kavuşma sinyalleri veren Gençlerbirliği karşısında kendilerini aşan bir futbol ortaya koydular, taraflı tarafsız herkesin takdirini topladılar. Bitmek bilmeyen enerjileri, sisteme kusursuz bağlılıkları ve haftalardır eski performanslarını aratan usta golcülerin kimliklerini bulmasıyla şaha kalktılar. 

Haftanın hocası 

GHEORGHE HAGI Galatasaray Ligde kısa süreli bir düşüş sendromuna kapılan oyuncularını motive etmek için kendisiyle özdeşleşen hırsını devreye soktu, üç Ankara temsilcisi önünde de fire vermeyip, Başkent fatihi oldu. İstediklerini sabır ve inançla aktardı, futbolcu psikolojisini yakından tanımanın getirdiği avantajla takımını zirve yarışına ortak etti. 

Haftanın hakemi 

HAKAN SİVRİSELVİ G.Antep - A.Sebat Sezonun en çok gol atılan maçına büyük katkı sağladı, verdiği isabetli kararlarla futbolun kalitesini artırdı. Pozisyonlara yakındı, penaltı tespitleri yerindeydi, gereksiz düdüklerle oyunun hızını kesmedi. Geçen haftalarda yönettiği üç maçta vasatı ancak geçmişti, ancak bu kez tüm hatalarını telafi etti. 

Gol krallığı Futbolcu Takım Maç Gol Zafer Biryol Konyaspor 15 12 Fatih Tekke Trabzonspor 15 11 Alex de Souza Fenerbahçe 13 10 Marcio Nobre Fenerbahçe 14 9 Necati Ateş Galatasaray 15 9 

Gol Pası Futbolcu Takım Maç Gol Pası Alex de Souza Fenerbahçe 13 9 Fatih Tekke Trabzonspor 15 7 Okan Koç Konyaspor 10 5 Sergen Yalçın Beşiktaş 12 5 Celil Sağır Samsunspor 13 5 Josip Skoko Gençlerbirliği 14 5 

Altın eldiven Futbolcu Takım Maç Gol Rüştü Reçber Fenerbahçe 11 5 Michael Petkovic Trabzonspor 13 9 Aly Mondragon Galatasaray 15 11 Zdravko Zdravkov Ç.Rizespor 15 12 Kerem İnan Samsunspor 10 12 

Kart cezalıları 

KIRMIZI Muhammet Ankaraspor , İbrahim T. Beşiktaş , Cem Yanık, Yasin D.Bakırspor , Erhan Konyaspor , Koray Ç.Rizespor SARI İsmail Ankaraspor , Sergen Beşiktaş , Burhan D.Bakırspor , Aurelio Fenerbahçe , Mehmet Nas, Baki G.Birliği , Ali Kayserispor , Atilla Malatyaspor , Cemil Sakaryaspor , Tamer Samsunspor 

Haftanın sonuçları 

Beşiktaş - İstanbulspor 2 - 1 
Ahmed Hassan Dk.14 , 
Yalçın Dk.26 , Tümer Dk.52 
Sakaryaspor - Kayserispor 4 - 2 
Aydın Dk.7 , Alper Dk.13 Ken.Kal. ve Dk.32 , Mesut Dk.41 , Balili Dk.49 , F.Ceylan Dk.80 
Gaziantepspor - A. Sebatspor 6 - 4 
Lazarov Dk.16, 25 Pen. ve 80 , İlhan Dk.35 ve 48 , Selahattin Dk.38 Pen. ve 44 , Jaziri Dk.74 , Baretto Dk.79 , Ogün Dk.87 
Ankaraspor - Samsunspor 0 - 1 
Kaies Dk.22 
Fenerbahçe - Ankaragücü 5 - 0 
Nobre Dk.42 , Servet Dk.66 , 
Alex Dk.74 ve 82 , Tuncay Dk.75 
Gençlerbirliği - Galatasaray 1 - 3 
Orhan Ak Dk.28 , Hakan Şükür Dk.53 , 
Necati Dk.56 , Flip Dk.62 
Diyarbakırspor - Konyaspor 3 - 3 
Sinan Kaloğlu Dk.4 , Zafer Biryol Dk.47 , 
Okan Dk.52 , Tayfun Dk.59 , 
Cem Yanık Dk.73 ve 76 Pen. 
Denizlispor - Malatyaspor 0 - 0 
Trabzonspor - Çaykur Rizespor 1 - 0 
Fatih Tekke Dk.3 

Haftanın maçları 

ÇARŞAMBA F.Bahçe - M.United, CUMA Kayseri - Beşiktaş, CUMARTESİ A.Sebat - Sakarya, İstanbulspor - Ankaraspor, Malatya - G.Antep, Samsun - Trabzon, PAZAR Ç.Rize - D.Bakır, Konya - A.Gücü, G.Birliği - Denizli, G.Saray - F.Bahçe 


</TEXT>
</DOC>
