<DOC>
<DOCNO> 296979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/son/sondun01.html </URL>
<DATE> 2004/12/12/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Romanya'da oy kullanma işlemi başladı... 
</HEADLINE>
<TEXT>

     Romanya'da halk, devlet başkanlığı seçiminin ikinci turu için oy kullanmak üzere sandık başına gidiyor. 
     Başbakan Adrian Nastase ve Bükreş Belediye Başkanı, İttifak lideri Traian Basescu arasında yapılan ikinci tur seçimlerde, yaklaşık 18 milyon kayıtlı seçmen, ülke genelinde kurulan 17 bin sandıkta, Türkiye saati ile 07.00'dan itibaren oy kullanmaya başladı. 
     Romanya'nın AB'ye üyeliği yolunda kilit önemi bulunan seçimlerin ilk turu, 28 Kasım'da yapılmıştı. Seçim sonucunda belirlenecek isim, yeni bir başbakan atayarak hükümeti kurma görevini verecek. 
     Uzmanlar, seçimden hangi adayın galip çıkacağını tahmin etmenin zor olduğunu, sandık başındaki çalışmaların sonucu etkileyeceğini söylüyorlar. 
     İlk turda, yoksullukla mücadele edeceği taahhüdünde bulunan Nastase yüzde 41, rakibi Basescu yüzde 34 oranında oy almıştı. 
     
</TEXT>
</DOC>
