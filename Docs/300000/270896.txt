<DOC>
<DOCNO> 270896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sondun01.html </URL>
<DATE> 2004/09/11/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Valilere gönderilen ve açar açmaz alev alan mektuplar paniğe yol açtı 
</HEADLINE>
<TEXT>

     ABD'de bazı valilere gönderilen mektuplara yerleştirilen kibritlerin zarflar açılırken alev alması büyük paniğe sebep oluyor. 
     Federal ve eyalet müfettişleri, konu hakkında sorumlulukları olduğundan şüphelenilen Nevada hapishanesindeki mahkumları sorgularken, zarfların içinde herhangi bir metin bulunmamasına rağmen, mektupların üzerinde iade adresi olarak Nevada'daki yüksek güvenlikli Ely Eyalet Hapishanesi'nin adresinin bulunduğu ifade ediliyor. 
     Kibritlerle kurulan düzenekle, valilere gönderilen mektuplardan üçünün açılırken alev aldığı, ancak yaralanan olmadığı bildiriliyor. 
     Diğer mektupların ise ABD İç Güvenlik Bakanlığı'nın konu hakkında yayımladığı bir uyarıdan sonra artırılan kontrollerde fark edildiği kaydediliyor. 
     Valilere gönderilen açar açmaz alev alan mektupların yanı sıra Nevada cezaevi müdürüne de bubi tuzaklı bir mektup yollandığı ifade ediliyor. 
     Mektup gönderilenler arasında Nevada, Montana, Hawaii, Nebraska, Colorado, New York, Texas, Massachusetts, Idaho, Wyoming, Washington, Oregon, Utah, Vermont ve Arizona eyalet valileri bulunuyor. Bu valilerden 11'inin Cumhuriyetçi, 4'ünün ise Demokrat olduğu kaydediliyor. 
     
</TEXT>
</DOC>
