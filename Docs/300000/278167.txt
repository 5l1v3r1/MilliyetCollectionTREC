<DOC>
<DOCNO> 278167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sontur39.html </URL>
<DATE> 2004/10/07/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Genç turistin şüpheli ölümü... 
</HEADLINE>
<TEXT>

     Tatilini geçirmek üzere 1 haftadır Marmaris'te bulunan 17 yaşındaki İngiliz turist Danyley Desmond Watkins, kaldığı otelin bahçesinde ölü bulundu. 
     Alınan bilgiye göre, otel görevlileri tarafından 3. katta kaldığı odanın hizasındaki bahçede, yüzüstü yerde yatar halde bulunan Watkins'in öldüğü belirlendi. 
     Otel yetkilileri, genç turistin sabaha karşı aşırı alkollü şekilde odasına çıktığını, daha sonra kendisini bir daha görmediklerini söylediler. 
     Marmaris Emniyet Müdürlüğü ekipleri, yaptıkları araştırmada, gencin kaldığı odanın penceresinin açık olduğunu belirleyerek, hava almak isterken, alkolün etkisiyle dengesini kaybetmiş ve pencereden düşmüş olabileceğini kaydettiler. 
     Watkins'in cesedi, kesin ölüm nedeninin belirlenmesi için İzmir Adli Tıp Kurumu'na gönderildi. 
     
</TEXT>
</DOC>
