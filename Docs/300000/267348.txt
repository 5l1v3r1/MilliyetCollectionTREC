<DOC>
<DOCNO> 267348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/son/soneko04.html </URL>
<DATE> 2004/08/29/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
AB'den müzakere tarihi alınması durumunda mevzuat taraması başlayacak 
</HEADLINE>
<TEXT>

     Türkiye'nin bu yıl sonunda AB'den müzakere tarihi alması durumunda, bundan sonra da zorlu bir süreç devam edecek. 
     Tarih alınmasının ardından öncelikle mevzuat taraması başlayacak, AB mevzuatı karşılaştırma yapılacak ve uygun olmayan hususlar belirlenecek. 
     Bunun ardından müzakere aşamasına gelinecek ve bu noktada Türkiye bir baş müzakereci ile müzakere heyeti belirleyecek. Bu heyet üye ülkelerden oluşan heyetlerle müzakereleri yürütecek. 
     
     MÜZAKERE ALANLARI 
     Bu arada, müzakereler malların ve kişilerin serbest dolaşımından, balıkçılığa, vergilendirmeden bölgesel politikalara, gümrük birliğinden adalete kadar 29 değişik konuda gerçekleştirilecek. 
     Müzakere başlıkları altında hizmet sunumu serbestisi, şirketler hukuku, rekabet politikası, tarım, ulaştırma, ekonomik ve parasal birlik, istatistik, sosyal politika ve istihdam, enerji, sanayi politikası, KOBİ'ler ve çevre gibi alanlar olacak. 
     Bu 29 bölüm bittiğinde müzakereler de tamamlanmış olacak. Müzakereler sırasında Türkiye pozisyonunu belirlerken, AB'de istediği düzenlemelerin hangi tarihe kadar yapılmasını istediğini masaya koyacak ve sonuçta bir uzlaşma sağlanacak. 
     Bazı alanlarda AB'nin geçiş süreleri verdiği bilinirken, tek bir örnek de bulunmuyor. Örneğin malların serbest dolaşımı konusunda Kıbrıs Rum kesimine geçiş süresi verilirken, kişilerin serbest dolaşımında da Malta'nın 7 yıllık bir geçiş dönemi bulunuyor. 
     
</TEXT>
</DOC>
