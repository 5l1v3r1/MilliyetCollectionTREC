<DOC>
<DOCNO> 279766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sonspo01.html </URL>
<DATE> 2004/10/13/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Fenerbahçe'de 2. Recep krizi .. 
</HEADLINE>
<TEXT>

     Fenerbahçe, Gaziantep maçı hazırlıklarını eksik bir kadroyla sürdürürken, akşam idmanında küçük çaplı bir kriz yaşandı. İdmanın sonlarına doğru Murat Hacıoğlu ile çarpışan Recep, kimse kendisiyle ilgilenmeyince, Yalovaspor ile oynanan özel maçta yaptığı gibi eldivenlerini yere atıp, antrenmanı terketti. Tek kaleci kalması üzerine kale yatırıldı ve bu şekilde çalışma tamamlandı. Genç kaleci, tesislerde buz tedavisi yaptırdı. Sarı - Lacivertliler, sabah da yağmur altında 1.5 saatlik bir çalışma yaptı. Daum, bire bir mücadele, yan pas ve tek top idmanının ardından kanat çalışması üzerinde durdu ve Mehmet Yozgatlı, Serhat, Fabiano, Murat Hacıoğlu gibi oyunculara orta yaptırdı. İdman, dar alanda çift kale maçla sona erdi. 
     
</TEXT>
</DOC>
