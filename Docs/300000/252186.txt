<DOC>
<DOCNO> 252186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/soneko50.html </URL>
<DATE> 2004/07/01/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Köprü ve otoyol geçiş ücretlerine yüzde 20 zam... 
</HEADLINE>
<TEXT>

     Köprü ve otoyol geçiş ücretlerine, bu gece 24.00'den geçerli olmak üzere, ortalama yüzde 20 oranında zam yapıldı. 
     Karayolları Genel Müdürlüğü'nden yapılan yazılı açıklamaya göre, İstanbul Boğaziçi ve Fatih Sultan Mehmet köprülerinden geçiş ücretleri 1. sınıfta yer alan ve aks aralığı 3.20 m'den küçük olan iki akslı otomobil ve motosikletler için 2 milyon 500 bin liradan 3 milyon liraya yükseltildi. 
     Aynı şekilde, bu kapsamdaki kamyon, kamyonet ve minibüs ile 2. sınıfta yer alan ve aks aralığı 3.20 m'den büyük her türlü iki akslı araç, kamyonet, pikap, jeep, ambulans, cenaze arabası, küçük ve büyük otobüsler ile kamyonların geçiş ücretleri de, 2 milyon 500 milyon liradan 3 milyon liraya çıktı. 
     3. sınıfta yer alan 3 akslı otobüs, kamyon ve treyler geçiş ücreti 7 milyon, 4. sınıfta yer alan 4 ve 5 akslı otobüs, kamyon ve treyler geçiş ücreti 21 milyon lira olurken, 5. sınıftaki 6 ve yukarı akslı römorklu kamyon ve treyler geçiş ücretleri de 25 milyon lira olarak belirlendi. 
     Bu arada köprülerden gece geçişine izin verilen az tehlikeli madde yüklü araçlar, dahil oldukları sınıflara bağlı normal ücretin 1, 2 ve 3 nolu sınıflar için 10 katı, 4 ve 5 nolu sınıflar için de 5 katı olmak üzere, her 2 yön için ücret ödeyecek. 
     Yeni otoyol geçiş ücret tarifeleri ise bulunduğu yer ve uzunluğuna göre değişiyor. 
     

SINIF ARAÇ TİPİ GEÇİŞ ÜCRETİ TL Aks aralığı 3.20 m'den küçük Otomobil, motosiklet 3,000,000 Aks aralığı 3.20 m'den büyük Kamyonet, pikap, jeep, ambulans ve cenaze arabası, otobüs, kamyon 3,000,000 3 Akslı her türlü araçlar Otobüs, kamyon ve treyler 7,000,000 4 ve 5 akslı her türlü araçlar Otobüs, kamyon ve treyler 21,000,000 6 ve yukarı akslı araçlar Römorklu kamyon ve treyler 25,000,000      
</TEXT>
</DOC>
