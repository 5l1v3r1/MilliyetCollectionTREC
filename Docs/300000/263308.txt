<DOC>
<DOCNO> 263308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/guncel/gun90.html </URL>
<DATE> 2004/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Yap ortaya bir rap, alevli olsun .. 

Eminem daha ortada yokken bir Cartel vardı. "Carteeel bir numara... En büyük... Cehennemden çıkan çılgın Türk... 25 yaşında, yüz binlik araba... Nerden geldi bu para, en iyisi sorma .." Bilenler bilir, ilk popüler Türk rap grubu olarak ortalığı dağıtmış, yıkmış geçmiş, fena sallamıştı. Tek albümden sonra Almanya'nın 3 köşesine dağılıp gittiler. Aradan yıllar geçti, hem de bir beyaz Eminem , zencilerin rap'ini ABD'de ve dünyada bir numaraya çıkarttı... Ve yıllar önce Cartel'in değerini bilmeyen, sokak müziği olarak alt tabakaya Oya Aydoğan'a göre kendisinin ait olmadığı, Seda Sayan'ın seslendiği kitle ait olduğu söylenip aşağılanan rap'i, alıp baş tacı ettiler. Kim mi bunlar 
1 Tarkan Kariyerinin en başarısız albümü Dudu'nun çıkış parçası "N'o da biliyor"un ortasında, attırıvermişti. Evet, bu sefer de Tarkan yapmıştı, ama olmamıştı. Pehlivan doymadı yenilgiye, gitti bir de Nazan Öncel'e muhteşem dans performansının yanında promosyon bir de rap yaptı. Yapmaz olaydı... 
2 Burcu Güneş... Kızım senin ne işin olur rap'le meple "Herkeste var, ben de istiyorum araya iki ölçü " mü dedi nedir şarkının alakasız bir yerinde Ceza adlı kişi giriveriyor araya yırtık faniladan fırlar misali... 
3 Candan Erçetin Aynı Ceza, Candan Erçetin'in bir şarkısının arasında da yer bulmuş kendine. Burnundan kıl aldırmamakla ünlü Candan Erçetin'e diyecek bir şey yok. Canı çekmiş yaptırmış. Hem de Dido-Eminem tarzı. Bir dörtlük yazmış, Ceza'ya göndermiş, o rap'ini yapmış, Candan'a göndermiş, müzikal ping-pong'un ortaya ne kötü sonuçlar çıkarabileceği çok güzel kanıtlanmış... 
4 Mustafa Sandal - Mirkelam... Yukarıdakilerin hepsi, Türkçe şarkı arasına Türkçe rap koyarken, esinlenme üstadı Musti, "İsyankar" adlı şarkısına bir ağbinin rap'iyle girmiş. Kime hizmet ediyor o bölümle anlamak hakikaten mümkün değil... Mirkelam da Musti'den geri kalmıyor. O da şarkısının bir bölümünde "kımoon kımooon" diye bir şeyler geveliyor. Eğer komik olsun diye yapmışsa, tebrik ediyoruz, ama "komik" de bir yere kadar .. 
5 Kayahan... "O ne zaman yaptı yahu " diyenler olabilir. Yapmadı fakat rap'in içine normal giriş yaptı. Ümit Davala "Ne diyor Kayahan Ağbi dinle..." der demez olaya dahil oluverdi... Yine de diğerleri ile kıyaslayınca "en rap" Davala'nınki. En azından, koca albümün içine "100 gram da rap katalım, güzel dursun" mantığıyla yola çıkılıp ucubik eserler oluşturulmamış. Adam kendi halinde komple rap yapmaya çalışmış, gerçi olmamış ama neyse... 
Bu arada, Ceza kardeş, bir popçunun albümünü de reddet be, görüntüde rap'çi, ruhta Justin Timberlake hiç olmuyor. 
Yakında Gülben Ergen'le Petek Dinçöz'e de yaparsın ortaya alevli bir şarkı bu gidişle... 

On para ver, on para ver, on para yoksa beş para ver .. 
Bill Gates 

Yeni yetme rockçılardan cover yapmalarını beklediğimiz şarkılar Top5 

1 Boynu bükükler... Emrah 
2 Liselim... Cengiz Kurtoğlu 
3 Acıların kadınıyım... Bergen 
4 Bi tanem... Cengiz İmren 
5 Dane dane benleri var... Neşet Ertaş 

Maço arabeskçi imajı prim yapmayınca yan çizen abiler Top5 

1 Emrah Acıların Çocuğu Emrah bir anda tarzını değiştirip birbirinden çıtır kızlarla şekil mi şekil bir klip çekti, gözlere zarar .. 
2 Özcan Deniz Asmalı Konak'tan sonra bir Amerika yaptı gözlükler, bereler, füzyon müzyon hak getire... 
3 Mahsun Kırmızıgül Yorumsuz, menajeri arıyor sonra .. 
4 Müslüm Baba Rock, pop, hoppa zıppa derken Paramparça Baba oldu... 
5 Alişan Vah "Delikanlılığın Kitabı"nın yazarı vah Bu hallere düşecek adam mıydın be .. 

Agathophobia phobia 
"En büyük korkum yalnız kalmak fobisidir..." b b 
</TEXT>
</DOC>
