<DOC>
<DOCNO> 286607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/yazar/theper.html </URL>
<DATE> 2004/11/06/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bir yanlış var 
</HEADLINE>
<TEXT>


1999 depreminde evleri yıkılan mağdurların problemi h l halledilmemiş. Bunu bana başvuran mağdurlardan öğreniyorum. İşte bunlardan biri Yalova'dan yazmış. Bir kısım mağdurlara kalıcı konutların yapıldığını, hatta tapularının verildiğini söylüyor. Aradan beş sene geçmiş olmakla birlikte bir kısım mağduru sefaletten kurtarmak bakımından iyi haber. Ancak devamı tuhaf. Bunlara tapu verilmesine rağmen deniliyormuş ki, kat mülkiyeti tesisi işini yapın, bunun için önce yönetim planı hazırlayın. İşte burada işler karışıyor. Okuyucum bunu nasıl halledebileceklerini bana soruyor 
Bu işte bir terslik var. 
Birincisi, kat mülkiyeti tesis edilmediyse, bu mağdurlara verilen tapu neyin nesi Bunun yanıtını bulmak lazım. Kat irtifakı veya kat mülkiyeti kurulmadan daire tapusu verilemez. Daire tapusu verildiyse, yönetim planı mutlaka yapılmıştır, şu halde bu vatandaştan ne isteniyor 
Vatandaş işin hukuki yönünü bilmediği için, yüzün üzerindeki daire sahibinin bir yönetim planı üzerinde nasıl anlaşabileceğini sormuş. Bunun tek yanıtı var ANLAŞAMAZ. 
Toplu yapılarda, kat irtifakı veya kat mülkiyeti, gayrimenkul bir kişinin üzerindeyken yönetim planı yapılır. Örneğin kooperatiflerde yönetim planını kooperatif hazırlar. Aksi halde bırakın yüz kişiyi, on kişiyi bir araya getirin, kabul edilebilir bir yönetim planı üzerinde anlaşamazlar. Herkes kendi menfaatini korumaya çalışır. Bir yönetim planını da tüm malikler imzalamazsa geçerli olmaz, bu halde de kat mülkiyetine hiçbir zaman geçilemez. Bu kadar insan birlikteliklerinin ilk gününde mahkemelik olur. Bu nedenle binaları size yapan kurumun yönetim planını hazırlamış olduğu kanaatinde ve temennisindeyim. Yoksa işiniz çıkmazda. Sizlere tapu verilmiş olması bu ihtimali kuvvetlendiriyor, araştırmalarını öneririm. 



</TEXT>
</DOC>
