<DOC>
<DOCNO> 271009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sontur27.html </URL>
<DATE> 2004/09/11/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Kamyon doktor muayenehanesine girdi... 
</HEADLINE>
<TEXT>

     Antakya'da, kasasında 100'e yakın tüpgaz bulunan kamyonet, el freni çekilmeden park edildiği için kayarak, doktor muayenehanesinin camından içeri girdi. 
     Kışlasaray Mahallesi A. Sırrı Hocaoğlu Sokak'ta, tüpgaz bayisine mutfak tüpü vermek üzere yanaşan Yusuf Aşkaroğlu yönetimindeki 31 EP 233 plakalı kamyonet, el freninin çekilmemesi üzerine vitesin boşalmasıyla geriye doğru kaymaya başladı. 
     Sokağın eğimli olması nedeniyle hızlanan araç, 30 metre kadar yol aldıktan sonra Dr. F. Koray Altunay'ın muayenehanesinin camından içeri girdi. 
     Araç sürücüsü Yusuf Aşkaroğlu, olayın şokunu yaşarken, olay sırasında sokakta ve muayenehanede kimsenin bulunmaması muhtemel bir faciayı önlendi. 
     Muayenehanede maddi zarara neden olan aracın sürücüsünün gözaltına alındığı, olayla ilgili soruşturmanın sürdürüldüğü bildirildi. 
     
</TEXT>
</DOC>
