<DOC>
<DOCNO> 284037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sondun37.html </URL>
<DATE> 2004/10/28/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
İspanya'dan Türkiye'ye sıcak mesajlar 
</HEADLINE>
<TEXT>

     İspanya Dışişleri Bakanı Miguel Angel Moratinos, ''jeostratejik nedenler dolayı, Türkiye'nin AB'nin içinde olmasının dışında olmasından daha iyi olacağını'' söyledi. 
     Fransa'da yayımlanan Le Monde gazetesine demeç veren Moratinos, ''hükümetinin Türkiye'nin AB üyeliğini her zaman desteklediğini'' ve ''ülkesinde Ankara'nın üyeliğine sıcak bakanların çoğunlukta olduğunu'' belirtti. 
     ''Türkiye'nin üyeliğinin ardından Kuzey Afrika ülkelerinin de AB üyeliği talep edip etmeyecekleri'' sorusu üzerine İspanyol Bakan, Türkiye'nin durumunun bu ülkelerden farklı olduğunu belirtti. Moratinos, Fas'ın tam üyelik talep etmediğini, bunun yerine AB ile ''imtiyazlı ortaklık'' kurulmasından yana olduğunu hatırlattı. 
     AB zirvesinde Türkiye ile müzakereleri başlama kararı çıkacağına inandığını kaydeden Moratinos, Türkiye'ye ''imtiyazlı ortaklık'' önerilmesine de karşı olduklarını söyledi. Moratinos, ''Kağıtları masanın üzerinde oynamak gerekir, İspanya için Türkiye'ye yönelik bir B planı yok, A planı tam üyelik uzun ve zor bir yol, bitebilir veya tekrar başlayabilir, ancak B planını düşünerek oyun oynanamaz'' dedi. 
     Moratinos, Türkiye'nin üyeliği konusuyla, AB anayasanın onaylaması konusunun birbirine karıştırılmasının yanlış olduğunu sözlerine ekledi. 
     
</TEXT>
</DOC>
