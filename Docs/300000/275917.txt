<DOC>
<DOCNO> 275917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/soneko29.html </URL>
<DATE> 2004/09/29/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Uzanlar'ın şarapları ikinci kez müzayedede... 
</HEADLINE>
<TEXT>

     Tasarruf Mevduatı Sigorta Fonu TMSF tarafından satışa çıkarılan, Uzan ailesine ait 73 şişe içki, 89 milyar 750 milyon liraya alıcı buldu. 
     Antik A.Ş.'nin Maçka'daki merkezinde gerçekleştirilen müzayedede, geçen Cumartesi günü satılamayan, Uzan ailesine ait 30 gruptan oluşan, muhammen bedelleri 143.8 milyar lirayı bulan 73 şişe şarap, konyak ve şampanya için açık artırma yapıldı. 
     Antik A.Ş. sahibi Turgay Artam tarafından yönetilen müzayedede, içkilerin tamamı, yarım saat içinde yeni sahiplerini buldu. 
     Müzayedede, 13 şişeden oluşan ''Romanee Conti 1999'' şarapları, 35 milyar liraya satıldı. Müzayedenin en ucuza el değiştiren şarabı ise 400 milyon lira ile Pierre Chabanneay 1875 oldu. 
     73 şişe içkinin satışından toplam 89 milyar 750 milyon lira gelir elde edildi. 
     Uzmanlar, bazı markaların, Türkiye'de adının az duyulmasından dolayı değerinin altında satıldığını belirttiler. 
     Uzan ve Erol Aksoy Grubu'nun haczedilen içkilerinin satıldığı 25 Eylül Cumartesi günü yapılan müzayedede, toplam 1 trilyon 882 milyon 42 milyon liralık gelir sağlanmıştı. 
     
</TEXT>
</DOC>
