<DOC>
<DOCNO> 255092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sonsiy07.html </URL>
<DATE> 2004/07/13/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Yılmaz ve eski ANAP'lı bakanlar hakkındaki rapor Meclis'te 
</HEADLINE>
<TEXT>

     Meclis'te eski başbakanlardan Mesut Yılmaz ile eski ANAP'lı bakanlar Güneş Taner, Cumhur Ersümer ve Zeki Çakan hakkındaki raporlar görüşülecek. 
     Yılmaz ve üç bakanın Yüce Divan'da yargılanması isteniyor. 
     Meclis'te ilk olarak eski Başbakan Mesut Yılmaz ile eski Devlet Bakanı Güneş Taner hakkındaki Soruşturma Komisyonu raporu görüşülerek oylanacak. 
     Yılmaz ve Taner, Türkbank'ın satışına ilişkin ihaleye fesat karıştırmakla suçlanıyorlar. 
     
     Yüce Divan'a sevk kararını oybirliği ile almıştı 
     Komisyon, Yılmaz ve Taner hakkındaki Yüce Divan'a sevk kararını oybirliği ile almıştı. 
     Komisyonun çalışmaları sırasında Taner, Korkmaz Yiğit ile Alaattin Çakıcı arasındaki ilişkiden satış sonrası haberinin olduğunu söylemiş, satır aralarında Yılmaz'ı suçlamıştı. 
     Yılmaz ise komisyonda sözünün kesilmesine sinirlenerek, "beni, Yüce Divan'a gönderin" diyerek toplantıdan ayrılmıştı. 
     Meclis'te ikinci olarak da Ersümer ile Çakan hakkındaki Soruşturma Komisyonu raporu görüşülecek Meclis'te ikinci olarak da eski Enerji Bakanları Cumhur Ersümer ile Zeki Çakan hakkındaki Soruşturma Komisyonu raporu görüşülecek. 
     Ersümer, başta Mavi Akım Projesi olmak üzere enerji ve doğalgaz ihaleleleri ile DSİ'ye ilişkin ihale ve işlemlerde, ihaleye fesat karıştırmak, görevi kötüye kullanmak ve rekabet ortamının oluşmasını engellemekle suçlanıyor. 
     Komisyon, Ersümer hakkındaki kararı toplantıya katılan üyelerin oybirliği ile almıştı. 
     Zeki Çakan ise, ihaleye fesat karıştırmak ve görevi kötüye kullanmakla suçlanıyor. Çakan hakkındaki komisyon kararı, beş çekimser oya karşılık yedi oyla alınmıştı. 
     Suçlanan bakanlar isterlerse süre sınırlaması olmaksınız, savunma yapabilecekler Soruşturma raporlarının, Meclis'te görüşülmesi sırasında suçlanan bakanlar isterlerse süre sınırlaması olmaksınız, savunma yapabilecekler. 
     Raporların görüşülmesinin tamamlanmasının ardından suçlanan bakanlar için tek tek gizli oylama yapılacak. 
     Yüce Divan'a sevk kararının çıkması için kabul oylarının en az 276 olması gerekiyor. 
     Soruşturma komisyonlarının dönemin bürokratları hakkında suç duyurusunda bulunması bekleniyor. 
     
</TEXT>
</DOC>
