<DOC>
<DOCNO> 274665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sontur46.html </URL>
<DATE> 2004/09/24/ </DATE>
<TIME> 19.17 </TIME>
<AUTHOR>  </AUTHOR>
<HEADLINE>
Bisiklet üzerinde en uzun kalma rekor denemesi... 
</HEADLINE>
<TEXT>

     Konyalı Milli Bisikletçi Yusuf Ecevit 51 , ''bisiklet üzerinde en uzun kalma rekor'' denemesinde 1.5 günü geride bıraktı. 
     Konya Şekerspor Kulübü sporcusu Ecevit, Kültürpark alanındaki rekor denemesini sürdürüyor. Bisiklet üzerinde pedal çevirerek 1,5 gün geçiren Ecevit, uykusuzluğunu, ıslak havluyu yüzüne sürerek gidermeye çalışıyor. 
     Özellikle öğleden sonra havanın sıcaklığına bağlı olarak uykusu gelen Ecevit, antrenörü Hüseyin Tığlı'nın sürekli ıslak havlu desteği ve motivasyonu sayesinde bu sorunu da atlatmayı başardı. 
     Eşi Mümine ile çocukları Erkan ve Meryem'in yanı sıra Konyalı vatandaşlar ve takım arkadaşlarından büyük destek gören Ecevit'i, Konya Milletvekili Ahmet Büyükakkaşlar ziyaret ederek başarılar diledi. 
     Şu anda bisiklet üzerinde 36 saatini 1.5 gün doldurduğunu ifade eden Ecevit, tutulan omuz ve bacaklarını, küçük egzersiz hareketleriyle açmaya çalıştığını söyledi. 
     51 yaşında 51 saat bisiklet üzerinde kalarak Guinness rekorlar kitabına girmeyi hedeflediğini belirten Ecevit, bu konuda çok iddialı olduğunu ifade etti. Ecevit, havanın serinlemesinin kendisi açısından avantajlı olduğunu, geriye kalan 15 saati de tamamlayıp hedefine ulaşacağını kaydetti. 
     Antrenörü ve arkadaşları tarafından sürekli konuşturularak destek verilen Ecevit'in, düne oranla daha bitkin olduğu gözlendi. 
     Ecevit, tuvalet ihtiyacını yine bisiklet üzerinde beline bağlanan pet şişe yardımıyla gideriyor. 
     Noter huzurunda dün sabah 06.30'da başlayan rekor denemesinde, Bisiklet Federasyonu temsilcileri, hakemler ve bir doktor da hazır bulunuyor. 
     
</TEXT>
</DOC>
