<DOC>
<DOCNO> 288250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/spor/spo04.html </URL>
<DATE> 2004/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan'ın isyanı 
</HEADLINE>
<TEXT>



'Yalnız insanlarız' 
TRABZONSPOR Teknik Direktörü Ziya Doğan, Türkiye Futbol Antrenörleri Derneği'nin düzenlediği panelde çarpıcı açıklamalar yaptı. Doğan, sonuca endeksli değerlendirmelerden yakındı, "Biz teknik adamlar özellikle ülkemizde yalnız insanlarız. Yanlış anlaşılmasın ben yalnız değilim. Ancak dünyada böyle bir şey var mı 3 haftada 2 antrenör değiştiriyoruz" ifadelerini kullandı. 

'Sihirli değnek yok' 
TECRÜBELİ hoca, "Çalıştığınız takımda sanki elinizde sihirli değnek varmış gibi bir anda herşey isteniyor. Milyonlarca taraftarı olan takımın başına birini getiriyorsan, arkasında durmayı da bilmelisin" dedi. Yabancı hocalara destek olmaları, gerektiğinde onlardan yararlanmaları gerektiğini söyleyen Doğan, "Ancak zaman geçtikçe bizden eksileri olduğunu görüyoruz" yorumunu yaptı. 

Petkoviç'ten milli rest 

FENERBAHÇE maçının hazırlıklarını sürdüren Trabzonspor dün öğleden sonra tek idman yaparken, pazar günü Norveç ile oynayacakları maç için Avustralya Milli Takımı'na çağrılan Michael Petkoviç geri döndü. Tecrübeli eldivenin yedek soyunacağını öğrendiği için kampa katılmadığı öğrenildi. Karadeniz ekibinde izinli olan Bernd Thijs bugünkü çalışmada yer almadı. 
ANKARAGÜCÜ maçında sakatlanan ve şu anda Belçika'da bulunan Karel D'Haene'in tedavisinin sürdüğü ancak Fenerbahçe maçına yetişmesinin çok zor olduğu belirtildi. Trabzonspor, milli futbolcularının yer almadığı çalışmada yarı sahada çift kale maçı yaptı. Kadroları tamamlayabilmek için teknik heyetin de oynadığı maçta futbolcuların hırsı dikkat çekti. 


</TEXT>
</DOC>
