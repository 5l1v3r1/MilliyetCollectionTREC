<DOC>
<DOCNO> 280029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/soneko11.html </URL>
<DATE> 2004/10/14/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
IMF ile AB programlarında eş güdüm sağlanacak... 
</HEADLINE>
<TEXT>

     Avrupa Birliği ile müzakereler başladıktan sonra, IMF ile AB Komisyonu'nun ekonomik gözden geçirmeleri arasında eşgüdüm sağlanacak. 
     Edinilen bilgiye göre, her iki kurumun gözden geçirmelerinin, altı aylık dönemler halinde gerçekleştirilmesi planlanıyor. 
     Yetkililer, her iki kurumun istediği makro ekonomik hedeflerde paralellik bulunduğu belirtirken, üç yıllık bir Stand By dönemi içindeki IMF gözden geçirmelerinin, AB'nin gözden geçirmeleri ile paralel olmasının beklendiğini belirttiler. 
     AB Komisyonu incelemelerinin ise ekonomik ve siyasi kısımlardan oluşacağını hatırlatan yetkililer, bunun ekonomik kısımlarına ilişkin incelemelerin aynen IMF gözden geçirmeleri gibi dönemsel olacağını, bunun sonucu toplanacak verilerin ise müzakere uyum raporlarına yansıyacağını ifade ettiler. 

     
</TEXT>
</DOC>
