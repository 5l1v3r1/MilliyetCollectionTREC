<DOC>
<DOCNO> 298181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/soneko08.html </URL>
<DATE> 2004/12/16/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Unakıtan Sabit telefonda ek yükümlülük getirmedik 
</HEADLINE>
<TEXT>

     Maliye Bakanı Kemal Unakıtan, sabit telefon hizmetlerine ek mali yükümlülük getirilmesinin söz konusu olmadığını bildirdi. 
     Bakan Unakıtan, DYP Denizli Milletvekili Ümmet Kandoğan'ın, sabit telefonlara yüzde 15 oranında özel iletişim vergisi getirilmesine ilişkin soru önergesini yanıtladı. Unakıtan, temmuz ayında yapılan yasal düzenleme kapsamında Türk Telekom tarafından verilmekte olan sabit telefon hizmetlerinde yüzde 15 oranındaki hazine payının kaldırıldığını, bunun yerine yüzde 15 oranında özel iletişim vergisi getirildiğini anımsattı. Unakıtan, "Dolayısıyla, başta sabit telefonlar olmak üzere telekomünikasyon hizmetlerine getirilen herhangi bir ek mali yükümlülük söz konusu değildir" dedi. 
     
</TEXT>
</DOC>
