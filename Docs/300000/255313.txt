<DOC>
<DOCNO> 255313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/son/sondun16.html </URL>
<DATE> 2004/07/14/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
İsrail askerleri, BM konvoyuna ateş açtı.. 
</HEADLINE>
<TEXT>

     İsrail askerlerinin, Gazze Şeridi'ndeki Beyt Hanun kasabasına insani yardım götüren BM konvoyuna ateş açtığı bildirildi. 
     Görgü tanıkları, un, pirinç, süt, konserve gıda ve tıbbi malzeme taşıyan 12 kamyondan oluşan kafilede bir üst düzey yerel BM yetkilisiyle AP foto muhabirinin de yer aldığını belirtti. 
     Tanıklar, konvoy, İsrail ordusunun iki haftadan uzun süredir operasyonlar düzenlediği kasabaya girerken tanklardan makinalı silahlarla ateş açıldığını söyledi. 
     Konvoydaki kişilerin, yakındaki bir binayı siper almak zorunda kaldığı, olayda ölen ya da yaralanan olmadığı kaydedildi. 
     BM yetkilileri, yardım dağıtımının İsrail ordusuyla koordinasyon içinde yapıldığını belirtirken, ordu olayı araştırdığını bildirdi. 
     İsrail, Filistinli militanların Beyt Hanun'dan, İsrail kasabası Sderot'a roket saldırıları düzenlemesinin ardından kasabada operasyon başlatmıştı. 
     
</TEXT>
</DOC>
