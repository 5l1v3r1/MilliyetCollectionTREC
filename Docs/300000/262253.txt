<DOC>
<DOCNO> 262253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/guncel/gun07a.html </URL>
<DATE> 2004/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çorum'da grizu faciası Üç ölü 
</HEADLINE>
<TEXT>


ŞEVKET ERZEN Çorum DHA 

Çorum'un Bayat ilçesinde özel sektöre ait bir kömür ocağında gaz sıkışması sonucu meydana gelen patlamada 10 işçi göçük altında kaldı. Çalışmalar sonucu yedi işçi kurtarılırken, üç işçi yaşamını yitirdi. Ovacık köyündeki Balkardeşler şirketine ait kömür ocağında dün saat 14.30 sıralarında grizu patlaması oldu. Ocakta çalışan işçiler patlama sonucu göçük altında kaldı. İşçilerden Hıdır Altaş, Ramazan Sarı, Ali Gedik, İbrahim Gedik, Recep İpek, Savaş İpek ve Yüksel İpek, jandarma ve madenci arkadaşları tarafından kısa sürede ocaktan çıkarılırken Arif Kayıp, Osman Sarı ve Selahattin Katrancı'nın cesedi çıkarıldı. 
Kurtarılan yedi işçiden dördünün durumunun ciddiyetini koruduğu, üç kişinin de hafif yaralı olarak ayakta tedavi edildiği belirtildi. 


</TEXT>
</DOC>
