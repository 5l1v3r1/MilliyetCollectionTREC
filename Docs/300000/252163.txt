<DOC>
<DOCNO> 252163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/soneko27.html </URL>
<DATE> 2004/07/01/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Vorkink Türkiye'deki büyüme hormonlu değil, sağlıklı bir büyümedir 
</HEADLINE>
<TEXT>

     Dünya Bankası Türkiye Direktörü Andrew Vorkink, bu yılın ilk çeyreğindeki yüzde 12.4'lük büyümeyi değerlendirirken, ''Türkiye'deki büyüme hormonlu değil, sağlıklı bir büyümedir'' dedi. 
     Vorkink, Ankara Sheraton Oteli'nde düzenlenen ''1. Bankacılık Arenası''ndan ayrılırken, gazetecilerin büyümeye ilişkin sorularını yanıtladı. 
     Vorkink, sağlanan 12.4'lük büyümenin ekonomideki istikrarın sonucu olduğunu vurgularken, bankacılık sektörünün daha aktif olması gerektiğini kaydetti. 
     ''Büyüme, tüketim açısından bir tehdit yaratır mı'' sorusuna karşılık Vorkink, sağlanan büyümenin sağlıklı olduğunu, sadece tüketimin değil üretimin de arttığı belirtti. 
     Vorkink, ''büyüme hormonlu mu'' şeklindeki soru üzerine de, ''büyüme hormonlu değil. Sağlıklı bir büyümedir. Çünkü dışarıdan enjekte edilerek elde edilen bir büyüme değil, ekonomik üretici aktörlerin sağladığı bir büyümedir'' şeklinde konuştu. 
     
</TEXT>
</DOC>
