<DOC>
<DOCNO> 260529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sonsiy07.html </URL>
<DATE> 2004/08/04/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Bakan Çelik, müfredat için destek arayışına çıkıyor 
</HEADLINE>
<TEXT>

     Eğitim sisteminin en önemli öğlerinden biri olan müfredat çalışmalarına ilişkin son aşamaya gelinirken, Milli Eğitim Bakanı Hüseyin Çelik'de eğitimin taraflarından olan sendikaları genel merkezlerinde ziyaret ederek çalışmalarına destek isteyecek. 
     Milli Eğitim Bakanlığı Talim ve Terbiye Kurulu bünyesinde gerçekleştirilen müfredatların yenilenmesi ilişkin çalışmanın son aşamasına gelmesi üzerine Bakanlık kamuoyunun desteğini en üst düzeyde almak üzere tura çıkacak. Tarih derslerine Kıbrıs, 1960, 1970 ve 1980 askeri darbeleri, Demirel'li Ecevit'li dönemleri de içine alan, coğrafya derslerini Neşat Ertaş, Aşık Veysel'le anlatan, matematik derslerinden havuz problemlerini çıkaran yeni müfredata ilişkin Bakan Çelik başkanlığında üst düzey yöneticiler sendikaları ziyaret etmeyi planlıyor. Çelik, uygulamalarına ilişkin en sert muhalefeti gösteren sendikaların başında gelen Eğitim-Sen ile turuna başlayacak. 
     Çelik'in beraberinde müfredatın çalışmasının koordinatörü konumundaki Talim ve Terbiye Kurulu Başkanı Prof.Dr. Ziya Selçuk ile 11 Temmuz tarihinde Eğitim-Sen Genel Merkezi'nde Genel Başkan Alaaddin Dinçer ve yöneticilerle görüşerek, çalışmalarını anlatacak ve destek isteyecek. 
     Çelik, diğer eğitim sendikaları olan Türk Eğitim-Sen ve Eğitim Bir-Sen genel başkanlarını da sonraki günlerde genel merkezlerinde ziyaret ederek görüşlerini alacak. 
     Hüseyin Çelik, müfredat çalışmaları kapsamında ilköğretim 6'ncı sınıftan sonra yönlendirme amaçlı konulacak seçmeli dersler arasında Kur'an dersine de yer verilmesine ilişkin çıkan haberlere CHP Genel Başkanı Deniz Baykal'ın tepkisi üzerine CHP yetkililerini de ziyaret ederek, görüşlerini aktarmıştı. 

ANKA 

     
</TEXT>
</DOC>
