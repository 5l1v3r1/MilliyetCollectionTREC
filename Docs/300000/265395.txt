<DOC>
<DOCNO> 265395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/siyaset/siy07.html </URL>
<DATE> 2004/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül Gizli kalmaz 
</HEADLINE>
<TEXT>



Dışişleri Bakanı Abdullah Gül, Yargıtay Başkanı Eraslan Özkaya'nın Çakıcı'nın davası için tartışma yaratan soruşturma dosyasıyla ilgili, "Şeffaf, açık, demokrasinin işlediği ülkelerde gizli kapaklı hiçbir şey kalmaz" dedi. Gül, "Muhalefet, MİT ve Yargıtay arasında geçen tartışmada hükümeti sessiz kalmakla eleştiriyor. Gelinen son noktayı öğrenebilir miyiz " sorusuna, "Muhalefet yanlış yapıyor. Türkiye yeteri kadar açık, şeffaf bir ülke haline geldi" diye yanıt verdi. Konunun yargıya yansıdığını ifade eden Gül, "Yargıtay tarihinde ilk defa bu şekilde bir soruşturma başladı. Gerekli çark işliyor. Bununla ilgili bizim her gün demeç vermemiz zaten doğru değil" diye konuştu. 



</TEXT>
</DOC>
