<DOC>
<DOCNO> 251716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sontur04.html </URL>
<DATE> 2004/06/29/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Baba uyudu, facia vurdu 
</HEADLINE>
<TEXT>

     Konya - Aksaray karayolunda kanala düşen bir otomobilde aynı aileden üç kişi boğularak ölürken, sadece bir kişi aracın penceresinden çıkarak kurtulmayı başardı. 
     Erol Demirtaş 45 yönetimindeki 20 ED 331 plakalı otomobil, karayolunun 30. kilometresinde Çumra Ana Tahliyesi 2 Nolu Pompa İstasyonu Kanalı'na yuvarlandı. Sivas'taki akrabalarının düğününe katıldıktan sonra Denizli'ye döndükleri belirlenen ailenin büyük kızı Hatice Demirtaş 20 , dört merte derinliğindeki kanala düşen otomobilin kapı penceresinden çıkarak kurtuldu. 
     Dalgıçların çalışmasıyla çıkarılan araçta bulunan öğretmen çift Erol - Nezahat Demirtaş'ın kurtulmaya çalıştığı, ancak emniyet kemerleri takılı olduğu için arabadan çıkamadığı belirlendi. Çiftin küçük kızı Nagehan'ın da araçtan çıkmayı başaramadığı öğrenildi. 
     
     Babam uyuyordu 

     Olayın şokunu üzerinden atamayan Hatice Demirtaş, arka koltukta uyurken gözlerini açtığında otomobilin kanala doğru yöneldiğini fark ettiğini belirterek, "Babama bağırdım. Gözleri kapalıydı, uyuyordu. Kanala uçtuğumuzda açık pencereden dışarı çıktım" dedi. 
     
     CENAZELER DENİZLİ'YE GETİRİLDİ 

     Öte yandan Ölen öğretmen çift ile kızlarının cenazeleri Denizli'ye getirildi. 
     Zaferiye Abalıoğlu İlköğretim Okulu Müdürü Erol Demirtaş 45 ve eşi Sevil Kaynak İlköğretim Okulu öğretmenlerinden Nezahat Demirtaş 45 ile kızları Nagihan Demirtaş'ın 13 cenazeleri, yarın toprağa verilecek. 
     Demirtaş çifti için görev yaptıkları okullarda tören düzenlenip düzenlenmeyeceği ve çiftin nerede toprağa verileceği, Almanya'da bulunan yakınlarının gelmesiyle kesinlik kazanacak. 
     Öte yandan, kazada, otomobilin açık penceresinden çıkarak kurtulmayı başaran ailenin büyük kızı Hatice Demirtaş'ın 20 , sinir krizleri geçirdiği ve olayın şokunu üzerinden atamadığı için kimseyle görüştürülmediği bildirildi. 
     
</TEXT>
</DOC>
