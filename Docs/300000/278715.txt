<DOC>
<DOCNO> 278715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/son/sonspo16.html </URL>
<DATE> 2004/10/09/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Fenerbahçe'de bol gollü idman... 
</HEADLINE>
<TEXT>

     Fenerbahçe, ligin 9. haftasında Gaziantepspor ile yapacağı maçın hazırlıklarını bu sabah yaptığı idmanla sürdürdü. 
     Samandıra Tesisleri'nde, düz koşu ve açma germe hareketleri ile başlayan antrenmanda, bir süre uzun ve kontrollü pas çalışması yapan futbolcular, daha sonra dar alanda çift kale maç oynadı. 
     Bol gollü geçen karşılaşmada Marcio Nobre, Serhat Akın ve Marco Aurelio attıkları gollerle alkış aldı. 
     Antrenmanda milli takımlarda bulunan futbolcular ve Önder Turacı yer almazken, düz koşu esnasında ayağında hafif bir sorun ortaya çıkan Fatih Akyel tedavi edildikten sonra çalışmalara devam etti. 
     Bu arada, Önder Turacı'nın tedavisine kulüp doktoru Ethem Kavukçu gözetiminde devam edildiği bildirildi. 
     Yarını izinli geçirecek sarı-lacivertliler, hazırlıklarına 11 Ekim Pazartesi günü devam edecek. 
     
</TEXT>
</DOC>
