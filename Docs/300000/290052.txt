<DOC>
<DOCNO> 290052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/yasam/yas01.html </URL>
<DATE> 2004/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Okullara yeni mimari 
</HEADLINE>
<TEXT>


Yeni yaptırılacak okulların mimarisine özen gösterilecek. Binalar artık Türk tarihinden ve kültüründen izler taşıyan, sanatsal yapılar olacak 


Milli Eğitim Bakanı Hüseyin Çelik, bundan sonra yaptıracakları okulların "tip" değil "tipli" okullar olacağını söyledi. Çelik, yaptırılacak okulların farklı mimari tarzda yapılması için 50 değişik proje hazırladıklarını ifade ederek, şöyle devam etti "Yeni okul binalarımızın mimari tarzına 'Gelenekten Geleceğe' diyoruz. Ulus mimarisine benzer bir mimari tarzıyla halkımızın önüne çıkacağız. Birinci Meclis binasının hatlarına benzer hatlar olacak. Bizden birçok çizgiyi ve unsuru taşıyacak." 

Yıkılana kadar ders... 

MERSİN DHA 
6 yıl önce meydana gelen depremde hasar gören Mersin'in Tarsus ilçesi Ali Mistilli İlköğretim Okulu'nda, yıkım kararı verilmesine rağmen eğitim sürüyor. Binanın bazen sallandığını öne süren öğrenciler, "Korkuyoruz, ama öğretmenlerimiz bir şey olmayacağını söylüyor" dedi. 


</TEXT>
</DOC>
