<DOC>
<DOCNO> 290295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sonyas21.html </URL>
<DATE> 2004/11/19/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Ünlü sanatçı Emma Shapplin İstanbul'a geldi... 
</HEADLINE>
<TEXT>

     Ünlü sanatçı Emma Shapplin, konser vermek üzere İstanbul'a geldi. 
     THY'ye ait uçakla Paris'ten gelen sanatçı, kedisi ''İnkoninto''yu Atatürk Havalimanı'nda bir an olsun yanından ayırmadı. 
     Kedisiyle birlikte ilgi odağı olan Shapplin, Türkiye'ye daha önce 3 kez geldiğini ve burada olmaktan büyük mutluluk duyduğunu ifade etti. 
     Yorgun olduğu gerekçesiyle gazetecilerin sorularını yanıtsız bırakan Shapplin, ''Çok uykusuzum. Gözlerim açılmıyor. Burada olduğunuz için hepinize teşekkür ederim. Uykumu aldıktan sonra birlikte olursak sorularınızı yanıtlarım'' diye konuştu. 
     Ünlü sanatçı, KIA'nın ''Sportage'' modelinin yarın Çırağan Sarayı'nda düzenlenecek tanıtım gecesinde sahne alacak. 
     
</TEXT>
</DOC>
