<DOC>
<DOCNO> 285963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/yasam/yas15.html </URL>
<DATE> 2004/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



Torunu Picasso'yu yazdı 

KÜLTÜR SANAT SERVİSİ 
Pablo Picasso'nun torunu Olivier Widmaier, dedesinin karmaşık kişiliğini daha iyi anlatabilmek için 'Picasso The Real Family Story Picasso Gerçek Aile Öyküsü' adlı bir biyografi yazdı. Widmaier kitabında, çocukluk yıllarından hatırladığı dedesini anlattı. Kitabı yazması da tam 2 yılını aldı. 

Posteri çıktı filmi geliyor 

KÜLTÜR SANAT SERVİSİ 
'Yıldız Savaşları'nın beklenen üçüncü bölümü 'Sith'in İntikamı'nın posteri, filmin resmi sitesi www.starwars.com'da yayımlandı. Bu bölümde Anakin Skywalker karakteri, 'güç' felsefesinin 'karanlık' tarafına geçecek. Skywalker'ın Darth Vader'a nasıl dönüşeceğini göreceğimiz film, mayısta gösterime girecek. 

Mitterrand filmi tamam 

KÜLTÜR SANAT SERVİSİ 
Eski Fransa Cumhurbaşkanı François Mitterrand'ın son yıllarını konu alan 'Champ de Mars'ta Gezen Adam' filmi tamamlandı. Mitterrand'ı Michel Bouquet'nin canlandırdığı film, 16 Şubat 2005'te gösterime girecek. Film, Mitterrand'ın gazeteci Benamou ile yaptığı görüşmelerden oluşan kitaba dayanıyor. 

Adidas, 200 bin ayakkabıyı toplatıyor 

DIŞ HABERLER SERVİSİ 
'Adidas-Salomon' firması, büyük bölümü ABD'de pazarlanan 200 bin basketbol ayakkabısını, hatalı malzeme kullanıldığı gerekçesiyle piyasadan toplatacağını bildirdi. 'Superstar Ultra' ve 'Pro Team' modellerinin topuklarında sorun olduğu, topuklarının kırılma riski taşıdığı bildirildi. 

Öğretmene sınıfta kırbaç cezası 

DIŞ HABERLER SERVİSİ 
Suudi Arabistan'da öğrencisini döven Filipinli öğretmen, sınıfta kırbaçlandı. El Kobar kentindeki Uluslararası Filipin Okulu'nda Aralık 2003'te reddetti. 14 yaşındaki öğrencisi Zena Maria Thirwall'i ayakkabısıyla döven öğretmen Lucia Evangelista, 5 gün hapis, 10 kırbaç cezasına çarptırıldı. Kırbaç cezası, sınıfında öğrencilerinin gözü önünde infaz edildi. 

Villada korkunç gece 

DHA 
Urla ilçesinde evlerine girdikleri Sümbül 60 ve Osman Temel 62 çiftini, tabancayla etkisiz hale getirip el ve ayaklarını bağlayan 4 gaspçı, kasadaki 600 milyon lira, 1600 Euro ve 1 kilogram altını alarak kaçtı. İhbar üzerine alarma geçen polis, Metin Polat 22 , Mehmet A. 27 ve H.A'yı 15 minibüste yakaladı. Zanlılardan Bülent Başuşağı polisi atlatıp kaçtı. 

Piramit'in yıkımı başladı 

Fenerbahçe Burnu'ndaki Piramit Kültür ve Eğlence Merkezi'nin yıkım çalışmaları olaysız başladı. Yıkımın "yasalara aykırı olduğunu" öne süren işyeri sahipleri, kendilerine süre tanınmasını istedi. Yetkililer, bunun üzerine mahkeme kararını gösterdi. İşyeri sahiplerinin boşaltma işleminden sonra dış duvarlarına delikler açılan bina, kullanılmaz hale getirildi. 

14 öğretmen kazazede 

Araklı ilçesinde, köy ilköğretim okullarında görevli öğretmenleri taşıyan Abdullah Sarıkaya yönetimindeki minibüs, Küçükdere Deresi'ne uçtu. Mehmet Domaç, Ali Osman Çolak, Köksal Cengiz, Mehmet Özkır, Mustafa Çebi, Cemile Küçükali, Oğuzhan Ertuğrul, Gülşen Cömert, Fatma Karagöz, Abdullah Sarıkaya, Ali Bilici, Sevim Ayaz ve Ayfer Bayraktar yaralandı. Sezgin Emin ise hayatını kaybetti. 

Minibüste ölü bebek doğurdu 

DHA 
Yeşilköy köyünde oturan 9 aylık hamile Hanife Özer'in dün sancıları başlayınca eşi Osman Özer'le sağlık ocağına gitti. İddiaya göre, doktor Özer'e müdahale etmedi, ebe Devlet Hastanesi'ne gitmesini önerdi. Özer çifti minibüsle yola çıktı. Özer, Torul ilçesi yakınlarında eşi ve yakınlarının yardımıyla doğum yaptı. Ancak bebek ölü doğdu. Özer, doktor ve görevlilerden şikayetçi oldu. 


</TEXT>
</DOC>
