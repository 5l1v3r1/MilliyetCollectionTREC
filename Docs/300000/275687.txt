<DOC>
<DOCNO> 275687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sonspo31.html </URL>
<DATE> 2004/09/28/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Del Bosque, yarın basın toplantısı yapacak... 
</HEADLINE>
<TEXT>

     Beşiktaş Teknik Direktörü Vicente Del Bosque, yarın BJK Nevzat Demir Tesisleri'nde basın toplantısı düzenleyecek. 
     İspanyol teknik adamın yarın saat 12.30'da gerçekleşecek basın toplantısında Bodo Glimt maçıyla ilgili görüşlerini açıklayacağı öğrenildi. 
     Bu arada, siyah-beyazlıların yarın sabah saat 10.00'da yapacakları antrenmanın son yarım saatinin basına açık olarak gerçekleştirileceği bildirildi. 
     
     BEŞİKTAŞ BIÇAKCI'YI ZİYARET EDECEK 

     Beşiktaş Kulübü Başkanı Yıldırım Demirören ile yönetim kurulu üyeleri, yarın Futbol Federasyonu Başkanı Levent Bıçakcı'yı ziyaret edecek. 
     Beşiktaş Kulübü'nden yapılan açıklamada, Demirören ve yönetim kurulu üyelerinin yarın saat 11.30'da Futbol Federasyonu'nun Levent'teki merkez binasında Bıçakcı'ya nezaket ziyaretinde bulunacakları bildirildi. 
     
</TEXT>
</DOC>
