<DOC>
<DOCNO> 288929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sondun19.html </URL>
<DATE> 2004/11/15/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
'Namus davası' Belçika basınında... 
</HEADLINE>
<TEXT>

     Belçika'nın Flaman bölgesindeki Gand ve Alost kentleri yakınlarında, geçen hafta 4 kadını öldüren ve iki kişiyi ağır yaralayan Osman Çallı 35 isimli Türk, sorgulanması sırasında ''namus davası'' savunmasında bulundu ve pişman olmadığını bildirdi. 
     Gent kentinde, kendi karısı ve kız kardeşinin yaşadığı evi basan Çallı, eşi Teslime Çallı 28 ile kız kardeşi Hacer Çallı'yı 19 sandalyelere bağlayarak kurşunlamış ve daha sonra evi kundaklamıştı. 
     Çallı, daha sonra, Alost kenti yakınlarındaki Nieuwerkerken bölgesine giderek eski arkadaşı Wendy Blendeman 37 ve bu kadının birlikte yaşadığı Henri Decoman'ın annesi olan Marie Louise De Rop'u 69 öldürmüştü. Henri Decoman 39 ile Erbey Biçer 30 isimli kişileri de ağır yaralayan Çallı, daha sonra polise teslim olmuştu. 
     Savcılık ve polis yetkilileri, Çallı'nın hiçbir pişmanlık ifadesi göstermediğini, ''namus davası'' çerçevesinde gerekeni yaptığını anlattığını, cinayetlerin bilinçli ve planlı işlendiğini bildirdiler. 
     Belçika basınında geniş yankı uyandıran olayla ilgili soruşturma sürerken Çallı tutuklandı. 
     
</TEXT>
</DOC>
