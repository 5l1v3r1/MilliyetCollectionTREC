<DOC>
<DOCNO> 264466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sonspo20.html </URL>
<DATE> 2004/08/18/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Dostluk maçında Fenerbahçe, Yalovaspor'u 3-2 yendi... 
</HEADLINE>
<TEXT>

     Stat Atatürk . 
     Hakemler Metin Aydoğan xx, Köksal Karahasan xx, Ramazan Karahasan xx . 
     Yalovaspor Orhan xx Dk. 45 Emrehan xx , Temur xxx Dk. 45 Kerim xx , Tevfik xxx Dk. 70 Erman xx , Hakan xx, Fuat xxx, Mikail xx Dk. 45 Hakan Erken xx , Samet xx Dk. 45 Fatih xx , Cihan xx Dk. 45 Aytaç xxx , Serdar xx Dk. 45 Bilal xx , Arif xx Dk. 45 İlkay xx , Volkan xx Dk. 80 Enis . 
     Fenerbahçe Recep xx Dk. 58 Cavit xx , Luciano xx Dk. 42 Önder xx , Alex xxx, Fatih xx, Fabiano xxx, Selçuk xx, Mehmet xx, Nobre xxx, Aurelio xxx Dk. 64 Muhammet xx , Murat xx, Deniz xx . 
     Goller Dk. 6 Selçuk, Dk. 33 ve 44 Nobre Fenerbahçe , Dk. 49 ve Aytaç Yalovaspor . 
     Sarı kartlar Dk. 10 Luciano, Dk. 56 Recep Fenerbahçe , Dk. 16 Hasan Yalovaspor . 
     Atatürk'ün Yalova'ya ilk kez gelişinin 75. yıldönümü çerçevesinde, İkinci Lig B Kategorisi takımlarından Yalovaspor ile Fenerbahçe arasında yapılan dostluk maçını, sarı-lacivertli ekip 3-2 kazandı. 
     Yalova Atatürk Stadı'nda oynanan karşılaşmanın özellikle ilk yarısında, Fenerbahçe üstün bir performans sergiledi. 
     6. dakikada, Fenerbahçeli Murat, şık çalımlarla soldan ceza sahasına girdi. Yalovasporlu defans elemanlarının müdahelesi sonucu oluşan karambolde, Murat'ın son anda aktardığı topu, Selçuk kaleye gönderdi 0-1 
     33. dakikada, Alex'in pasıyla topla buluşan Mehmet Yozgatlı, ceza sahasına girer girmez ortaladı. Nobre, plase bir vuruşla topu ağlarla buluşturdu 0-2 
     44. dakikada, Fabiano'nun ceza sahasına yaptığı ortada, Nobre topu kaleye gönderdi. Direkten dönen topu iyi takip eden Brezilyalı oyuncu, kendisinin ikinci, takımının üçüncü golünü rakip takım filelerine bıraktı 0-3 
     49. dakikada, Önder'in ayağındaki topu kapan Aytaç, kaleci Recep ile karşı karşıya kaldığı pozisyonda sert bir vuruşla topu ağlara gönderdi 1-3 
     53. dakikada, Fenerbahçe defans elemanlarının anlaşmazlığından yararlanarak topu kazanan Aytaç, ceza sahası dışından düzgün bir vuruşla kendisinin ve takımının ikinci golünü kaleye gönderdi. 
     Karşılaşma, 3-2 Fenerbahçe'nin üstünlüğüyle sona erdi. 
     
</TEXT>
</DOC>
