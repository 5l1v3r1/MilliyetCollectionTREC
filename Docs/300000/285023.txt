<DOC>
<DOCNO> 285023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sondun01.html </URL>
<DATE> 2004/11/01/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Bağdat Vali Yardımcısına suikast... 
</HEADLINE>
<TEXT>

     Bağdat Vali Yardımcısı Hatem Kerim, sabah işine giderken uğradığı saldırı sonucu öldürüldü. 
     İçişleri Bakanlığı yetkilisi Albay Adnan Abdülrahman, Vali Yardımcısı Kerim'in saat 07.45'te TSİ 06.45 işine gitmek üzere evinden çıktığı sırada aracına binerken, kimliği belirsiz kişilerin açtığı ateş sonucu hayatını kaybettiğini belirtti. 
     Saldırıda vali yardımcısının dört korumasının da yaralandığı kaydedildi. 
     Bu arada, ABD karşıtı direniş noktalarından Ramadi'de bir Amerikan deniz piyadesinin öldüğü, 4'ünün yaralandığı bildirildi. 
     Amerikan ordusundan yapılan açıklamada, Bağdat'ın batısındaki Ramadi kentinde dün meydana gelen çatışmalarda bir Amerikan askerinin öldüğü, 4'ünün yaralandığı belirtildi. 
     
     SUİKASTI ENSAR EL SÜNNET ORDUSU ÜSTLENDİ 

     Bağdat Vali Yardımcısı Hatem Kerim'e düzenlenen suikastı Ensar El Sünnet Ordusu üstlendi. 
     Örgütün bir internet sitesinde yayımlanan bildirisinde, Kerim ''dönek'' olarak nitelendirilirken, ''Allah'ın adaletini yerine getirdikleri'' belirtildi. 
     İçişleri Bakanlığı yetkilisi Albay Adnan Abdürrahman, Kerim'in sabah saatlerinde işine gitmek üzere aracına binerken, kimliği belirsiz kişilerin açtığı ateş sonucu hayatını kaybettiğini söylemişti. 
     
</TEXT>
</DOC>
