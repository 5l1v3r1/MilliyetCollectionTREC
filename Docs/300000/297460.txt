<DOC>
<DOCNO> 297460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/yazar/asik.html </URL>
<DATE> 2004/12/14/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Haberin devamı 
</HEADLINE>
<TEXT>


Sedat Simavi Ödülleri, geçen hafta sonu dağıtıldı gazetecilik dalında büyük ödül, değerli gazeteci arkadaşımız Emine Algan'a verildi. 
Ödül alan haber, "Roche skandalı"yla ilgiliydi. 
Roche'un ürettiği NeoRecormon adlı ilaç, bir ecza deposuna 88 milyon liraya satılırken, Başkent Üniversitesi'ne 173, SSK'ya 230 milyon liradan veriliyordu. 
SSK, bu şekilde trilyonlarca lira zarara uğratılmıştı. 
Roche'un satışla ilgili müdürleri Veysi Mungan ve Gökhan Akdoğan, bu fiyat farklılığını yönetim kademelerine bildirmiş, durumun düzeltilmesini istemişlerdi. 
Önce durumun düzeltileceği bildirildi, sonra da Mungan ve Akdoğan'ın işlerine son verildi. 
Emine Algan'ın bu olayla ilgili haberi, yaz ortasında Vatan'da yayımlandı. Sağlık Bakanlığı, Çalışma Bakanlığı ve SSK, kendi içlerinde soruşturma açtılar. Savcılık soruşturması da sürüyor. 
Aylardır süren bu soruşturmalar ne zaman sonuçlanacak, bilinmiyor 
Tek bilinen, SSK'nın soyulmasını önlemek için kendilerini ortaya atan Veysi Mungan ve Gökhan Akdoğan'ın bu yiğitliği, işsiz kalarak ödemiş oldukları. 
Emine Algan, geçen hafta sonu ödülünü alırken Veysi Mungan ve Gökhan Akdoğan da salonda onu alkışlayanlar arasındaydı... Hem Emine Algan'ı hem de bu iki yürekli adamı candan alkışlıyoruz. Ve açılan soruşturmaların tamamlanacağı günü merakla bekliyoruz 

Elektriğe, gaza, telefona belediye vergisi geliyormuş. 
Bu çalışma, "Köye dönüş projesi"nin parçası olsa gerek. 
Haldun Ertem 

Silahlara veda Dünyada ateşli silahla en çok cinayetin işlendiği Brezilya'da ateşli silahlar kanunu değiştirildi... Silah sahibi olmak zorlaştırıldı... Silahları iade kampanyası başlatıldı... Devlet, silahını teslim edene 100 dolara kadar para ödüyor.. Son 6 ayda 200 bin silah teslim alan devlet, kampanyayı 6 ay daha uzattı. Toplanan silahlar ne mi yapılıyor 
Halkın gözü önünde üzerinden silindir geçiriliyor... Silahlar paramparça ediliyor... Darısı başımıza diyoruz... Bizim en az Brezilya kadar ihtiyacımız var böyle bir kampanyaya... 

Konya'da anket... Konya'dan yazan okurumuzun adı saklı... Evinin kapısı çalınıyor... Selçuk Üniversitesi'nden geldiğini söyleyen bir genç görevli, kız çocuklarının okula gönderilmesi kampanyası çerçevesinde anket yapmak istediğini söylüyor. Soruyor "İleride kız çocuğunuz olsa okula gönderir miydiniz ", "Bunda maddi durum ne derece etkili olur sizce " derken bir soru daha 
"Kızınıza okulda başörtü özgürlüğü verilmesini ister miydiniz " 
Buyrun burdan yakın... 

Diyanet İşleri Başkanlığı, 31 Aralık hutbesinde halka "yılbaşında eğlenmeyin" mesajı veriyor. Radikal dincileri halka karşı kışkırtıyor. Bu yüzden Onat Kutlar gibi aydınlar öldürüldü geçmişte. Ders alınmıyor. 
Diyanet İşleri Başkanı Bardakoğlu ara sıra dinde reformdan söz ediyor. Önce Diyanet kadrosunun dünyaya bakışında bir reform yapılsa... Nasıl olur 

Başkanlık sistemi Tayyip Erdoğan, "başkanlık sistemi"ni açıkça dile getiriyor 
- Yabancı yatırıma bir günde izin çıkması için gerekli imza sayısını 19'dan 3'e indirdik. Buna rağmen yine 1 günde izin çıkmıyor. Çünkü hala bürokratik oligarşiyi aşamadık. Ben işte başkanlık sistemini bu yüzden istiyorum... 
Tayyip Erdoğan başkanlık sistemini savunurken sistemin ne büyük tehlike arz ettiğini de itiraf ediyor... 
Demek ki, yabancı yatırımcıya, çevreyi duman edip etmeyeceğine, ne getirip ne götüreceğine bakılmaksızın 1 saatte yatırım izni verilecek... Dış talana kapı ardına kadar açılacak... 
Bu kadar mı Elbet hayır... Gazeteci arkadaşımız Uluç Gürkan bir modelleme yapıyor 
- Türkiye, başkanlık sistemiyle yönetilseydi ve başkan Tayyip Erdoğan olsaydı ne olurdu 
El cevap 
- Altında Erdoğan'ın imzası bulunan 1 Mart tezkeresi yürürlükte olurdu. 70 bini aşkın ABD askeri Türkiye'de konuşlanmış olurdu. ABD'nin, ihtiyaç duyduğu hava ve deniz üslerini keyfince kullanması da engellenmezdi. 
Bu arada, Türk Silahlı Kuvvetleri'ne, Irak'ın neresinde olurdu bilemeyiz ama, ABD'nin yanında Irak'ın işgalinde aktif bir görev verilirdi.. 
Özetle.. Türkiye gırtlağına kadar Irak bataklığına batmış olurdu. 
Amerika Türkiye'de başkanlık sistemine geçilmesini yıllardır bu yüzden ister... 
Kendisine ruh gibi bağlı bir "Başkan"la Türk ordusunu Irak'a sürmenin ya da en tehlikeli yatırım iznini almanın 1 saatlik iş olduğunu hesap eder... 
Washington, bu arzusunu bugüne dek gerçekleştiremedi. Bundan sonra gerçekleştirebilir mi Göreceğiz. 



</TEXT>
</DOC>
