<DOC>
<DOCNO> 257202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/son/sonyas13.html </URL>
<DATE> 2004/07/21/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Almanlar sarhoş olmak için içiyor... 
</HEADLINE>
<TEXT>

     Bir pazar araştırmasının sonuçlarına göre Almanlar, Avrupa'nın ''en ağır içicileri'', çünkü her 5 Almandan biri ''içmenin amacının sarhoş olmak olduğunu'' düşünüyor. 
     35 bin Avrupalı arasında bir kamuoyu araştırması yapan Mintel pazar araştırma şirketinin üst düzey müşteri analiz uzmanı Michelle Strutton, ''Her ne kadar Almanlar İngilizler kadar sık içmiyorsa da içtikleri zaman sarhoş olmak için içiyorlar'' dedi. 
     Araştırmaya göre, yetişkin Almanların yüzde 17'sinin ''içmenin amacının sarhoş olmak olduğuna'' inanıyor. Bu, aynı düşüncede olan İngilizlerin iki katı. 
     Alman İçki Üreticileri Birliği Başkanı Peter Hahn ise içki sorununun inanıldığı kadar yaygın olmadığını ileri sürdü. 
     Hahn, Reuters'a yaptığı açıklamada, ''Almanların çoğunluğu çok ılımlı içkicidir. Sadece çok küçük bir oranı düzgün içki içmeyi bilmiyor. 'Alemci' denilenler, çok küçük bir oran'' dedi. 
     Hahn, ''Almanya da tıpkı İngiltere gibi yüzyıllara dayanan bir içme kültürüne sahip, dolayısıyla alkolle nasıl başa çıkacağımızı biliriz'' diye konuştu. 
     
</TEXT>
</DOC>
