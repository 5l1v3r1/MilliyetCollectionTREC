<DOC>
<DOCNO> 256462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sondun22.html </URL>
<DATE> 2004/07/19/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Teröristler mi çaldı Havaalanının güvenlik dosyaları kayboldu... 
</HEADLINE>
<TEXT>

     İngiltere'deki Heathrow havaalanına muhtemel terör saldırılarına karşı hazırlanan planların bulunduğu dosyaların kaybolduğu bildirildi. 
     The Sun gazetesinin haberine göre, belgeler daha sonra havaalanı yakınlarındaki bir yol kenarında bulundu ve polis olayla ilgili soruşturma başlattı. 
     Haberde, 26 Haziran 2004 tarihli dosyalarda, havaalanındaki kaçış noktaları ve tahliye planlarının yanı sıra polisin devriye saatleri, keskin nişancıların konuşlandırılması gibi güvenlik tedbirleriyle ilgili çok gizli ayrıntıların bulunduğu belirtildi. 
     İçişleri Bakanı David Blunkett, polise teslim edilen belgelerle ilgili olarak BBC'ye yaptığı açıklamada, ''Bildiğim kadarıyla belgeler gerçek'' dedi. 
     
</TEXT>
</DOC>
