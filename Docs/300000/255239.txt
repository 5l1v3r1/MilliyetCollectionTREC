<DOC>
<DOCNO> 255239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/ekonomi/eko09.html </URL>
<DATE> 2004/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıfbank'tan Kamu - Sen'liye kredi 
</HEADLINE>
<TEXT>



Türkiye Kamu - Sen'in, Vakıfbank ve Borusan Bilişim'in işbirliği ile üyeleri için düzenlediği kampanya, kamu çalışanlarını bilgisayar sahibi edecek. Kamu - Sen üyeleri, kampanya sayesinde Vakıfbank'tan 24 ay vadeli kredi alarak, ayda en az 62 milyon lira artı KDV ödeme koşuluyla bilgisayar satın alabilecek. Türkiye Kamu - Sen'li Vakıfbank kredi kartı sahipleri için kefil istenmeyecek. 
Kampanya, Türkiye Kamu - Sen Genel Başkanı Bircan Akyıldız, Vakıfbank Bireysel Kredilerden Sorumlu Genel Müdür Yardımcısı Tosun Koray ve Borusan Bilişim Genel Müdürü Tayfun Türkalp'in katıldığı bir toplantıyla kamuoyuna duyuruldu. 
Kamu çalışanlarının aylık gelir düzeyinin 634 milyon lira civarında olduğuna, bilgisayarın ise pahalı bir ürün olduğuna işaret eden Akyıldız, kampanyaya 100 binin üzerinde bir katılım olacağını öngördüklerini kaydetti. 
Vakıfbank Bireysel Kredilerden Sorumlu Genel Müdür Yardımcısı Tosun Koray da, Türkiye Kamu - Sen'lilere verecekleri kredinin faiz oranının yüzde 4.95 olduğunu belirterek, bunun en düşük faiz oranı olduğunu kaydetti. 




</TEXT>
</DOC>
