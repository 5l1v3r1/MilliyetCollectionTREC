<DOC>
<DOCNO> 275019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/yazar/theper.html </URL>
<DATE> 2004/09/26/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Tartışma nerelere geldi 
</HEADLINE>
<TEXT>


Ülkenin gündemine bak, zinaya kilitlendik kaldık. Hele hele Hasan Ağabey'in Hasan Pulur'un şu zinanın ispatı konusundaki fıkıh incelemesi yok mu, olaya nasıl ışık tuttu Hatırlayın, Hasan Ağabey'in araştırması sonucu ne idi Zinanın ispatı için "mil ü mikale" durumunun tespiti gerekiyormuş. Peki kim tespit edecek En az 2 kişi. Mil ü mikale durumu da açık söylemiyle duhulü vaki olduğunun tespiti. Nasıl, durum açık değil mi 
Duruma Hıncal Uluç daha da açıklık getirdi. Mil ü mikale durumunun belgesi, çiftler arasından ip geçirmekmiş. Baştan ayağa doğru ipi zina yapan 2 zatın arasından geçireceksin, ayak ucundan çıkarsa mil ü mikale durumu yok, arada bir yerde takılırsa vaziyet vahim. Peki lezbiyen ilişki zinadan sayılmıyor mu Bu tarife göre sayılmıyor, zira ipin geçmemesi için bir neden, yani arada bir engel yok da 
Kuran'da Nisa suresi 15. ayet diyor ki, "Kadınlarınızdan zina edenlere karşı içinizden 4 şahit dinleyin." Nur suresi 4. ayet de, "Namuslu kadınlara zina isnat edip sonra ispat için 4 şahit getirmeyenlere 80 sopa vurun" diyor. Kuran 4 şahit diye yazmışken, nereden çıkıyor Allah aşkına 2 kişinin ip gerip vatandaşın arasından geçirmek Peki 4 kişi bu işi nasıl yapacak Şu işe bakın, ben de kendimi kaptırdım. 
Ceza Kanunu uygulamasında ipti, urgandı, tek ipi 4 kişi geçirecekti, yok 2 ipi ikişer kişi geçirecekti diye bir tartışma var mı Yok. 
Ceza Kanunu'nda erkeğin zinasının uygulaması "karı koca hayatı yaşamak"tır. 2 kişi karı koca hayatı yaşıyorsa zina suçu oluşmuştu. Bu kanun maddesi iptal olana kadar vatandaşın yatak odasına devlet girdi mi diye soranlara da son cümlede yanıt vereyim, evet girdi. Savcılıktan izin alınıp zabıta marifetiyle suçüstü yapılırdı. Evet her zaman yatak içinde yakalanmazdı çiftler ama karı koca hayatı yaşadığı tespit edilirdi. Tek kelimeyle yüz karası. 



</TEXT>
</DOC>
