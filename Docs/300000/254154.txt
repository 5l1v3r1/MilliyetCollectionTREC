<DOC>
<DOCNO> 254154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sonspo03.html </URL>
<DATE> 2004/07/09/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Daum antremanda çileden çıktı İyi pas, yarım gol... 
</HEADLINE>
<TEXT>

     Son antrenmanlarda çift kale taktik maçlara ağırlık vermeye başlayan Daum dünkü çalışmada futbolculara acımadı ve azarladı Hücum gol çalıştıran Alman çalıştırıcı son vuruşlarda başarısız olunması ve varyeteye kaçılması üzerine çileden çıktı. 
     Tek kale, taktik çalışmasının ardından çift kale taktik maça geçen Sarı-Lacivertliler’in iyi orta yapamaması ve paslarda başarısız olmaları üzerine Alman çalıştırıcı, İyi pas, yarım goldür, bunu aklınızdan çıkarmayın’ diye bağırdı. 
     Nobre tek kale taktik çalışmasında harikalar yaratırken, soldan Fabiano, sağdan Mehmet Yozgatlı ve ortadan da Deniz’in desteğiyle kaleciyle karşı karşıya kaldığı 17 pozisyondan sadece birini kaçırdı. 
     Bu arada Tuncay Şanlı, dünkü antrenmanda yeni imajıyla dikkat çekti. Saçlarını kızıla boyatan milli oyuncunun attığı şık bir golden sonra yaşadığı sevinç ise görülmeye değerdi. 
     
</TEXT>
</DOC>
