<DOC>
<DOCNO> 253973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/ekonomi/aeko.html </URL>
<DATE> 2004/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Alo'da rekabet tartışması 
</HEADLINE>
<TEXT>


Özel şirketler Türk Telekom'un TT indirimli tarifelerinin 'haksız rekabet' yarattığını savunarak harekete geçti. TT Genel Müdürü Ekinalan ise özel şirketlerin asıl amacının kamu üzerinden para kazanmak olduğunu savundu 

ONUR SELÇUK - EVRİM ERGİN 

Türk Telekom'un TT önceki gün açıkladığı yüzde 29 ile 80 oranlarında indirimler içeren yeni tarifelerine telekom şirketlerinden 'haksız rekabet' eleştirisi geldi. Özel telekom şirketleri TT'nin yeni tarifelerinde yüzde 80'lere varan indirimlerin sadece çok konuşan kesime ve büyük şirketlere yönelik yapıldığını, bunların toplam sayısının da yarım milyonun altında olduğunu dile getirdi. Sektör temsilcileri, TT'nin asıl amacının pazara yeni girecek olan şirketleri engellemek olduğunu belirterek bu durumun da haksız rekabete neden olduğunu ileri sürdüler. 
TT'nin ara bağlantı Türk Telekom'un alt yapısından faydalanma ücreti ücretlerinin de çok yüksek olduğunu savunan şirketler rekabet ortamının oluşması için bu rakamların aşağı çekilmesi gerektiğini belirttiler. Özel telekom şirketleri sorunu, Rekabet Kurulu ve Telekomünikasyon Kurumu'na taşıyacaklarını açıkladı. 

'Hedef özel sektör' 
Serbest Telekomünikasyon İşletmecileri Derneği "TELKODER" Genel Sekreteri Rıdvan Uğurlu, "17 Mayıs'ta lisans alarak piyasaya girmeye çalışan şirketlerin de katılacağı bir piyasa ortamı var. Bu piyasa şehirlerarası ve milletlerarası görüşmeleri kapsıyor. TT'nin en büyük indirimi yaptığı alanlar da bunlar" dedi. 
e - kolay.net Genel Müdürü Tanju Erkoç da "TT'nin indirim oranları aslında yüzde 80'lerde değil, genelde 25'ler civarında. Hatta bazı aramalarda eskisinden daha da pahalı olduğu görülmekte" diye konuştu. 

'Reklamlar yanıltıcı' 
Telkoder, Tüm İnternet Derneği ve Tüm Telekomünikasyon İşadamları Derneği çatısı altında örgütlenen firmalar dün bir araya gelerek değerlendirme toplantısı yaptı. 
Tüketiciler Birliği adına konuşan Üstün Bol, TT'nin kurumsal aboneler için indirim, dar gelirli abonelere ise zam yaptığını, bunun tüketiciler açısından kabul edilemez olduğunu ifade etti. Bol, yeni tarifelerde yer alan sabit ücret uygulamasına değinerek, karşılıksız alınan sabit ücreti yargıya götüreceklerini, indirim yapıldığı yönündeki reklamların da yanıltıcı olduğunu, bu konuyu da Reklam Kurulu'na ileteceklerini bildirdi. 
Toplantı salonuna "Bu tarifelere imza atarak halkı kandıranlar ahlaksızdır" yazılı dövizler asılması dikkat çekti. 

'TT'nin sırtından k ra geçmek istiyorlar' TT Genel Müdürü Mehmet Ekinalan, indirimler yapılmadan önce Telekomünikasyon Kurumu'nun onayının alındığını belirterek, yeni şirketlerin asıl amacının kamu üzerinden para kazanmak olduğunu ve bu mantığın artık terk edilmesi gerektiğini söyledi. 
Ekinalan sektöre yeni giren şirket temsilcilerinin indirim yerine gizli zam yapıldığı yönündeki iddialarına sert yanıt verdi ve "Bu utanç verici bir karalama kampanyasıdır" dedi Hesaplı tarifeyi örnek gösteren Ekinalan, şöyle konuştu 
"Orada adam konuşmuyor zaten, onun nesine indirim yapacağım ki Bazı iyileştirmeler de var. Akşam saat 8'den sonra iyileştirme sağlamışız. Uluslararası ve şehirlerarası aramalarda da bir iyileştirme sağlamışız. Bundan daha başka ne yapılabilir ki Tabii ki çok konuşan insanlar indirimden faydalanacak. Ben konuşma satan bir şirketim." 

'Rekabete aykırı değil' 
Rekabet Kurumu'nun internet üzerinden yapılacak görüşmeleri incelediğini belirten Ekinalan, "Yaptığımız değerlendirmelerde bu tarifelerin rekabete aykırı bir yönü bulunmadığı sonucuna varıldı" dedi. 
Ekinalan, özel şirketlerden alınacak ara bağlantı ücretlerinde bir indirime gidilmesinin söz konusu olup olmadığı sorusuna da şu yanıtı verdi "Kamunun birtakım insanlara para kazandırmak zorunluluğu var diye düşünülüyor. Böyle mantık olmaz. Telekom çok küçük marjlarla çalışan bir sektör. Yarım sent uluslararası aramalarda iyi bir kazanç." 
Ekinalan, "Bunların çoğu özel şirketler şöyle düşünüyor 'TT bu rakamlarda kalsın, biz palazlanalım.' Dünyanın hiçbir yerinde rekabet böyle yaratılmıyor. 5 yıldan önce pozitife dönen hiçbir telekom şirketi yoktur. Bunlar 6 ayda k ra geçmek istiyor" dedi. 


</TEXT>
</DOC>
