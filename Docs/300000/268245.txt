<DOC>
<DOCNO> 268245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sontur32.html </URL>
<DATE> 2004/09/01/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
TBMM'ye alınacak 50 uzman yardımcılığı kadrosu için 1874 başvuru yapıldı 
</HEADLINE>
<TEXT>

     TBMM Genel Sekreterlik teşkilatında çalıştırılmak üzere alınacak 50 uzman yardımcılığı kadrosu için 1874 başvuru yapıldı. 
     Uzman Yardımcılığı için TBMM Personel ve Özlük İşleri Müdürlüğü'ne başvurular dün sona erdi. 
     AA Muhabirinin edindiği bilgiye göre başvuranlardan 610'u hukuk fakültesi, 1264'ü de diğer fakülte mezunu. 
     Başvuruda bulunanlardan ÖSYM tarafından 9 Ekim Cumartesi günü yapılacak sınavda başarılı olanlar, sözlü sınava alınacak. 50 uzman yardımcılığı kadrosundan 25'i hukuk, diğer 25'i ise iktisat, işletme, siyaset bilimi, kamu yönetimi, maliye, uluslararası ilişkiler, çalışma ekonomisi ve endrüstri ilişkileri ile istatistik fakültesi mezunlarına ayrıldı. 
     Hukuk fakülteleri ile diğer branşlardaki fakülte mezunları ayrı testlere tabi tutulacak. Bu testlerde 100 üzerinden 70 puan alan 200 aday sözlü sınava çağrılacak. 
     
</TEXT>
</DOC>
