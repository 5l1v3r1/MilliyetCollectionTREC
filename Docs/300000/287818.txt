<DOC>
<DOCNO> 287818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sontur04.html </URL>
<DATE> 2004/11/10/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
İngiliz işadamının pahalı kaçamağı 
</HEADLINE>
<TEXT>

     Adana'da dolandırıcılar, iş için Türkiye'ye gelen ve bir gecelik kaçamak yapmak isteyen İngiliz işadamı David King'in 37 kredi kartından bir gecede tam 7 milyar lire çekti. Gözaltına alınan dolandırıcalar kendilerini, "Kötü bir şey mi yaptık, ülkeye döviz kazandırıyoruz" diye savundu. 
     İngiltere de dış ticaret şirketi sahibi olan King, iş görüşmesi için 5 Kasım'da Adana'ya geldi. 2 günde işlerini tamamlayan King, önceki gün Sabancı Merkez Camii'ne gezmek istedi. Burada, dolandırıcılıktan sabıkası bulunan Deniz Çevik 29 ve Umut Tan'la 22 tanışan King, yeni arkadaşlarıyla yemeğe gitti. 
     Yemek hesabını garsona verdiği kredi kartıyla ödemek isteyen King, kartının geçersiz olduğunun söylenmesi üzerine, diğer kartıyla ödeme yaptı. Daha sonra Tan ve Çevik'le birlikte bir gece kulubüne giden King, burada da 100 paund hesap ödedikten sonra, tanıştığı Moldavalı hayat kadınlarıyla oteline gitti. 
     Dün sabah otelden ayrılmak isteyen King, İngiltere'deki bankasından gelen "Hesabınızdan dün 7 milyar lira çekildi" uyarısıyla şoke oldu. 2003'te de bir ABD'li turistin dolandırmaktan cezaevine giren Tan ve Çevik, Moldovalı hayat kadınlarıyla birlikte yakalanarak gözaltına alındı. 
     Zanlılar çıkarıldıkları mahkemece tutuksuz yargılanmak üzere serbest bırakıldı. 

     
</TEXT>
</DOC>
