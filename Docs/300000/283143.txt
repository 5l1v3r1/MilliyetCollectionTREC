<DOC>
<DOCNO> 283143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/soneko21.html </URL>
<DATE> 2004/10/25/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Babacan 3 yıllık programımız IMF tarafından kabul gördü 
</HEADLINE>
<TEXT>

     Devlet Bakanı Ali Babacan, hazırladıkları 3 yıllık Yeni Ekonomik Programın unsurları üzerinde, genel olarak IMF ile görüş birliği içinde olduklarını vurgularken, ''programımız, IMF tarafından kabul görmüş durumda'' dedi. 
     Babacan, Merkez Bankası'nda, Yeni Türk lirası YTL banknot ve madeni paraların tanıtım toplantısında, Başbakan Tayyip Erdoğan, Merkez Bankası Başkanı Süreyya Serdengeçti ile birlikte, gazetecilerin sorularını yanıtladı. 
     Babacan, IMF ile ilişkilere ilişkin soru üzerine, IMF'ye sunulan programın genel anlamda kabul gördüğünü, ancak bankacılık, sosyal güvenlik ve vergi idaresi gibi yapısal konularda henüz çalışmaları tamamlamadıklarını, bu çalışmalar bittikten sonra IMF ile tekrar Kasım ayında biraraya geleceklerini belirtti. 
     Babacan, ''bu akşam itibarıyla görüşmelere ara vereceğiz. Kasım'da tekrar biraraya gelip son noktayı koyacağız'' dedi. 
     Babacan, yeni Ekonomik Programın, 1 Aralık 2004'e kadar Avrupa Birliği'ne de AB sunulacağını kaydetti. 
     
</TEXT>
</DOC>
