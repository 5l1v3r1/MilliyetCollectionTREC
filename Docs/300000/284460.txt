<DOC>
<DOCNO> 284460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sontur42.html </URL>
<DATE> 2004/10/29/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Kandıramayınca öldürdü .. 
</HEADLINE>
<TEXT>

     Osman Özen adlı kişi, ''iş buldum, ev aldım'' diyerek İzmir'den İstanbul'a getirdiği sevgilisini tabancayla öldürdü. 
     A.A muhabirinin aldığı bilgiye göre, Osman Özen adlı kişi, birlikte yaşadığı Perihan Aktürk ile annesi Makbule Aktürk ve kardeşi Ayşe Aktürk'ü, ''yeni ev satın aldığını ve iş bulduğunu'' söyleyip İzmir'den İstanbul'a getirdi. 
     Evi gösterme bahanesiyle Aktürk ailesi üyeleriyle Başakşehir 4. 
     Etap 2. Kısım'da bulunan bir site önüne giden Özen, burada rasgele bir dairenin kapısını açmaya çalışır gibi yaptı. 
     Kapıyı açamayınca ''anahtarını işyerinde unuttuğunu ve arkadaşına telefon ederek kapıyı açtıracağını'' ileri süren Özen ile Aktürk ailesi üyeleri arasında tartışma başladı. 
     Tartışmanın büyümesi üzerine Özen, yanında taşıdığı silahı çekerek Perihan Aktürk'e bir el ateş etti. 
     Özen'in, Makbule ve Ayşe Aktürk'e de ateş etmek istediği, ancak tabancanın ateş almadığı bildirildi. 
     Zanlı Özen olay yerinden kaçarken, Başakşehir Tıp Merkezi'ne ağır yaralı olarak kaldırılan Perihan Aktürk burada yapılan müdahaleye rağmen kurtarılamadı. 

     
</TEXT>
</DOC>
