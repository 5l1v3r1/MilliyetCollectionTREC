<DOC>
<DOCNO> 286190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sonyas01.html </URL>
<DATE> 2004/11/04/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
ABD'de ziyaret edilmeye en çok değen şehir New York... 
</HEADLINE>
<TEXT>

     Bülent Keneş AA 

Yapılan bir araştırma, ABD'de en çok ziyaret edilmeye değen şehrin New York, restorant müşterilerinin en fazla bahşiş verdiği şehrin ise Philadelphia olduğunu ortaya çıkardı. 
     Ulusal çapta yapılan Zagat araştırmalarına göre, garsonlara en kibar davranılan şehrin Brotherly Love kenti olduğu belirtilirken, ödenen faturanın ortalama yüzde 19,2'sine denk gelen bahşişleriyle Philadelphia'nın en çok bahşiş verilen şehir olduğu kaydedildi. 
     Bu konuda Philadelphia'yı faturanın yüzde 19,1'ine denk gelen ortalama bahşişleri ile Atlanta takip ederken, 12 büyük ABD şehri arasında Seattle ortalama yüzde 18'lik bahşiş oranıyla sonuncu sırada yer aldı. 
     Sürekli restorantlara giden 110 bin kişinin ve yılda ortalama 36 gece otelde kalan 16 bin seyahat meraklısının katılımıyla yapılan ''En İyi Amerikan Otelleri, Dinlenme Tesisleri ve Güzellik Salonları'' araştırmasına göre, ziyaret edilmeye en değer şehir olarak yüzde 38'lik destekle New York birinci sıraya yerleşti. 
     Bu konuda New York'u yüzde 22 ile San Francisco, yüzde 6 ile Las Vegas, yine yüzde 6 ile Chicago ve yüzde 5 ile New Orleans takip etti. 
     
</TEXT>
</DOC>
