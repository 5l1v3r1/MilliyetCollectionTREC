<DOC>
<DOCNO> 268202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sonspo13.html </URL>
<DATE> 2004/09/01/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Aktuğ İbrahim Ege'nin affedilmesi söz konusu değil... 
</HEADLINE>
<TEXT>

     Trabzonspor Kulübü Başkanı Atay Aktuğ, İbrahim Ege ile ilgili yönetim kurulunun bir karar aldığını, bu karar doğrultusunda hareket edileceğini söyledi. 
     Aktuğ, AA muhabirine yaptığı açıklamada, İbrahim Ege'nin affedilmesi diye bir durumun söz konusu olmadığını ifade ederek, ''Futbolcu önce kendini affettirmeye gayret göstersin. Bu oyuncu konusunda yönetim kurulumuz bir karar aldı, o karar doğrultusunda hareket edilecek. Bu konuda başka bir şeyin olması söz konusu değil'' dedi. 
     İbrahim Ege, bordo-mavili takımın Almanya kampında sırasındaki uygunsuz hareketleri nedeniyle Türkiye'ye gönderilmiş, daha sonra yönetim kurulu kararıyla kadro dışı bırakılmıştı. 

     
</TEXT>
</DOC>
