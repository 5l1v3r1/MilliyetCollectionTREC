<DOC>
<DOCNO> 276535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sonspo02.html </URL>
<DATE> 2004/10/01/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Sivrisinek Emre 
</HEADLINE>
<TEXT>

     Inter’in Anderlecht’i 3-1 yendiği karşılaşmada süper bir oyun sergileyen ve galibiyetin mimarı olan temsilcimiz Emre Belözoğlu’na İtalyan basını ilginç bir lakap taktı... 
     İtalya Ligi’nde zor günler geçiren Inter’in Şampiyonlar Ligi’ndeki başarılı görüntüsü sürüyor. Önceki gün Anderlecht’i 3-1 mağlup eden Lacivert - Siyahlı ekibe İtalyan basını övgüler yağdırırken, 90 dakika forma giyen temsilcimiz Emre Belözoğlu galibiyetin mimarları arasında gösterildi. Çizme basınındaki değerlendirmelerde milli futbolcuya verilen not, ortalamanın üstü olarak kabul edilen 6,5 ile 7,5 arasında değişiyor. 
     
     Kötü başladı ama...’ 

     Tuttosport, Emre’nin rakiplerinden top kapması sayesinde Martins golü attı. Köşe atışında Adriano’nun 2-0 yapmasını sağlayan da Emre’ydi. Inter’in tehlikeli bütün ataklarında Emre vardı. Minik Türk açısından çerçevelenip asılacak kadar güzel bir maçtıö yorumunu yaparken, Corriere dello Sport ise Mancini’nin forvetlerin arkasına yerleştirdiği Emre, kötü başlasa da ardından görevini gayet iyi yaptıö ifadesini kullandı. 
     
     Rakibi rahatsız etti’ 

     Çizme basınının önemli gazeteleri arasında yer alan La Gazzetta dello Sport da, Emre için, Forvetlerin arkasında, bacaklarında güç olduğu sürece hareketli ve üretken oyunuyla varlığını iyi hissettiriyor. Mükemmel oynadı. Aman vermeyen bir sivrisinek gibiydi. Onun verdiği rahatsızlık nedeniyle Belçikalılar asla kolayca oyun başlatamadılar. Adriano’ya yaptığı asistle karşılaşmaya damgasını vurmayı başardıö diye yazdı. 
     
</TEXT>
</DOC>
