<DOC>
<DOCNO> 297442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/spor/spo06.html </URL>
<DATE> 2004/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşasın heyecan 
</HEADLINE>
<TEXT>


Daha birkaç hafta önce, hem dipte hem zirvede neredeyse kopma noktasına geliyordu yarış. Devreye bir hafta kala dengelendi. Böyle çok daha güzel olacak, ligimize yeniden heyecan geldi 

TAMER BAĞLAN 


Türkiye'nin en geniş kadrosuna sahip takımı Fenerbahçe. En çok kazanan, en çok gol atan, en az gol yiyen ve belki de hepsinden önemlisi en çok pozisyon üreten takımı. Başarısız sayıldığı Şampiyonlar Ligi'nde bile 6 maçta 10 gol atmayı başarmış bir ekip. Üstelik, henüz üç gün önce, eksik de olsa sahadakilerin 60 milyon Euro ettiği, Dünya markası Manchester United'ı 3 - 0'la geçmiş... 
Süper Lig'deki en yakın rakibinden de 5 puan önde. Yani, Dünya'nın en büyük derbilerinden biri olmasına rağmen, maçın zorluk derecesi, stresi de öyle pek yüksek değil Sarı - Lacivertliler için. Bu şartlar altında, Türkiye 1. Ligi liderinden, sonuç ne olursa olsun, en azından olumlu futbol beklemek gerekir... 
Diğer yanda ise, 100. yılını maddi sorunlarla karşılamak zorunda kalan, büyük umutlarla göreve getirdiği teknik direktörüne zirve rakipleri kadar imkan sunamayan ve aslında umulanın üzerinde bir randımanla zirve yarışında varolmaya çalışan Galatasaray... 
Futbolcularının yaşı, kalitesi ve bir çok mevkideki alternatifsizliği tartışılan, hatta derbiden alacağı olası bir yenilgiyle yarıştan kopacağı umulan , 100 yıl ağıtları erken yakılmaya başlayan bir takım... 
Peki, böylesine bir derbiden arda kalan neydi pazar akşamı Rakip atakları ancak gelişigüzel uzaklaştırabilen, orta alanda üst üste birkaç pas bile yapamayan ve hücuma çıkmakta ciddi sorunlar yaşayan bir misafir ve henüz ilk yarıda tarihi farkı kaçıran evsahibi. Takımların maç öncesindeki istatistiklerine, geride kalan maçlarına, moral ve form durumlarına aykırı bir durum yani. 
İşte, futbolu tüm Dünya'da en popüler spor kılan da bu değil mi Topa ilk vurulduğu günden bu yana, defalarca yaşandığı üzere pazar akşamki derbiyle ilgili bir çok istatistiksel veri ve öngörü başlama düdüğüyle birlikte güme gitti. Ayak, kafa, ciğer ve adeleden önce sahaya ruhunu koyan Galatasaray kader maçından zorunlu olduğu galibiyetle ayrılınca, zirve mücadelesi yeniden hizaya geldi. 
Trabzonspor'un, Denizlispor'un, Beşiktaş'ın, Sakaryaspor'un deplasman zaferleri de, Süper Lig'in heyecan katsayısı bakımından en az Cim Bom'unki kadar önemliydi. 
Daha birkaç hafta önce, hem zirve hem de dipte kopma noktasına gelen yarış, artık yeniden başlıyor. Üç takım şampiyonluk peşinde koşacak, en az yedi takım alttaki kırmızı çizgiden uzak kalmaya çalışacak. 
Yaşasın futbol, yaşasın heyecan. Ligin ikinci yarısında herşey çok güzel olacak... 

Haftanın portresi 

Fatih Tekke Trabzonspor 
Kaptanlık hem onu, hem de futbolunu olgunlaştırdı, bir anda sahnenin vitrinine ligin en komplike golcüsü olarak çıktı. Daha önceleri genelde gördüğü kırmızı kartlar ve sivri laflarıyla adından söz ettirirdi. Her golcüye nasip olmayan yeteneğini bilinçsiz kullandığı düşünülür, eleştirilirdi. Yaş 30'un eşiğine gelip, sorumluluk alınca, içindeki cevheri keşfetti. Zaman zaman yalpalayan Trabzonspor'u, son üç haftada attığı gollerle rotada tutan isimdi. Samsun önünde üç kez fileleri buldu, zirveye vuran soğukkanlılığından, fırsatçılığından ve teknik kapasitesinden örnekler sundu. Tek kelimeyle döktürdü. 

Haftanın karması 

Rüştü F.Bahçe 
Wederson Ankara 
Tomas G.Saray 
Mesut Sakarya 
Serhat Denizli 
Tümer Beşiktaş 
Necati G.Saray 
Umut A.Gücü 
Murat Sözkesen Ç.Rize 
Ferit Malatya 
Fatih Tekke Trabzon 

Haftanın takımı 

GALATASARAY Son haftalarda yakaladıkları hızlı yükseliş trendini Fenerbahçe önünde doruk noktaya çıkardılar, Ali Sami Yen'de ligin en gösterişli takımının futbol dengesini temelinden sarstılar. Mücadele güçleri, zafere olan inançları, yıpratan baskıları ile ezeli rakiplerinin nefesini kestiler, şampiyonluk yarışının ateşini körüklediler. 

Haftanın hocası 

GHEORGHE HAGİ Galatasaray Futbol sahalarının sihirbazı, nihayet teknik adamlık kreasyonunun en şık kostümüne kavuştu, üçüncü derbisinde zaferle tanıştı. Taraftara verdiği unutulmaz gece yaşatma sözünü Florya'da beyinlere şırınga etti, öğrencilerinin bitmek tükenmek bilmeyen enerjisi onun sürekli içinde yaşattığı motivasyonun eseriydi. 

Haftanın hakemi 

SERDAR TATLI A.Sebat - Sakarya Alt sıralardan kurtulmaya çalışan iki ekibin zorluk derecesi yüksek mücadelesinde kusursuz bir yönetim gösterdi, pozisyonları hiç sektirmedi. Penaltı ve kırmızı kart yerindeydi, Ali Cansun'un aldatmaya yönelik hareketini iyi gözlemledi. Temponun arttığı dakikalarda biraz zorlandı, ancak tecrübesiyle bu açığını kapattı. 

Gol krallığı Futbolcu Takım Maç Gol Fatih Tekke Trabzonspor 16 14 Zafer Biryol Konyaspor 16 13 Alex de Souza Fenerbahçe 14 10 Necati Ateş Galatasaray 16 10 

Gol Pası Futbolcu Takım Maç Gol Pası Alex de Souza Fenerbahçe 14 9 Fatih Tekke Trabzonspor 16 7 Okan Koç Konyaspor 11 6 

Altın eldiven Futbolcu Takım Maç Gol Rüştü Reçber Fenerbahçe 12 6 Michael Petkovic Trabzonspor 13 9 Aly Mondragon Galatasaray 16 11 Zdravko Zdravkov Ç.Rizespor 16 12 

Kart cezalıları 

KIRMIZI Stravreski, Sinan Demircioğlu Diyarbakırspor , Luciano Fenerbahçe , Emre Sakaryaspor 
SARI Erman Özgür Akçaabat Sebatspor , Jaziri Gaziantepspor , Yalçın, Aytekin, Bushi İstanbulspor , Johnson, Balili Kayserispor , Yasin Konyaspor , Murat Malatyaspor , Fahri, Ahmet, Serkan Özdemir Ç.Rizespor , Mesut Sakaryaspor 

Haftanın sonuçları 

Galatasaray - Fenerbahçe 1 - 0 
Necati Dk.55 
Çaykur Rizespor - Diyarbakırspor 3 - 0 
Murat Sözkesen Dk.33, 47 ve 82 
Gençlerbirliği - Denizlispor 1 - 3 
Ersen Martin Dk.6 , Youla Dk.31 , Ömer Rıza Dk.38 , Serhat Dk.77 
Konyaspor - Ankaragücü 3 - 4 
Umut Dk.10, 54 ve 56 , Okan Koç Dk.45 , Özgür Dk.50 , Z.Biryol Dk.66 Pen. , Levent Dk.84 
Akçaabat Sebatspor - Sakaryaspor 0 - 1 
Emre Toraman Dk.89 
Samsunspor - Trabzonspor 0 - 4 
F.Tekke Dk.42, 50 ve 80 Pen. , Gökdeniz Dk.70 
Malatyaspor - Gaziantepspor 2 - 1 
Ferit Dk.48 , Mkalele Dk.81 , Lazarov Dk.90 2 
İstanbulspor - Ankaraspor 1 - 1 
Yordanov Dk.43 Pen. , Jaba Dk.79 
Kayserispor - Beşiktaş 1 - 2 
Johnson Dk.30 , Tümer Dk.55 , 
İbrahim Üzülmez Dk.71 

Haftanın maçları 

PERŞEMBE Parma - Beşiktaş, CUMA Denizli - G.Saray, CUMARTESİ G.Antep - G.Birliği, Trabzon - İstanbulspor, A.Gücü - Ç.Rize, F.Bahçe - Konya, PAZAR Ankara - Kayseri, D.Bakır - Samsun, Sakarya - Malatya, Beşiktaş - A.Sebat 


</TEXT>
</DOC>
