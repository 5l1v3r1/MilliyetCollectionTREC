<DOC>
<DOCNO> 266066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sontur06.html </URL>
<DATE> 2004/08/24/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Bursa Valiliği "kok kömürü"nü yasakladı 
</HEADLINE>
<TEXT>

     Bursa Valiliği, ısınma amacıyla kok kömür kullanılmasını yasakladı. 
     Bursa Valiliği'nin, 31 Mayıs 2005'e kadar kullanılacak yakıt kriterlerine ilişkin Mahalli Çevre Kurulu kararı Resmi Gazete'de yayımlandı. 
     Valilik, hava kirliliğinin önlenmesi için Osmangazi, Yıldırım, Nilüfer, Gürsu, Kestel, Mudanya ve Gemlik ilçelerindeki, sanayi kuruluşları, mesken, ticari işletmeler, kamu kurum ve kuruluşlarında kullanılacak katı ve sıvı yakıtlarının özelliklerini belirledi. 
     Kok kömürün ısınma amacıyla kullanılması, belirtilen standartlara uymayan katı sıvı yakıtlar ile araba lastiği, temizlenmemiş tahta, hayvan atığı, asfalt atığı, boya, atık petrol ürünleri, yanık yağ, lastik, çöp, plastik ve benzeri havayı kirleten maddelerin yakılması yasaklandı. 
     Yasaklanmış katı ve sıvı yakıtları depolayan ve satan kişiler hakkında yasal işlem yapılacağı kaydedildi. 
     
</TEXT>
</DOC>
