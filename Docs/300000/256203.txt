<DOC>
<DOCNO> 256203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/ekonomi/aeko.html </URL>
<DATE> 2004/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivas Demir - Çelik'e TMSF'den el koyma 
</HEADLINE>
<TEXT>


Kentbank'a 84 trilyon liralık borcu nedeniyle Tasarruf Mevduatı Sigorta Fonu'nun el koyma kararı aldığı Sivas Demir - Çelik altı ay içinde satışa çıkartılacak 

ERAYDIN AYTEKİN Sivas DHA 

Tasarruf Mevduatı Sigorta Fonu TMSF , Kentbank'a 84 trilyon liralık borcu nedeniyle Sivas Demir Çelik Fabrikası'nın malvarlığına icra yoluyla el konuldu. 
TMFS alacağı olan borcun tahsili için fabrikanın satışını istedi. Mevcut Yönetim Kurulu Başkanı Selahattin Rüstemoğlu'nun idari birim dışında fabrikaya girişi ve evrak çıkarması yasaklandı. Div - Han Demir Çelik Tesisledrinden 6 güvenlik görevlisi fabrikayı koruması için atandı. Yedi emin olarak ise daha önce fabrikada Personel Müdürlüğü yapan ve şu anda Sivas Ticaret ve Sanayi Odası'nda Genel Sekreterlik yapan Sebahattin Vural atandı. 
Sivas Demir Çeliş'in üretim alanları dışında 115 aile lojmanı, 40 bekar lojmanı, 30 yataklı konuk evi, düğün salonu, sinema salonu, market, okul, cami, spor tesisleri bulunuyor. 300 milyon dolara mal edildiği belirtilen tesislerde 747 işçi çalışıyordu. Tesis, özelletirme çerçevesinde 9 milyon 679 bin doları 7 yılda 7 taksitle ödenmek üzere Sivas Ortak Girişim Grubu tarafından kurulan SİV - YAT AŞ'ye kesin teminat mektubu alınarak 1998'de devredilmişti. SİV - YAT AŞ Sivas'taki sivil toplum örgütleri ile İstanbul'daki Sivaslı işadamları tarafından kuruldu. Daha sonra hisseler satılarak şirket Yönetim Kurulu Başkanı olan Selahattin Rüstemoğlu fabrikanın yüzde 97'sine sahip oldu. SİV - YAT'ın yaptığı ödeme miktarı 1 milyon 279 bin dolarda kaldı. Satış sözleşmesindeki 20 milyon dolarlık yatırım ve üç yıl boyunca üretimin yüzde 50'nin altına inmemesi hükmü yerine getirilmedi. Üretimi 1996'da duran tesis özelleştirmeden sonra da çalışmadı. 
Satış aşamasında şirket Kentbank'a fabrikayı ipotek ettirerek Özelleştirme İdaresi'ne ÖİB teminat mektubu vermişti. Ödemelerin aksayınca ÖİB Kentbank'ın teminat mektubunu nakde çevirerek 6 milyon 776 bin 138 dolar tahsil etti. Kentbank da bunun üzerine Sivas Demir Çelik'e haciz koydurdu. 

Hazine alacaklı 
Bu sırada TMSF Kentbank'a el koydu. Özelleştirmenin aldığı 14 milyon 919 bin dolar da Hazine'den karşılanarak, alıcı kuruluşun hesabından ödeme yapılmadı. Kentbank hakkında sahibine iade kararı verilmesinin ardından TMSF icra yomluyla fabrikaya el koydu. Fabrikanın altı ay içerisinde satışı gündeme gelecek. Selahattin Üstemoğlu'nun borcu ödemesi halinde fabrikayı tekrar alabileceği belirtildi. 


</TEXT>
</DOC>
