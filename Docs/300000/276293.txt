<DOC>
<DOCNO> 276293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sontur12.html </URL>
<DATE> 2004/09/30/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Yuttuğu toplu iğne 3 gün midesinde kaldı 
</HEADLINE>
<TEXT>

     Iğdır'da bir kişinin yuttuğu toplu iğnenin 3 gün midesinde kaldığı bildirildi. 
     Edinilen bilgiye göre, Iğdır Sağlık Meslek Lisesi öğrencisi Zeynep Erdoğan, başörtüsünü tutturmak için ağzına aldığı toplu iğneyi konuşma esnasında yuttu. 
     Olayın ardından büyük panik yaşadığını ifade eden Erdoğan, Iğdır Devlet Hastanesi'nde çektirdiği filmlerde iğnenin midesinde görüldüğünü söyledi. 
     Doktorların iğnenin düşürülmesi için patates püresi yemeyi önerdiklerini kaydeden Erdoğan, ''Başörtümü tutturmak için ağzıma aldığım toplu iğneyi, konuşunca yuttum. 3 gün sırtüstü yatmak zorunda kaldım. Hareket edince iğne, mideme saplanıyordu. Doktorların tavsiyesi üzerine yediğim patates püresi, 3 gün sonra iğneyi düşürmemi sağladı'' diye konuştu. 
     
</TEXT>
</DOC>
