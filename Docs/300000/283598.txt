<DOC>
<DOCNO> 283598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/ekonomi/eko02.html </URL>
<DATE> 2004/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell'den sonra en büyük halka arz geliyor 
</HEADLINE>
<TEXT>


Coca-Cola İçecek hisseleri için 3-5 Kasım arasında talep toplanacak. Ek satışla birlikte 300 milyon doların üzerindeki satış, ikinci en büyük halka arz olacak 

EKONOMİ SERVİSİ 

Coca-Cola İçecek, mevcut sermayesinin, ek satış hakkı hariç yüzde 30.8'ini halka açıyor. 3 - 4 - 5 Kasım tarihlerinde 4,800 - 5,650 liralık fiyat aralığında talep toplanacak. The Coca-Cola Export Corporation, E. Özgörkey İçecek Yatırımı ve Etap İçecek Yatırımı'nın toplam 54.1 trilyon nominal değerli ortak satışının yanı sıra 21.3 trilyon liralık sermaye artırımı olmak üzere toplam 75.4 trilyon liralık arz gerçekleşecek. Halka arzın yüzde 60'ı yurtdışı ve yüzde 40'ı da yurtiçine yapılacak. Bu halka arzda Anadolu Grubu hisse satmayacak. Coca-Cola'nın halka arzından ek satışla birlikte 300 milyon doların üzerinde bir gelir bekleniyor.Birincil halka arzlarda bugüne kadar en yüksek kaynağı 1.7 milyar dolarla Turkcell sağladı. 

'Uygun zamanı bekledik' 
Anadolu Grubu İcra Kurulu Başkanı Tuncay Özilhan, halka açılmanın, Coca-Cola İçecek'in tarihindeki en önemli kilometre taşı olduğunu söyledi. Özilhan, "Uzun dönemdir beklenen bir halka açılma. Siyasi ve ekonomik konjonktürde herhangi bir şey olmadığı taktirde rahatlıkla başarılı olabilecek. Coca-Cola Company de güvenmediği ortaklık yapısındaki bir şirketi halka açmazdı. Halka açılma üzerinde titizlikle ve uzun süre çalıştık. En uygun ortamı bekledik" dedi. 

'K rlı büyüme modeline devam' 
Efes İçecek Grubu Başkanı ve CocaCola İçecek Yönetim Kurulu Üyesi Muhtar Kent, "Halka arz geliri k rlı büyüme modelini ve dinamizmini devam ettirmek için kullanılacak" dedi. 
Türkiye'nin gazlı ve gazsız içeceklerde büyüme potansiyeline sahip olduğunu vurgulayan Kent, Türkiye'de kişi başına tüketim 28 litreyken, Yunanistan'da 60, İspanya'da 100 olduğuna dikkat çekti. Kent, Anadolu Grubu'nun Çin'den Adridatik'e kadar lider konumda olduğu için hisse satmayı düşünmediğini kaydetti. 

Rakamlarla Coca Cola İçecek'in halka arzı Halka arz tarihi 3 - 4 - 5 Kasım Halka arz oranı yüzde 30.8 Hissenin fiyat aralığı 4.800 - 5.650 Arz edilecek hisse nominal 75.4 trilyon Talep fazlasında ek satış nominal 6.2 trilyon Beklenen toplam arz geliri 392.3 - 462.4 trilyon Halka arz sonrası sermaye 245 trilyon 

Arzın yüzde 60'ı yurtdışı, yüzde 40'ı yurtiçine Halka arz lideri İş Yatırım Şirketin pazar payı yüzde 59.3 2004 6 aylık ciro 458.4 trilyon 2004 6 ayda 213.9 milyar zarar Son 10 yılda 500 milyon dolar yatırım yaptı Son 5 yılda 534 milyon dolar vergi ödedi Çalışan sayısı 1.800 

</TEXT>
</DOC>
