<DOC>
<DOCNO> 262615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/guncel/gun09.html </URL>
<DATE> 2004/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan'ın korumaları gazetecilere saldırdı 
</HEADLINE>
<TEXT>


İSTANBUL Milliyet 

GP Genel Başkanı Cem Uzan, İmar Bankası davasının görüldüğü İstanbul 8. Ağır Ceza Mahkemesi heyeti üyelerine gönderdiği kitapçık konusunda başlatılan soruşturma kapsamında ifade verdi. Uzan'ın adliyeden çıkışı sırasında da korumaları gazetecilere saldırdı. Cem Uzan, Tasurruf Mevduatı Sigorta Fonu'na ait Mercedes'e el konulmasından sonra, İstanbul Adliyesi'ne siyah bir ciple korumaları eşliğinde geldi. 

3 ayrı savunma dilekçesi 
Uzan, hakkındaki soruşturmayı yürüten Cumhuriyet Savcısı Hüseyin Kaya'nın yanına çıktı. Uzan'ın korumaları, görüntü almaya çalışan basın mensuplarından bazılarını tartakladı. Uzan, savcılıktan çıktıktan sonra da 3 ayrı davaya yazılı savunma dilekçesi verdi. Bir basın mensubunun şik yeti üzerine Uzan'ın korumalarından biri, polislerce adliyede alıkonuldu. İstanbul 8. Ağır Ceza Mahkemesi, İmar Bankası davasının 3 Haziran 2004 tarihli duruşmasında Uzan'ın mahkeme heyeti üyelerine gönderdiği kitapçığın bir örneğinin dosyada muhafaza edilerek gereğinin takdir ve ifası için Cumhuriyet Başsavcılığı'na gönderilmesine karar vermişti. 


</TEXT>
</DOC>
