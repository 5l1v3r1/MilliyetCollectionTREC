<DOC>
<DOCNO> 297612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sonspo02.html </URL>
<DATE> 2004/12/14/ </DATE>
<TIME> 02.06 </TIME>
<AUTHOR>  </AUTHOR>
<HEADLINE>
Beşiktaş,UEFA kupası hazırlıklarına başladı 
</HEADLINE>
<TEXT>

     Beşiktaş, UEFA Kupası'nda İtalya'nın Parma takımı ile deplasmanda yapacağı maçın hazırlıklarına başladı. 
     Ligde 2-1 kazandığı Kayserispor maçının ardından iki gün izin yapan siyah-beyazlılar, akşam BJK Nevzat Demir Tesisleri'nde çalıştı. Teknik direktör Vicente Del Bosque yönetiminde gerçekleştirilen 1.5 saatlik antrenmana, kondisyon çalışmasıyla başlayan futbolcular, ardından 3 grup halinde taktiksel uygulamalar yaptılar. Antrenman, çift kale maçla sona erdi. 
     Kulüp başkanı Yıldırım Demirören ve yönetim kurulu üyelerinin de izlediği antrenmana, sakatlığı süren Carew ile rahatsızlığı bulunan kaleci Ramazan katılmadı. Kulüp doktoru Ayhan Optur, Carew'in, sakatlığı nedeniyle Parma maçında forma giyemeyeceğini açıkladı. 
     Bu arada, antrenman sonrası tesislerde Berkant ve Emre için doğum günü pastası kesildi. 
     Beşiktaş, yarın akşam basına açık olarak yapacağı antrenmanla Parma maçı hazırlıklarını tamamlayarak kampa girecek. 15 Aralık Çarşamba sabahı da bu karşılaşma için İtalya'ya gidecek. 
     
</TEXT>
</DOC>
