<DOC>
<DOCNO> 294831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sonyas08.html </URL>
<DATE> 2004/12/04/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Tık'layın güzelimizi birinci yapın 
</HEADLINE>
<TEXT>

     Çin'in Hainan adasındaki Miss World güzellik yarışmasında kraliçeyi internet oyları belirleyecek. Yarışmada Türkiye'yi 19 yaşındaki Nur Gümüşdoğrayan temsil ediyor. Bugün Türkiye saatiyle 15.00'e kadar "missworld.tv" sitesinden Türk güzeline oy verebilirsiniz. 
     107 genç kızın katıldığı Miss World'de dereceler ilk kez internetten verilecek oylarla belirlenecek. Bugün sonuçlanacak yarışmada oylama işlemi bir haftadır devam ediyor. 
     Bu yıl, bilinen bütün güzellik yarışmalarından farklı bir güzellik yarışmasına tanık olacağız... Çin'in Hainan adasında düzenlenecek "Miss World" yarışmasında jüri olmayacak. Bugüne kadarki tüm güzellik yarışmalarından farklı olarak ilk kez, güzellerin alacağı derece jüri üyelerinin değil, internetten oy kullananların oylarıyla belirlenecek. 
     Dünyanın farklı yerlerinden 107 genç kızın katıldığı yarışma bugün Türkiye saatiyle 15.00'te başlayacak. Ve yarışmanın başlamasına yarım saat kalaya kadar "missworld.tv" internet sitesinden oy vermek mümkün olacak. Oylama işlemi bir haftadır sürerken, yarışmanın bütün dünyada yaklaşık 2.4 milyar kişi tarafından izlenmesi bekleniyor. 
     Birbirinden güzel genç kızların yarıştığı yarışmanın favorisi Miss Avustralya Sarah Davies... Geçmişi 54 yılı bulan yarışmada bu yıl başka bir ilk daha gerçekleşti. Havaalanında bavullarını kaybeden Avusturya güzeli Silvia Hackl hiçbir yetkilinin kendisine bu konuda yardım etmemesi üzerine 10 gün kaldığı yarışma kampını, "Herkes farklı farklı kıyafetler giyiyor, ben on gündür aynı kıyafeti giymek zorunda kaldım" diyerek terk etti. 
     İşte oy kullanabileceğiniz adres 
     
</TEXT>
</DOC>
