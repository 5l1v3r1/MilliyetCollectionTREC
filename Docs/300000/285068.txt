<DOC>
<DOCNO> 285068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sondun47.html </URL>
<DATE> 2004/11/01/ </DATE>
<TIME> 22.16 </TIME>
<AUTHOR>  </AUTHOR>
<HEADLINE>
Le Monde "Türkiye ekonomisi büyük değişim içinde..." 
</HEADLINE>
<TEXT>

     Fransa'da yayınlanan Le Monde gazetesi, AB'ye üye olmak isteyen Türkiye'nin ciddi bir ekonomik değişimden de geçtiğini belirtti. 
     Gazetenin, yarınki sayısında yer alan yazıda, Türkiye'de farklı ekonomik sektörlerin hızlı gelişimine ve AB ekonomisine entegre olma çalışmalarına ayrıntılı biçimde yer verildi. 
     Yazıda, Ankara'nın AB ile entegrasyon sürecinin İstanbul borsasında mayıs ayından bu yana yüzde 40'lık artışa yol açtığına işaret edildi. 
     Büyük süper marketlerin ve batılı önemli moda markalarının Türkiye'ye giderek daha fazla girişine dikkat çekilen araştırmada, tüketici davranışlarının değiştiği ve yabancı yatırımcıların Türkiye'ye yönelik ilgisinin arttığı ifade edildi. 
     Le Monde, yerel firmaların da geri kalmamak için modernleşme yoluna gittiklerini ve yeni stratejiler peşinde koştuklarını yazdı. 
     Türkiye'nin en büyük gruplarından Sabancı'nın bir kadın Güler Sabancı tarafından yönetildiğini hatırlatan Le Monde, bunun bile Türkiye'nin modernleşme arzusunun önemli sembolü olduğunu ifade etti. 
     
</TEXT>
</DOC>
