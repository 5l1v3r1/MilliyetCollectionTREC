<DOC>
<DOCNO> 270139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sontur06.html </URL>
<DATE> 2004/09/08/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Anten takarken beşinci kattan düştü, ölmedi .. 
</HEADLINE>
<TEXT>

     Harun GÖKÇEOĞLU DHA 
YOZGAT'ta bir elektronik eşya tamircisinde çalışan 19 yaşındaki Adem Yozgatlı, çanak anten takmak için gittiği 5 katlı binanın çatısından aydınlatma boşluğuna düştü. Adem Yozgatlı'nın sadece ayağı kırıldı. 
     Mutafoğlu Mahallesi Nalbantlıoğlu apartmanının çatısında saat 20.00 sıralarında karanlıkta seyyar lamba yardımı ile çanak anten takmaya çalışan Adem Yozgatlı, plastik çatı kaplamasına basınca bir anda kendisini merdiven boşluğunda buldu. İtfaiye ekiplerinin ve mahalle sakinlerinin çabaları sonucu merdiven boşluğunda bulunan bir evin penceresinden çıkartılan Yozgatlı hemen ambulansla Yozgat Devlet Hastanesi'ne götürüldü. 
     Yozgat Devlet Hastanesi'nde yapılan ilk müdahalesi sonrasında sağ ayağında kırık tesbit edilen ve hayati tehlikesi bulunmayan Yozgatlı'nın iyi durumda olması hem işverenini, hem de gece anten taktıran müşteriyi sevindirdi. Yozgatlı'nın kazayı sadece kırıkla atlatması büyük bir şans olarak nitelendirildi. 

     
</TEXT>
</DOC>
