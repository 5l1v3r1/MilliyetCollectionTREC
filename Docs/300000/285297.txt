<DOC>
<DOCNO> 285297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/spor/spo00.html </URL>
<DATE> 2004/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol, zor oyun 
</HEADLINE>
<TEXT>


Kartal'ın yeniden doğduğu maçtan önce, tüm tartılarda ağır basıyordu ve kesin favoriydi Fenerbahçe. Ne var ki, futbol cazibesini bir kez daha kanıtladı. Bu hesaba, kitaba gelmeyen bir oyun işte 

TAMER BAĞLAN 


Maçın bir derbi olduğunu unutturacak kadar favoriydi Fenerbahçe, İnönü'de. Geride kalan 10 haftaya, ligdeki konumlarına, son durumlarına, psikolojik yapılarına ve daha ne varsa topun yuvarlaklığı dışında, Sarı - Lacivertliler'i öne çıkaracak her bulguya sahipti karşılaşma. Ancak maç başlayınca anlaşıldı ki, unutulan bir şey vardı. Sonuçta her ne durumda olurlarsa olsunlar, iki ekibi de maça hazırlayıp sahaya sürecek teknik adamlar ve oynayacak futbolcular vardı... 
Hal böyle olunca ve baştan ayağa bir taraf yanlış, diğeri doğru oynayınca istatistikler dahil tüm öngörüler Kartal'ın gölgesinde kaldı. Aklı başında, canı dişinde, yüreği her an sahanın her santimetre karesinde olan kazandı. Bu, Beşiktaş için yeniden doğuştu bir anlamda. Fenerbahçe'nin ise, ne havası ne yenilmezliği, ne kıracak bir rekoru kaldı... 
Keşke, tribünde ve sahada İnönü'de görmeyi artık kanıksadığımız o spor dışı çirkinlikler de yaşanmasaydı. Babasının kucağındaki o küçük çocuğun gözyaşları, spor ekranlarından taşmasaydı. Yılların deneyimi ve getirisiyle adam gibi adam olmayı öğrenmiş olabilseydi Emre ve Carew de, ekran başındaki gençler üst üste iki artçı şokla sarsılmasaydı... 
Pazar akşamı Ali Sami Yen'de ise, 6 ya da 5 farklı ve biraz karmaşık liderlik hesapları vardı. Anlaşılan pek çoğumuz gibi Galatasaraylılar da, bir önceki günden hiç nasiplenmemiş, futbolun neme nem bir oyun olduğunu atlamışlardı. Antrenman maçı bekleyenler, ilerleyen dakikalarla birlikte darlandıkça darlandı. Büyük umutlarla gelinen partiden boynu bükük ayrılma vaktine az kalmıştı ki, Ümit Karan sahne aldı. Cim Bom'un jokeri, o kadar assolistin arasından öne çıkan, alkışı kapan ve bir geceyi daha kurtaran adamdı... 
Aslında sahnede ondan daha da önemli biri vardı Stejipan Tomas. Hırvat oyuncu, bu haftanın futbol programlarına '16 yaşından küçüklerin izlemesi sakıncalıdır' ibaresini koymayı gerektirecek bir başka örnekle, 'kilidi açan adam' unvanını aldı. Feryadı, figanı boşunaydı mağdur İsmet'in her film kötünün kaybettiği bir senaryoyla sonlanamazdı... 
Yaklaşan kongre öncesinde üst üste kaybedilen 5 puan, pek çaktırmasalar da aslında oldukça can sıkıyordu Trabzon'da. Üstelik, bu sezon özellikle savunmada ne kadar etkisiz de olsa, Diyarbakırspor da hafife alınacak bir rakip değildi. Neyse ki, Ziya Doğan'ın aklına İbrahima Yattara geldi. Çalım attı, ince yaptı, şut çekti, pas verdi Gineli yetenek gönlünce eğlendi. Onun çoklarına ters gelen tarzı bu zaten. Ancak, daha önce birkaç kez yaptığı gibi bu kez de eğlenirken, hem coşturdu hem eğlendirdi... 
Sonuçta 11. hafta sonunda, ligin altında değişen pek bir şey yok Kayserispor'un Hikmet Karaman'ın bile ummadığı çıkışı dışında. Zirve ise, Fenerbahçe'nin kaybıyla yeniden dengelendi... 

Haftanın takımı 

BEŞİKTAŞ Ne zamandır ligin üzerinde güvensiz uçuşlar yapan Kartal, lider Fenerbahçe'yi yenerek, kendisini kuşatan son halkayı da kırdı. Galibiyete olan inancı, müthiş enerjisi ve hırsıyla İnönü Stadı'nı tıklım tıklım dolduran taraftarını kendinden geçirdi. Hem rakibine en iyi başlangıç rekoruna ulaşma şansı vermedi, hem de yarışa yeni soluk getirdi. 

Haftanın hocası 

VİCENTE DEL BOSQUE Beşiktaş Futbol profesörü olması için kariyeri yeterliydi, ancak İspanya dışında ilk kez başka bir ülkede çalışmak usta hocayı ilk haftalarda etkiledi. Yeni yeni Türkiye'ye alıştı, elindeki kadronun içindeki cevherleri ayıklamaya başladı. Babacan tavırları ile kurduğu bağ takımdaki kaynaşmayı artırdı, bu dayanışma derbi zaferiyle taçlandı. 

Haftanın hakemi 

YUNUS YILDIRIM Gaziantep - Ç.Rize Süper Lig'de maç yönetmeye bu sezon başladı, ancak hiç de yabancılık yaşamadı. Gaziantep'teki mücadelede çaldığı düdüklerdeki isabet oranı, oyuna olan hakimiyeti ve pozisyonları takibi üst düzeydeydi. Mesleği öğretmenlik olan Yunus Yıldırım, bu sezonki beşinci sınavından da pekiyi notu ile ayrıldı. 

Gol krallığı Futbolcu Takım Maç Gol Van Hooijdonk Fenerbahçe 11 8 Necati Ateş Galatasaray 11 8 Fatih Tekke Trabzonspor 11 8 

Gol Pası Futbolcu Takım Maç Gol Pası Fatih Tekke Trabzonspor 11 6 Alex de Souza Fenerbahçe 9 5 Celil Sağır Samsunspor 11 5 

Altın eldiven Futbolcu Takım Maç Gol Rüştü Reçber Fenerbahçe 7 5 Aly Mondragon Galatasaray 11 7 Michael Petkovic Trabzonspor 11 7 

Kart cezalıları 

Kırmızı İsmet A.Sebatspor , Yılmaz, Özgür Ankaragücü , İ.Üzülmez Beşiktaş 
Sarı Hasan Galatasaray , Alper Kayserispor , Kenan Samsunspor 

Haftanın sonuçları 

Beşiktaş - Fenerbahçe 2 - 1 
Carew Dk.54 , Mustafa Doğan Dk.62 , Hooijdonk Dk.69 Pen. 
Denizlispor - Samsunspor 2 - 0 
Ersen Martin Dk.32 , Güven Dk.44 
Gaziantepspor - Çaykur Rize 0 - 1 
Cem Baki Dk.25 
Gençlerbirliği - İstanbulspor 1 - 0 
Youla Dk.31 
Trabzonspor - Diyarbakırspor 4 - 1 
Yattara Dk.19 Pen. ve Dk.75 , Hüseyin Dk.37 , Gökdeniz Dk.48 , Serdar Dk.87 
Galatasaray - Akçaabat Sebatspor 2 - 0 
Ümit Dk.75 , Orhan Ak Dk.90 4 
Malatyaspor - Kayserispor 0 - 1 
Johnson Dk.27 Pen. 
B.B.Ankaraspor - Ankaragücü 2 - 0 
Ramazan Dk.7 , Jaba Dk.80 
Sakaryaspor - Konyaspor 1 - 4 
Tayfun Dk.15 ve 76 , Levent Dk.39 , Ragıp Dk.35 , Yasin Dk.86 

Haftanın maçları 

ÇARŞAMBA O.Lyon-Fenerbahçe 
PERŞEMBE Beşiktaş-A.Bilbao 
CUMA Diyarbakır-Galatasaray, 
CUMARTESİ Akçaabat Sebat-Malatya, 
İstanbulspor-Denizli, Samsun-Gaziantep, Fenerbahçe-Ankaraspor, 
PAZAR Kayseri-Gençlerbirliği, 
Çaykur Rizespor-Sakarya, 
Ankaragücü-Trabzon, Konya-Beşiktaş 

Haftanın portresi 

John Carew Beşiktaş 
Fiziği futbolcudan çok basketbolcuyu andırıyor, ancak topa sahip olma ve süratini kullanma becerisiyle insanı şaşırtıyor. Göz açıp kapayıncaya kadar geçen sürede hızını maksimuma çıkarabiliyor, araya da birkaç seri çalım sıkıştırabiliyor. 1.93'lük iri kıyım cüssesinin yarattığı korku bile rakip defansa yetiyor. Ancak şu bir gerçek, Norveçli santrfor basit vuruşlarda istenilen başarıyı gösteremiyor, zoru seviyor. Derbide attığı nefis gol de bunu ispatlıyor. Soğuk iklimlerin adamının sıcak futbolu, buna alışık olmayan Fenerbahçe'nin ateşini çıkarırken, çoktandır üşüyen Kartal'ı da kendine getirdi. 

PUAN DURUMU - GENEL TAKIMLAR P O G B M A Y 1-Fenerbahçe 28 11 9 1 1 28 8 2-Galatasaray 28 11 9 1 1 24 7 3-Trabzonspor 26 11 8 2 1 24 9 4-Denizlispor 21 11 7 - 4 16 13 5-Malatyaspor 19 11 6 1 4 20 13 6-Ç.Rizespor 18 11 5 3 3 14 8 7-Samsunspor 17 11 5 2 4 17 14 8-Beşiktaş 15 11 4 3 4 22 16 9-Ankara Bl. 15 11 4 3 4 16 16 10-G.Antepspor 15 11 4 3 4 13 13 11-G.Birliği 14 11 4 2 5 12 14 12-Konyaspor 14 11 3 5 3 19 22 13-Ankaragücü 12 11 3 3 5 8 14 14-D.Bakırspor 12 11 3 3 5 10 18 15-Kayserispor 8 11 2 2 7 12 24 16-İstanbulspor 6 11 1 3 7 8 20 17-A.Sebatspor 4 11 - 4 7 12 28 18-Sakaryaspor 4 11 1 1 9 7 25 

PUAN DURUMU - İÇ SAHA TAKIMLAR P O G B M A Y 1-Galatasaray 18 6 6 - - 19 5 2-Denizlispor 15 6 5 - 1 11 5 3-G.Birliği 14 7 4 2 1 9 5 4-Trabzonspor 13 6 4 1 1 11 4 5-Fenerbahçe 12 4 4 - - 13 2 6-Samsunspor 11 5 3 2 - 9 3 7-Ç.Rizespor 10 5 3 1 1 8 4 8-G.Antepspor 10 6 3 1 2 5 4 9-Ankaragücü 10 5 3 1 1 6 6 10-Konyaspor 9 5 2 3 - 10 8 11-D.Bakırspor 9 5 3 - 2 5 4 12-Ankara Bl. 8 6 2 2 2 8 9 13-Beşiktaş 7 5 2 1 2 11 8 14-Malatyaspor 7 6 2 1 3 11 8 15-Kayserispor 5 6 1 2 3 8 13 16-İstanbulspor 4 5 1 1 3 3 9 17-A.Sebatspor 3 5 - 3 2 6 11 18-Sakaryaspor 3 6 1 - 5 6 15 

PUAN DURUMU - DIŞ SAHA TAKIMLAR P O G B M A Y 1-Fenerbahçe 16 7 5 1 1 15 6 2-Trabzonspor 13 5 4 1 - 13 5 3-Malatyaspor 12 5 4 - 1 9 5 4-Galatasaray 10 5 3 1 1 5 2 5-Beşiktaş 8 6 2 2 2 11 8 6-Ç.Rizespor 8 6 2 2 2 6 4 7-Ankara B.B. 7 5 2 1 2 8 7 8-Samsunspor 6 6 2 - 4 8 11 9-Denizlispor 6 5 2 - 3 5 8 10-G.Antepspor 5 5 1 2 2 8 9 11-Konyaspor 5 6 1 2 3 9 14 12-Kayserispor 3 5 1 - 4 4 11 13-D.Bakırspor 3 6 - 3 3 5 14 14-İstanbulspor 2 6 - 2 4 5 11 15-Ankaragücü 2 6 - 2 4 2 8 16-Sakaryaspor 1 5 - 1 4 1 10 17-A.Sebatspor 1 6 - 1 5 6 17 18-G.Birliği - 4 - - 4 3 9 

</TEXT>
</DOC>
