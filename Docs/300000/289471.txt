<DOC>
<DOCNO> 289471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sondun20.html </URL>
<DATE> 2004/11/17/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
BM "Yargısız infaz yapan asker yargılanmalı" 
</HEADLINE>
<TEXT>

     Birleşmiş Milletler BM , yaralı ve silahsız bir Iraklıyı öldüren ABD askerinin bir an önce yargı önüne çıkarılmasını istedi. 
     Amerikalı askerin 'ölü taklidi' yapıyor diyerek yaralı bir Iraklının kafasına kurşun sıktığı görüntüler Amerikan NBC televizyonunda yayınlandı. 
     Görüntülerin yayınlanmasının ardından konuyla ilgili ilk açıklama BM'den geldi. BM, suçlunun biran önce yargılanmasını istedi. 
     
     ABD Savunma Bakanlığı soruşturma başlattı 
     Görüntülerin yayınlanmasının ardından zor duruma düşen ABD Savunma Bakanlığı da olayla ilgili soruşturma başlatıldığını duyurdu. Ayrıca, yaralıya ateş eden askerin savaş alanından çekildiği bildirildi. 
     
     Uluslararası kamuoyunun tepkisinin sert olması bekleniyor 
     Uluslararası kamuoyunun sert tepkisini çekmesi beklenen görüntülerin, Irak’ta ocak ayındaki seçimlerden önce düzeni sağlamayı planlayan ABD ordusu'nun çabalarına da büyük darbe vuracağı belirtiliyor. 
     
</TEXT>
</DOC>
