<DOC>
<DOCNO> 270502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sonyas07.html </URL>
<DATE> 2004/09/09/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Soğuk hava geldi, hafta sonu yağmur var .. 
</HEADLINE>
<TEXT>

     Yağmurlu ve soğuk sonbahar günleri başladı. Yarın ve hafta sonu Güney bölgelerimiz dışında diğer bölgelerimizin tamamı yağış alırken, İstanbul, Marmara'nın doğusu ve Karadeniz'de şiddetli yağış görülecek. Bugünden itibaren kuzeyden rüzgarlar sert esmeye başlıyor. Hava sıcaklıklara bugünden itibaren 7 derece azalırken, İstanbul'da 20 derecenin altına düşüyor. Akdeniz dışında bütün bölgelerde sıcaklıklar 30 dereceye ulaşamayacak. 
     Meteoroloji'den alınan bilgiye göre, bugün akşama kadar Marmara, Batı ve Orta Karadeniz ile Eskişehir-Uşak ve Ankara çevreleri sağanak yağmurlu olacak. Kuvvetli rüzgar Marmara ve Ege'de poyraz şeklinde eserken, hava sıcaklığı azalıyor... 
     Önümüzdeki 3 günün ayrıntılı hava raporu şöyle 
     Cuma 
     Yağışlı hava birçok bölgeyi etkisi altına alıyor... İstanbul'da şiddetli yağış bekleniyor. Marmara'nın doğusu, Karadeniz'in tamamı, İç Anadolu ve Doğu Akdeniz'de yağış görülürken, Batı Karadeniz, Doğu Karadeniz ve Marmara'nın doğusunda şiddetli yağış var, sel ve su baskınlarına karşı dikkat Yağışlarla birlikte hava sıcaklığında hissedilir derecede azalma yaşanacak. Rüzgar, Marmara ve Ege'de poyraz fırtınası şeklinde esecek... 
     Cumartesi 
     Yağışlar hız kesmiyor... Yine Marmara'nın doğusu, Karadeniz'in tamamı, Erzurum-Kars çevresi ve İç Anadolu yağış alacak. İstanbul, Doğu Marmara ve Karadeniz'de şiddetli yağış görülecek, etkili poyraz Marmara ve Ege'de sürüyor... 
     Pazar 
     Yağışlı hava doğuya kayıyor... Orta ve Doğu Karadeniz, Sivas-Tokat çevreleri ile Erzurum-Kars bölümü sağanak yağışlı bir gün geçirecek. Etkili yağış yine Doğu Karadeniz'de kendisini gösterecek. Diğer bölgelerimiz parçalı ve çok bulutlu... 
     

     
</TEXT>
</DOC>
