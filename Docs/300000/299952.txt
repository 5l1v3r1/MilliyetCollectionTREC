<DOC>
<DOCNO> 299952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sonspo28.html </URL>
<DATE> 2004/12/22/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Ümit Karan Hagi, her futbolcuyu beğenecek diye bir kaide yok... 
</HEADLINE>
<TEXT>

     Galatasaraylı futbolcu Ümit Karan, çalışmalara devam ettiğini ve takımda kendisine mutlaka şans doğacına inandığını söyledi. 
     Tatil için Almanya'da yaşayan ailesinin yanına giden Ümit Karan, Atatürk Havalimanı'nda yaptığı açıklamada, kendisine sürekli öneriler geldiğini, ancak kulübüyle sözleşmesinin sürdüğünü kaydetti. 
     Takımında mutlu olduğu için sezon başında 3 yıllık sözleşme imzaladığını anlatan Ümit, ayrılmayı düşünmediğini ifade ederek, ''Çalışmalarıma devam ediyorum. Mutlaka şans doğacağına inanıyorum. 30 kişilik kadroda kimin oynayacağına hoca karar verir. Kiralanmam konusunda da yönetimden bana birşey gelmedi'' diye konuştu. 
     Teknik direktör Gheorghe Hagi'nin, ''Ümit çok iyi oyuncu olabilir ama bu benim için yetersiz. Allah'ın verdiği yeteneklere sahip olmak yetmez. Hırs ve karakter de olacak'' biçimindeki açıklamalarıyla ilgili olarak Ümit Karan, ''Hocanın takdiridir. Hoca öyle düşünüyor olabilir. Her futbolcuyu beğenecek diye bir kaide yok'' diye konuştu. 
     Ümit, Hagi ile soyunma odasında tartıştığı iddiaları üzerine de ''Futbolcuların hoca ile sıkıntısı olamaz. Hepimiz aynı teknedeyiz. Tekne batarsa hep beraber batarız'' karşılığını verdi. 
     
</TEXT>
</DOC>
