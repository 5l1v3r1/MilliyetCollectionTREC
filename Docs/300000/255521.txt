<DOC>
<DOCNO> 255521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/guncel/gun05.html </URL>
<DATE> 2004/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınıfta kalana ikinci bir şans 
</HEADLINE>
<TEXT>


Başarısızlık veya devamsızlıktan sınıfta kalan veya sorumlu olarak üst sınıfa geçen öğrencilere bir şans daha tanınıyor 

ANKARA Milliyet 

Milli Eğitim Bakanlığı MEB , başarısızlık ve devamsızlık nedeniyle sınıfta kalan veya sorumlu olarak üst sınıfa geçen lise öğrencilerine sadece 2003 - 2004 eğitim - öğretim yılı olmak koşuluyla bir şans daha tanıdı. 
Lise 1. sınıfta kalan öğrencilerden yıl tekrarı yapmak istemeyenlere, başarısız oldukları dersten geçme şansı tanıyan genelgede şunlar kaydedildi 
Başarısızlık nedeniyle sınıf tekrarına kalan öğrencilerle sorumlu olarak sınıf geçen öğrenciler, isterlerse ortalama yükseltme sınavına alınacak.Devamsızlık sebebiyle başarısız olan öğrencilerin değerlendirilmesinde devamsızlık durumları dikkate alınmayacak. Yıl sonu notlarına göre başarısız olan öğrenciler başarısız oldukları derslerden bazı ders- lerden hiç dönem notu bulunmayan öğrenciler de bu derslerden yetiştirme programına alınacak.Yetiştirme programları, 2 Ağustos'ta başlayıp ikinci ortalama yükseltme ve sorumluluk sınavlarından bir gün önce sonuçlanacak şekilde planlanacak. Anadolu meslek liselerinde teorik eğitim sonunda devamsızlıktan başarısız olanlar, yetiştirme programına kabul edilecek.Yetiştirme programı sonucu başarısız olan öğrenciler, ortalama yükseltme ve sorumluluk sınavına girebilecek.Ortalama yükseltme ve sorumluluk sınavlarında başarısızlığını tek derse düşüren son sınıf öğrencileri, ikinci ortalama yükseltme ve sorumluluk sınavlarıyla yetiştirme programı sonucu başarısızlığını tek derse düşüren son sınıf öğrencilerinden isteyenler 6 Eylül'de tek ders sınavına girecek. 



</TEXT>
</DOC>
