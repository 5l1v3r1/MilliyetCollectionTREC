<DOC>
<DOCNO> 253838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/soneko40.html </URL>
<DATE> 2004/07/08/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
MB Beklenti Anketi'nde enflasyon beklentisi yüzde 11.1'e indi 
</HEADLINE>
<TEXT>

     Merkez Bankası, yıl sonu tüketici fiyatları endeksindeki TÜFE artış oranı beklentisinin yüzde 11.1'e indiğini bildirdi. 
     Merkez Bankası, her ay iki kez düzenlediği beklenti anketinin Temmuz ayı sonuçlarını açıkladı. 
     Buna göre yıl sonu TÜFE beklentisi yüzde 11.5'den yüzde 11.1'e inerken, cari yıl sonu GSMH büyüme oranı beklentisi yüzde 4.9'dan yüzde 5.8'e çıktı. 
     Ankete göre, Haziran ayının son anketinde yüzde 11.5 olarak belirlenen uygun ortalama enflasyon beklentisi yüzde 11.1'e inerken, yüzde 8-15 aralığında bir değişiklik olmadı. 
     Cari ayın tüketici enflasyon beklentisi Temmuz ayının ilk anketinde yüzde - 1.2 -1.3 aralığında öngörülürken uygun ortalama enflasyon beklentisi yüzde 0.3'e indi. 
     Haziran ayının son anketinde cari ayın tüketici enflasyon beklentisi yüzde - 0.5- 1.6 aralığında gerçekleşirken, uygun ortalama enflasyon beklentisi yüzde 0.5 olmuştu. 
     İki ay sonrasının TÜFE bazında enflasyon beklentisi yüzde 0.6'dan yüzde 1.3'e çıktı. 
     Haziran ayının son anketinde iki ay sonrasının enflasyon beklentisi yüzde 0-1.3 aralığında gerçekleşirken, bu aralık, Temmuz ayının ilk anketinde yüzde - 1- 2.4 oldu. 
     Haziran ayının ikinci anketinde yüzde 10.4 olan gelecek 12 aylık enflasyon beklentisi Temmuz ayının ilk anketinde yüzde 10.1'e indi. 
     Haziran ayının son anketinde yüzde 6.4-14.6 olan gelecek 12 aylık enflasyon beklentisi aralığı Temmuz ayının ilk anketinde yüzde 6.5-14.1 olarak gerçekleşti. 
     
     FAİZ BEKLENTİSİ 

     Temmuz ayının ilk anketinde cari ayın bileşik faiz oranı ve aralığında gerileme yaşandı. 
     Buna göre, Haziran ayının ikinci anketinde yüzde 24.5 olan cari ayın bileşik faiz oranı beklentisi yüzde 23.8'e inerken, cari ayın bileşik faiz oranı beklenti aralığı yüzde 18-27 olarak tespit edildi. 
     Haziran ayının ikinci anketinde cari ayın bileşik faiz oranı beklentisi aralığı yüzde 21-29 olmuştu. 
     Yıl sonu bileşik faiz oranı beklentisi yüzde 20.3'den yüzde 19.9'a geriledi. Haziran ayının ikinci anketinde yüzde 12-31 aralığında gerçekleşen yıl sonu bileşik faiz oranı beklentisi yüzde 12-26 aralığında yaşandı. 
     
     DOLAR KURU BEKLENTİSİ 

     Cari ay sonu dolar kuru beklentisinde Temmuz ayının ilk anketinde Haziran ayının ikinci anketine göre gerileme yaşandı. 
     Buna göre, Haziran ayının ikinci anketinde olduğu gibi Temmuz ayının ilk anketinde cari ayın sonu beklenti aralığı olan 1,400,000 lira- 1,750,000 lira aralığında olurken, uygun ortalama dolar kuru beklentisi 1,492,900 liradan 1,455,400 bin liraya indi. 
     Yıl sonu dolar kuru beklentisi Temmuz ayının ilk anketinde 1,285,000-2,100,000 aralığında uygun ortalama da 1,577,200 bin liraya indi. 
     Yıl sonu dolar kuru beklentisi Haziran ayının ikinci anketinde 1,285,000-2,120,000 lira aralığında olurken uygun ortalama da 1,598,900 lira olarak belirlenmişti. 
     
     CARİ İŞLEMLER DENGESİ 

     Haziran ayının son anketinde 13 milyar-5 milyar dolar arasında açık vermesi beklenen cari işlemler dengesi Temmuz ayının ikinci anketinde 12 milyar 165 milyon dolar- 5 milyar dolar arasında gerçekleşti. 
     2004 yıl sonu gayrisafi milli hasıla GSMH büyüme beklentisi yüzde 4.9'dan yüzde 5.8'e çıktı. 
     Haziran ayının ikinci anketinde yüzde 3-7 aralığında gerçekleşen büyüme beklentisi Temmuz ayının ilk anketinde yüzde 4.2-8 aralığına yükseldi. 
     
</TEXT>
</DOC>
