<DOC>
<DOCNO> 289351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sonyas02.html </URL>
<DATE> 2004/11/16/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
ABD'de bir yılda 10-14 yaş arasında 7 bin 315 kız doğum yapmış 
</HEADLINE>
<TEXT>

     ABD'de 2002 yılında 10-14 yaş arasında doğum yapan Amerikalı genç kızların sayısının 7 bin 315 olduğu, bu rakamın 1946'dan bu yanaki en düşük seviyede bulunduğu bildirildi. 
     ABD Hastalık Kontrol ve Önleme Merkezi verilerine göre, 1994-2002 yılları arasında 10-14 yaş grubundaki Amerikalı genç kızların genel ülke nüfusuna oranının yüzde 16 oranında artmasına rağmen, bu genç kızlar arasındaki doğum oranının yüzde 38 oranında düştüğü belirtildi. 
     Bu düşüş cinsel eğitimin başarısı olarak yorumlanırken, bu yaş grubunda doğum yapan genç kızların sayısının 1994 yılında 12 bin 901 olduğu hatırlatıldı. 
     ABD'deki bütün ırksal gruplarda bu yaş grubundaki doğum oranlarının azaldığı belirtilmekle birlikte, siyahlar ve Hispanikler arasında bu oranın beyaz ve Asya kökenlilere nazaran hala yüksek olduğu ifade ediliyor. 
     Bu arada 10-14 yaş arasında doğum yapan annelerin bebekleri arasında ölüm oranının, 22-40 yaş arasındaki annelerin dünyaya getirdiği bebekler arasındaki bebek ölüm oranından iki kat fazla olduğu kaydedildi. 
     
</TEXT>
</DOC>
