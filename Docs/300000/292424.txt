<DOC>
<DOCNO> 292424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sontur01.html </URL>
<DATE> 2004/11/26/ </DATE>
<TIME> 02.03 </TIME>
<AUTHOR>  </AUTHOR>
<HEADLINE>
Aracına aldığı 2 kişi 25 milyar lirasını gasp etti... 
</HEADLINE>
<TEXT>

     İzmir'in Selçuk ilçesinde, aracına aldığı 2 kişi tarafından silahla yaralanan sürücünün 25 milyar lirası gasp edildi. 
     AA muhabirinin aldığı bilgiye göre, Arvalya Mevkii'nde devriye görevi yapan jandarma ekipleri, boş alanda 35 T 2111 plakalı araçta Selçuk Yuvgun 32 isimli kişiyi yaralı olarak buldular. 
     Yapılan soruşturmada, Selçuk Yuvgun'un, Tire'den iş için Kuşadası'na geldiği belirlendi. Yuvgun, Tire'ye dönerken, Selçuk yakınlarında bekleyen 2 kişiyi aracına aldığını, kimliği belirlenemeyen 2 yolcunun, Arvalya Mevkii'nde silahla bacağından vurduğunu söylediği öğrenildi. 
     İki kişinin, üzerinde bulunan 25 milyar lirayı alarak kaçtığını belirten Vuygun, Selçuk Devlet Hastanesi'ne kaldırılarak tedavi altına alındı. Yuvgun'un sağlık durumunun iyi olduğu öğrenildi. 
     Olayla ilgili soruşturmanın sürdürüldüğü kaydedildi. 
     
</TEXT>
</DOC>
