<DOC>
<DOCNO> 279278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/guncel/gun05.html </URL>
<DATE> 2004/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Davadan skandal çıktı 
</HEADLINE>
<TEXT>


GÖKÇER TAHİNCİOĞLU Ankara 

Çankırı'daki bir fabrikada çek - senet tahsili, kundaklama, hırsızlık iddialarıyla başlayan anlaşmazlıklar skandala dönüştü. Yapraklı'daki bir tekstil fabrikasının sahiplerinden Abdülkadir Güney'in ortaklarıyla arası bozuldu. Güney'in ortaklarının çoğunluk hisselerini ele geçirmesinden sonra fabrikanın malları borçların ödenmediği gerekçesiyle icra yoluyla satışa çıkarıldı. Suç duyurusunda bulunan Güney, ortaklarının icra yoluyla satılan malları sahte vek letlerle aldıklarını iddia etti. İkinci suç duyurusunda da, Başbakanlık Koruma Şubesi'nde görevli polis memuru Erol Aksu'nun depolardaki malzemeleri çaldığı öne sürüldü. 
Güney'in bazı ortakları hakkında dava açıldı. Aksu'ya ulaşılamadı. 1 yıl 11 ay 26 gündür raporlu olan Aksu, Almanya'da bulunduğunu, sağlık nedeniyle emekliye ayrılacağını bildirince, savcılık takipsizlik kararı verdi. 

Dava Meclis'e taşındı 
Güney, dava dosyasında tahrifat yapıldığı gerekçesiyle h kim ve savcı hakkında da suç duyurusunda bulundu. Ancak müfettiş suç tespit edemedi. Güney, müfettişi şik yet etti. Konuyu 7 Temmuz'da TBMM'ye taşıyan CHP'li Atilla Kart, Adalet Bakanı Cemil Çiçek'e yönelttiği soru önergesinde, tahrifat açık olmasına rağmen işlem yapılmadığını, dosyadaki 22 belgenin yok olduğunu savundu. Çiçek, yanıtında, h kim ve savcı hakkında ön soruşturma başlatıldığını, müfettişin soruşturulduğunu, Güney'in ortaklarıyla ilişkide olduğu iddia edilen Sayıştay denetçisine "1 yıl kademe ilerleme cezası" verildiğini bildirdi. 


</TEXT>
</DOC>
