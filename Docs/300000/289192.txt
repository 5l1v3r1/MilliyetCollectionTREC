<DOC>
<DOCNO> 289192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sondun17.html </URL>
<DATE> 2004/11/16/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Berlin'de 40 bin çocuk açlık sınırında yaşıyor 
</HEADLINE>
<TEXT>

     Almanya'nın başkenti Berlin'de yaklaşık 40 bin çocuğun açlık sınırında yaşadığı bildirildi. 
     ''Deutsches Kinderhilfswerk'' adlı çocuklara yardım kuruluşu tarafından yapılan açıklamada, açlık sınırında yaşayan çocukların çeşitli nedenlerden dolayı sık sık açlık tehlikesiyle karşı karşıya kaldıkları belirtildi. 
     Berlin'de yayınlanan B.Z. gazetesi, çocukların aç kalmalarının nedenlerinin başında işsizliğin, gittikçe artan boşanmaların ve ailelerin sorumsuzca davranmalarının geldiğini yazdı. 
     Haberde, özellikle gelir düzeyi düşük olan ailelerde sigara, içki ve video için yapılan harcamaların çoğu zaman çocuklar için yapılan harcamalardan daha fazla olduğu bildirildi. 
     Berlin Eyaleti Sağlık ve Sosyal Bakanlığı sözcüsü Roswitha Steinbrenner de Berlin'de her 6 çocuktan birinin yoksulluk sınırının altında yaşadığını söyledi. 
     Yoksul ailelerin çocuklarına yemek yardımı yapan ''Arche'' isimli kuruluşun yöneticisi Bern Siggelkow da çok sayıda çocuğun, verdikleri sıcak yemekler sayesinde normal yemek yeme şansına sahip olduklarını belirterek, ''Mideleri açlıktan guruldamasın diye akşam su içip yatan çocuklar bile var'' dedi. 
     
</TEXT>
</DOC>
