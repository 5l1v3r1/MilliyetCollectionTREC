<DOC>
<DOCNO> 250617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sontur17.html </URL>
<DATE> 2004/06/24/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Viranşehir'de bazı vatandaşlar sıcaktan mağaralara sığındı... 
</HEADLINE>
<TEXT>

     Şanlıurfa'nın Viranşehir İlçesi'ne bağlı Eski Kale Köyü'nde bazı vatandaşlar, serin olması nedeniyle yazın mağaralarda yaşamayı tercih ediyor. 
     Eski Kale Köyü Muhtarı Mustafa Vural, bölgenin coğrafi yapısı nedeniyle yaz aylarının çok sıcak geçtiğini belirterek, köy halkının 55 yıldan beri yaz aylarında eski bir höyük üzerinde bulunan mağaralarda yaşadığını söyledi. 
     Viranşehir'e 35 kilometre uzaklıktaki 50 haneli köylerinde, 200 kişinin yaşamını sürdürdüğünü belirten Vural, teknolojinin bütün olanaklarıyla donatılan mağara evlerde, her türlü elektrikli ev aleti ve mutfak eşyasının bulunduğunu belirtti. 
     Vural, köylerine gelen misafirlerin mağaralara hayran kaldığını kaydederek, şöyle konuştu 
     ''Bazı vatandaşlar, yazın serin oluşu nedeniyle mağaralarda yaşamayı tercih ediyorlar. Maddi olanaksızlıklar nedeniyle buralarda kalan bazı vatandaşlar da var. Ancak köy halkı, mağara evleri günlük yaşamını kolaylaştırabilecek bütün araç ve gereçlerle donatmış durumda. Bu nedenle köyümüze gelen misafirler, mağara evlerin güzelliğine hayran kalıyor.'' Geçimini çiftçilik yaparak sağlayan Hasan Vural ise, 8 kişilik ailesiyle birlikte yaz aylarını daha serin olduğu için mağara evlerde geçirdiklerini ifade etti. 
     
</TEXT>
</DOC>
