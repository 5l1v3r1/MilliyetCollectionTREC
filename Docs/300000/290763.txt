<DOC>
<DOCNO> 290763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/guncel/gun90.html </URL>
<DATE> 2004/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

THE GORA PROJECT 

İki genç, önce, Internet'te bir site hazırlayarak bir efsane yaratırlar...Efsaneye göre Blair Witch Cadısı üzerine film çekmek üzere bir ormana giren 3 öğrenci, yaşadıklarını amatör bir kamerayla kaydetmişlerdir... Öğrencilerin kaybolmasından 1 sene sonra bulunan kasette şiddet, kan veya görünen somut bir öğe yoktur. Sadece ormanda aç, susuz bir şekilde kaybolmuş 3 gencin korku dolu anları vardır...Florida Üniversitesi öğrencisi iki gencin tek yaptıkları, amatör kamerayla çektikleri bu filmi sinemalarda gösterilebilir hale getirmek için 35 mm.lik filme aktarmaktır. Korku filmlerinin olmazsa olmazı "müzik ve efekt" dahi kullanmamışlardır... Filme gidenler, 80 dakika boyunca bir şey olmasını beklemişler, gerim gerim gerilmişler, ancak bir halt olmamıştır..Olayın, insanları bir nevi "kekleme" olduğu anlaşılana kadar iş işten geçmiş, filmi akıl eden iki öğrenci köşeyi dönmüşlerdir..30-40 bin dolara mal olan bu film, tüm dünyada 242 milyon dolar hasılat yaparak, sinema tarihinin en karlı filmlerinden biri olmuştur... 
Türkiye'de de böyle bir vaka yaşandı. Yılların geyiği olan ve Sadri Alışık'ın 30-40 sene önce yapmayı akıl ettiği, Uzaylı-Türk karşılaşmasını konu alan Cem Yılmaz'ın GORA'sı... Star'a el konulmasıyla birlikte bir türlü bitemeyen, çekimi durdurulan, montajı yapılamayan film, nihayet TMSF'ce el konulup, buradan okkalı bir miktar para alındıktan sonra bitirilebildi. 12 Kasım'da rekor sayıda sinema salonunda vizyona girecek. GORA, büyük bir şans eseri kendi efsanesini yarattı... Ortada bu kadar lafı dolanmasaydı acaba ne olurdu Fragmanı gördük, cevap bizde netleşti. Her işte bir hayır vardır. Star'a el konulmasından da Cem Yılmaz'a 5000 hayır çıktı. Boşuna paniğe kapılmıyor Yılmaz Erdoğan... 

Söz gümüşse, sükut altındır... 
Charlie Chaplin 

Di'li Gelecek 
"Az sonra İstiklal Marşı'nı okuduk..." b b 
</TEXT>
</DOC>
