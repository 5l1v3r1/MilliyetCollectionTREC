<DOC>
<DOCNO> 250037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sontur19.html </URL>
<DATE> 2004/06/22/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Nato Zirvesi nedeniyle ehliyet sınavları ertelendi 
</HEADLINE>
<TEXT>

     NATO Zirvesi nedeniyle İstanbul'da bazı bölgelerin trafiğe kapatılacağı dikkate alınarak, 26 Haziran'da yapılması planlanan ehliyet sınavları, yurt genelinde 3 Temmuz'a ertelendi. 
     Milli Eğitim Bakanlığı'ndan yapılan açıklamada, ''NATO Zirvesi için bazı bölgelerin ulaşıma kapalı olacağı ve Motorlu Taşıt Sürücü Adayları Sınavı'na katılacak adayların ulaşım güçlüğü çekeceği'' gözetilerek, sınavın yurt genelinde bir hafta ertelenmesine karar verildiği bildirildi. 
     Adayların 26 Haziran günü için belirlenen bina, salon ve sıra numarasıyla 3 Temmuz Cumartesi günü sınava gireceği belirtildi. 
     Açık İlköğretim Okulu Not Yükseltme Sınavı'nın yapılacağı okullarda ulaşım sıkıntısı görülmeyeceği için bu sınavların daha önce belirtildiği gibi 26-27 Haziran günlerinde gerçekleştirileceği kaydedildi. 
     
</TEXT>
</DOC>
