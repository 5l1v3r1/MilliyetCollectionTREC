<DOC>
<DOCNO> 267138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/son/soneko06.html </URL>
<DATE> 2004/08/28/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta ABD Doları, Japon Yeni dışındaki önemli paralar karşısında değer kazanırken, altın fiyatları düştü. 
     Uluslararası borsalarda geçen hafta, petrol fiyatlarında, bir önceki haftaya göre gerileme vardı. 
     Petrol, ABD hafif Batı Teksas petrolünün varil fiyatı, henüz bir hafta önce 50 dolarlar düzeyindeyken, haftasonunda 43.18 dolar düzeyine geriledi. 
     Irak'ın petrol ihracatının nispeten düzelmesi ve ABD benzin stoklarının beklenenden yüksek açıklanmasıyla uluslararası borsalarda ham petrol sözleşmelerini satmayı hızlandıran büyük fonlar, fiyatlardaki gerilemeyi körükledi. 
     Irak'ta petrol boru hatlarına yönelen saldırıların ülkenin petrol ihracatını kesintiye uğratmayacağının açıklanması, OPEC cephesinden gelen olumlu haberlerle de birleşince, piyasalarda petrol arzına ilişkin kaygıların kısmen giderilmesini sağladı. 
     ABD Doları'nın Avrupa döviz borsalarında önemli para birimleri karşısında hafta başı ve sonu kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 109.59 109. İsviçre Frangı 1.2558 1.2806 Kanada Doları 1.2999 1.3095 
     Londra Borsası'nda pazartesi 1.2263 dolardan kapanan euro, cuma kapanışta 1.2034 dolara geriledi. 
     Aynı borsada haftanın ilk günü 1.8165 dolarda kapanan İngiliz Sterlini ise hafta sonunda 1.7938 dolara düştü. 
     
     ALTIN FİYATLARI 
     ABD Doları'ın değer kazanması, önceki hafta rekor düzeyde yükselen altının değer kaybetmesine neden oldu. 
     Altının ons fiyatı bazı borsalarda pazartesi ve cuma kapanışları itibariyle şöyle 
     
     
BORSA PAZARTESİ CUMA Londra 409.95 404.63 Zürih 410.63 405.23 Hong Kong 396.45 407.45 
     Londra Borsası'nda pazartesi 6.80 dolardan kapanan gümüşün ons fiyatı ise cuma kapanışta 6.59 dolara geriledi. 
     
     MENKUL KIYMET BORSALARINA PETROL DOPİNGİ... 
     ABD'de, haftalık ekonomik verilerin, ekonomistlerin beklentileri doğrultusunda çıkması, hem ABD Doları'nın değer kazanmasına hem de borsaların önemli oranda yükselmesine neden oldu. 
     Dow Jones Endeksi, yüzde 0.8 oranında artış göstererek, 14 Temmuz'dan buyanaki en yüksek değer olan 10,195.01 puandan kapandı. 
     Standard and Poor's 500 endeksi, yüzde 0.9 oranında değer kazanarak 20 Temmuz'dan buyanaki en yüksek değer olan 1,107.77 puandan haftayı kapattı. 
     Nasdaq Bileşik Endeksi, hafta içinde yüzde 1.3 oranında değer kazanarak, 2 Ağustos'tan buyanaki en yüksek endeks değeri olan 1,862.09 puandan haftayı kapattı. 
     Avrupa ve Asya borsaları da, petrol fiyatlarının gerilemesiyle haftayı yükselişle kapattılar. 
     Londra Borsası'nın FTSE Endeksi, sekiz haftadan buyanaki en yüksek değerden haftayı kapattı. Endeks, haftayı 120.9 puanlık yükselişle, 4,490.1 puanda tamamlarken, Frankfurt Borsası'nın DAX Endeksi'nin haftalık kazancı da 138.57 oldu. 
     Paris'in CAC-40 Endeksinin haftalık kazancı ise 111.22 puan oldu. 
     Tokyo Borsası'nda da Nikkei Endeksi 320.45 puanlık artışla, 2 Ağustos'tan buyanaki en iyi değer olan 11,209.59 puanda kapandı. 
     
</TEXT>
</DOC>
