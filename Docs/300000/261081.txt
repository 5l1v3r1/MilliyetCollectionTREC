<DOC>
<DOCNO> 261081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sondun34.html </URL>
<DATE> 2004/08/06/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
Strasbourg'daki Müslüman mezarlığına saldırı 
</HEADLINE>
<TEXT>

     Fransa Cumhurbaşkanı Jacques Chirac, bugün Fransa'nın Strasbourg kentindeki bir askeri mezarlıkta bulunan Müslüman mezarlarına yönelik saldırıyı şiddetle kınadığını açıkladı. 
     Chirac, Strasbourg'un yer aldığı Alsace bölgesi Müslümanlar Cemiyeti Başkanı Abdulhak Nabavi'ye gönderdiği mektupta, ''bu vandallığı büyük üzüntüyle'' karşıladığını belirtti. 
     Chirac mektubunda, bu utanç verici eylemleri kınadığını belirterek, ''Olay dinle ilişkisinin ötesinde, vatanları uğruna hayatlarını veren askerlerin anısına hakarettir ve tüm Fransızlara düzenlenmiş bir saldırıdır'' dedi. 
     Strasbourg'daki, 1872 yılında Alman ordusu tarafından yapılan ve iki dünya savaşında ölen 5 bin 483 askerin bulunduğu Müslüman mezarlarından 15'inin üzerine bugün Nazilerin sembolü olan Gamalı Haç çizilmişti. 
     Strasbourg'da Nisan ayından beri, 300 kadar Müslüman ve Yahudi mezarı tahrip edildi. 
     
</TEXT>
</DOC>
