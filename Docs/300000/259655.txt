<DOC>
<DOCNO> 259655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/magazin/amag.html </URL>
<DATE> 2004/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sadece sevdiğim için affederim...' 
</HEADLINE>
<TEXT>


Tamer Karadağlı'nın eşi Arzu Balkan, "Para ve şöhret önemli değil. Ben sadece sevdiğim için tekrar birlikte olurum" diye konuştu 

Bayram Kaygusuz 

Adı seks skandalına karışan tiyatrocu Tamer Karadağlı'nın eşi Arzu Balkan, eşinin yaşadıklarını önce kendisine, önceki gün de düzenlediği basın toplantısıyla kamuoyuna itiraf etmesinin 'çok cesurca' olduğunu söyledi. Milliyet'in sorularını yanıtlayan Balkan, şunları kaydetti 

Eşinizin itirafının ardından düşüncenizde bir değişiklik oldu mu 
- Hiçbir değişiklik olmadı. Tamer'in çok cesur bir adım attığını düşünüyorum. 60 milyon insana açıklama yaptı. Tamer'in bana karşı, topluma karşı olan sorumluluğundan farklı bir sorumluluğu var. Külahlarımızı önümüze koyup düşünmeliyiz. Sonra da bir karara varırız. 

'Yardım alabilirim' 
Ayrı evlerde yaşıyorsunuz, ne zaman bir araya geleceksiniz 
- Bunu zaman gösterir. 

Psikolojik yardım almayı düşünüyor musunuz 
- Kendimi çok kötü hissedersem ve sorunları çözemezsem yardım alabilirim. 

Dışarıdan gelen tepkiler de var 
- Bence hiç kimsenin başkasının ilişkisi hakkında yorum yapmaya hakkı yok. İnsanların olaylara karşı vereceği tepkiler farklıdır. Herkesin düşüncesine saygı gösteriyorum ama kendi kararlarımı da kendim veririm. Bence her kadında kendi kararını kendisi vermeli. 

Çocuk düşünüyor muydunuz 
- Evet bu yıl düşünüyordum. Bu olaylar karşısında bu kararı erteledik. Bu iş mutlu sona bağlanırsa neden olmasın. Fransa'dan döndükten sonra hiç konuşmadık. Bu konuları açmak için henüz çok erken. Bir süre ikimizin de kafalarını dinlemesi iyi olur. Ne zamana kadar görüşmeyiz onu bilmiyorum. İkimiz de çok yıprandık ve yorulduk. Bu durumda hataların ileride yine tekrarlanmaması için biraz daha zaman geçmesi lazım. 

Basında Tamer Bey'in hataları fazlasıyla yer alıyor 
- Bunu herkesin takdirine bırakıyonum. Tabii ki içim acıyor, üzgünüm. 

Eşinizle parası ve şöhreti için birlikte olduğunuz da iddia ediliyor. Bu yüzden onu affedeceğiniz söyleniyor. 
- Öyle bir şey yok. Ben eğer Tamer'le birlikte olursam sadece sevdiğim için birlikte olurum. Yoksa Tamer'in ünü beni çok ilgilendirmiyor. Ben Tamer Karadağlı'yı ünlü olmadan önce de tanıyordum. Hatta birlikte büyüdüğümüzü söyleyebilirim. 

'Kim dost, kim düşman gördüm' 

Kaset skandalı nedeniyle günlerdir gündemden düşmeyen Tamer Karadağlı, eşi Arzu Balkan'ın, dürüst davrandığı için yanında olduğunu belirtti. Eşinin evinde yakın arkadaşları tarafından teselli edildiğini ifade eden Karadağlı, "Arzu, bir kadın arkadaşının evinde. Ben eşimden, ailesinden ve bütün kadınlardan özür diledim. Dürüst davrandım. Boyun eğmedim. Arzu ile oturup konuştuk, çok üzüldü" dedi. 
Karadağlı, "Ben her şeyi dürüstçe anlattığım için Arzu benim yanımda. Benim için önemli olan budur. Bana yakışanı yaptım, gidip her şeyi polise anlattım" diye konuştu. 

'Bana değil polise sorun' 
Karadağlı, sözlerini söyle bitirdi "Bunlara üzüldüm. Her zaman yanımda olanlar şimdi kaçmaya çalışıyor. Kimin dost, kimin düşman olduğunu gördüm." 


</TEXT>
</DOC>
