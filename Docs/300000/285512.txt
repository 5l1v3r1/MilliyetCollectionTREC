<DOC>
<DOCNO> 285512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sontur10.html </URL>
<DATE> 2004/11/02/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Sevgilisin gözü önünde boynundan bıçaklandı 
</HEADLINE>
<TEXT>

     Ufuk BALKİS ANTALYA DHA 

ANTALYA Karaalioğlu Parkı'nda sevgilisi ile yürüyüş yapan İzzettin Aslan adlı genç, tinercilerin saldırısına uğradı. Aslan'ın bıçakla boynunu kesen tinerciler, polisin tüm aramalarına rağmen bulunamadı. 
     Tinerciler önceki gece yine terör estirdi. Saat 23.30 sıralarında Karaalioğlu Parkı içinde kız arkadaşıyla dolaşan 22 yaşındaki İzzettin Aslan, sevgilisine laf atan tinerci gençleri uyardı. Bunun üzerine çiftin etrafını saran tinerci gençler, ellerindeki bıçakla İzzettin Aslan'ı boynundan yaraladı. Sevgilisinin gözü önünde saldırıya uğrayan Aslan, olay yerine çağırılan ambulans ile Antalya Devlet Hastanesi'ne kaldırıldı. Burada yapılan ilk tedavisinin ardından ameliyata alınan Aslan'ın durumunun ciddiyetini koruduğu bildirildi. Polis kayıplara karışan tinerci grubu tüm aramalara rağmen bulamadı. 

     
</TEXT>
</DOC>
