<DOC>
<DOCNO> 287306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/siyaset/asiy.html </URL>
<DATE> 2004/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasımpaşa'ya talih kuşu kondu 
</HEADLINE>
<TEXT>


Başbakan Erdoğan, İstanbul Büyükşehir Belediye Başkanı Topbaş ve Beyoğlu Belediye Başkanı Demircan, yetiştikleri semti ihya etti. Kasımpaşa, trilyonluk tesislere kavuşuyor 

Serhat Oğuz - İstanbul Milliyet gökyüzünde - MURAT ÖZTÜRK 


Başbakan Recep Tayyip Erdoğan, İstanbul Büyükşehir Belediye Başkanı Kadir Topbaş ve Beyoğlu Belediye Başkanı Ahmet Misbah Demircan'ın aynı partiden olmalarının yanı sıra bir başka özellikleri daha var. Üç siyasinin de Kasımpaşalı olması, tarihi semtin en modern dönemini yaşamasını sağlıyor. 
Kasımpaşa Stadı, Erdoğan'ın talimatıyla uluslararası standartlarda yenilenip göz kamaştırırken, semtin her yanında sağlık ocakları, semt konakları, yüzme okulunun da yer aldığı spor tesisleri yükseliyor. Şantiye alanını andıran Kasımpaşa'da halkın bir dediği iki edilmiyor. Kasımpaşa'da tamamlanan ve yapımı süren bazı tesisler şunlar 

Trilyonluk tesisler 
Kasımpaşa Sosyal Tesisleri Haliç kıyısındaki eskiden tinercilerin barındığı kum deposu iyileştirilerek sosyal tesis haline getirildi. Açılışını, Spor Kompleksi'yle birlikte Erdoğan yapacak. Yüzme okulu İnşaatı süren yüzme okulu, kısa sürede tamamlanacak.Osmanlı mimarisinde çarşı Kızılay Meydanı'nda balıkçıların bulunduğu yere Osmanlı mimarisinde yeni bir çarşı yapılacak. Meydan trafiğe kapatılarak iyileştirme ve düzenleme gerçekleştirilecek.İSKİ'nin çalışmaları Bülent Demir Caddesi'nde yılların ihmaliyle büyüyen altyapı sorununu trilyonluk yatırım yaparak sorunu çözdü. Yine İSKİ, Piyalepaşa'da kapsamlı altyapı iyileştirme çalışmalarını devam ettiriyor. 

Modern semt konakları 

Piyalepaşa'da 150 milyar liraya modern bir sağlık ocağı ve muhtarlık binası yapıldı. Kadı Mehmet Mahallesi'nde, 600 milyar liraya spor tesisleri ve kadınlar için kurslar düzenlenecek semt konağı yapılıyor. Sütlüce'de 200 milyara mal edilen sağlık ocağı ve semt konağı hizmete girdi. 

Kasımpaşa Spor Kompleksi 

Stadın bitişiğinde boks, güreş ve basketbol müsabakaları için salon inşa ediliyor. 3500 metrekare alan üzerinde toplam 13 bin metrekare kapalı alana sahip Kasımpaşa Spor Kompleksi'nde, FIBA standartlarında bin metrekarelik bir spor salonu, 2 kondisyon salonu, 8 dükk n, gençlik merkezi, 300 metrekare teras ve bin metrekare yeşil alan bulunacak. 

Erdoğan'ın stadına trilyonluk yatırım 

Başbakan Erdoğan'ın bir zamanlar top koşturduğu Kasımpaşa Stadı, 11 trilyon liraya mal olacak bir spor kompleksine dönüşüyor. Stat, aydınlatma sistemi, 8 bin 500 oturma kapasitesi ve kaliteli bir çim zemine sahip. Kompleksin aralıkta açılması planlanıyor. İSKİ, tarihi semtin altyapısını baştan aşağı yeniliyor. 

Demircan 2 kişi beni gözetliyor 

Beyoğlu Belediye Başkanı Demircan, 2 yılda Kasımpaşa'nın çok farklı bir noktaya taşınacağını ve hizmetlerinin durmayacağını belirterek şunları söylüyor "Topbaş, Beyoğlu'nda şanssızdı. Ali Müfit Gürtuna Beyoğlu'nu ihmal etmişti. Şimdi hem büyükşehir hem hükümetin desteği var. Biri Bizi Gözetliyor vardı ya, beni 2 kişi birden gözetliyor. Hem başbakanımız, hem büyükşehir belediye başkanımız, sürekli neler yapıldığını soruyor." 


</TEXT>
</DOC>
