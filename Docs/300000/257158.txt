<DOC>
<DOCNO> 257158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/son/sontur05.html </URL>
<DATE> 2004/07/21/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Tecavüz sanığı Arabada soyununca kendimi tutamadım 
</HEADLINE>
<TEXT>

     İsmail AKDUMAN SAMSUN, DHA 

SAMSUN'un Tekkeköy ilçesi'nde evine giden 2 çocuk annesi 26 yaşındaki A.G.'yi, "Seni evine bırakayım'' diyerek otomobiline alan 24 yaşındaki Selim Bak, ormanlık alana götürdüğü tecavüz ettiği iddiasıyla yargılandığı davada "Arka koltukta oturken soyundu. Beni baştan çıkardı. Onun da isteğiyle ormanda seviştik. Niye şikayetçi olduğunu bilmiyorum'' dedi. 
     Tekkeköy'de eşinden boşandıktan sonra ailesiyle birlikte yaşayan A.G., iddiaya göre evine giderken yanında otomobili ile giden komşuları Selim Bak durdu. Kadını evine bırakmak üzere otomobiline davet eden Bak, A.G.'yi araca bindirdi. Bak, kadını Costal Bölgesi'ndeki ormanlık alana götürerek, burada tecavüz ederken, A.G.'yi evine bırakaıp, bunu kimseye söylememesi için tehdit ettiği ileri sürüldü. Ancak, A.G. polise giderek Bak'tan şikayetçi oldu. Tecavüz ve alıkoymak' suçlarından 10 yıla kadar hapis cezası istemiyle tutuklu yargılanan Selim Bak, Samsun 1'inci Ağır Ceza Mahkemesi'nde ilk kez hakim karşısına çıktı. Suçlamaları kabul etmeyen ve A.G. ile aralarında geçmişe dayanan ilişkileri olduğunu ileri süren Selim Bak, "Evine götürmek için arabama aldığım doğrudur. Arabanında arka kısmına bindi. Mahalleye gelmeden elbiselerini çıkararak beni tahrik etti. Ben de arabayı ormanlık alana sürdüm. Orada ilişkiye girdik. Ancak, bu zorla olmadı. Daha önceden de bir çok kez ilişkiye girmiştik. Şimdi niye şikayetçi olduğunu, anlamadım'' iddiasında bulundu. 
     A.G. ise, sanığın yalan söylediğini belirterek, "Mahalleyi geçince arabadan atlamak istedim. Ancak beni elimden tutarak içeri çekti. Arabanın önünde oturuyordum. Giderken elleriyle beni taciz etmeye başladı. Evin önünden hızla geçerek ormanlık alana gitti. Ağzımı kapatarak bana orada tecavüz etti. Onunla ilişkimiz yoktu. Dul bir kadın olduğum için adımı çıkarıyorlar. Şikayetçiyim'' diye konuştu. Mahkeme A.G.'nin adli tıp kurumundan gelecek raporunun beklenmesine ve tanıkların dinlenmesine karar vererek, davayı erteledi. 

     
</TEXT>
</DOC>
