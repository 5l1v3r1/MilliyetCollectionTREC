<DOC>
<DOCNO> 290300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/dunya/dun03.html </URL>
<DATE> 2004/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Zarkavi, güpegündüz kafa kesti 
</HEADLINE>
<TEXT>



Terör örgütü El Kaide'nin Irak'taki lideri Ebu Musab El Zarkavi'ye bağlı bir grup tarafından, Musul'da güpegündüz kafaları kesilerek öldürülen 2 Irak askerinin cesetleri sokak ortasında yatıyor... Zarkavi'nin örgütü "Irak'ta Cihad için El Kaide", radikal İslamcı bir internet sitesinde yayımladıkları bildiride, Irak Ulusal Muhafızları'ndan 2 askerin başını "Musul'da büyük bir kalabalığın önünde" kestiklerini belirtti. 18 Kasım tarihli bildiride, "Tam da, Allah'ın düşmanlarının Felluce'deki gaddar askeri harek tla bizi ezeceklerini sandıkları bir zamanda, Irak'taki El Kaide Örgütü, perşembe öğleden sonra 2 Ulusal Muhafız'ın kafasını kesti" ifadesi kullanıldı. Resmi kaynaklarca doğrulanmayan açıklamada, öldürülen Irak askerlerinin rütbelerinin binbaşı ve teğmen olduğu da kaydedildi. 


</TEXT>
</DOC>
