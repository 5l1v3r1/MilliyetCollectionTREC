<DOC>
<DOCNO> 260510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/soneko33.html </URL>
<DATE> 2004/08/04/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Tayland'dan tavuk promosyonu ''Para yerine mal kabul edilir'' 
</HEADLINE>
<TEXT>

     Dünyanın 4. büyük tavuk ihracatçısı Tayland, ''kuş gribi'' salgını yüzünden durma noktasına gelen ihracatını canlandırmak için promosyon atağına geçti. 
     Hümkümet Sözcüsü Jakrapob Penkair, Başbakan Thaksin Shinawatra'nın tavukçuluk sektörünü canlandırmak için kredili satış uygulamasına geçme kararı aldığını bildirdi. 
     Sözcü, ''Başbakanın talimatıyla Tayland'dan tavuk ve tavuk ürünü ithal eden her ülke kredi olanağından yararlanabilecek. Aldıkları tavukların bedelini kendi uygun gördüğü tarihte ödeyebilecek. Peşin satışta ısrar etmediğimiz gibi, ödemelerin nakit olmasında da ısrarlı değiliz. Bizden tavuk alıp karşılığında mal verebilirler'' dedi. 
     Tayland, bu yıl başında patlak veren kuşlardan insana da bulaşabilen ve ölümle sonuçlanabilen kuş gribi salgını yüzünden tam 60 milyon tavuğu itlaf etmek zorunda kalmıştı. 
     Salgın üzerine en büyük ithalatçılar olan Japonya ile Avrupa Birliği, Tayland'dan çiğ tavuk alımını durdurmuşlardı. İki müşterinin de pişmiş tavuk ithaline yasak getirmemelerine rağmen uygulama Tayland tavukçuluk sektörüne ağır bir darbe oldu. 
     
</TEXT>
</DOC>
