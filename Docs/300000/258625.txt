<DOC>
<DOCNO> 258625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/ekonomi/eko05.html </URL>
<DATE> 2004/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Bolak vefat etti 
</HEADLINE>
<TEXT>


1961-1965 yılları arasında milletvekilliği yaptıktan sonra iş dünyasına atılan ünlü işadamı Aydın Bolak vefat etti 

EKONOMİ SERİSİ 

İşadamı kimliğinden çok içinde yer aldığı sosyal projeler ve kurduğu vakıflarla tanınan işadamı Ahmet Aydın Bolak 79 vefat etti. 1925'te Balıkesir'de doğan Bolak, İÜ Hukuk Fakültesi'nden mezun olduktan sonra maiyyet memurluğu, kaymakam vekilliği, kaymakamlık ve avukatlık yaptı. Hürriyet Partisi kurucuları arasında yer alan Bolak, 1961-1965 arasında CHP Balıkesir milletvekili olarak TBMM'de görev yaptı. 
1965'ten sonra ticarete atılan Bolak, aralarında Türk Petrol, Kırlangıç Gıda gibi şirketlerin de bulunduğu çok sayıda şirkette hissedar, kurucu ve yönetici olarak görev yaptı. Bolak, Türk Eğitim, Türkpetrol, Türkiye Aile Sağlığı ve Planlaması, Türk Kültürüne Hizmet, Türk Kalp, Türk Musıkisi, Türkiye Erozyonla Mücadele ve Ağaçlandırmaı, Türkiye Üçüncü Sektör Vakfı ve İstanbul Trafik Vakfı gibi birçok vakfın yöneticiliğini yaptı. Türk Petrol Holding'i 1998'de tasfiye eden Bolak, ekonomik sıkıntı nedeniyle, kendisine ait Ortaköy'deki Yılanlı Yalıyı da Vakıfbank'a 25 milyon dolar borca karşılık satmıştı. 


</TEXT>
</DOC>
