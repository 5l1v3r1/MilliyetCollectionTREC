<DOC>
<DOCNO> 253238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sondun11.html </URL>
<DATE> 2004/07/06/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Blair, yeniden birinci sırada 
</HEADLINE>
<TEXT>

     Irak savaşından sonra büyük oy kaybına uğrayan, aylarlarca ana muhalefetteki Muhafazakar Parti'nin gerisinde kalan İngiltere'nin iktidardaki İşçi Partisi, yeniden birinci sıraya yükseldi. 
     The Times gazetesi tarafından yayımlanan, Populus araştırma grubunun yaptırdığı son anket, İşçi Partisi'nin yüzde 33 oy oranıyla yeniden Muhafazakar Parti'nin önüne geçtiğini ortaya koydu. 
     Geçen aya göre iki puan kazanarak liderliğe oturan İşçi Partisi'ne karşılık, aylardır zirvede oturan Muhafazakar Parti 1 puan gerileyerek yüzde 29 ile ikinci parti durumuna düştü. 
     Liberal Demokrat partinin de oylarını 2 puan artırarak yüzde 24'lük oy oranına ulaştığı ülkede, siyasi yelpazedeki diğer partiler toplam oy oranlarında 3 puan kayba uğrayarak yüzde 14'e geriledi. 
     Bu arada, Başbakan Tony Blair'e verilen desteğin yüzde 47 olduğu, Muhafazakar Parti lideri Michael Howard'ın başbakanlığını destekleyenlerin oranının şubat ayından bu yana yüzde 41'den yüzde 31'e düştüğü kaydedildi. 
     
</TEXT>
</DOC>
