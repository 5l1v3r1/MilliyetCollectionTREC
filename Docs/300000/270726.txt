<DOC>
<DOCNO> 270726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sonspo25.html </URL>
<DATE> 2004/09/10/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Milli güreşçi Harun Doğan, menisküs ameliyatı oldu... 
</HEADLINE>
<TEXT>

     Atina'daki 28. Yaz Olimpiyat Oyunları'nda Serbest Güreş Milli Takımı'nda yer alan Harun Doğan, İstanbul'da atroskopik menisküs ameliyatı oldu. 
     Dizindeki yakınmaları nedeniyle Atina'da istediği performansı gösteremeyen Harun Doğan'ın International Hospital'da yapılan muayene sonunda her iki dizinde iç menisküs yırtığı, sağ dizinde ön çapraz bağda kısmi yırtık saptandı. 
     Hastanenin ortopedi bölüm başkanı Prof.Dr.Burhan Uslu ve ekibi tarafından atroskopik menisküs ameliyatı olan Harun Doğan'ın durumunun iyi olduğu bildirildi. Akşam hastaneden taburcu edilecek milli güreşçinin, yarından itibaren fizik tedavisine başlanacak. 
     Bu arada sağ dizindeki ön çapraz bağda kısmi yırtık için gerekirse ileride bir ameliyat düşünülen Doğan'ın 4 hafta sonra güreşebileceği ifade edildi. 
     
</TEXT>
</DOC>
