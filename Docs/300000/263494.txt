<DOC>
<DOCNO> 263494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/guncel/gun04.html </URL>
<DATE> 2004/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Operasyonu MİT değil biz yaptık' 
</HEADLINE>
<TEXT>


NEDİM ŞENER 

Alaattin Çakıcı'nın Avusturya'da yakalanmasında teknik çalışmanın kendilerince yapıldığını söyleyen Milli İstihbarat Teşkilatı MİT Müsteşarı Şenkal Atasagun'a yanıt, Emniyet'ten geldi 
Milliyet'in aldığı bilgilere göre, Çakıcı'nın 14 Ağustos 2004'te Avusturya'da yakalanmasını bizzat Kaçakçılık ve Organize Suçlarla Mücadele Dairesi KOM Başkanı Hanifi Avcı organize etti. Operasyona "Gökyüzü" adını da yine Avcı verdi. 
Kasım 2003'ten beri "Gökyüzü Operasyonu" adı altında KOM'un takibine alınan Çakıcı, Yargıtay'ın 3 yıl 4 aylık cezasını onaması ve 15 kişinin yaralanmasına azmettirme suçundan verilen 1 yıl 8 ay cezayı ise 12 yıldan 15 yıla kadar hapisle yargılanması gerekçesi ve artırım istemiyle bozması üzerine yurtdışına kaçtı. 
O tarihten sonra Çakıcı'nın yurtdışında bulunduğu yerler izlemeye alındı. Avusturya'da olduğu tespit edilen Çakıcı'yı takip işi bu kez orada KOM'un irtibat görevlisi olarak bulunan R.Ö.'ye verildi. R.Ö. Avusturya polisi ile irtibatı da sağlayan kişiydi. 
Emniyet kaynaklarına göre, ne operasyonunu başlangıcında, ne de Çakıcı'nın yurtdışında bulunduğu sırada MİT ile herhangi bir bilgi alışverişi yapıldı. Yalnız bir ara KOM tarafından, Çakıcı'nın kullandığı sanılan bir uydu telefonun dinlenmesi için MİT ile temasa geçildi. Ancak bundan bir sonuç alınamadı. 
Çakıcı'nın MİT'in yardımı ile yakalanıp yakalanmadığı konusunda üst düzey Emniyet yetkilisi şunları söyledi 

MİT Müsteşarı'nın, "Çakıcı'yı biz yakalattık" şeklinde sözleri var. Öyle mi 
- Faaliyetleri hakkında bilgim yok. Yakalayan makam Avusturya'ya bir şey aktardılar mı, bilmiyorum. 

Türkiye'den çalışmayı kim yürüttü 
- Bizim tarafımızdan yürütüldü. 

Sizinle Türkiye'de MİT'in işbirliği oldu mu 
- Bizimle olmadı ama bizim dışımızda kendileri başka yerlere bilgi verdilerse Adalet Bakanlığı, Interpol, onlara bir şey diyemem. 

Çakıcı'nın yakalanması tamamen sizin çabanız mı 
- Ben öyle biliyorum, ama yakalayan makam yurtdışı olunca acaba bizim bilmediğimiz bir şey var mı, o bakımdan yanlış bir şey söylemek istemem. 

KOM'la "Çakıcı'nın numarası budur" diye bir irtibat kurulması söz konusu oldu mu 
- Benim bilgim dahilinde yok. 

Polise başarı belgesi 
Bu arada, Emniyet Genel Müdürlüğü, Avusturya'da Çakıcı'yı yakalayan "EKO - Cobra" adlı antiterör timlerine bir teşekkür yazısı gönderdi. Operasyona katılan KOM görevlileri ile dairenin Viyana'daki irtibat görevlisine de gelecek ay başarı belgesi verilecek. MİT'in Emniyet Müdürlüğü içindeki Interpol Dairesi ile bir temasa geçilmediği bildirildi. 

Atasagun Olayın peşini bırakmayız 

MİT Müsteşarı Şenkal Atasagun, ATV'ye yaptığı açıklamada, Yargıtay Başkanı Eraslan Özkaya, Alaattin Çakıcı ve MİT'çi Kaşif Kozinoğlu ekseninde yaşanan olayı, gündemi değiştirme ve MİT'i yıpratma çabası olarak gördüğünü söyledi. Özkaya ile yaptığı görüşmede Çakıcı konusunu görüşmediğini savunan Kozinoğlu'na güvendiğini söyleyen Atasagun, "Ancak güvenmek, hadisenin peşini bırakacağımız anlamına gelmez. Olayı soruşturuyoruz. Hata varsa tereddüt etmeden gereğini yaparız. Her türlü denetlemeye de açığız" dedi. 

Özok Ben başka müteahhit önermiştim 

Yargıtay Başkanı'nın villasının bulunduğu Bodrum'daki Baştur Yapı Kooperatifi'nin 1991-1996 yıllarında başkanlığını yapan Türkiye Barolar Birliği Başkanı Özdemir Özok, Özkaya'nın evinin tadilat işlerini yapan müteahhit Hakkı Süha Şen'i tanımadığını söyledi. Özkaya'nın ricası üzerine kendisine başka bir müteahhid önerdiğini belirten Özok, "Bana, Sen, çevredeki birçok insanı tanırsın, bana yardımcı olur musun ' dedi. Ben de bir iki müteahhit ismi söyledim. Bu müteahhit ile tesadüfen tanışmış. Ancak ben tanımıyorum müteahhidi" dedi 

Dosya, Özkaya'ya 'mevzuattan' gidiyor 

İstanbul Başsavcılığı, Yargıtay Başkanı Özkaya ve Yargıtay Genel Sekreter Yardımcısı Ercan Yalçınkaya'nın isimleri geçtiği gerekçesiyle soruşturma dosyasını Yargıtay Başkanlığı'na göndermesi gerekirken Yargıtay Başsavcılığı'na göndermişti. Özkaya da istediği halde ulaşamadığı dosyayı, talimat verdiği Yargıtay Genel Sekreterliği aracılığıyla İstanbul Başsavcılığı'ndan bu kez resmen istedi. Başsavcı Aykut Cengiz Engin, "resmi talep olduğundan, mevzuat gereği dosyadan bir örneği de genel sekreterliğe göndereceklerini" söyledi. 


</TEXT>
</DOC>
