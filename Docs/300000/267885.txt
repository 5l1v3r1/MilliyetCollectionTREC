<DOC>
<DOCNO> 267885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sonspo19.html </URL>
<DATE> 2004/08/31/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Fenerbahçe, 13 futbolcusundan yoksun çalıştı... 
</HEADLINE>
<TEXT>

     Fenerbahçe, ligin 5. haftasında deplasmanda Akçaabat Sebatspor ile yapacağı maçın hazırlıklarını 1 günlük aradan sonra sürdürdü. 
     Avrupa Şampiyonlar Ligi D Grubu'ndaki rakipleri Manchester United'in Everton ile yaptığı maçı izlemek için İngiltere'ye giden teknik direktör Christoph Daum'un yer almadığı antrenmanı, antrenör Roland Koch yönetti. 
     Samandıra Tesisleri'nde yaklaşık 1 saat 45 dakika süren antrenmanda antrenör Koch, futbolculara istasyon çalışmaları ve dar alanda çift kale maç yaptırdı. 
     Milli takımlarda bulunan 13 futbolcunun katılmadığı antrenmanda, sakatlıkları nedeniyle tedavileri süren Kemal ve Mehmet de takımdan ayrı koşu yaptı. 
     Sarı-lacivertliler, Akçaabat Sebatspor maçının hazırlıklarını bu akşam yapacağı günün ikinci çalışmasıyla sürdürecek. 
     
</TEXT>
</DOC>
