<DOC>
<DOCNO> 297085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/son/sontur15.html </URL>
<DATE> 2004/12/12/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
4 mevsim Türkiye .. Kuzeyde kar ve yağmur, güneyde güneş 
</HEADLINE>
<TEXT>

     Yeni haftayla birlikte kuzey ve iç bölgelerimizde yağışlar devam ediyor güneyde ise gökyüzü az bulutlu ve açık, güneş kendini gösteriyor. Doğu Anadolu'da kar yağışı sürüyor, dondurucu soğuk var... 
     Haftanın ilk günü biraz artacak olan hava sıcaklığı, salıdan itibaren yurdun kuzeyinde azalacak. Erzurum'da gündüz sıcaklıkları -18 dereceye kadar düşerken, Ankara'da 0, İstanbul'da 7 derece olacak. 
     Karadeniz bölgesi yarın yağış alıyor. Bölgenin kıyısı yağmur, iç kesimleri ise kar yağışı altında. Kar Erzurum-Kars bölümünde de etkili. Güney bölgelerimizde gökyüzü az bulutlu ve açık, Marmara ve iç kesimlerde ise parçalı bulutlu ve sisli... 
     Salı günü kar yağışlar etki alanını genişletiyor. Karadeniz'in kıyı kesiminde karla karışık yağmur, bölgenin iç kesimleri, Sivas çevresi ve Doğu Anadolu'nun kuzeyinde kar yağışı bekleniyor. 
     Çarşamba günü ise Karadeniz'in tamamı, Sivas-Yozgat çevresi ile Doğu Anadolu'nun tamamında kar yağışı görülecek. Marmara, İç Ege, İç Anadolu, Doğu Akdeniz ve Güneydoğu Anadolu parçalı bulutlu ve sisli, Kıyı Ege ile Antalya ise az bulutlu bir gün geçirecek. 

     
</TEXT>
</DOC>
