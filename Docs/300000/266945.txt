<DOC>
<DOCNO> 266945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sontur01.html </URL>
<DATE> 2004/08/27/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
6 ilin emniyet müdürü merkeze alındı... 
</HEADLINE>
<TEXT>

     Bazı il emniyet müdürlerinin görev yerleri değişti. 
     Cumhurbaşkanı Ahmet Necdet Sezer tarafından onaylanan kararnameye göre, Aksaray Emniyet Müdürü Mahmut Nas, Iğdır Emniyet Müdürü Fazlı Çelik, Mardin Emniyet Müdürü Orhan Kaya, Nevşehir Emniyet Müdürü Şinasi Şener, Siirt Emniyet Müdürü Murat Karcıoğlu ve Tunceli Emniyet Müdürü Sinan Salman Merkez'e alındı. 
     Aksaray Emniyet Müdürlüğü'ne Ahmet Nihat Dündar, Mardin Emniyet Müdürlüğü'ne İsmet Taşhan, Ardahan Emniyet Müdürlüğü'ne Mehmet Gürtekin atandı. 
     İdare mahkemesi kararıyla Kırklareli Emniyet Müdürlüğü'ne dönen Metin Günay, Iğdır Emniyet Müdürü oldu. 
     Kırklareli Emniyet Müdürü Reşat Altay ise Günay'ın davayı kazanması üzerine bu görevden önce alındı sonra kararname ile bu görevine döndü. 
     Nevşehir Emniyet Müdürlüğü'ne İsmail Güzeldemirci, Siirt Emniyet Müdürlüğü'ne Şevket Taşdelen atandı. 
     Tunceli Emniyet Müdürlüğü'ne Osman Öztürk atanırken, Rize Emniyet Müdürlüğü'ne de İbrahim Kaya getirildi. 

     
</TEXT>
</DOC>
