<DOC>
<DOCNO> 273434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sontur35.html </URL>
<DATE> 2004/09/20/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
1.5 milyar lira borcu için Irak'ta öldü .. 
</HEADLINE>
<TEXT>

     Hatay'ın İskenderun İlçesi'nde yaşayan Birsen Kılınç, Irak'ta bulunan tanker şoförü eşi Ömer Kılınç'ın silahlı saldırı sonucu öldüğü haberini arkadaşlarının telefonla bildirdiklerini belirtti. 
     Petrol taşımak için Dörtyol İlçesi'ndeki Şahinler firması aracılığıyla 7 gün önce Irak'a giden tanker şoförü Ömer Kılınç'ın Modernevler Mahallesi'nde oturan ailesi, telefonla gelen ölüm haberiyle şok geçirdi. 
     Birsen Kılınç, çocukları Mesut 8 , Oğuzhan 5 ve İrem 4 ile endişe içinde gelişmeleri takip etmeye çalıştıklarını belirterek, şunları söyledi 
     ''Ömer'in öldürüldüğünü telefonla arkadaşları bildirdi. Iraklı direnişçiler tarafından otomatik silahlarla saldırıya uğramışlar. Eşimin başından vurularak öldüğünü söylediler. 3 çocuğum yetim kaldı. Olanlara inanmak istemiyoruz. 
     Eşim çok çalışkan bir insandı. Otomobil almıştı. Taksi çalıştırıyordu. 1,5 milyar lira borcu vardı. Bunu kapatmak için tanker şoförü arkadaşlarıyla Irak'a gitti. Daha önce de 3 kez Irak'a geçmişti. Gitmemesi için hem ben hem de annesi yalvardık, ama dinlemedi. Keşke gitmeseydi de borcu burada çalışıp sıkıntılara katlanarak hep birlikte borcu ödeseydik.'' Sinan Kılınç ise kardeşinin cenazesinin gönderileceği yönünde bilgiler edindiklerini, bu amaçla Silopi'ye gideceklerini belirterek, ''Devletimiz şoförlere sahip çıkmalı. Bu ölümlere bir an önce çözüm bulunmalı'' diye konuştu. 
     
</TEXT>
</DOC>
