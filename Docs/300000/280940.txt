<DOC>
<DOCNO> 280940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/yazar/theper.html </URL>
<DATE> 2004/10/17/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
İlginç bir durum 
</HEADLINE>
<TEXT>


Bugün size, özellikle işçi kardeşlerimizi ilgilendiren bir Yargıtay kararından söz etmek istiyorum. 
Size sadece olayı anlatacağım ve Yargıtay'ın kararını yazacağım, görüş bildirmeyeceğim. 
İşçi işe alkollü gelmektedir, işveren alkollü halde gelip iş düzenini bozan işçinin işine son verir. İşçi de dava açar. Kıdem ve ihbar tazminatı istemektedir. Dava sırasında işçinin işyerine alkollü gelmekte olduğu sabit olur ve davası reddolunur. Dosya Yargıtay'a gider. Yargıtay mahkemenin kararını bozar. İşte bozma gerekçesi 
"Davacının iş sözleşmesinin işyerine alkollü gelmesi nedeniyle feshedildiği kabul olunarak ihbar ve kıdem tazminatı isteklerinin reddine karar verilmiştir. İş Kanunu'nun 17 II ve 77. madde işyerinde alkol alınması veya işyerine sarhoş şekilde gelinmesi haklı fesih sebebi olarak gösterilmiştir. Davacının zaman zaman işyerine alkollü geldiği anlaşılmakta ise de kendisinin sarhoş olarak geldiği kanıtlanmış değildir. 
Temyiz olunan kararın yukarıda yazılı sebepten bozulmasına..." 
Şu sorular akla gelmiyor mu 
İşyerinde alkol alınması iş akdinin haklı fesih nedenidir de alkollü işe gelmek bunun dışında tutulabilir mi Yani işçi sokağın karşısındaki meyhaneye gidip kafayı çekip işyerine gelirse, bu iş işyerinde içmekten farklı mıdır 
İşçinin alkollü olarak geldiği sabit ise, sarhoşluğun sınırı nedir Hangi davranış sarhoşluğun belirtisidir, hangisi değildir 
Bu kararlarla işçiyi işyerine alkollü getirmeyi teşvik veya yukarıda örneğini verdiğim şekilde karşı kaldırımdaki meyhanede kafayı çekip işe bu vaziyette gelmesini mazur görmek iş ahlakına uyar mı Ne dersiniz 



</TEXT>
</DOC>
