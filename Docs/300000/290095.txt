<DOC>
<DOCNO> 290095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sondun22.html </URL>
<DATE> 2004/11/19/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Chirac Savaş çözümlerin en kötüsü 
</HEADLINE>
<TEXT>

     Fransa Cumhurbaşkanı Jacques Chirac, ''Savaş hala çözümlerin en kötüsü'' dedi. 
     İngiltere ile Fransa arasında 1904'te yapılan Dostluk Anlaşması'nın 100. yıldönümü kutlamalarına katılmak üzere İngiltere'de bulunan Chirac, başkent Londra'nın kuzeybatısındaki Oxford'da üniversite öğrencileriyle sohbet etti. 
     Chirac, 100 yıl önce İngiltere ile Fransa arasında yapılan anlaşmadan söz ederek, ''Bu anlaşma 500 yıllık savaşa son verdi. Savaş, gereksiz yıkımlar, kaybolan zenginlikler demek. Savaş, hala çözümlerin en kötüsü'' dedi. 
     Irak'a savaşa çok karşı çıkan, ancak bu konuşmasında özel olarak Irak savaşına değinmeyen Chirac, gençleri Avrupa'nın yapılanmasına katkıda bulunmaya çağırdı ve ''Barış ve demokrasiyi kökleştirmek istiyorsak, Avrupa'yı yapılandırmak bir gerekliliktir'' dedi. 
     Chirac, gençleri, Fransa ile İngiltere'nin ortak vizyona sahip olduğu dünyayı tehdit eden önemli meselelere katkıda bulunmaya da çağırdı ve bu meseleleri kalkınma mücadelesi, hoşgörü, kültürler diyalogu ve çevreye saygı olarak sıraladı. 
     
</TEXT>
</DOC>
