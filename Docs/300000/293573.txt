<DOC>
<DOCNO> 293573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sontur53.html </URL>
<DATE> 2004/11/30/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Asena İbrahim Tatlıses arkadaşımı da tehdit etti 
</HEADLINE>
<TEXT>

     ''Asena'' takma adıyla tanınan oryantal Onur Çakmak, şarkıcı İbrahim Tatlıses hakkında yapılan bir suç duyurusuna ilişkin başlatılan soruşturma kapsamında savcılıkta ifade verdi. 
     İstanbul Adalet Sarayı'na akşam saatlerinde gelen Çakmak, Cumhuriyet Savcısı Faruk Kurtoğlu'nun odasına alındı. 
     Yaklaşık 10 dakika süreyle ifadesine başvurulan Çakmak, adliye çıkışında basın mensuplarının sorularına, ''Çevremde kimse kalmadı, bıktım artık... Bir arkadaşımı da tehdit etmiş. Arkadaşıma destek olmak amacıyla adliyeye geldim'' şeklinde karşılık verdi. 
     Çakmak'ın daha önce sahneye çıkmak için anlaştığı işyerleri sahiplerinden bazılarının, Tatlıses hakkında savcılığa ''tehdit edildikleri'' iddiasıyla suç duyurularında bulundukları öğrenildi. 
     Çakmak'ın da, bu yönde başlatılan soruşturma kapsamında bilgisine başvurulduğu bildirildi. 
     ''Asena'' olarak tanınan Onur Çakmak, 23 Kasım 2004 tarihinde de Tatlıses hakkında ''tehdit'', ''eğitim özgürlüğünü engellemek'' ve ''çalışma hürriyetini engellemek'' suçlarından daha önce yaptığı suç duyurusuna ilişkin savcılıkta ifade vermişti. 
     
</TEXT>
</DOC>
