<DOC>
<DOCNO> 290080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sondun07.html </URL>
<DATE> 2004/11/19/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
BM personeli, Annan hakkında güvensizlik önergesi oylamaya hazırlanıyor 
</HEADLINE>
<TEXT>

     BM personeli, bir dizi skandalla karşı karşıya kalan Genel Sekreter Kofi Annan aleyhine güvensizlik önergesi oylamaya hazırlanıyor. 
     BM'nin New York'taki merkezinden bazı kaynaklar, BM personeli sendikasının oylayacağı güvensizlik önergesinde Annan'a ve kuruluş idaresine güven kalmadığının ifade edildiğini ve kuruluş tarihinde 50 yıldır ilk kez böyle bir oylamaya gidildiğini belirtti. 
     Annan'ın karşı karşıya kaldığı ve BM'nin üst düzey yetkililerinin karıştığı skandallardan biri, BM Mülteciler Yüksek Komiseri Ruud Lubbers'in, personeli tarafından cinsel tacizde bulunmakla suçlanması. Bu skandallardan bir başkası da, genel sekreter yardımcısı Dileep Nair'in kayırmacılık ve cinsel taciz yapmakla suçlanması. 
     Annan'ın sözcüsü Fred Eckhard, Dileep Nair olayında, Genel Sekreterin Nair'i ''derin bir araştırmanın'' ardından muaf tuttuğunu açıklamıştı. 
     
</TEXT>
</DOC>
