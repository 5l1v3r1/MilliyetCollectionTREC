<DOC>
<DOCNO> 296770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/yazar/pulur.html </URL>
<DATE> 2004/12/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Ordu ve yargı.. 
</HEADLINE>
<TEXT>


ADALET Bakanı Cemil Çiçek yine esip gürlemiş, Deniz Kuvvetleri eski komutanı Oramiral İlhami Erdil için açılan davayı övmüş "Bu dava, Türk Silahlı Kuvvetleri'nin yargıya olan güvenidir. TSK boşuna güvenilir kurumların başında gelmiyor, işte bu yüzden önde. Tek başına bu olay bile TSK'nın güvenilirliğinin kanıtıdır. Ümit ederim ki bu dava herkese, hepimize örnek olur" demiş... 
Hani mahalle kahvesinde otururken, televizyona çıkan bir "Sayın Büyüğümüz"ün buna benzer laflarını duyunca, "Hay ağzını öpeyim" derler ya, bunlar da o cinsten laflar 
Ne diyor Sayın Bakan 
"Ümit ederim ki, bu dava herkese örnek olur." 
Buyurun, hodri meydan, milletvekili dokunulmazlığını gevşetin, soruşturma dosyalarını yürürlüğe koyun, siz de itibar kazanın, sizin için de birileri böyle "methüsena" da bulunsun... 

DOĞRUSU Sayın Cemil Çiçek'e bu sözler yakışıyor, rahmetli Turgut Özal, Cumhurbaşkanı seçilip Çankaya'ya çıkmadan önce ANAP grubunda "Benden sonra kim başbakan olsun " diye bir anket yaptırdı, 18 aday seçildi, o zaman bunlara "18 Türk büyüğü" lakabı takıldı, işte bu 18 Türk büyüğünden biri de Sayın Cemil Çiçek'tir. 

TÜRK Silahlı Kuvvetleri'nin tarihinde değişik nedenlerle yargılanan kumandanlar vardır, en son hatırladığımız, Hava Kuvvetleri Kumandanı Emin Alpkaya'dır, beraat etmiştir. 
Bu davalardan biri de "Orgeneral Mustafa Muğlalı davası"dır. 
Mustafa Muğlalı Türk-İran sınırında kaçakçılık yapan 33 kişiyi sınıra gönderir, bu insanlar burada kurşuna dizilir. Olay, 1943'te Van'ın Özalp ilçesinde olur, şair Ahmet Arif'in bu olayı anlatan "33 Kurşun" şiiri şöyle biter 
"Kirvem hallarımı aynı böyle yaz 
Rivayet sanılır belki 
Gül memeler değil 
Domdom kurşunu 
Paramparça ağzımdaki..." 

1950'de Demokrat Parti iktidara gelince, "Muğlalı Dosyası" açılır, olayın "kurşuna dizme" olduğuna karar veren mahkeme, Muğlalı Paşa'yı önce idama, sonra 20 yıla mahk m eder, Yargıtay kararı bozar, lakin Paşa'nın ömrü vefa etmez, tekrar yargılanamadan, cezaevinde ölür. 

SİLAHLI Kuvvetler bu olayı asla unutamaz, "27 Mayıs"ı yapan "14'ler"den dostumuz rahmetli Orhan Erkanlı olayı şöyle yorumlar 
"Demokratlar, bitmez tükenmez çarpışmalarda, eşkıya tertiplerinde şehit düşen Türk ordusunun evlatlarının hesabını soracak yerde, kendi siyasi çıkarları uğruna K zım Karabekir Paşa'dan sonra Doğu'da ilk defa nispi bir sük net sağlayan büyük kumandan Muğlalıyı mahkeme huzuruna çıkarmayı tercih ettiler. Elbette bu uygulamadan devrin hükümetlerinin ve İnönü'nün de haberi vardı. Fakat yiğit Muğlalı, askerliğin, kumandanlığın ezeli kuralına uyarak suçlamaları üzerine aldı ve ölüme mahk m edildi." 
Nedir bu kural 
"Kumandan, yapılan ve yapılmayan her şeyden sorumludur." 

EVET, başa dönelim, ne diyor Sayın Cemil Çiçek 
"Bu dava, TSK'nın yargıya olan güvenidir" diyor ve ekliyor 
"Ümit ederim ki, bu dava herkese örnek olur." 
İnşallah ümit eder, bekleriz. 



</TEXT>
</DOC>
