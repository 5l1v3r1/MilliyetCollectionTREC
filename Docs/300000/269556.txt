<DOC>
<DOCNO> 269556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sontur41.html </URL>
<DATE> 2004/09/06/ </DATE>
<TIME> 19.22 </TIME>
<AUTHOR>  </AUTHOR>
<HEADLINE>
Özürlü kapkaççı, takip sonucu yakalandı 
</HEADLINE>
<TEXT>

     Kağıthane'de otomobille kapkaç yapan bacağı sakat bir kişi, bir taksi şoförünün takibi sonucu polis tarafından Bahçelievler'de yakalandı. 
     Alınan bilgiye göre, Çağlayan'da bir kadının çantasını kolundan çekerek alan Turgay Tanrısevergil, kullandığı otomobille hızla olay yerinden uzaklaştı. 
     Olayı gören bir taksi şoförü, otomobili takip ederek gittiği istikamet hakkında polise bilgi verdi. Bahçelievler'e kadar takibi sürdüren taksicinin verdiği bilgiler doğrultusunda otomobili durduran polis, bir bacağının sakat olduğu görülen Tanrısevergil'in otomobilinde çalıntı olduğu belirtilen çantayı buldu. 
     Tanrısevergil ile aynı araçta bulunan eşi ve 3 çocuğu gözaltına alınarak, Çağlayan Polis Merkezi'ne teslim edildi. 
     
</TEXT>
</DOC>
