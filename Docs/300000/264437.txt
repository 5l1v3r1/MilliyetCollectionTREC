<DOC>
<DOCNO> 264437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sonsiy04.html </URL>
<DATE> 2004/08/18/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Van Valisi "Baykal en beğendiğim politikacılardandır" 
</HEADLINE>
<TEXT>

     Van Valisi Hikmet Tan, ''Baykal, en beğendiğim politikacılardandır'' dedi. 
     Ankara'dan uçakla Muş'a gelen Tan, burada gazetecilere yaptığı açıklamada, ''ağzının bantlı olduğunu'' belirterek, Muş'a Vali Yıldırım Kartal'ı ziyaret için geldiğini söyledi. 
     CHP Genel Başkanı Deniz Baykal ile yaşadığı sürtüşmenin hatırlatılması üzerine Tan, ''Sayın Baykal benim en beğendim politikacılardandır. Bütün bunlar diyalogsuzluktan oldu. Yüz yüze gelip konuşmuş olsak, birbirimizi daha iyi anlarız. Rahat konuşur, anlaşırız'' diye konuştu. 
     Eski milletvekili Mustafa Bayram ile ilgili soruya ise Tan, ''Arkadaşlarımız konuyu takip ediyor. Mustafa Bayram ve oğlu ciddi bir biçimde takip ediliyor. En kısa zamanda yakalanacaklar'' diye konuştu. 
     
</TEXT>
</DOC>
