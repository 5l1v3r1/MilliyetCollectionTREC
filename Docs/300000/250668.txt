<DOC>
<DOCNO> 250668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sontur68.html </URL>
<DATE> 2004/06/24/ </DATE>
<TIME> 18.43 </TIME>
<AUTHOR>  </AUTHOR>
<HEADLINE>
Fatih'teki patlamaya tepkiler devam ediyor... 
</HEADLINE>
<TEXT>

     KESK Genel Başkanı Sami Evren, Fatih'te bir İETT otobüsünde meydana gelen patlamayı şiddetle kınayarak, ''Hiçbir bahane masum insanlara yönelen ve tek tek hepimizi vurabilecek bu tip eylemleri haklı göstermez'' dedi. 
     Evren, yaptığı yazılı açıklamada, masum insanlara yönelik bu tip kör terör eylemlerinin, bir dizi karanlık güç tarafından tezgahlandığını söyledi. 
     Olayı üzüntü ile öğrendiklerini belirten Evren, ''Hiçbir bahane masum insanlara yönelen ve tek tek hepimizi vurabilecek bu tip eylemleri haklı göstermez'' görüşünü bildirdi. 
     Patlamanın ''emperyalizmin savaş örgütü NATO Zirvesi öncesinde gerçekleştirilmiş olmasının düşündürücü ve manalı olduğunu'' dile getiren Evren, ''Güvenlik önlemlerinin hadsafhaya çıkartıldığı, birbiri ardına operasyonların yapıldığı böyle bir dönemde yaşanan bu patlama provokasyon kokmaktadır'' diyerek, patlamayı şiddetle kınadıklarını bildirdi. 
     
     TKP AÇIKLAMASI 
     Türkiye Komünist Partisi TKP Merkez Komitesi adına yapılan açıklamada da patlamada insanların ölmesi ve yaralanmasından derin üzüntü ve öfke duyulduğu kaydedildi. 
     Açıklamada, ''Çapa'da meydana gelen patlama karanlıktan medet umanların işidir'' denildi. 
     Açıklamada, bu tür eylemlerin NATO Zirvesi'ni protestoyla herhangi bir ilgisi bulunmadığı, tam tersine bu saldırıların ''NATO'culara hizmet ettiği'' savunuldu. 
     
</TEXT>
</DOC>
