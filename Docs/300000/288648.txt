<DOC>
<DOCNO> 288648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/guncel/axgun01.html </URL>
<DATE> 2004/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şükür'ün Peker'le maddi ilişkisi yok' 
</HEADLINE>
<TEXT>


Gürsoy, Şükür - Peker fotoğraflarıyla ilgili, "Devlet başkanlarının da mafya liderleriyle resimleri çıkıyor" dedi 

KADİR ÇETİNÇALI Atina DHA 

Galatasaray Kulübü 2. Başkanı Ergün Gürsoy, futbolcuları Hakan Şükür'ün organize suç örgütü lideri olduğu iddia edilen Sedat Peker ile birlikte çekilmiş fotoğraflarını "Devlet başkanlarının bile mafya liderleriyle fotoğrafları yayımlanıyor" diye savundu. Galatasaray - AEK hazırlık maçı için Atina'da bulunan Gürsoy, "Şükür'ün Peker'le hiçbir maddi ilişkisi yoktur. Bazen bir araya gelirler. Hakan Şükür'ü bu konuda eleştirmemek lazım" dedi. 
Başkan Özhan Canaydın ve yöneticiler, eşleriyle birlikte Atina'daki tarihi Akropolis Tapınağı'nı gezdi. Olympiakos'un yeni stadı olan 34.400 kişi kapasiteli Georgios Karagounis Stadı'nı gezen kafile, burada Galatasaray'ın yapılacak yeni stadı için notlar aldı. 



</TEXT>
</DOC>
