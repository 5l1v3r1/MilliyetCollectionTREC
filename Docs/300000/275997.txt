<DOC>
<DOCNO> 275997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sontur04.html </URL>
<DATE> 2004/09/29/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İstanbul üç gün boyunca depremi tartışacak 
</HEADLINE>
<TEXT>

     Bayındırlık ve İskan Bakanlığı depremi tüm yönleriyle tartışmaya açtı. Bu amaçla bakanlığın İstanbul'da düzenlediği bir şura bugün başladı. 
     Şurada deprem konusunda yapılması gerekenler tartışılacak ve gerekli kararların alınması hedeflenecek. 
     Bugün başlayan şurada, TBMM Başkanı Bülent Arınç ve Bayındırlık ve İskan Bakanı Zeki Ergezer birer açılış konuşması yapacak. 
     17 ağustos 1999 depreminin ardından yapılan çalışmalara deprem şurasıyla bir yenisi daha eklendi. 
     
     Köklü tedbirler alınacak 

     Bayındırlık ve İskan Bakanlığı depreme karşı uygun tedbirlerin alınması, en az can ve mal kaybıyla atlatılabilmesi için köklü tedbirler almak amacıyla yola çıktı. 
     
     Komisyonda değişik kurumlardan temsilciler var 

     Bakanlık temsilcileriyle 14 üniversite, 3 büyük şehir belediyesi, 28 sivil toplum kuruluşu ve meslek odalarının da aralarında bulunduğu 223 komisyon üyesinin görev aldığı şurada, kurumsal yapılanma, imar, deprem ve zemin mevzuatları, afet bilgi sistemi, mevcut yapıların incelenmesi ve yapı denetimi gibi ve daha pek çok konu ele alınacak. 
     
     Üç gün sürecek 

     İstanbul'da düzenlenen ve üç gün sürecek toplantıya yabancı ülkelerden de katılımcılar var. 
     
</TEXT>
</DOC>
