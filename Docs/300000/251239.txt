<DOC>
<DOCNO> 251239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/son/soneko02.html </URL>
<DATE> 2004/06/27/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Meyve-sebze, ekmek tüketimini azaltıyor... 
</HEADLINE>
<TEXT>

     Konya Fırıncılar Odası Başkanı Vedat Honça, ilde kış aylarında günde yaklaşık 800 bin adet ekmek tüketilirken, meyve-sebzenin çok olduğu yaz aylarında bu rakamın 600 binlere indiğini kaydetti. 
     Honça, AA muhabirine yaptığı açıklamada, yaz aylarının gelmesiyle birlikte ekmek tüketiminde ciddi oranlarda azalmalar meydana geldiğini belirtirken, ekmek üretimin de buna bağlı olarak düştüğünü ifade etti. 
     Kış aylarında günde 800 bin adet ekmek üretilirken, yazın 600 bin adet civarında üretim yapıldığını kaydeden Honça, şunları söyledi 
     ''Bu durum yaz mevsimde sebze ve meyve ağırlıklı beslenme alışkanlığından kaynaklanıyor. İnşaat sektörünün durgunluğuna bağlı olarak mevsimlik işçinin az gelmesi ve tatil nedeniyle kentin boşalması da etkili oluyor. Bu nedenle kış aylarındaki tüketim meyve-sebze bolluğunun yaşandığı yaz aylarında yüzde 20 oranında düştü. Bu durumda fırınları olumsuz yönde etkiliyor.'' 
     
</TEXT>
</DOC>
