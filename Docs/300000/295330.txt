<DOC>
<DOCNO> 295330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sontur58.html </URL>
<DATE> 2004/12/06/ </DATE>
<TIME> 18.55 </TIME>
<AUTHOR>  </AUTHOR>
<HEADLINE>
1 kilo 100 gram'lık ur ameliyatla alındı... 
</HEADLINE>
<TEXT>

     Denizli'de özel bir hastanede ameliyat edilen bir kadının rahminden, 1 kilo 100 gram ur çıkarıldı. 
     Alınan bilgiye göre, Afyon'un Dazkırı İlçesi'nde oturan 2 çocuk annesi Gülsüm Aydın 48 , soğuk algınlığı şikayetiyle ilçe sağlık ocağına başvurdu. Ancak rahatsızlığının kadın hastalığı olduğunu öğrenmesi üzerine yaklaşık bir hafta önce, kent merkezindeki özel bir hastaneye geldi. 
     Yapılan tetkikler sonucu, Aydın'ın rahminde ur olduğu tespit edildi. Kadın Hastalıkları Uzmanı Prof. Dr. Mehmet Emin Soysal başkanlığındaki 7 kişilik ekip, yaklaşık 3 saat süren ameliyatla Aydın'ın rahmindeki uru aldı. 
     Prof. Dr. Soysal, ameliyat sonrası yaptığı açıklamada, Aydın'ın rahmindeki urun bıçak kullanılmadan özel cihazlarla çıkarıldığını söyledi. 
     İyi huylu urun, 1 kilo 100 gram ağırlığında olduğunu belirten Prof. Dr. Soysal, ''Her kadının rahim bölgesinde ur olabilir ve bu alınabilir. Ancak bu ağırlıkta bir urun olması çok enderdir. Bu olay, tıp literatürüne girebilir. Hastamızın sağlığı son derece iyidir. Yarın taburcu edeceğiz'' dedi. 
     
</TEXT>
</DOC>
