<DOC>
<DOCNO> 262848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sonspo40.html </URL>
<DATE> 2004/08/12/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Birinci Takımımızın oyun sistemini değiştirdik... 
</HEADLINE>
<TEXT>

     Akçaabat Sebatspor Teknik Direktörü Mehmet Birinci, takımın oyun sistemini 3-5-2'den 4-4-2'ye çevirdiklerini söyledi. 
     Birinci, TSYD Trabzon Şubesi'nde düzenlediği basın toplantısında, geçen yıl yaşadıkları sıkıntı ve sorunları bu yıl yaşamayacaklarını belirtti. 
     Geçtiğimiz yıl ki takımda eksik gördükleri alanlara nokta transferler gerçekleştirdiklerini vurgulayan Birinci, ''Takımızın oyun sistemini 3-5-2'den 4-4-2'ye çevirdik. Sistemin oturması için 3-4 haftaya ihtiyacımız var. Elimdeki oyuncular bu sisteme uygun'' dedi. 
     Birinci, hafta sonu Trabzonspor ile karşı karşıya geleceklerini hatırlatarak, ''Hafta sonu et ile kemiğin, iki dost ve kardeş kulübün maçı olacak. Bu maçın sonucu ne olursa olsun kimsenin kaybı olmayacak. Kazanan Trabzon futbolu olacak'' diye konuştu. 
     Trabzospor'un hem ligde hem de Avrupa'da başarılı sonuçlar aldığını ifade eden Birinci, Hüseyin Avni Aker Stadı'na Trabzonspor'u yenmek için çıkacaklarını kaydetti. 
     
</TEXT>
</DOC>
