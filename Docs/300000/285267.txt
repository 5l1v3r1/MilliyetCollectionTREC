<DOC>
<DOCNO> 285267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/guncel/gun05.html </URL>
<DATE> 2004/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Beni vuran pişman mıdır 
</HEADLINE>
<TEXT>


Uğradığı silahlı saldırı sonucu 1978'de felç olan Tanilli, "Saldırganı bulup sorsak, pişman mıdır " diye sorup kendi yanıtlıyor Herhalde değildir... 

BELMA AKÇURA İstanbul 

12 Eylül öncesi "Uygarlık Tarihi" adlı ders notlarıyla tanınan, komünizm propagandası yaptığı gerekçesiyle yargılanan, 1978'de uğradığı silahlı saldırı sonucu da felç olan Server Tanilli, "Beni vuran acaba pişman olmuş mudur " dedi. 
12 Eylül'den sonra Fransa'ya yerleşen Tanilli, "Nasıl Bir Eğitim İstiyoruz " adlı son kitabıyla kitap fuarına katılmak için Türkiye'ye geldi. Tanilli, kendisini vuran kişinin bulunmadığını hatırlatmamız üzerine, "O kadar aydın öldürüldü. Hangisinin katili yakalandı ki, beni vuran yakalansın" dedi. 

Faşist halin parçası 
Saldırganın yüzünü hatırlamadığını söyleyen Tanilli, "Ama çok çelimsiz bir gençti. Yanımdan geçerken bir patlama oldu. Ben çökerken, onu otomobille aldılar. Ateş ederken bir şey söylemedi ama belli ki adamın dili kurşun" diye konuştu. Tanilli, saldırganı affedip affetmediği sorumuza şu karşılığı verdi "Soyut bir insanseverliğin de düşmanlığın da anlamı yok. Şimdi önemli olan o yaşıyorsa onu bulsak da sorsak ki bu mümkün değil tabii , acaba pişman mı O ne söyler, bilmiyorum. Ama faşist, saldırgan halin parçası olan bir kişi pişman değildir diye düşünüyorum. Çünkü ben, siz, onlar için zararlı insanlarız." Tanilli, "Nasıl Bir Eğitim İstiyoruz" kitabının yarının gençliğini yaratmak açısından önemine de dikkat çekti. 


</TEXT>
</DOC>
