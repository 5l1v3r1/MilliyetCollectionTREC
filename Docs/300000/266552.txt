<DOC>
<DOCNO> 266552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/soneko10.html </URL>
<DATE> 2004/08/26/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
TMSF, Erol Aksoy'un el konan tablolarını satışa çıkarıyor... 
</HEADLINE>
<TEXT>

     Tasarruf Mevduatı Sigorta Fonu TMSF , İktisat Bankası'ndan kaynaklanan alacakları nedeniyle el koyduğu trilyonlarca lira değerindeki tabloları, Eylül ayında müzayede ile satacak. 
     Antik A.Ş. tarafından gerçekleştirilecek müzayedede, İktisat Bankası'nın eski sahibi Erol Aksoy'un tablo koleksiyonunun yanı sıra eşi İnci Aksoy ile İktisat Bankası ve Avrupa Amerikan Holding A.Ş'ye ait yüzlerce tablo satışa çıkarılacak. 
     TMSF'den alınan bilgiye göre, müzayedeye sunulacak 450'ye yakın tablonun muhammen bedeli 10.3 trilyon lirayı buluyor. 
     Koleksiyonda yer alan tabloların fiyatı, Kültür Bakanlığı uzmanları ile Prof. Dr. Dinçer Erimez, Cihat Soyhan, Yard. Doç. Ahmet Kamil Gören, Dr. Ahmet Özel ve Ali Serkander Demirkol'un yer aldığı bilirkişi heyetince belirlendi. 
     Müzayedeye çıkarılacak tablolar arasında, Bedri Rahmi Eyüboğlu, Halil Paşa, Sabri Berkel, İzzet Paşa ve Fikret Mualla gibi tanınmış Türk ressamlarının yanı sıra yabancı ressamlara ait tablolar da yer alıyor. 
     Bu arada, Kültür ve Turizm Bakanlığı'nın bazı tablolara talip olduğu ve anlaşma sağlanması durumunda bu eserleri alabileceği de belirtildi. 
     
     EN DEĞERLİ ESER, ''KAPLUMBAĞA TERBİYECİSİ'' 

     Tual üzeri yağlı boya, marufle, ahşap üzeri yağlı boya, kağıt üzerine suluboya, renkli baskı resim gibi teknikleri içeren tablolar arasında en önemli eseri, Osman Hamdi Bey'in ''Kaplumbağa Terbiyecisi'' oluşturuyor. 
     Bilirkişi heyeti, Erol Aksoy'un resim koleksiyonunun en değerli parçası ''Kaplumbağa Terbiyecisi'' için, 1 trilyon 950 milyar lira muhammen bedel belirledi. 
     Müzayedede Erol Aksoy'un eşi İnci Aksoy'a ait 4 değerli eser de satılacak. Bunlar, 2 adet Osmanlıca İktisat Bankası'na ait ilk senetler, yat resmi, yazılı belge tekniğiyle yapılan İktisat Bankası'na ait ilk senetten oluşuyor. 
     Müzayedede, muhammen bedeli 192 milyar lira olarak belirlenen ''III. Ahmet Çeşmesi'' eserinin yanı sıra 310 milyar lira muhammen bedelli ''Mübarek portre '', 200 milyar lira muhammen bedelli ''Natürmort Portakal '', 198 milyar 434 milyon 850 bin lira muhammen bedelli ''Sokak Manzarası'', 170 milyar lira muhammen bedelli ''Yelkenli Peyzaj'', 165 milyar 362 milyon 375 bin muhammen bedelli ''İstanbul'' adlı eser de sanat severlerin beğenisine sunulacak. 
     
     UZAN GRUBU TABLOLARI 

     Bu arada, Uzan Grubu'nun tablolarının da düzenlenecek bir müzayede ile satılması için hazırlık yapılıyor. 
     Uzan Grubu'na ait tabloların muhammen bedelini tespit çalışmalarının devam ettiğini bildiren TMSF yetkilileri, müzayedenin bu yıl içinde yapılabileceğini belirttiler. 
     
     TABLOLARDAN ÖRNEKLER 

     İktisat Bankası'ndan kaynaklanan alacaklar nedeniyle Eylül ayında müzayede ile satışa çıkarılacak diğer tablolardan bazıları şunlar 
     

SANATÇININ ADI KONUSU BOYUTU CM MUHAMMEN BEDEL 
Milyon TL Namık İsmail Deniz Kenarı Çay Kahvesi 33x24.5 30.000 Avni Lifij Selvili manzara 32x17 50.000 J.B Henri Durand Brager Kayalıklar ve savaş gemileri 
1849 102x143 100.000 Bedri Rahmi Eyüboğlu Otoportre 67x74 15.000 Şevket Dağ Ayasofya Camiinden 76x64.5 90.000 Halil Paşa Mısırdan Manzara 51x64.5 150.000 Halil Paşa Manzara 1902 34x62 100.000 Halil Paşa Nilde Vapur 35x50 40.000 Halil Paşa Vazoda Güller 65x43.5 40.000 Sabri Berkel Natürmort 23.5x35 12.500 Sabri Berkel Soyut Kompozisyon 55x46 10.000 Nazmi Ziya Anadolu Hisarı ve Göksu 30x41 110.000 Hale Asaf Natürmort 42.5x44 30.000 Osman Hamdi H.Ethem Bey'in Çocukluk 
Portresi 1870-1873 14x9 30.000 Osman Hamdi Eyüpsultan Mezarlığı 33x21 100.000 Bedri Baykam Prief Endoonders 150x218 12.500 Albert Mille Peyzaj 36x53.5 12.000      

     
</TEXT>
</DOC>
