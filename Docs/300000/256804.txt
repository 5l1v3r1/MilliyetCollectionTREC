<DOC>
<DOCNO> 256804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/soneko27.html </URL>
<DATE> 2004/07/20/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Hazine iki bono ihalesinde toplam 3.4 katrilyon liralık kağıt sattı 
</HEADLINE>
<TEXT>

     Hazine, düzenlediği iki bono ihalesinde, nominal toplam 3 katrilyon 474.6 trilyon lira tutarında kağıt sattı. 
     Hazine, bugün 91 gün vadeli Türk Lirası cinsinden iskontolu referans bono ihalesi ile 350 gün vadeli Türk Lirası cinsinden iskontolu Hazine bonosu ihalesi düznledi. 
     91 gün vadeli Türk Lirası cinsinden referans bono ihalesinde nominal 3 katrilyon 688.4 trilyon lira teklif gelirken nominal satış 2 katrilyon 83.5 trilyon lira, net satış da 1 katrilyon 970 trilyon lira oldu. 
     İhalede basit faiz yüzde 23.04 bileşik faiz de yüzde 25.11 olarak belirlendi. 
     
     350 GÜN VADELİ BONO İHALESİ 
     Hazine'nin 350 gün vadeli Türk Lirası cinsinden iskontolu Hazine Bonosu ihalesine ise nominal toplam 2 katrilyon 257.8 trilyon lira tutarında teklif geldi. 
     İhalede nominal satış 1 katrilyon 391.1 trilyon lira, net satış da 1 katrilyon 100 trilyon lira olarak belirlendi. İhalede basit faiz yüzde 27., bileşik faiz de yüzde 27.66 oldu. 
     İhale öncesinde, piyasa yapıcıları ile kamu kurumlarına nominal 737.9 trilyon lira tutarında satış yapıldı. 
     İhraç tarihleri 21 Temmuz Çarşamba olarak belirlenen her iki ihalede satılacak kağıtların geri ödemesi 91 gün vadeli Türk Lirası cinsinden iskontolu referans bono için 20 Ekim 2004, 350 gün vadeli Türk Lirası cinsinden iskontolu Hazine Bonosu için 6 Temmuz 2005 olarak öngörüldü. 
     Hazine bu hafta, tamamı Türk Lirası cinsinden toplam 5 katrilyon 651 trilyon lira iç borç ödemesi yapacak. 
     
</TEXT>
</DOC>
