<DOC>
<DOCNO> 252578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/guncel/gun07.html </URL>
<DATE> 2004/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Aile hekimi 6 kat fazla kazanacak 
</HEADLINE>
<TEXT>


YILDIZ YAZICIOĞLU Ankara 

Aile Hekimliği Yasa Tasarısı Taslağı'na göre, aile hekimleri, en yüksek sözleşmeli personelden 6 kat fazla ücret kazanabilecek. Sağlık Bakanı Recep Akdağ'ın Başbakanlık'a sevk ettiği taslakta şu düzenlemeler var 
Kamu personeli olan hekimlere, aile hekimi olmayı tercih ettikleri takdirde, maaş ödemesi yapılmayacak ancak 657 sayılı Devlet Memurları Kanunu'nun kaynaklanan emeklilik gibi tüm özlük hakları korunacak.Aile hekimine, en yüksek sözleşmeli personel ücretinden 6 kat fazla ücret ödemesi yapılabilecek.Hekim, her ay sonunda Sağlık Bakanlığı'na hasta sayısını ve tıbbi işlemlerini bildirecek, Bakanlık, en geç 15 gün içinde hekime ödeme yapacak. En az 6 yıl aile hekimi olarak çalışan pratisyen hekimlere, Tıpta Uzmanlık Sınavı'nda TUS başarılı olurlarsa uzmanlık belgesi verilecek.Aile hekimliği yapacak pratisyen hekimler, her yıl bir ay, Sağlık Bakanlığı'na bağlı eğitim ve araştırma hastanelerinde görev yapacak. Bakanlıkça düzenlenecek eğitim programlarına tabi tutulacak. 

</TEXT>
</DOC>
