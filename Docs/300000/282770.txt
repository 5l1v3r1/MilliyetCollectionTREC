<DOC>
<DOCNO> 282770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/sontur03.html </URL>
<DATE> 2004/10/23/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Gülümseten sorulara ciddi yanıtlar Oruçluyken eşimi öpebilir miyim ' 
</HEADLINE>
<TEXT>

     Elif DEMİRCİ İZMİR, DHA 

RAMAZAN ayında İzmir İl Müftülüğü'nün 441 82 01 numaralı Alo Fetva' telefon hattını arayanların sayısı iki katına çıktı. Günde yaklaşık 100 kişinin aradığı Alo Fetva' hattına gelen ilginç sorular yüzleri gülümsetiyor. İzmirliler, "İşe giderken eşimi öpsem orucum bozulur mu '', "Eşime zekat versem kabul olur mu '' gibi sorulara yanıt istiyor. 
     İzmir İl Müftü Yardımcısı Mevlüt Haliloğlu, normal zamanda Alo Fetva' telefon hattına günde 30 ile 50 arasında telefon geldiğini belirterek, Ramazan ayı içinde bu sayının katlandığını söyledi. Haliloğlu, oruç, zekat ve namaz üzerinde yoğunlaşan soruları görevli beş vaiz ve vaizenin yanıtladığını dile getirerek, en çok 25- 40 yaş arasındaki kadınların aradığına dikkat çekti. 
     
     SORULAR VE YANITLAR... 

     İzmir İl Müftü Yardımcısı Mevlüt Haliloğlu Alo Fetva' hattına gelen ilginç soruları şöyle yanıtladı 
     - İşe giderken eşimi öpsem orucum bozulur mu 
     Haliloğlu Şehvet uyandıracak şekilde öpmedikten sonra bozulmaz. 
     - İftarla imsak arasında cinsel ilişkiye girilebilir mi 
     Haliloğlu Girilebilir. 
     - İşyerinde ben oruçluyken insanlar karşımda yemek yiyor, bu orucumun sevabını artırır mı 
     Haliloğlu Artırmaz. Orucun sevabının ölçüsü olmaz. Onu Allah bilir. 
     - Namazın nasıl kılınacağını kağıda yazıp, karşıma koysam ve okuyarak namaz kılsam kabul olur mu 
     Haliloğlu Namaz kılmayı öğreninceye kadar bu şekilde kılabilirsiniz. 
     - Eşime zekat versem olur mu 
     Haliloğlu Olmaz. 
     - Ağız spreyi oruç bozar mı 
     Haliloğlu Bozar. 
     - Regl olduğum zaman oruç tutabilir miyim 
     Haliloğlu Tutulmaz. 
     - Kayınvalidemle geçinemiyorum, ne yapmalıyım 
     Haliloğlu Bu dini değil, insani bir sorun. Sorunlarınızı konuşarak çözmeyi deneyin. 
     - Eşimle cinsel sorunlarımız var, ilişkimizin düzelmesi için ne önerirsiniz 
     Haliloğlu Bu dini değil, cinsel bir sorun. Doktora gidin. 

     
</TEXT>
</DOC>
