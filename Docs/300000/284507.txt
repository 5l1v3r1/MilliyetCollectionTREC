<DOC>
<DOCNO> 284507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sonyas25.html </URL>
<DATE> 2004/10/29/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Diyarbakır'da AB tanıtım çekimi 
</HEADLINE>
<TEXT>

     Türkiye'nin Avrupa kamuoyuna tanıtım görüntülerini çekmek için gelen Avrupa Komisyonu Basın ve Görsel-İşitsel Bölümü'nde görevli 2 kişilik ekip, Diyarbakır'daki çalışmasını tamamladı. 
     Türkiye'nin, Avrupa Birliği'ne AB üyelik için müzakere takvimi beklediği Liderler Zirvesi öncesinde, ülkenin tarihi dokusu, doğal zenginliği, ekonomisi ve eğitim sistemi Avrupa kamuoyuna tanıtılacak. 
     Basın ve Görsel-İşitsel Bölümü'nde görevli 2 kişilik ekip, komisyonun uydu kanalı EBS'de yayımlanmak ve medyaya dağıtılmak üzere tanıtıcı bir film yapmak için Türkiye'de çekim yapıyor. 
     Ankara'da çekimlerini tamamlayan ekip dün geldiği Diyarbakır'da KA-MER'de Kadın Merkezi çalışmaları görüntüledi. Bugün Diyarbakır Surları ve diğer tarihi mekanlarda çekim yapan ekibin akşam Kapadokya'ya gitmek üzere kentten ayrılacağı öğrenildi. 
     
</TEXT>
</DOC>
