<DOC>
<DOCNO> 275693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sonspo37.html </URL>
<DATE> 2004/09/28/ </DATE>
<TIME> 23.59 </TIME>
<AUTHOR>  </AUTHOR>
<HEADLINE>
Manchester United 6 - Fenerbahçe 2 maç sona erdi 
</HEADLINE>
<TEXT>

     Fenerbahçe, Avrupa Şampiyonlar Ligi D Grubu'ndaki 2. maçında İngiltere'nin Manchester United takımına deplasmanda 6-2 yenildi. 
     Fenerbahçe karşılaşmanın ikinci yarısına, ilk yarıya göre daha istekli başladı. Zaman zaman rakip kalede etkili olan sarı-lacivertli takım, korner atışlarından oluşan karambollerde 2 gol bulmayı başardı. Ancak Fenerbahçe'de orta alandaki top kayıpları ve savunmada yapılan bireysel hatalar bu devrede de devam etti. Fenerbahçe'nin bu zaaflarını iyi değerlendiren Manchester United, etkili forvet oyuncularıyla arka arkaya goller buldu ve karşılaşmadan farklı galibiyetle ayrıldı. 
     
     İLK YARI 

     5. dakikada Van Nistelrooij'un ceza yayı üzerinden şutunda, top kaleci Rüştü'de kaldı. 
     7. dakikada Fatih'ten kaptığı topla soldan ilerleyen Kleberson, meşin yuvarlağı ceza alanına ortaladı. Giggs bomboş pozisyonda kafayla topu filelere yolladı 1-0 
     12. dakikada Bellion'un sağdan ceza alanına ortaladığı topa Van Nistelrooij uygun durumda vuramadı. 
     14. dakikada Rooney, Deniz'i geçerek ceza alanına girdi. Kaleci Rüştü'den de sıyrılan Rooney çapraz pozisyondan vuruşunu yaptı. Ancak, meşin yuvarlak üstten auta gitti. 
     17. dakikada Fenerbahçe savunmasının arkasına atılan topla buluşan Rooney, hızla ceza alanına sokuldu. Rooney düzgün bir vuruşla topu kaleci Rüştü'nün üzerinden filelerle buluşturdu 2-0 
     29. dakikada Ümit'ten şık bir vücut hareketiyle sıyrılan Rooney, ceza alanı dışından sert bir vuruşla takımının 3. golünü kaydetti 3-0 
     Karşılaşmanın ilk yarısı Manchester United'in 3-0 üstünlüğüyle sona erdi. 
     
     İKİNCİ YARI 

     46. dakikada Alex'in soldan kullandığı korner atışından gelen top, Manchester United savunma oyuncularından sekerek Nobre'nin önünde kaldı. Bu futbolcu sert bir vuruşla Fenerbahçe'nin ilk golünü kaydetti 3-1 
     54. dakikada Manchester United'in ceza yayı üzerinden kazandığı serbest vuruşu kullanan Rooney, mükemmel bir vuruşla kendisinin 3. takımının 4. golünü kaydetti 4-1 
     59. dakikada Alex'in bu kez sağ taraftan kullandığı korner atışından gelen topu, Manchester United savunması yine uzaklaştıramadı. Boşta kalan topu önünde bulan Nobre'nin yakın mesafeden vuruşunda kaleci Carroll topu çıkarmayı başardı. Ancak, savunmanın uzaklaştıramadığı topu, Tuncay sert bir vuruşla filelere gönderdi 4-2 
     78. dakikada Gary Neville'in sağdan ceza alanına ortaladığı topu göğsüyle kontrol eden Van Nistelrooij, Deniz'den de sıyrıldıktan sonra plase bir vuruşla takımının 5. golünü attı 5-2 
     81. dakikada Deniz'in büyük hatası sonucu bir anda savunmanın arkasında topla buluşan Bellion, yerden düzgün bir vuruşla topu Fenerbahçe ağlarına yolladı 6-2 
     86. dakikada Serhat'ın sağdan ortaladığı topa Ümit bekletmeden vurdu. Top yan direkten geri geldi. 
     KÜNYE 
     

MANCHESTER UNITED 6 - FENERBAHÇE 2 Stat Old Trafford Hakemler Frank De Bleeckere xxx, Roland Van Nylen xxx, Dirk Van Houtte xxx Belçika Manchester United Carrol xx, Gary Neville xxx, Heinze xx Dk. 82 Phil Neville xx , Ferdinand xx, Silvestre xx, Kleberson xxx, Djemba-Djemba xx, Bellion xxx, Giggs xxx Dk. 62 Fletcher xx , Rooney xxxx, Van Nistelrooij xxx Dk. 82 Miller xx Fenerbahçe Rüştü x, Luciano x, Fatih x Dk. 61 Serhat x , Ümit xx, Deniz x, Aurelio xx, Serkan x, Tuncay xx, Alex x, Van Hooijdonk x, Nobre xx Goller Dk. 7 Giggs, Dk. 17, 29 ve 54 Rooney, Dk. 46 Nobre, Dk. 59 Tuncay, Dk. 78 Van Nistelrooij, Dk. 81 Bellion Sarı Kartlar Dk. 31 Aurelio, Dk. 47 Serkan Fenerbahçe , Dk. 62 Heinze Manchester United      
</TEXT>
</DOC>
