<DOC>
<DOCNO> 298217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/soneko47.html </URL>
<DATE> 2004/12/16/ </DATE>
<TIME> 20.05 </TIME>
<AUTHOR>  </AUTHOR>
<HEADLINE>
Yoğun talep, Bayındırlı bakanlığı eleman alımını iptal ettirdi 
</HEADLINE>
<TEXT>

     Bayındırlık ve İskan Bakanlığı'nın sözleşmeli personel alımı, 10 binin üzerinde müracaat olması üzerine iptal edildi. 
     Bakanlıktan yapılan açıklamada, Bayındırlık ve İskan Bakanlığı ile bağlı kuruluşu Karayolları Genel Müdürlüğü'ne 280 teknik elemandan oluşan sözleşmeli personel alımı için 10 binin üzerinde başvuru olduğu bildirildi. 
     Açıklamada, şöyle denildi 
     ''Bayındırlık ve İskan Bakanlığı ile Karayolları Genel Müdürlüğü merkez ve taşra teşkilatlarına sözleşmeli personel alımıyla ilgili müracaatların 10 bini aşmış olması nedeniyle yıl sonuna kadar personel alım işlemlerinin yetiştirilemeyeceği anlaşılmıştır. 
     Bu nedenle internette ilan edilmiş olan Bayındırlık ve İskan Bakanlığı ile Karayolları Genel Müdürlüğü'ne 280 adet sözleşmeli teknik eleman alımı iptal edilmiştir.'' 
     
</TEXT>
</DOC>
