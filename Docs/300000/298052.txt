<DOC>
<DOCNO> 298052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sonyas10.html </URL>
<DATE> 2004/12/15/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
İşte iklimlerdeki anormal değişimler... 
</HEADLINE>
<TEXT>

     Ilık kışlar, sıcak yazlar, aşırı yağmurlar, büyük kuraklıklar, artık görülmeyen kırk ikindiler... 
     Tersine gece öten ağustosböcekleri ve gündüz öten cırcırböcekleri ve kuşların, balıkların, memelilerin, böceklerin, tüm dünyada değişen iklim koşullarına nasıl yanıt verdiklerini ele almak üzere dünya çevre bakanları, Arjantin'in başkenti Buenos Aires'deki BM toplantısına katılıyor. 
     Toplantıya büyük katkı sağlayan panda simgeli ''Dünya Doğa Vakfı''ndan WWF Arnold Van Vliet ile WWF iklim değişikliği dairesi başkanı Jennifer Morgan'ın verdiği bilgiye göre, şu vurgulanıyor 
     ''Dünya artık her bölgesinde iklim değişikliklerinin dramatik etkilerini yaşıyor ve ekosistemler devamlı artarak bozulma evresine girmiş bulunuyor. Doğanın hem yavaş hem hızlı değişmesini, yavaş yavaş parçalanışını görmek için kutuplardaki erimeleri görmeye gitmeye gerek yok. Bahçemize bakmamız kafi.'' WWF uzmanları, ''İklimin aşırı meyilleri ve tabiatın verdiği yanıtlar ortada olduğu halde, bu en hassas hayati durumda, buradaki Buenos Aires toplantı koridorlarında bile bakanlar gelirken inanılamayacak derecede atalet var'' diyor. 
     Doğadaki anormal değişimlere, rasgele şu örnekler verilebiliyor 
     - Hollanda'da polen-çiçek açma mevsimi 22 gün uzadı. Hem de yalnızca 30 yılda 1969-2000 . 
     - Son 100 yılda kuzey Avrupa yüzde 10 ila yüzde 40 daha çok yağış alır duruma geldi. 
     - Bizzat Buenos Airesliler, şunu çok iyi hatırlıyorlar 1940'lardan beri buraya kar yağmadı. Arjantinliler, başkentlerinde eski kışlarda başörtüsü, bere, hatta parmaksız eldiven giyerlerdi. 
     - Dünya ortalama sıcaklığı son 150 yılda 1 derece arttı ve ortalama 2 derece artışa doğru gidiyor. 
     - Bazı böcek türlerinde anormal artış oluyor. 
     - Kuzeydoğu Amerika'da çiçekler, yüz yıl öncesine göre 8 gün, son iki yüz yıla göre bazı bölgelerde bitki çiçekleri 1 ay erken açmaya başladı. 
     - Hollanda'ya güney Avrupa'dan gelen göçmen kelebekler, eskiden mayısta buraya varırlardı. Halbuki kelebeklerin Hollanda'ya artık ocakta dahi geldikleri görüldü. 
     Hollanda-Wageningen Üniversitesi WWF uzmanı Van Vliet, ''Dünya ortalamasında 2 derecelik artış çok fazla. Azami 1.5 derece olmalıdır'' diyor. 
     Sanayiden atmosfere salınan ve sera etkisi yapan karbondioksitin yanında doğa kirlenmesinin başlıca unsurlarından fosil yakıtlar petrol , iklime en büyük zararı dokunan etmenlerden. 
     Kyoto Protokolü gibi uluslararası anlaşmaların çok zayıf kaldığını hatırlatan uzmanlar, devletler arası çok daha etkin önlemlere ihtiyaç olduğunu bir kez daha vurguluyorlar. 
     
</TEXT>
</DOC>
