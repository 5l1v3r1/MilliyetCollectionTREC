<DOC>
<DOCNO> 284244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/guncel/gun09.html </URL>
<DATE> 2004/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Saldırgan kaplana 'açlık' cezası 
</HEADLINE>
<TEXT>


GAZİANTEP DHA 

Gaziantep Hayvanat Bahçesi'nde 15 milyon lira fazla mesai alabilmek için izin gününde işe gelen bakıcısı Mehmet Geçibesler'i 44 öldüren Sibirya kaplanı "Volkan"a açlık cezası verildi. Kaplana her gün verilen 8 kilo etin dün verilmediği belirtildi. Yetkililer, 3 yıl önce İsrail'den getirilen Volkan'ın oldukça durgun olduğunu kaydetti. 

Volkan saldırgandı 
Bir ay öncesine kadar kaplanın bakıcılığını yapan Mustafa Ercan, "Geldiği günden beri saldırgan tavırlar sergiliyordu. Teklif gelirse yeniden bakıcısı olmak istemem. Tek kişiyle bu hayvanların bakımını yapmak mümkün değil ama yönetim ne derse uymak zorundayız" dedi. Kaplanın eşinin bir yıl önce kanserden öldüğünü anlatan Ercan, "Kahramanmaraş'tan Bengal cinsi 'Garip' adlı bir eş getirildi. Ancak, çiftleşme olmadı. Ancak Volkan'ın saldırganlığının bununla ilgisi yok" diye konuştu. Volkan'a Sibirya'dan yeni bir eş getirilebileceği ya da bir başka hayvanat bahçesine gönderilebileceği kaydedildi. 
Türkan Geçibesler'le 38 kızları Ebru 17 ve Özge 15 , Gaziantep Büyükşehir Belediyesi önünde düzenlenen törende gözyaşlarına h kim olamadı. Geçibesler'in cenazesi, Asri Mezarlık'taki belediye şehitliğinde toprağa verildi. 



</TEXT>
</DOC>
