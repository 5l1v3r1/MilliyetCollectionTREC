<DOC>
<DOCNO> 291263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonyas15.html </URL>
<DATE> 2004/11/22/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
İshalde bağırsak hareketlerini yavaşlatın 
</HEADLINE>
<TEXT>

     Özellikle kış aylarında üşütmeye bağlı olarak artan ishale karşı, aspirin-kolalı içecekler ikilisi ya da patates, kahve ve limon gibi gıdaların tüketilmesi öneriliyor. 
     Selçuk Üniversitesi Meram Tıp Fakültesi Gastroenteroloji Bölümü Öğretim Üyesi Prof. Dr. Ali Demir, AA muhabirine yaptığı açıklamada, kış aylarında üşütme nedeniyle gribin yanı sıra bazı hastalıkların da sık aralıklarla görülebildiğini söyledi. 
     Ayakların üşütülmesine bağlı alarak mide ve bağırsak rahatsızlıklarının ortaya çıkabileceğini vurgulayan Prof. Dr. Demir, bunun kendisini genellikle ishalle gösterdiğini bildirdi. Bu durumda ishalin önlenmesinde bağırsak hareketlerinin yavaşlatılmasının büyük önem taşıdığını ifade eden Prof. Dr. Demir, şunları söyledi 
     ''Bağırsak hareketlerinin yavaşlatılmasında, bazı gıdalar çok faydalı oluyor. Örneğin, halk arasında yaygın olarak kullanılan aspirin- kola ikilisi, ishalin etkisini yavaşlatabiliyor. Bunun yanı sıra kahve, limon, patates ve nişasta gibi gıdalar da aşırı ishalin önlenmesinde etkili olabilir. Bunlar vücudu halsiz bırakan ishal üzerinde kısmen de olsa fayda sağlar.'' Prof. Dr. Demir, ishalin uzun süreli olması, kanlı ya da ağrılı olması durumunda mutlaka bir uzmana muayene olunması gerektiğini belirterek, ''Çünkü bu durum ishalin üşütmeye bağlı olmadığını gösterir. Mikrobiyal bir hastalık olabilir. Bu da tehlikeli sonuçlar doğurabilir'' dedi. 
     
</TEXT>
</DOC>
