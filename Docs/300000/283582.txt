<DOC>
<DOCNO> 283582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sonyas11.html </URL>
<DATE> 2004/10/26/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Sigara paketlerindeki caydırıcı fotoğraflar... 
</HEADLINE>
<TEXT>

     Avrupa Birliği'nin üye ülkelerde satılacak sigaralar için belirledikleri düzenlemeler, tiryakilerin hiç hoşuna gitmeyecek cinsten. Özellikle paketlerin arkasına basılması için önerilen resimler satınalırken iki kere düşünmeyi gerektirecek. 
     Yeni normlara göre, sigara paketlerinin ön yüzünün yüzde 30'luk bölümünde, büyük puntolarla yazılı "sigara sağlığa zararlıdır" uyarısının, arka yüzün yüzde 40'ında ise fotoğraflı uyarı mesajlarının kullanılması zorunluluğu bulunuyor. 
     AB Komisyonu, arka yüze konulacak "caydırıcı amaçlı" fotoğrafları da belirledi. Üye ülkeler, önerilen 42 fotoğraf arasından kendi tercihlerini yapıyorlar. 
     AB'nin 2003 yılında yürürlüğe giren kararıyla, sigara paketlerinin üzerine "hafif" anlamına gelen İngilizce "light" ile Almanca "mild" yazılması da yasaklanmıştı. Sigaralardaki nikotin, katran oranlarının da daha düşük seviyede olması benimsenmişti. 

     
</TEXT>
</DOC>
