<DOC>
<DOCNO> 293525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sontur04.html </URL>
<DATE> 2004/11/30/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Kapkaççılar hamile bir kadını otomobille 50 metre sürükledi 
</HEADLINE>
<TEXT>

     Beşiktaş'ta, bir otomobildeki kapkaççılar, çantasını almaya çalıştıkları hamile kadını sürükleyerek yaraladı. 
     Alınan bilgiye göre, Maçka Vişnezade Cami Meydanı Acısu Sokak'ta bir akrabasına giden ve Meltem Akay'ın 21 arkasından plakası alınamayan bir otomobil ile yaklaşan 3 kapkaççıdan biri, camdan sarkarak genç kadının çantasını yakaladı. 
     Çantasını vermek istemeyen Akay, otomobil ile yaklaşık 50 metre sürüklendikten sonra içinde 350 milyon lira paranın bulunduğu öğrenilen çantasının kayışının kopmasıyla kurtuldu. 
     Vücudunun çeşitli yerlerinden yaralanan Akay, çevredeki vatandaşlar tarafından Şişli Etfal Eğitim ve Araştırma Hastanesi'ne kaldırıldı. 
     Hamile olduğu öğrenilen Meltem Akay'ın İzmir'de yaşadığı, Kartal'da oturan ablasının yanına misafir olarak geldiği belirtildi. 
     Yetkililer, Akay'ın Beşiktaş'ta daha önceden çalıştığı ve alacağı olduğu bir tekstil firmasından parasını aldıktan sonra kapkaça uğradığını, olaydan sonra kaçan saldırganların yakalanmasına çalışıldığını kaydetti. 
     
</TEXT>
</DOC>
