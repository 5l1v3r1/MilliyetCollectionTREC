<DOC>
<DOCNO> 294938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/son/sondun20.html </URL>
<DATE> 2004/12/05/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Töre cinayetleri İsveç'te tartışılacak 
</HEADLINE>
<TEXT>

     İsveç'in başkenti Stockholm'de 7-8 Aralık'ta ''Namus Adına Kadınlara Karşı İşlenen Ataerkil Şiddet'' olayları tartışılacak. 
     İsveç hükümeti, Sol Parti ve Çevre Partisi'nin işbirliğiyle düzenlenecek uluslararası konferansta, ''töre cinayetleri'' başta olmak üzere, ''namus adına kadınlara karşı uygulanan şiddete'' çözüm önerileri üzerinde durulacak. 
     Türkiye'yi iki günlük konferansta Devlet Bakanı Güldal Akşit ile AK Parti milletvekili ve TBMM İnsan Haklarını İnceleme Komisyonu Başkanı Mehmet Elkatmış temsil edecek. 
     Konferansa yurtiçinden ve yurtdışından 200'e kişi çağrıldı. BM temsilcilerinin katılacağı konferansta İsveç hükümetini Eşitlik Bakanı Jens Orback ve Dışişleri Bakanı Laila Freivalds temsil edecek. 
     Uluslararası konferansta, kadın haklarını ön plana çıkarmak ve diğer ülkelerin bu alandaki tecrübeleri ve çalışma yöntemlerinden yararlanmak suretiyle kamuoyunun oluşturulması amaçlanıyor. 
     Devlet Bakanı Güldal Akşit'in Stockholm'e bugün, Mehmet Elkatmış'ın ise yarın gelmesi bekleniyor. 
     
</TEXT>
</DOC>
