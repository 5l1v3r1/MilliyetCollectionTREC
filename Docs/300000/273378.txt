<DOC>
<DOCNO> 273378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sonspo04.html </URL>
<DATE> 2004/09/20/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
Arsenal durduruldu Bu maç kaçmaz Manchester United-Liverpool 
</HEADLINE>
<TEXT>

     İngiltere Premier Ligi'nde 6. hafta karşılaşmaları biri dışında tamamlanırken, bu akşam saat 21.00'de Manchester United Old Trafford'da Liverpool'u ağırlıyor. Bu sezona da fırtına gibi giren Arsenal ise Hugbery'de Bolton yenemeyince ilk kez puan kaybetti. 
     28 Eylül'de Şampiyonlar Ligi maçında Fenerbahçe'nin de konuk olacağı Old Trafford'daki dev randevu özellikle Manchester için çok önemli. Zira Kırmızı-şeytanlar, ligin ilk 5 haftasında yalnızca 6 puan toplayabildi ve teknik direktör Alex Ferguson'ın geleceği tartışılmaya başlandı. 
     
     Arsenal durduruldu 

     Premier Lig'de 2003-2004 sezonunu yenilgisiz şampiyon tamamlayan ve bu sezonda ilk 5 haftayı 5 galibiyetle kapayan Arsenal, kendi evinde Bolton Wanderers'la 2-2 berabere kalarak ilk kez puan kaybetti. 
     30. dakikada Henry ile 1-0 öne geçen Arsene Wenger'in takımı, 63'te Jaidi'nin golüyle beraberliğe düşse de Fransız yıldızlarından Pires ile 65'te tekrar üstünlüğü ele geçirdi. 
     Maç bu sonuçla bitecek sanılırken Boltonlı Pedersen, 84. dakikada maçın skorunu ilan etti. 
     Arsenal bu sonuçla puanını 16'ya yükseltirken, bu sezona çok iyi başlayan Bolton 11 puana çıktı. 
     
     Chelsea'den yine ses yok 

     Ligin ilk dört haftasında fırtına gibi esen Chelsea ise, geçen haftaki Aston Villa beraberliğinin ardından Stamford Bridge'te konuk ettiği Tottenham'a gol atmayı başaramadı ve 1 puana razı oldu. 
     
     Tugay'sız Blackburn galip 

     Milli futbolcumuz Tugay Kerimoğlu'nun forma giymediği karşılaşmada Blackburn Rovers sahasında Portsmouth'u 1-0 yenerek 3 puanın sahibi oldu. 
     Premier Lig'de 6. haftanın toplu sonuçları şöyle 
     

Birmingham C. 1 1 Charlton Athletic Crystal Palace 1 2 Manchester C. Norwich C. 0 0 Aston Villa West Bromwich 1 1 Fulham Southampton 1 2 Newcastle U. Everton 1 0 Middlesbrough      
</TEXT>
</DOC>
