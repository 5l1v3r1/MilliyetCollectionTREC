<DOC>
<DOCNO> 287858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sontur44.html </URL>
<DATE> 2004/11/10/ </DATE>
<TIME> 20.40 </TIME>
<AUTHOR>  </AUTHOR>
<HEADLINE>
Şehit ailelerine iftar yemeği... 
</HEADLINE>
<TEXT>

     İzmir Büyükşehir Belediye Başkanı Aziz Kocaoğlu, şehit aile ve yakınlarına iftar yemeği verdi. 
     İzmir Şehit Aileleri Yardımlaşma ve Dayanışma Derneği Başkanı Yavuz Alphan, Büyükşehir Belediye Başkanlığı binasındaki yemekhanede verilen iftar yemeğinde, Büyükşehir Belediyesi'nin ilk ve orta dereceli okullarda okuyan şehit ailelerine kırtasiye yardımı yaptığını, ancak bu yardım yapılırken muhtarlardan ''fakir'' kağıdı istenmesinin ''onur kırıcı'' olduğunu söyledi. 
     Büyükşehir Belediyesi'nin şehit ailelerine her zaman maddi ve manevi destekleri olduğunu, bu yıl verilen 14 milyon liralık çekin miktarının yükseltilmesini istedi. 
     Başkan Kocaoğlu ise önümüzdeki yıldan itibaren dernek üyelerine daha çok yardım yapabileceklerini söyledi. 
     Yemeğe Büyükşehir Belediyesi Genel Sekreteri Hasan Fehmi Mani ile bazı bürokratlar da katıldı. 
     
</TEXT>
</DOC>
