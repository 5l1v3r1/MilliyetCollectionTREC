<DOC>
<DOCNO> 286824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/yazar/guclu.html </URL>
<DATE> 2004/11/07/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Türkiye, bilim toplumu olur mu 
</HEADLINE>
<TEXT>


Önümüzdeki haftanın, Avrupa Bilim Haftası olduğunu, dün uzun uzadıya anlatmıştık. Bugün ise laf üretmenin ötesinde, hangi noktadayız onu ele alacağız. 
Bilim toplumu olmamız, Avrupalı olmamızdan çok daha önemli desek şimdi ona da büyük itirazlar gelir. Tıpkı yabancı dil konusunda olduğu gibi. 
Türkiye'nin bir bilim vizyonu yok mu Elbette var. Bu vizyonu gerçekleştirmek için görevlendirilmiş YÖK benzeri bir kurumu yok mu Elbette var. Peki ya TÜBİTAK'tan sorumlu bir devlet adamı yok mu Elbette o da var. 
Anlayacağınız kağıt üzerinde her şeyimiz var. Ama gerçekte ne var İşte bizim asıl sorgulamak istediğimiz de bu. 
40 yılı geride bırakan TÜBİTAK'a, bu süre içerisinde devlet bütçesinden ayrılan kaynak, tamı tamına 1.5 milyar dolar. 2005 bütçesi ise 450 trilyon lira. Çok mu Kesinlikle hayır. Ama merak edilen konu, kendi belirledikleri şu vizyona ne kadar yaklaşabildikleri. İşte TÜBİTAK'ın vizyonu 
Toplumumuzun yaşam kalitesinin artmasına ve ülkemizin sürdürebilir gelişmesine hizmet eden, bilim ve teknoloji alanlarında yenilikçi, yönlendirici, katılımcı ve paylaştırıcı bir kurum olmak. 
Peki bu vizyonu gerçekleştirmek için yasalarla TÜBİTAK'a verilen görev, sorumluluk ve temel faaliyet alanları ne Önce ona bakalım. Sonra da kafamıza takılan soruları soralım 
1. Türkiye'nin bilim ve teknoloji politikalarının oluşturulmasında hükümete yardımcı olmak. Siz hiç bugüne kadar hükümetin bir bilim politikası olduğunu ya da bu yönde bir girişimini duydunuz mu 
2. Bilimsel ve teknolojik araştırma ve geliştirme faaliyetlerini yapmak, özendirmek, desteklemek. Peki o halde üniversitelerin araştırma fonlarına neden el konuldu 
3. Bu faaliyetlerin sonuçlarının ekonomik ve sosyal faydaya dönüşmesini sağlayacak ortamlar oluşturmak. Desenize yeni KİT'ler geliyor. TÜBİTAK'ta kaç kişi çalışıyor, ne kadar maaş alıyor ve ne üretiyorlar TÜBİTAK'ın görevi devasa bir KİT'e dönüşmek mi, yoksa koordinatörlük yapmak mı 
4. Bu faaliyetler için gerekli insan kaynaklarının gelişmesini desteklemek. Bilim adamlarına verilen zam sözü hala yerine gelmedi. Araştırma görevlisi kadroları hala açılmadı Bu maddeyle yoksa AKP'ye yakın bilim adamları mı kastediliyor 
5. Türkiye'nin taraf olacağı bilimsel ve teknolojik yardım ve işbirliği anlaşmalarının hazırlanması ve müzakeresinde hükümete yardımcı olmak ve anlaşmaların izlenme ve uygulamasında görev almak. Desenize bol bol yurtdışı gezisi 
6. Bilimsel ve teknolojik bilgilere erişilmesini kolaylaştırmak. İnternete ulaşım pahalılaştırılarak mı bu gerçekleşecek 
7.Bilgi ve teknoloji kullanımını topluma sevdirmek, benimsetmek, bilim ve teknoloji kültürünün gelişmesine katkı sağlamak. Avrupa Bilim Haftası nasıl kutlanacak merak ediyorum. Desenize Başbakan'ından öğrencisine kadar bütün bir hafta bilimle yatıp bilimle kalkacağız 
Bilim toplumu olmadan uygar bir toplum olmak mümkün değil. 7.5 milyon insanımızın okuma yazma bilmediğini, bugüne kadar havanda su dövmenin ötesinde pek fazla bir şeyin yapılmadığını hemen unutmaya hazırız. Yeter ki ortaya konan vizyon gerçekleşsin. 
Hükümet, eğer bu konuda samimi ise kabineye bir bakanlık daha eklemelidir. Bilim ve Yükseköğretim Bakanlığı bu konudaki samimiyeti ortaya koyacaktır. 
Özetin özeti Hükümet, önümüzdeki günlerde, YÖK'ü ve üniversiteleri nasıl kendi kontrolümüz altına alırız'dan çok, ilimde, bilimde, teknolojide, dünya nerede biz neredeyiz sorusunun cevabını arayıp onun gereklerini yerine getirmelidir. 



</TEXT>
</DOC>
