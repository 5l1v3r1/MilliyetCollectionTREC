<DOC>
<DOCNO> 297668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sontur24.html </URL>
<DATE> 2004/12/14/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
KEDAŞ görevlisini ısıran köpek öldü .. 
</HEADLINE>
<TEXT>

     Karaelmas Elektrik Dağıtım A.Ş. KEDAŞ Bartın İşletme Müdürlüğü elektrik sayacı endeks okuma görevlisine saldırarak ısıran köpeğin öldüğü bildirildi. 
     Merkeze bağlı Etçiler Köyü'nde, Ahmet Güngörmez'in evine 3 gün önce sayaç okumaya gittiğini belirten Özcan Mudanyalı 24 , dışarı çıktığı sırada, ev sahibine ait köpeğin saldırısına uğradığını söyledi. 
     Elini ve bacağını ısıran köpeğin saldırısından, elindeki cihazı hayvanın başına birkaç kez vurarak kurtulabildiğini ve vatandaşlarca kaldırıldığı Bartın SSK Hastanesi'nde kuduz aşısının yapıldığını ifade eden Mudanyalı, şöyle konuştu 
     ''Beni ısıran köpeğin öldüğünü öğrendim. Hayvanın aşısının olup olmadığını, kuduzdan mı yoksa başına sayaçla vurduğum için aldığı darbelerden mi öldü bilmiyorum. Tedavimi yaptırıyorum. Konuyu Sağlık Müdürlüğü yetkililerine ilettim, onlar da Tarım Müdürlüğü'nü bilgilendirerek konunun araştırılmasını istediklerini söylediler.'' İl Sağlık Müdür Yardımcısı İsmet Kavaklı, AA muhabirine yaptığı açıklamada, ''Köpeğin kuduz olmadığının belirlendiğini'', ölüm nedeninin başından aldığı darbeler olduğunu söyledi. 
     
</TEXT>
</DOC>
