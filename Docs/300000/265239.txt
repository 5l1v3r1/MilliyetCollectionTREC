<DOC>
<DOCNO> 265239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/yazar/tamer.html </URL>
<DATE> 2004/08/21/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Dünya üretiminde yeni bir iş bölümü mü 
</HEADLINE>
<TEXT>


Dünya Ticaret Örgütü DTÖ, 20 gün önce Cenevre'de Türkiye açısından da çok önemli sonuçları olabilecek bir adım attı. Gelişmiş ve gelişmekte olan ülkeler arasında geçecek çetin müzakereler sonucu çerçeve anlaşmanın içi doldurulabilirse, Cenevre'deki DTÖ toplantısı, dünya üretiminde yeni bir işbölümünün başlangıcı olabilir belki. 
Çerçeve anlaşmanın içeriğinde mutabık kalınabilirse her ülke gerek tarımda, gerekse sanayide rekabet gücünün bulunduğu alanlarda daha fazla gelişme imk nına kavuşurken, rekabet gücüne sahip olmadığı sanayilerde çöküntüye uğrayacak. Ülkeler arasında büyük çaplı bir yeniden sıralama olacaksa Türkiye daha da gerilere düşer mi Pek l düşebilir. Prof. Dr. Mehmet Altan'ın da Sabah'taki yazılarında ısrarla vurguladığı gibi DTÖ üyelerinin Cenevre'de vardığı mutabakat, aslında Türkiye'yi çok yakından ilgilendiriyor. 

Türkiye'nin rolü 
"Küreselleşme gelişsin, ama kendi verimsiz sanayilerimizi vurmasın" politikası çerçevesinde çifte standardı bugüne kadar sürdüren zengin ülkeler, çerçeve anlaşmanın içini doldururken mutlaka kendilerine yontmaya çalışacaklardır. Türkiye'nin de, Brezilya ve Hindistan gibi masanın diğer tarafında yer alan ülkelerin safında aktif rol oynamasında ülkemiz açısından sayısız yarar var. 
"Gelişmiş zengin ülkeler, iş kaybı riskine rağmen, gelişmekte olan ülkelerden giysi ve gıda maddesi ithaline devam etmeli mi, etmemeli mi " GlobeScan'ın 20 ülkede, 20 bin kişiyle görüşülerek gerçekleştirdiği Küresel Trendler Araştırması kapsamında incelenen alt başlıklarından biri de bu. Araştırmanın Türkiye ayağını Yöntem Araştırma gerçekleştiriyor. Şirketin yöneticisi ve Araştırmacılar Derneği'nin eski Başkanı Bülent Gündoğmuş, 20 ülkede bu soruya verilen yanıtları, konunun güncelliğini dikkate alarak köşemiz için derledi. 

İş kaybı riskine rağmen zenginler, yükselen pazarlardan daha çok gıda ve giysi ithalatına izin vermeli mi Yükselen pazarlar Evet Hayır Hindistan 83 14 Meksika 73 20 Nijerya 64 34 Türkiye 63 25 G. Afrika 60 35 Katar 57 41 Şili 55 31 Endonezya 52 43 Arjantin 49 25 G.Kore 47 50 Rusya 32 38 

Kalkınmış ülkeler Evet Hayır ABD 39 55 Fransa 41 49 Japonya 52 47 Almanya 55 41 Avustralya 55 40 Kanada 57 39 İtalya 53 38 AB ort. 56 35 İspanya 50 32 İngiltere 63 31 Hollanda 77 19 
Not Kalkınmış ülkelerde sıralama "Hayır"a göre, yükselen pazarlarda "Evet"e göre yapılmıştır 

Fransa ve ABD 
Araştırma sonuçlarına göre 20 ülke kamuoyunun yarıdan fazlası 54'ü , zengin ülkelerin iş kaybı riskine rağmen gelişmekte olan ülkelerden daha çok giysi ve gıda maddesi ithal etmesini isterken, 37'si bu görüşe karşı. Yandaki grafiklerde de görebileceğiniz gibi Hindistan, Meksika, Nijerya, Türkiye gibi gelişmekte olan ülkelerde yaşayan yurttaşlar, doğal olarak bu görüşü büyük ölçüde destekliyor. Türkiye'de "hayır" diyenlerin oranı 25'te kalırken, görüşlerine başvurulanlardan 63'ü "evet" diyor. 
Zengin ülkeler arasında ise, yükselen pazarlardan ucuz giysi ve gıda ithaline en fazla karşı çıkanların Amerikalılar ve Fransızlar olduğu dikkati çekiyor. 

AB ile ABD'nin farkı 
Fransızların milliyetçilik duygularını ve korumacı yaklaşımlarını anlamak kolay da, Amerikalılarınki ilk bakışta şaşırtıcı geliyor. Ama ABD'de son dönemde yeni iş alanı yaratılamadığı dikkate alındığında, Amerikan halkının neden "Hayır" dediği de anlaşılıyor. 
Gündoğmuş'un dikkatimize sunduğu Avrupa Birliği ortalaması ile Amerika karşılaştırması hayli ilginç. Avrupalılarla Fransızlar hariç Amerikalıların bakış açısındaki fark da... AB'de kamuoyunun 56'sı yükselen pazarlardan ithalatın artmasına destek verirken, Amerikalıların 55'i "hayır" diyor. Özellikle Hollanda, İngiltere ve İspanya'dan yükselen pazarlara ciddi destek geldiği dikkati çekerken, giysi ve gıda ihracatının düşük düzeyde kaldığı Rusya "hayır" diyerek, Güney Kore ile birlikte diğer yükselen pazarlardan ayrılıyor. 



</TEXT>
</DOC>
