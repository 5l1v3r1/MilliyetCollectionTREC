<DOC>
<DOCNO> 276774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/sonsiy04.html </URL>
<DATE> 2004/10/02/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Erdoğan'dan gazetecilere ''Bu kıyağınızı unutmayacağım'' 
</HEADLINE>
<TEXT>

     Başbakan Recep Tayyip Erdoğan, talebi üzerine kendisine soru yöneltmeyen gazetecilere, "Bu kıyağınızı unutmayacağım" dedi. 
     TBMM'nin yeni yasama dönemi açılış resepsiyonunda Başbakan Erdoğan'a TBMM Başkanlığı için adaylığını açıkladığı Bülent Arınç eşlik etti. Erdoğan, Arınç'la birlikte resepsiyonun bulunduğu bahçede bir tur atarak konuklara, "Hoşgeldiniz" dedi. Erdoğan turu sürerken bir ara kendisini izleyen gazetecilere dönerken, "Sizler nasılsınız" diye hal hatır sordu. "Gazetecilerin "siz nasılsınız" karşılığı üzerine, "Sizleri gördükçe daha iyi oluyorum" dedi. Buna karşılık gazeteciler de hemen Erdoğan'a soru yöneltip yöneltemeyeceklerini sordular. Erdoğan da buna karşı gülerek, "Sormayalım" dedi. Gazeteciler de kendi aralarında birbirine yüksek sesle, "Arkadaşlar Başbakan böyle dediğine göre biz de soru sormayalım" diye konuşunca Erdoğan gülerek, "bu kıyağınızı unutmayacağım" dedi. 
     Ancak daha sonra resepsiyondan ayrılmak üzereyken daha önce soru sorulmayacağında anlaşan gazeteciler arasında bulunmayan bir gazeteci Erdoğan'a yine de bir soru yöneltti. 

     
</TEXT>
</DOC>
