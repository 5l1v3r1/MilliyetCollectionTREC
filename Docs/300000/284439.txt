<DOC>
<DOCNO> 284439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sontur21.html </URL>
<DATE> 2004/10/29/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Spreyli gasp 
</HEADLINE>
<TEXT>

     BURSA'da bir fırında işçi olarak çalışan 41 yaşındaki Recep Katı, sahur ekmeğini çıkardıktan sonra evine dönerken, 2 travestinin saldırısına uğradığını iddia etti. Katı, yüzüne sprey sıkan travestilerin cebindeki 250 milyon liralıyı gasp ettikleri iddiasıyla polise başvurdu. Polis, spreyli travestilerin yakalanması için soruşturma başlattı. 
     Eski Gemlik yolu üzerindeki bir ekmek fırınında işçi olarak çalışan 4 çocuk babası Recep Katı, saat 03.30 sıralarında evine gitmek üzere yola çıktı. Fırına ait 16 K 1066 plakalı otomobil ile trafik lambalarında duran Katı, bu sırada iki travestinin arabaya binip, kendisine saldırdığını iddia etti. Travestilerin gözlerine sprey sıktıp, 250 milyon lirasını da gasp ettiğini öne süren Katı, olayın ardından Şehit Şerafettin Yılmaz Polis Merkezi'ne gelip, olayı ihbar etti. 
     Polis, olayla ilgili olarak spreyli oldukları iddia edilen ve kayıplara karışan travestilerin yakalanması için soruşturma başlattı. 
     
</TEXT>
</DOC>
