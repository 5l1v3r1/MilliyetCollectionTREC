<DOC>
<DOCNO> 299074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sondun07.html </URL>
<DATE> 2004/12/20/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Bakanı koltuğundan eden kadın Guardian yazarlarıyla da birlikte olmuş 
</HEADLINE>
<TEXT>

     Dilek Kocabaş bildiriyor 

İngiltere İçişleri Bakanı David Blunkett ile yasak ilişki yaşayan ve bir vize skandalı sonucunda istifasına neden olan Kimberly Queen'in, aynı zamanda Guardian'ın ünlü yazarı Simon Hoggart ile birlikte olduğu açıklandı. 
     Bazı pazar gazetelerinde yer alan haberin ardından önce ilişkiyi reddeden, sonra kabul etmek zorunda kalan Simon Hoggart, düne kadar makaleleriyle yer aldığı İngiliz basınında bugün kendisi haber oldu. 
     Kimberly Queen ile, genç kadının Spectator dergisinin sahibiyle evlenmeden önce bir aşk ilişkisi yaşamaya başladığını belirten Hoggart, eski İçişleri Bakanı David Blunkett'in kendisinden olduğunu öne sürdüğü Queen'in oğlunun ise ''kendisinden olamayacağını'' söyledi. 
     Eşini ve ailesini üzdüğü için kamuoyu önünde özür dileyen Hoggart, konuyla ilgili daha fazla açıklama yapmayacağını bildirdi. 
     İçişleri Bakanı David Blunkett'in istifasına yol açan Kimberly Queen ise sorunlu ikinci hamileliği nedeniyle yattığı hastaneden dün taburcu oldu. 

     
</TEXT>
</DOC>
