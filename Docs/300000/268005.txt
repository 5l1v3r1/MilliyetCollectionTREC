<DOC>
<DOCNO> 268005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/guncel/gun90.html </URL>
<DATE> 2004/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Saçmalama 2 

ShockHaber'in üçüncü kitabı "Saçmalama 2 - Ünlülerden Beyne Zarar Cümleler" adı ile 3-4 gün önce An Yayıncılık'tan çıktı... Kitap, "kendi reklamını yapabilen ve içeriği otomatik olarak haber olabilen" bir yapıya sahip olunca doğal olarak birçok yerde haberi yapıldı. Ve "Saçmalama 2"ye ilk tepki büyük assolistimiz Petek Dinçöz'den geldi. Petek Dinçöz, kitapta yer alan "Ramazan bizim estetik tarihimizdir" cümlesinin kendine ait olmadığını iddia etti. 30 Ağustos 2004 - Hürriyet Gazetesi Petek, "Kim bilir neyi nereden kesip, ekleyip böyle yapmışlardır. Benim böyle bir gaf yapmama imkan yok. Ben bir ay boyunca orucunu tutan, sahne çalışması yapmayan, bu kutsal aya son derece saygılı bir insanım" diye de eklemiş... Konu ile ilgili bu gafı gönderen arkadaştan bir açıklama geldi, hemen aşağıda... 

Açıklama... 

Yıl 2003... Ramazan'ın ya üçüncü, ya son haftası... Gazetecilerden oluşan bir grup Petek Dinçöz'ün etrafını sarmış, sağdan soldan soruyorlar. Konu döndü dolaştı estetik ameliyat meselesine geldi. Dinçöz, Ramazan ayında kendisi gibi şarkı söyleyenler ve sunucular için iş olmadığını, bu yüzden normal zamanda yapmayı düşünüp de yapamadıklarını gerçekleştirme fırsatını bu ay içinde yakaladıklarını söyledi. Ramazan'da eğlence hayatı mutedil bir havaya büründüğü için fiziksel operasyon geçirmek için en doğru ayın bu ay olduğunu söyledi. Bütün bunları da şu cümleyle bağladı "Ramazan bizim estetik tarihimizdir" Bu aynı zamanda yeni bir bilgi. Yani "Vay be, doğru ya, hmmm..." efektli bir kafa sallamayla karşılanacak bir demeç. O ay ekstralar, gazino programları vesaire zayıfladığı ya da tamamen bittiği için estetik ameliyatı aradan çıkarıyorsun. Böylece operasyon izlerinin saklanması için gerekli olan zaman ya da herhangi bir komplikasyonun üstesinden gelmek için ortam otomatikman o ayda sağlanmış oluyor. Mesele gayet basit ve anlaşılabilir. Dinçöz'ün mevzu ile tamamen zıt bir cephe açarak "Ben orucunu tutan, bu kutsal aya saygılı bir insanım" demesi de tuhaf. Kim bunun aksini iddia etti ki. Sadece "Ramazan bizim estetik tarihimizdir" cümlesi tek başına duyulduğunda, bazı yerler anlaşılmaz kalıyor, bu doğru. Fakat işin kendisi bu. Şu sıralar spor programlarında yeni bir moda var. Bahsi geçen az tanınmış bir futbolcuyu daha önce tribünden izleme şansını yakalayan "Ben x'i çıplak izledim ya da ben z'yi çıplak izledim" diyor. E biz de biliyoruz bu yorumcuların maç izlerken anadan üryan oturmadığını, futbolcunun da belirlenen forma yönetmeliği dışına çıkamayacağını. Yine de "çıplak gözle ya da arada ekran olmadan" ifadesini böyle sadeleştiriyorlar, biz de bunu onların deyimiyle "notlarımız arasına alıyoruz" Yoksa neden televizyonu izlerken uzaktan kumandadan daha yakında dursun bir bloknot ve kalem... 
Petek Dinçöz'ün Gafını Bize Ulaştıran Adı Bizde Saklı Kişi 

Kaptan sağda inecek var .. 
Tom Watson İngiliz trafik müfettişi, denetim yapıyor 

Serdar Ortaç'tan en müthiş, veciz, derin manalar içeren şarkı sözleri Top5 

1 Buralara yaz günü kar 
yağıyor canım, ölene 
kadar seni bekleyemem... 
2 Yar aynada güvendiğin ne, 
melek misin gümüş söğüt dalı mı 
3 İstemem ayrılık sende 
dursun, sen daha 
doğmamış bir çocuksun... 
4 Kırkından sonra 
amcam çeker halayı, 
e amcamın zamanında 
halay mı vardı 
5 Yalancısın bana bir şey sorma, 
inatçısın yeter artık sorma susar mısın 

Esnaflarda fiş vermeme bahanesi Top5 

1 Ablam be daha siftahı senle yapıyoz be .. 
2 Başta fiş almayacağını söylemiştin ondan bu fiyata verdik... 
3 Yazar kasayı kapattık be abi, yarın uğra bi ara vereyim... 
4 Sana şurdan hazır fişlerden vereyim, bak üüüç, yediii, al tam 14 milyon... 
5 Yazar kasa bozuldu be abi, servisi çağırdık şimdi gelir... 

Paçalardan Al 
"Sesi Kısalacak" b b 
</TEXT>
</DOC>
