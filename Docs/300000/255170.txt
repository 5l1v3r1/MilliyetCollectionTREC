<DOC>
<DOCNO> 255170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sontur14.html </URL>
<DATE> 2004/07/13/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
6 yaşındaki çocuğa tacizde bulunan bekçiye 8 yıl hapis cezası 
</HEADLINE>
<TEXT>

     Kayseri'de, kaçırarak alıkoyduğu 6 yaşındaki kız çocuğuna cinsel tacizde bulunduğu iddiasıyla yargılanan park bekçisi, 8 yıl hapse mahkum oldu. 
     Kayseri 2. Ağır Ceza Mahkemesi'nde yapılan duruşmada, tutuklu sanık Mehmet Pakdemir 51 ile 6 yaşındaki G.K'nin annesi Sibel K, hazır bulundu. 
     Duruşmada tanık olarak dinlenen G.K'nin ağabeyi Ş.K. 7 , olay günü kardeşiyle birlikte Talas İlçesi Yenidoğan Mahallesi'ndeki parka gittiklerini belirterek, ''Parkta oynarken bekçi gelip kardeşimi kulübesine götürdü. Olanı anneme anlattım. Annemlerle birlikte kulübeye doğru giderken bekçi ve kardeşim dışarı çıkıyordu'' dedi. 
     Sanık Mehmet Pakdemir, hakkındaki suçlamaları reddederek, ''Ben hiçbir şey yapmadım. Suçsuzum. Tahliyemi isterim'' diye konuştu. 
     Mahkeme heyeti, sanığa ''12 yaşından küçük kız çocuğunu kaçırmak, zorla alıkoymak'' suçundan 5 yıl, ''cinsel tacizde bulunmak'' suçundan da 3 yıl hapis cezası verdi. 
     
</TEXT>
</DOC>
