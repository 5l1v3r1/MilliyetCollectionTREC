<DOC>
<DOCNO> 259770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/son/sonspo08.html </URL>
<DATE> 2004/08/01/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Konyaspor Johnson'ı istiyor... 
</HEADLINE>
<TEXT>

     Konyaspor, geçtiğimiz sezon Gaziantepspor'da forma giyen Johnson'ı transfer edebilmek için girişimlerini sürdürüyor. 
     Kulüp basın sözcü Sefa Ortaç, takımın verimli bir hazırlık dönemi geçirdiğini belirterek, lige Galatasaray maçıyla iyi bir başlangıç yapmak istediklerini söyledi. 
     İlk maçta alınacak bir galibiyetin takımı lige daha iyi motive edeceğini ifade eden Ortaç, İstanbul'a rakipten puan almak için gideceklerini kaydetti. 
     Bir süredir denenen kaleci Petkoviç ile pazartesi günü sözleşme imzalanacağını belirten Ortaç, kaleci sorununun bu imzayla çözüme kavuşacağını söyledi. 
     Teknik direktör Sakıp Özberk'in istekleri doğrultusunda iyi bir stoper arayışı içinde olduklarını ifade eden Ortaç, ''Geçtiğimiz sezon Gaziantepspor'da oynayan Johnson'ı kadromuza dahil edebilmek için girişimlerimiz devam ediyor. Aynı sporcuya Kayserispor'un da talip olduğunu öğrendik. Transfer, görüşmeler sonunda netlik kazanacak'' diye konuştu. 
     
</TEXT>
</DOC>
