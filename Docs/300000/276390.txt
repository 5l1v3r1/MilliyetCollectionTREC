<DOC>
<DOCNO> 276390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/spor/spo01.html </URL>
<DATE> 2004/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bosque ole ole ole 
</HEADLINE>
<TEXT>


İnönü Stadı'ndaki maçtan sonra İspanyol hocaya büyük ilgi vardı. Siyah - Beyazlı taraftarlar, geçtiğimiz hafta istifaya çağırdıkları Del Bosque'yi bu kez bağrına bastı 


Bulutlar dağıldı 
BEŞİKTAŞ'TA Bodo galibiyeti yüzleri güldürdü. Ankara yenilgisinden sonra sıkıntılı günler yaşayan Del Bosque dün gece ilk kez rahat bir nefes aldı. Tribünler, maç sonunda tecrübeli hocayı bağrına bastı, "Del Bosque ole ole ole" şeklinde tempo tuttu. Futbolcular da soyunma odasından tekrar sahaya dönerek taraftarı selamladı. 

'Futbolun parçası' 
VİCENTE Del Bosque, içinde bulundukları stres ve baskının futbolun bir parçası olduğunu belirtti. Del Bosque şunları söyledi "Futbol zaman zaman rahat, zaman zaman da böyle sinir içinde oynanabilir. Bunları aşacağız. Ben koltukta oturmak için çalışmıyorum. Kulübe ve taraftarlara en iyisini vermek için çaba harcıyorum." 


</TEXT>
</DOC>
