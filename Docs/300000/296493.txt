<DOC>
<DOCNO> 296493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sondun11.html </URL>
<DATE> 2004/12/10/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Annan'dan Kıbrıs için fon talebi... 
</HEADLINE>
<TEXT>

     
     Oshan SABIRLI LEFKOŞA, DHA 
     

BİRLEŞMİŞ Milletler BM Genel Sekreteri Kofi Annan, BM Genel Kurulu Komitesi'ne, Kıbrıs için 2 bin 700 dolar fon tahsis edilmesini talep etti. 
     BM Genel Sekreteri Kofi Annan, BM Genel Kurulu 5'inci Komitesi'ne, Kıbrıs Özel Danışmanı ve görevlilerine sunduğu raporda, Kıbrıs'ta yaşanan gelişmelere işaret etti. Referandum sonucunun bir çıkmazla sonuçlandığını ifade eden Annan, çıkmaz devam ettiği sürece iyi niyet misyonuna' yeniden başlaması için herhangi bir zemin görmediğini söyledi. Annan, Kıbrıs sorununun kapsamlı çözümün başarılmasının hedef olduğunun vurguladı. 
     Annan, Kıbrıs Özel Danışmanı'nın, 31 Aralık 2005 yılında sona erecek bir yıllık ihtiyaçlarının net 2 bin 700 dolar 576 bin 500 dolar brüt olduğunu belirtterek, Özel Danışman'ın maaşı ve personelin ortak harcamaları için 222 bin 700 dolar, Özel Danışman'ın ve personelin resmi seyahatleri için 304 bin 300 dolar ve diğer operasyonel ve lojistik harcamalar için 5 bin 700 dolar temin edileceğini açıkladı. 
     Raporda Annan, İki tarafın kapsamlı bir çözüm üzerinde anlaşması', çözüme doğru yeni bir yakınlaşmaya yol açacak koalisyon hükümeti dahil olmak üzere siyasi partiler arasında diyaloğun olması', siyasi partiler ve sivil toplum örgütleri arasında siyasi tartışmaların yapılması', Güvenlik Konseyi'ne rapor verilmesi' ve Güvenlik Konseyi'nin brifinglerini, başarı sonuçlarının beklenilen başarı göstergelerinin ana hatları' olarak ortaya koydu. Annan, Kıbrıs'ta iki tarafın siyasi bir çözüme ulaşılmasını istemesi ve taahhüt etmesi, uluslararası topluluğun ve özellikle bölgedeki ilgili ülkelerin Genel Sekreter'in çabalarına destek vermesi durumunda, bu hedefin başarılabileceğini vurguladı. 
     Genel Sekreter Sözcüsü ise Annan'ın sunduğu raporun siyasi nitelikli değil, teknik bir belge olduğunu belirtti. 
     
</TEXT>
</DOC>
