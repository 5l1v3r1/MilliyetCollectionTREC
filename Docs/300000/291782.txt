<DOC>
<DOCNO> 291782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sonspo18.html </URL>
<DATE> 2004/11/24/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Yolu Brezilya'ya düşen herkes... 
</HEADLINE>
<TEXT>

     Dünyanın en büyük stadyumu unvanına sahip Maracana Stadyumu'nun dün alışılmadık bir misafiri vardı. Rusya Devlet Başkanı Vladimir Putin Brezilya'ya yaptığı gezinin programına Maracana'yı da eklemeyi ihmal etmemişti. 
     Putin sadece stadyumu gezmekle kalmadı ve kendisine uzatılan meşin yuvarlakla futbol becerilerini de sergiledi. 
     Öte yandan Barcelona sakatlanarak sezonu kapatan golcüsü Henrik Larsson'a sözleşmesini uzatarak sahip çıktı. 33 yaşındaki İsveçli golcü Katalanların Real Madrid'le yaptıkları maçta dizinden sakatlanmıştı. 
     Barcelona kulübü Larsson'un bu sezon sonrasında sona erecek sözleşmesini bir yıl uzatma kararı aldı. Kulübün yaptığı açıklamada "Barcelona oyuncusunun sezon sonunda ne yapacağını düşünmesi yerine sakatlıktan kurtulmaya konsantre olmasını sağlamak için böyle bir karar almıştır" denildi. 
     
</TEXT>
</DOC>
