<DOC>
<DOCNO> 296584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sonsiy03.html </URL>
<DATE> 2004/12/10/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Leyla Zana'dan 'Kürtlere hak verilsin' ilanı 
</HEADLINE>
<TEXT>

     Eski DEP milletvekili Leyla Zana'yla birlikte bazı belediye başkanları, politikacı, sanatçı ve aydın, International Herald Tribune IHT gazetesine verdikleri ilanda, Ankara'nın Kıbrıslı Türkler için Avrupa'dan istediği hakların kendilerine de verilmesini istedi. 
     Gazetenin çarşamba günkü Avrupa baskısında yarım sayfa olarak yayımlanan "Türkiye'deki Kürtler ne istiyor " başlıklı ilanda, sayıları 15 - 20 milyon olarak nitelendirilen Türkiye'deki Kürtler'in 20'nci Yüzyıl boyunca adaletsizlik içinde yaşadığı iddia edildi. Türkiye'nin AB'ye üyelik sürecinde bu durumun değişebileceği yönünde umut doğduğu ifade edilen ilanda, önemli fırsat olarak nitelendirilen AB sürecinin Türkler ve Kürtler arasında uzlaşma ve soruna barışçı çözüm bulma şansı sunacağı belirtildi. Türkiye'nin öncelikle gerçek bir demokrasi kimliğine kavuşması gerektiği savunulan ilanda, Kürtler'in talepleri şöyle sıralandı 
     Kürt halkının varlığını tanıyan, kendi dilinde eğitim, yayın hakkını garanti altına alan ve kendi kurum ve kuruluşlarını oluşturmasına izin veren yeni bir demokratik anayasa. 
     Türkiye'de silahlı çatışma ve şiddete son verecek, ülkeyi güven ve uzlaşı ortamına kavuşturacak genel af. 
     1990'larda yıkılan 3400 Kürt köyünün yeniden kurulması ve 3 milyon Kürt'ün evlerine dönmesi. 
     İlanda CHP Ağrı milletvekili Naci Aslan'ın yanı sıra, Rahmi Saltuk ve Ferhat Tunç gibi sanatçılarında imzaları yer aldı. 

     
</TEXT>
</DOC>
