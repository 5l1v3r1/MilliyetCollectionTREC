<DOC>
<DOCNO> 299096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sondun30.html </URL>
<DATE> 2004/12/20/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Sırp Adalet Bakanı da istifa ediyor 
</HEADLINE>
<TEXT>

     Bosna Sırp Cumhuriyeti başbakanı ve dışişleri bakanından sonra, Adalet Bakanı Slobodan Kovaç da istifa edeceğini açıkladı. 
     Kovaç, AFP'ye telefonla yaptığı açıklamada, ''Bugün istifamı sunacağım'' dedi. 
     Eski Yugoslavya için Lahey'de kurulan Uluslararası Ceza Mahkemesi ile işbirliği yapmadığı gerekçesiyle yaptırımlarla karşı karşıya kalan Bosna Sırp Cumhuriyeti'nde kriz giderek derinleşiyor. 
     Bosna Yüksek Temsilcisi Paddy Ashdown'ın Bosna Sırp Cumhuriyeti savaş suçlularını yakalamada başarısız olduğu gerekçesiyle 9 yetkiliyi görevden almasının ardından Bosnalı Sırpların Başbakanı Dragan Mikereviç ve Dışişleri Bakanı Mladen İvaniç, hafta sonunda istifa ettiklerini açıklamıştı. 
     Ashdown, Bosna-Hersek'te taraflar arasında imzalanan Dayton Barış Anlaşması'nı ihlal etmeleri halinde yerel yetkilileri görevden alabiliyor. 
     Bosnalı Sırplar şimdiye kadar, topraklarında saklandığı sanılan hiçbir savaş suçlusunu yakalamadı. 
     
</TEXT>
</DOC>
