<DOC>
<DOCNO> 274388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sonyas12.html </URL>
<DATE> 2004/09/23/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Bir dil tarihe karıştı... Kadınların Nüşu dile artık yok 
</HEADLINE>
<TEXT>

     Dünyada sadece kadınlar arasında kullanılan tek dil olarak kabul edilen Nüşu Nüşu dilinin son temsilcisi Yang Huan'ın öldüğü bildirildi. 
     Yeni Çin Haber Ajansı, 90'larında olan Yang'ın 20 Eylül'de öldüğünü duyurdu. Çinli dil bilimciler, Yang'ın ölümüyle 400 yıllık bir geçmişe sahip olan ve kadınlar arasındaki yazışmalardan oluşan Nüşu dili geleneğinin sona erdiğini belirttiler. 
     Bir zamanlar kadınların erkeklerden gizledikleri duygularını paylaşmak için kullandıkları işaretlerden oluşan Nüşu dilinin ne zaman ortaya çıktığı konusunda, Çinli dil bilimcileri arasında tartışmalar sürüyor. Bazı uzmanlar, bu dilin 3 bin yıl öncesine ait Yin harabelerinde bulunan hayvan kemikleri ve kaplumbağa kabuklarıyla ilişkisi olduğunu savunuyorlar. 
     Nüşu dili, Çin'in orta kesimindeki Hunan eyaletinin yanı sıra güneydeki Guangşi Cuang Özerk Bölgesi'nde de kullanıldı. 
     Bu dilin doğduğu yer olduğu sanılan Jiangyong ilçesinde yaşayan ve bu dili bilen tek erkek olan 80 yaşındaki Zhou Shuoyi'nin, geçen yıl derlediği sözlükte 1800 karakter bulunuyor. 
     ''Kadınları özel dilin yaşayan fosili'' olarak kabul edilen Yang, Jiangyong ilçesinde dünyaya geldi ve çok küçük yaşlarda Nüşu dilini öğrendi. 1995 yılında 4. Dünya Kadınlar Konferansı'na katılan Yang'ın Nüşu dilinde yazdığı mektuplar, şiirler ve sözler, bu yılın başlarında Pekin'deki Qinghua Üniversitesi tarafından yayımlanan bir kitapta toplandı. 
     
</TEXT>
</DOC>
