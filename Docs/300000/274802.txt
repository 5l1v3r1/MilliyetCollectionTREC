<DOC>
<DOCNO> 274802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/son/sondun03.html </URL>
<DATE> 2004/09/25/ </DATE>
<TIME> 08.05 </TIME>
<AUTHOR>  </AUTHOR>
<HEADLINE>
Felluce'ye Amerikan bombardımanı 8 ölü, 15 yaralı... 
</HEADLINE>
<TEXT>

     Irak'ta direnişin kalesi Felluce kentine yönelik dün geceki Amerikan bombardımanında, görgü tanıkları ve hastane kaynaklarına göre en az 8 kişi öldü, 15 kişi yaralandı. . 
     Bölgeden gelen ilk haberlerde, saldırıda ölenlerden 3'ünün çocuk, 1'inin kadın olduğu belirtilmişti. 
     Amerikan ordusu, saldırıda Ürdünlü terörist Ebu Musab Ezzerkavi'nin yandaşlarının bir toplantı yerinin hedef alındığını açıkladı. 
     Irak'ın başkenti Bağdat'ta Irak ulusal muhafız gücüne katılma başvurusunda bulunanları taşıyan bir araca ateş açılması sonucu 6 kişinin öldüğü bildirildi. 
     Polisin açıklamasına göre, ulusal muhafız gücüne kaydolan grubun kayıt merkezinden ayrılır ayrılmaz saldırıya uğradığını kaydetti. 
     Bağdat'ta geçen çarşamba günü de ulusal muhafız gücüne başvuru için evraklarını hazırlamak üzere bekleyenlerin bulunduğu bir fotokopi dükkanı önünde bomba yüklü bir araçla intihar saldırısı düzenlenmişti. Saldırıda 6 kişi ölmüş, 54 kişi yaralanmıştı. 
     
</TEXT>
</DOC>
