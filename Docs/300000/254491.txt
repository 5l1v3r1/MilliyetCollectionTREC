<DOC>
<DOCNO> 254491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/ekonomi/eko07.html </URL>
<DATE> 2004/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeks güçlenme çabasıyla dirençlerini zorlayabilir... 
</HEADLINE>
<TEXT>


Euro - dolar paritesindeki hareketlilik ve petrol fiyatları uluslararası borsalarla birlikte İstanbul Menkul Kıymetler Borsası'nı da etkileyecek 

Zeynep Candan Aktaş 

Enflayon rakamlarındaki düşüş eğiliminin devam etmesi borsanın haftaya iyi bir başlangıç yapmasını sağladı. Haziranda beklentilerin altında gerçekleşen rakamlar TÜFE'de yüzde 0.13, TEFE'de yüzde 1.05 oldu. Geçen yılın haziran ayına göre yıllık enflasyon TÜFE'de yüzde 8.93, TEFE ise yüzde 10.53 seviyesine ulaştı. 18.707 puana dek süren alımların ardından başlayan k r realizasyonları haftanın son günü 17.994 puanın görülmesine neden oldu. Önümüzdeki hafta dolar euro paritesindeki hareketlilik ve petrol fiyatları yakından izlenecek uluslararası ekonomik gelişmeler. KKTC'de Meclis genel kurulunda oylanacak olan erken seçim kararı ve 15 Temmuz'a kadar çıkması beklenen yasalar ise siyaset sahnesine yön verecek. 
Haziran ayında İMKB'de 130.7 milyon dolarlık alım gerçekleştiren yabancılar borsada yıl başından bu yana pozisyonlarını 478 milyon dolar artırdılar. Haftanın son günü itibariyla takas saklamadaki hisse senetlerinin yaklaşık yüzde 44.46'sı yabancı yatırımcılarda bulunuyor. Yabancı yatırımcılar mart sonlarında yüzde 45.3 ile bu yılın en yüksek takas saklama seviyesine ulaşmışlardı. Borsada haftayı 18.327 puandan kapatan İMKB 100 endeksinde kısa vadeli ikili dip tabanın direnci olan 18.000'ler desteğe dönüştü. Endeksin bu seviyede güçlenmesi beklenebilir. Önümüzdeki hafta çok beklenmeyen bir gelişme olmazsa 17.700'ler ana destek, 18.700'ler de ana direnç olacak gibi görünüyor. Yukarıda 18.400 aşağıda da 18.000 ise ara destek ve dirençler. Ancak 18.700'lerde senet bazında zirve dirençlerinin test edilmesi yukarı doğru mutlaka hacimde de artış gerektiriyor. 
Bol kazançlı haftalar dileğiyle. 


</TEXT>
</DOC>
