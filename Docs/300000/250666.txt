<DOC>
<DOCNO> 250666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sontur66.html </URL>
<DATE> 2004/06/24/ </DATE>
<TIME> 18.38 </TIME>
<AUTHOR>  </AUTHOR>
<HEADLINE>
Otobüsteki patlanmada ölü sayısı 4 oldu... 
</HEADLINE>
<TEXT>

     Fatih'te İETT otobüsü içerisinde meydana gelen patlamada ölenlerin sayısı 4'e yükseldi. 
     Çapa'da Kızılay Kan Merkezi önünde, Beyazıt-Soğanlı Siyavuşpaşa hattında çalışan körüklü otobüsteki patlamada yaralananlardan Zehra Şahin'in 40 , tedavi gördüğü İÜ Tıp Fakültesi Hastanesi'nde öldüğü bildirildi. Şahin'in hayatını kaybetmesiyle olayda ölenlerin sayısı 4'e yükseldi. 
     Bu arada, İstanbul İl Sağlık Müdürlüğü'nden yapılan yazılı açıklamada, İÜ Tıp Fakültesi Hastanesi morgunda bulunan cesetlerden 2'sinin kadın, birinin erkek olduğu bildirildi. 
     Açıklamada, İÜ Tıp Fakültesi Hastanesi'nde halen 13, Haseki Eğitim ve Araştırma Hastanesi'nde de 2 yaralının tedavilerine devam edildiği kaydedildi. 
     Yaralı olduğu bildirilen Fazlı Karataş ile Haseki Eğitim ve Araştırma Hastanesi'nde tedavisi tamamlanan Recep Pirdan'ın taburcu edildikleri belirtildi. 
     İl Sağlık Müdürlüğü, patlamanın ardından 3 dakika içerisinde 112 Acil Sağlık hizmetlerine bağlı 12 ambulansın olay yerine ulaştırıldığını da bildirdi. 
     
</TEXT>
</DOC>
