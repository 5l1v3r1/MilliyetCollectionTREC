<DOC>
<DOCNO> 263204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/son/sontur17.html </URL>
<DATE> 2004/08/13/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Emekli ikramiyesiyle oğlunu evlendirecekti... 
</HEADLINE>
<TEXT>

     Tavşancıl'daki tren kazasında hayatını kaybeden, ve amcasının oğlu Seyfi Göktepe ile aynı kaderi paylaşan geçici işçilerden Yaşar Göktepe'nin 47 ailesi, babalarının öldüğünü televizyon kanallarından öğrendi. 
     Yaşar Göktepe'nin 21 yaşındaki asker oğlu Yusuf, dağıtım izinine geldiğinde babasının ölüm haberini aldı. 
     Hatay'ın Serinyol İlçesi'ndeki acemi birliğinden dağıtım izini için memleketi Afyon'a gelen Yusuf Göktepe, babasının ölümünün kendisini yıktığını söyledi. 
     A.A muhabirine konuşan evin en büyük çocuğu Necati Göktepe, babalarının ölümünü televizyondan öğrendiklerini belirterek, ''Duyduklarımıza bir an inanamadık ve isim benzerliği olacabileceğini tahmin ettik. Sonuçta ölen kişinin babamız olduğunu öğrendik. Babamın emekliliğine 2 yıl kalmıştı. Emekli ikramiyesiyle de askerdeki kardeşimi evlendirecekti'' diye konuştu. 
     Köyleri çok küçük olduğu için toprakları olmadığını ve iş için herkesin dışarı gittiğini kaydeden Necati Göktepe, iş bulmak için devletten ailesine yardım edilmesini istedi. 
     Göktepe'nin cenazesi, bugün düzenlenecek törenle, memleketi Afyon'un Alcalı Köyü'nde toprağa verilecek. 
     
</TEXT>
</DOC>
