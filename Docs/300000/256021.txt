<DOC>
<DOCNO> 256021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/ekonomi/eko11.html </URL>
<DATE> 2004/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizbank halka arzı durdurdu 
</HEADLINE>
<TEXT>



Denizbank'ın Sermaye Piyasası Kurulu'na SPK yaptığı halka arz başvurusu kendi talebiyle işlemden kaldırıldı. SPK haftalık bültenine göre, Zorlu Grubu'nun sahibi olduğu Denizbank'ın 64.5 trilyon liralık halka açılma için 30 Nisan'da yaptığı menkul kıymet ihraç başvurusu kendi isteği üzerine işlemden kaldırıldı. Banka, nisan ayında hisse senetlerini halka arz etmek için SPK'ya başvuruda bulunmuştu. Tatsan Turizm ve Tarım Sanayi'nin 205 milyar liralık bedelsiz sermaye artırımı da isteği üzerine işlemden kaldırıldı. 
Ekonomik canlanmayla bu yıl halka arzlarda gözlenen hızlanma ile yılbaşından bu yana Fenerbahçe Sportif, İnfo Yatırım Ortaklığı, Desa Deri, Burçelik Vana, Türk Traktör'ün, Doğuş Otomotiv ve İndeks Bilgisayar'ın hisseleri halka arz edilerek, borsada işlem görmeye başladı. 


</TEXT>
</DOC>
