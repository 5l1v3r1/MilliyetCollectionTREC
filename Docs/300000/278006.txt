<DOC>
<DOCNO> 278006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sondun16.html </URL>
<DATE> 2004/10/07/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Avustralya, hafta sonunda sandık başında 
</HEADLINE>
<TEXT>

     Avustralya'da hafta sonunda yapılacak genel seçimlerde Irak konusu ana gündem maddesi olmaya devam ederken, Başbakan John Howard, Irak'ta kitle imha silahı üretilmediğine ilişkin rapora rağmen Irak'a desteğini savundu. 
     Howard, Irak ile ilgili kararının arkasında olduğunu, Saddam Hüseyin'in daha fazla yönetimde kalmadığı için de üzgün olmadığını söyledi. 
     Irak'taki Amerikalı silah denetçilerinin 1991'den sonra herhangi bir kitle imha silahı üretildiğine dair kanıt bulamadığını açıklayan raporla ilgili olarak da Howard, raporda Saddam Hüseyin'in BM kararlarını ihlal ettiğini gösteren bulguların olmasının savaşın meşruluğunu kanıtladığı için memnun olduğunu belirtti. 
     ABD'nin Irak savaşına İngiltere ve İspanya ile birlikte en büyük desteği veren Avustralya hükümeti, Irak'a 2000 asker göndermişti. 
     Ana muhalefetteki İşçi Partisi'nin lideri Mark Latham, cumartesi günü yapılacak seçimleri kazanmaları halinde Noel'e kadar askerleri evlerine getirme sözü vermişti. 
     Latham, ayrıca Başbakan Howard'ın Irak'ta kitle imha silahları olmadığını itiraf emesini ve özer dilemesini istemişti. 
     
</TEXT>
</DOC>
