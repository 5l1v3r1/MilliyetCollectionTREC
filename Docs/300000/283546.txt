<DOC>
<DOCNO> 283546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sontur27.html </URL>
<DATE> 2004/10/26/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Kız arkadaşına göndereceği mesajı yanlışlıkla erkeğe gönderince... 
</HEADLINE>
<TEXT>

     Sivas'ta bir genç, kız arkadaşına göndermek istediği mesajı yanlışlıkla erkek arkadaşının cep telefonuna gönderince, çıkan tartışmada, 2 arkadaş birbirini bıçakla yaraladı. 
     AA muhabirinin aldığı bilgiye göre, kız arkadaşına, içeriği öğrenilemeyen mesaj yazan Fevzi Y. 18 , yanlışlıkla bu mesajı, erkek arkadaşı Ayhan K'nin 20 cep telefonuna gönderdi. 
     Bunun üzerine sinirlenen Ayhan K, Kılavuz Mahallesi Emir Paşa Caddesi'nde karşılaştığı Fevzi Y. ile tartışmaya başladı. Tartışmanın bıçaklı kavgaya dönüşmesi sonucu, Yalçın K. sol kolundan, Fevzi Y. ise sol elinden bıçakla yaralandı. 
     Sivas Sultan 1. İzzettin Keykavus Devlet Hastanesi'ne kaldırılan 2 arkadaş, tedavilerinin ardından gözaltına alındı. 
     Zanlıların, polisteki ifadelerinin ardından serbest bırakıldığı bildirildi. 

     
</TEXT>
</DOC>
