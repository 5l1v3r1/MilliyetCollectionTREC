<DOC>
<DOCNO> 264182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sontur29.html </URL>
<DATE> 2004/08/17/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Hintkeneviri cinayeti 
</HEADLINE>
<TEXT>

     Konya'nın Beyşehir İlçesi'ne bağlı Eğirler Köyü'nde bahçesindeki hintkenevirini söken kişiyi öldürdükten sonra başka bir köyde toprağa gömen kişi, jandarma tarafından yakalandı. 
     Alınan bilgiye göre, sebze bahçesinde dişi hintkeneviri yetiştiren Hamza Büyükmeleş 55 , hintkenevirlerinin, Haydar Dönmez ve Mustafa Dönmez 33 tarafından söküldüğünü fark etti. 
     Bunun üzerine Büyükmeleş, silahıyla Haydar ve Mustafa Dönmez'in üzerine ateş açtı. Olayda Mustafa Dönmez hayatını kaybetti, Haydar Dönmez de kaçmayı başardı. 
     Büyükmeleş, daha sonra öldürdüğü Mustafa Dönmez'i eşeğine yükleyerek, komşu Bayındır Köyü sınırları içinde bir tarla kenarında bulunan taşlık ve ağaçlık araziye gömdü. 
     Bu arada, yapılan bir ihbarla, çobanlık yaptığı belirtilen Mustafa Dönmez'in kayıp olduğu bilgisini alan jandarma ekipleri, Haydar Dönmez'in verdiği ifadeye dayanarak, Büyükmeleş'i, Eğirler Köyü'ndeki evinde yakaladı. 
     Aldığı bilgiler doğrultusunda Bayındır Köyü'nde gömülü cesedi bulan jandarma ekipleri, Mustafa Dönmez'i hintkenevirlerini sökmesi için Hamza Büyükmeleş'in bahçesine gönderdiği ileri sürülen Mehmet Ünaldı'yı da gözaltına alındı. 
     Büyükmeleş ve Ünaldı, çıkarıldıkları mahkeme tarafından tutuklanarak cezaevine gönderildi. 
     
</TEXT>
</DOC>
