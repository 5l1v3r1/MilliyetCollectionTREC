<DOC>
<DOCNO> 251783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/ekonomi/eko06.html </URL>
<DATE> 2004/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
En zengin CEO hayırsever çıktı 
</HEADLINE>
<TEXT>


EKONOMİ SERVİSİ 

Fortune dergisi ABD'nin en zengin 25 CEO'sunu güçlendirilmiş genel koordinatör belirledi. Sıralamada bilgi teknolojisi şirketi Syntel'in CEO'su Bharat Desai 550.5 milyon dolarlık yaklaşık 822 trilyon lira servetiyle 'En zengin CEO' ünvanına sahip oldu. 
Desai, ABD ve ülkesi Hindistan'da hem kendi kişisel serveti hem de Syntel kaynaklarından uluslararası yardım kuruluşlarına yaptığı yardımlarla tanınıyor. Desai, ülkeler arasındaki savaş ile iç savaşların çıktığı ülkelerde de yardım çalışmaları yapıyor. 
ABD'de 11 Eylül olaylarında yaptığı yardım ile çevresinden övgü alan Desai, ülkesi Hindistan ile Bosna Hersek gibi ülkelere de para yardımlarında etkin rol oynuyor. 

CEO, başkandan zengin 
Fortune dergisinin sıralamasında, eğlence alanında faaliyet gösteren Salem Communications'ın CEO'su Edward Atsinger 198.6 milyon dolarlık servetiyle ikinci gelirken aynı şirkette başkanlık görevini yürüten Stuart Epperson 192.1 milyon dolarlık servetiyle üçüncü oldu. Listede SS C Technologies CEO'su William Stone 191.7 milyon dolarlık servetiyle dördüncü, Pegasystems CEO'su Alan Trefler 185 milyon dolarlık servetle beşinci sırada yer aldı. 


</TEXT>
</DOC>
