<DOC>
<DOCNO> 295908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sonsiy13.html </URL>
<DATE> 2004/12/08/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
CHP'li Kart TBMM'de kaç kişi mükerrer ve sahte oy kullandı 
</HEADLINE>
<TEXT>

     CHP Konya Milletvekili Atilla Kart, Belediyeler Kanunu'nun dün akşam TBMM Genel Kurulu'ndaki görüşmeleri sırasında yapılan oylamalarda, kaç kişinin mükerrer ve sahte oy kullandığını ve bunların kim olduğunu sordu. 
     Kart, TBMM Başkanı Bülent Arınç tarafından yazılı olarak yanıtlanması istemiyle Meclis Başkanlığı'na verdiği soru önergesinde, aynı tasarının tümü üzerinde yapılan oylamada kimlerin sahte oy kullandığının da açıklanmasını istedi. Atilla Kart, şunları kaydetti 
     ''Sahte ve mükerrer oy kullandığı açık ve sabit olan milletvekilleri hakkında TBMM İçtüzüğü'nün ilgili hükümleri ve re'sen görülecek diğer hükümleri uygulamak konusunda idari ve yasal süreci başlatacak mısınız 
     Mükerrer oy kullanmak suretiyle TBMM'nin kişiliğine saldırıda bulunan ve saygınlığını ihlal eden bu milletvekillerinin isimlerini TBMM Başkanlığı olarak kamuoyuna açıklayacak mısınız '' 
     
</TEXT>
</DOC>
