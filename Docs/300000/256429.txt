<DOC>
<DOCNO> 256429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/yasam/yas01.html </URL>
<DATE> 2004/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Küresel ısınmanın sorumlusu, Güneş 
</HEADLINE>
<TEXT>


Yeni iddia şu Güneş'in sıcaklığı, son bin yıldaki en yüksek seviyeye ulaştı. Bu da, 'Dünya havalarını' aşırı derecede ısıttı 

DIŞ HABERLER SERVİSİ 

Bilim adamları, son yıllarda dünya çapında görülen hava sıcaklıklarındaki artışın nedeninin, Güneş'in sıcaklığının son bin yıldaki en yüksek seviyeye ulaşması olduğu fikrinde. Almanya'daki etkin bilim merkezi Max Planck Enstitüsü'nde yapılan araştırmaya göre, güneşin yaydığı radyasyon son 60 yılda hızla yükselmeye başladı ve bu durum dünya çapında sıcaklıkların artamasına yol açtı. 

Artık Güneş daha parlak 
Güneş üzerinde bulunan ve 'Güneş lekesi' olarak bilinen manyetik bölgeler hakkındaki yüzyıllar öncesine ait bilgileri karşılaştıran bilim adamları, son yüzyılda bu lekelerin sayısının önemli ölçüde arttığını da kaydetti. 
Araştırmacılar, güneş lekelerinin sayısının az olduğu dönemlerde Dünya'da havaların soğuduğunu tespit etti ve son yıllarda bu manyetik bölgelerinin sayısında görülen artışın, hava sıcaklıklarının yükselmesine neden olabileceğini belirtti. Araştırmada, güneşin şu anda önceki yüzyıla oranla daha parlak olduğu da belirlendi. 


</TEXT>
</DOC>
