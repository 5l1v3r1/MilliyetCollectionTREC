<DOC>
<DOCNO> 256419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/spor/spo07.html </URL>
<DATE> 2004/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirvede 22 saniye 
</HEADLINE>
<TEXT>


Fransa Bisiklet Turu'nda dünkü 14. etap İspanyol Aitor Gonzalez'in üstünlüğüyle geçerken, genel klasmanda Armstrong ile Voeckler aynı dereceyi yaptı, aralarındaki 22 saniyelik fark devam etti 


14. etap Gonzalez'in 
FRANSA Bisiklet Turu'nda dün koşulan Carcassonne - Nimes arasındaki 192,5 kilometrelik 14. etabı İspanyalı bisikletçi Aitor Gonzalez kazandı. İspanyol pedal 4.18.32'lik derecesiyle bitirdiği yarış sonunda genel klasmanda ancak 32. olabildi. Gonzalez'in 25 saniye gerisinde ikinciliği Fransız Nicolas Jalabert alırken, mücadelenin üçüncülüğünü ise aynı ülkeden Christophe Mengin elde etti. Dünkü etap sonunda yarışı ilk 10 sırada bitiren bisikletçiler arka gruba 14 dakikaya yakın fark yaptı. 

Bugün dinlenecekler 
SARI mayonun sahibi Fransız Thomas Voeckler 40. bitirdiği 14. etap sonunda genel klasmandaki liderliğini devam ettirdi. İki gündür yaptığı atakların ardından Voeckler'in 22 saniye ardında ikinciliğe yerleşen son beş yılın şampiyonu Birleşik Amerikalı Lance Armstrong ise dünkü etapta Fransız rakibiyle aynı dereceyi yaparak yarışı 39. sırada bitirdi. Amerikalı pedal böylece aradaki 22 saniyelik farkı korumuş oldu. Fransa Bisiklet Turu'nda bisikletçiler bugünü dinlenerek geçirecek. 

GENEL KLASMAN 1.Thomas Voeckler FRA 62 33 11 2.Lance Armstrong ABD 00 22 3.Ivan Basso İTA 01 39 4.Andreas Klöden ALM 03 18 5.Francisco Mancebo İSP 03 28 6.Georg Totschnig AVU 06 08 7.Jose Azevedo POR 06 43 8.Jan Ullrich ALM 07 01 9.Pietro Caucchioli İTA 07 59 10.Sandy Casar FRA 08 29 


</TEXT>
</DOC>
