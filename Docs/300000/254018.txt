<DOC>
<DOCNO> 254018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/siyaset/siy05.html </URL>
<DATE> 2004/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumenleri sevindiren ziyaret... 
</HEADLINE>
<TEXT>


ANKARA Milliyet 


Topkapı Sarayı Müze Müdürü Filiz Çağman, Rumen Kralı Stefan'ın Topkapı Sarayı Müzesi'nde bulunan kılıcının geçici bir süre için Romanya'ya gönderildiğini bildirdi. Cumhurbaşkanı Ahmet Necdet Sezer de dün Dışişleri Bakanı Abdullah Gül'le birlikte Romanya'ya giderken, kılıcın yer alacağı serginin açılışına katılacağını bildirdi. Çağman, "Bakanlar Kurulu kararı ve uzmanların onayı alındıktan sonra gönderildi" dedi. Sezer yaptığı açıklamada, "Romen Kralı Stefan'ın 500. ölüm yıldönümünü anma törenlerinden ötürü düzenlenecek etkinlikler bağlamında, Kral'ın Topkapı Sarayı Müzesi'nde bulunan kılıcının aslının da geçici bir süre için yer alacağı serginin açılışına katılacağım" dedi. 


</TEXT>
</DOC>
