<DOC>
<DOCNO> 250087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/dunya/dun03.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz askerler özür diledi 
</HEADLINE>
<TEXT>



İran karasularına önceki gün girdikleri iddiasıyla tutuklanan 8 İngiliz denizci özür diledi. İran'ın Arapça yayın yapan devlet televizyonu El Alem, el konulan 3 İngiliz devriye botundaki askerlerden birinin özrünü dün yayınladı. İngiliz asker, "İran karasularına girmiş olmakla büyük bir hata yaptıklarını" söyledi. Asker, önceden hazırlanmış gibi görünen şu metni okudu "Ben, İngiliz Kraliyet Donanmasına kayıtlı D04428'den Thomas Hawkins. Dün önceki gün , İran karasularına 1 mil kadar girdikten sonra İran Devrim Muhafızları tarafından tutuklandım. 3 gemi ve 8 kişiden oluşan ekibim yanlışlıkla İran karasularına girmiştir. Bu büyük hata için özür diliyoruz." 


</TEXT>
</DOC>
