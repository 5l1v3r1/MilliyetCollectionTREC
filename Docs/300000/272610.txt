<DOC>
<DOCNO> 272610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sondun22.html </URL>
<DATE> 2004/09/17/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Yolsuzlukla suçlanan eski bakanın evinde arama 
</HEADLINE>
<TEXT>

     Fransız polisi, yolsuzlukla suçlanan eski İçişleri Bakanı Charles Pasqua'nın evine ve kurduğu özel üniversitedeki bürosuna baskın düzenleyerek arama yaptı. 
     Yargıç Philippe Courroye'nin eşliğinde mali polis, Pasqua'nın Paris'in Neuilly semtindeki evine ve ''Leonard de Vinci'' isimli özel üniversitedeki bürosuna baskın yaparak, belgeleri inceledi. 
     Türkiye'de, terör örgütünün faaliyetlerini Fransa'da yasaklayan içişleri bakanı olarak tanınan Pasqua, Cumhurbaşkanı Jacques Chirac ile içinde bulunduğu görüş ayrılıklarının ardından Cumhuriyetçi Birlik Partisi'nden RPR istifa ederek, kendi partisini kurmuştu. 
     Paris Mahkemesi, son seçimlerden önce düzenlenen kampanya sırasında, kurduğu partiye karapara aklayarak, yasadışı yollardan finansman sağladığı gerekçesiyle Pasqua aleyhinde yolsuzluk davası açmıştı. 
     
</TEXT>
</DOC>
