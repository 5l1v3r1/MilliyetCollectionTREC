<DOC>
<DOCNO> 278325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sondun14.html </URL>
<DATE> 2004/10/08/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
AB'nin Türkiye Raporu Kazak basınında 
</HEADLINE>
<TEXT>

     Kazak Kazahkstanskaya Pravda gazetesi, AB Komisyonu'nun Türkiye ile üyelik müzakerelerine başlanmasını tavsiye etmesi konusunda, ''AB Komisyonu'nun Türkiye'ye yeşil ışık yaktığını'' yazdı. 
     Gazetede, Yevgeni Kononoviç imzasıyla yayınlanan makalede, ''komisyonun yeşil ışık yaktığı, kararın Aralık'ta verileceği'' belirtildi. 
     ''AB dış politikasının şu an en önemli konusunun bu olduğu'' ifade edilen makalede, ''Brüksel'in kendi şartlarını ortaya koyarken, Türkiye'nin reformlar yolunda ilerlemesini istediği, Ankara'nın bunları yerine getirmemesi halinde müzakerelerin askıya alınabileceği'' görüşü dile getirildi. 
     ''Türkiye'nin, en iyimser tahminle 10 yıl sonra AB'ye üye olabileceği'' kaydedilen makalede, ''Başbakan Recep Tayip Erdoğan'ın devlet siyasetini Avrupaileştirdiği, uyum yasalarıyla yasaları modernleştirdiği, insan hakları ve yönetim alanında yenilikler getirdiği ve ekonomik alanda önemli başarılar kazandığı'' belirtildi. 
     Makalede, ''AB'ye üyeliğin önündeki en büyük engel ise tarihi, siyasi, dini ve kültürel açıdan Türkiye'nin Avrupa'nın bir parçası olup olmadığı tartışmaları'' ifadesi kullanıldı. 
     
</TEXT>
</DOC>
