<DOC>
<DOCNO> 296936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/guncel/gun90.html </URL>
<DATE> 2004/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Beklenen sonuç... 

Ekonomik Kalkınma ve İşbirliği Örgütü OECD tarafından 40 ülkede öğrenim gören 15 yaşındaki 250 bin öğrenci ile yapılan eğitim araştırmasında, Türkiye 30 OECD ülkesi arasında sondan birinci, genel sıralamada ise 35'inci olunca, her şeyin yolunda olduğunu görüp seviniyor insan. Ve çocuklara yapılan haksızlığa da sinirleniyor insan. 
Çünkü bu sınavda... 
Matematik, fen gibi gençlerin ilgisini çekmeyen sorular soruldu...Hayat Bilgisi'nde, Mafya ve Kurtlar Vadisi'nden tek bir soru bile gelmedi...Sosyal Bilgiler'de, "Semra Hanım - Ata - Sinem" üçlüsüne çalışılmıştı, oradan da soru çıkmadı...Fizik'te, futbol maçları öncesi karşı takıma verilebilecek fiziksel zararlar es geçildi...Tarih'te, çocuklar "Okullardaki Çete Savaşları"na çalışmıştı, sorulmadı... 
Valla hoca takmış, ne diyelim... 

ÖSS sorularında günlük hayatla alakası olmayan cisimler, sistemler Top5 

1 Ağırlıksız çubuk... 
2 Sürtünmesiz makara düzeneği... 
3 Bir fanusun içinde birlikte yaşamaya çalışan kaplumbağa ve yeşil bir bitki... 
4 Havasız ortamlarda eğik atış yapabilme becerisi... 
5 Bir ışık kaynağı ile göz arasına bir değil, iki değil, tam üç farklı düzeneğin yakınsak mercek, ıraksak mercek, sarı filtre konulması ve daha sonra ışığın nasıl göründüğü hakkında yapılan deneyler... 

Öğrencilerin sormaktan bıkmadığı, öğretmenlerin yanıtlamaktan sıkıldığı sorular Top5 

1 Hocam, istediğimiz sorudan başlayabilir miyiz 
2 Hocam, ilk önce yazıyı yazsak sonra başlığı atsak olur mu kompozisyon 
3 Hocam, pi'yi 3 alsak olur mu 
4 Hocam, yaptığımız yere kadar puan verir misiniz 
5 Hocam, 44'ü 45'e tamamlar mısınız 

Yılbaşı yaklaşırken... 

Yaklaşan yılbaşı nedeniyle daha şimdiden düşünüp, stresini çektiğimiz ve kesinlikle karşılaşacağımız sinir bozucu bazı davranışlar, durumlar ve adamlar mevcut... 
Israrla her sene eksiksiz yapılan "seneye görüşürüz " esprisi...Okullarda ve bazı cins işyerlerinde öğrencinin personelin kurayla birbirine hediye alması..."Bu sene herkeste pozitif bir etki yapacak" diye ortalıkta dolaşarak prim yapmaya çalışan birtakım kişiler...Televizyonda, sokakta, okulda, işte, her yerde karşılaşılacak milli piyango geyikleri ve "bu sene x trilyon benim" adamları...Her tip dükkanda kırmızı don satılması hatta bazı dergilerin promosyon olarak dağıtmaları... 
Not Eksik maddeleri hemen gönderin ki bu tip vakaları önleme yolundaki küçük adımımızı büyütelim... 

Tavizsel Mükafat 
"44 yaşımdayım, dürüstlüğümden hiçbir ödül vermedim .." b b b b 
</TEXT>
</DOC>
