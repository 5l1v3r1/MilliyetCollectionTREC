<DOC>
<DOCNO> 291330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/yasam/yas02.html </URL>
<DATE> 2004/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Vietnamlı avcı geyik yerine ABD'li vurdu 
</HEADLINE>
<TEXT>


ABD'de 2 avcıya ait bölgeyi işgal eden Chai Vang adlı avcı, engellemeye çalışanlara kurşun yağdırdı 5 ölü 


ABD'NİN Wisconsin eyaletinde, 9 günlük geyik avına izin verilen sürede daha fazla geyik avlamak isteyen avcılar arasında kavga çıktı. 'Sawyer County'de meydana gelen olay, Chai Vang adlı avcının, başka 2 avcıya ait olan bir bölgeyi işgal etmesi üzerine patlak verdi. 
AVCILAR, Vang'dan bölgeden ayrılmasını isteyince silahlı çatışma çıktı. Bölge Şerif Yardımcısı Tim Zeigle'nin açıklamalarına göre, dürbünlü tüfek kullanan Vang, bölgenin sahiplerini vurdu. Yardıma gelen avcıları da takip ederek birer birer avlayan Vang, 4 erkek ve 1 kadını öldürerek kaçtı. 
DOĞAL Kaynaklar Departmanı'ndan bir görevli, Vang'ı sırtındaki avcı işaretinden teşhis etti ve polise bildirdi. Kurşunu biten Vang, teslim oldu. Vang'ın, Vietnam Savaşı sırasında anti komünist savaşçı olan 'Hmong' etnik grubundan olduğu belirtildi. 


</TEXT>
</DOC>
