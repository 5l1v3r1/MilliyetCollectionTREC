<DOC>
<DOCNO> 291656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/yazar/asik.html </URL>
<DATE> 2004/11/24/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Panayia Kilisesi 
</HEADLINE>
<TEXT>


Dünyanın en çok okunan gazetelerinden New York Times'ta Susan Sachs yazıyor... Beyoğlu'ndaki Panayia Kilisesi'nin 200'üncü yılı kutlanmış. Geçen yıl İngiliz Konsolosluğu'nun bombalanması sırasında hasar gören kilisenin tavanı çökmek üzereymiş. Duvarları dökülmüş. Kilise yetkilileri, hükümetten onarım izni istemişler. H l yanıt gelmemiş... 
Bir kilisenin onarımına izin vermemenin acaba kime, ne gibi yararı var Türkiye'nin cümle leme "hoşgörüsüz, Hıristiyanlık düşmanı" gösterilmesi kimi neden mutlu ediyor Her şeyi kalem kalem AB dayatacak, bize emri yerine getirmek mi kalacak 
Not Bu satırları yazarken kiliseye onarım izni verildiği haberi geldi. Şükür. 

Başkan ve üyeler... 
Deniz Baykal, dünkü grup toplantısında konuşmasının önemli bir bölümünü Şişli Belediye Başkanı Mustafa Sarıgül'e ilişkin yolsuzluk iddialarına ayırdı. Suçlamalar hiç de yabana atılacak şeyler değildi. 
Ancak akıllara şu soru takıldı 
- Bütün bunlar olurken Şişli Belediyesi'nin CHP'li meclis üyeleri neredeydi 
Eski Söke Belediye Başkanı CHP Aydın Milletvekili Mehmet Semerci, sorumuz üzerine dedi ki 
- Başkan'ın üyelerden tamamen habersiz yolsuzluk yapması mümkün değildir. 
CHP'li Şişli meclis üyeleri nerede Neden hiç konuşmuyorlar 

Şehrin göbeğinde gasp yapılırken herkes seyrediyor, kimse müdahale etmiyor diye sitem ediyoruz. 
Aynen Iraklıların bize sitem etmesi gibi... 
Akif Kökçe 

Uzun isimli göl Dünyanın en uzun isimli gölü ABD'nin Massachusetts eyaletinde, Nipmuck Kızılderililerinin yaşadığı bölgede... Amerikalılar ona kısaca Webster Gölü diyorlar. Gölün uzun ismi ise şu sözcüklerden oluşuyor 
"Sen kendi tarafında, ben kendi tarafımda balık avlayalım, ortada ise kimse avlanmasın." sansursuz.com'dan... 

Rezerveyşın Uçağınız Atatürk Havalimanı'na inmiş. Bavullarınızı almış, yorgun argın limandan dışarı çıkmaya çalışıyorsunuz. Yanınızda yılışık bir tip peydah oluyor. Mıknatıslanmış gibi sizinle birlikte yürüyor. Arada bir "Rezerveyşın, rezerveyşın" diyor. Meğer otel rezervasyonu yapan firmanın adamıymış. Firmanın tabelası karşınızda. Otele ihtiyacı olan iki adımda bankoya ulaşır. Anadolu otogarlarındaki gibi çığırtkana ihtiyaç yok. Ama gelin de anlatın. 
Acaba Atatürk Havalimanı'nı işleten şirket bunları görmez mi En çağdaş olunması gereken yerde dahi ilkelliği yaşamamız ve yaşatmamız şart mı 

İHDK zor çalışır... Azınlık Raporu ile dikkatleri çeken İnsan Hakları Danışma Kurulu'na 15 yeni üye atandı. İHDK, 15 yeni üyelik için kendi içinde değerlendirme yaparak 15 isim saptamıştı. Bu isimler, insan hakları konusunda uzmanlaşmış kimi öğretim üyeleri ve gazeteciler ile Diyarbakır, Van ve Antalya barolarının temsilcilerinden oluşuyordu. Hükümet, bu isimlerin hiçbirini kabul etmedi. Kurula, kendi saptadığı bir kısmı ikinci Cumhuriyetçi isimleri atadı... Prof. Mehmet Altan, Mustafa Erdoğan, Remzi Fındıklı, Doç. İzzet Gönenç, Gazeteci Murat Çelikkan, Ali Bayramoğlu, Gülay Göktürk, Fatih Altaylı, Abdurrahman Dilipak yeni isimler arasında yer alıyor... 

Hükümet, İnsan Hakları Danışma Kurulu'na olumlu bakmıyor. Yaptığı atamalardan da bu belli. Peki niye Prof. Baskın Oran'ın başkanlığında hazırlanan Azınlık Raporu yüzünden mi Hayır... İlginçtir. İHDK'nın hazırladığı bir de 81 sayfalık "2004 İnsan Hakları Raporu" var... Azınlık Raporu'yla aynı anda açıklanan ancak. AKP sever basında pek yer bulmayan 81 sayfalık bu raporda, hükümetin çeşitli karar ve uygulamaları eleştiriliyor. AKP hükümeti, İHDK'ya işte bu ikinci rapor yüzünden olumsuz bakıyor. 

İnsan Hakları Danışma Kurulu, yılda 3 kez toplanıyor. Bundan sonraki ilk toplantısını, yeni üyelerin de katılımıyla önümüzdeki şubatta yapacak. Acaba neler konuşulacak bu toplantılarda, gündem ne olacak 
Biz söyleyelim Kavga gürültü... 
Profesör İbrahim Kaboğlu'nun basın toplantısı sırasında raporu elinden kapıp yırtan kurul üyesi Fahrettin Yokuş'un şu sözleri 3 Kasım 2004 tarihli Radikal'de yayımlandı 
- Artık kurul toplantıları daha gergin yapılacaktır... 
İHDK'nın şubat toplantısı çok sesli geçecek... 

Irak'a komşu ülkeler toplantısı yapılıyormuş 
Aslında toplantının adı yanlış... 
"ABD işgaline aday ülkeler" toplantısı dense daha doğru olurdu. 
Arif Ayhan 



</TEXT>
</DOC>
