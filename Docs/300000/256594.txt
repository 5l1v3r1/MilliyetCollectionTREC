<DOC>
<DOCNO> 256594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sontur18.html </URL>
<DATE> 2004/07/19/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Tam 30 yıl geçti .. 
</HEADLINE>
<TEXT>

     TAM 30 YIL GEÇTİ Kıbrıs'taki Türk varlığını korumak ve Ada'ya kalıcı barış getirmek için 20 Temmuz 1974 yılında Türkiye tarafından gerçekleştirilen Kıbrıs Barış Hareketi yarın 30'uncu yaşına giriyor. 
     Kıbrıs'ta yaşanan olaylara seyirci kalamayan Türk Hükümeti, uluslararası ittifak ve garanti Anlaşmaları'ndan doğan garantörlük hakkını kullanarak Kıbrıs Türkleri'in can ve mal güvenliğini korumak amacıyla 20 Temmuz 1974'te Barış Harekatı'nı gerçekleştirdi. 
     
     ENOSİS HAYALİ 
     15 Temmuz 1974'te adanın Yunanistan'a bağlanmasının 
     ENOSİS daha fazla geciktirilmesine karşı olan EOKA'cı Rumlar ile Yunanistan'daki Albaylar Cuntası'nın Kıbrıs'taki subay ve askerleri, Kıbrıs Türklerinin direnişi yüzünden 11 yıl ertelemek zorunda kaldıkları Enosis'i bir an önce gerçekleştirmek için bu hedefi daha uzun vadede yerleştirme amacında olan "Kıbrıs Cumhurbaşkanı" Makarios'a karşı darbe yapmışlardı. 
     30 yıl önce Yunan askeri cuntası, Enosis'i 
     gerçekleştirmek amacıyla Kıbrıs'taki EOKA'cılarla işbirliği halinde Makarios'u devirmiş ve EOKA'cı Nikos Sampson'u "cumhurbaşkanı" ilan etmişti. Darbe sırasında EOKA karşıtı ve Makarios yandaşı 2 bin kadar Yunan ve Rum öldürülmüştü. Cunta, Türkler'e karşı tedhiş eylemlerinin yoğunlaşmasına da öncülük etmişti. 
     
     AKRİTAS PLANI 
     Yunanistan, Adayı kendine bağlamak amacıyla ilk darbesini 21 Aralık 1963'te gerçekleştirmişti. Dönemin Kıbrıs 
     cumhurbaşkanı olan Makarios ve diğer işbirlikçileriyle Yunanistan Enosis'in gerçekleşmesine engel olarak gördükleri Kıbrıs Türklerini yok etmek amacıyla hazırladıkları Akritas Planı'nı uygulamaya koymuşlar ancak ummadıkları bir direnişle karşılaşmışlardı. 
     
     ALBAYLAR CUNTASI 
     15 Temmuz 1974'te Kıbrıs'taki EOKA'cılarla işbirliği 
     halinde Makarios'u deviren ve EOKA'cı Nikos Sampson'u "cumhurbaşkanı" ilan eden Yunan albaylar, Makarios karşıtı birçok Rum'u öldürmüş ve Türkler'e karşı tedhiş eylemlerinin yoğunlaşmasında öncülük etmişlerdi. Darbede hayatını zor kurtaran Makarios, 19 Temmuz 1974'te BM Güvenlik Konseyi'nde yaptığı konuşmada hem Yunanistan'ın amacını açık biçimde ortaya koymuş, hem yapılan katliamları hem de Kıbrıs Türklerini bekleyen tehlikeleri anlatmıştı. 
     
     BARIŞ HAREKATI 
     Olaylar had safhaya ulaşırken Türkiye, uluslararası İttifak ve garanti anlaşmaları'ndan doğan garantörlük hakkını kullanarak Kıbrıs Türklerinin can ve mal güvenliğini korumak amacıyla 20 Temmuz 1974'te Barış Hareketi'ni gerçekleştirdi. 
     Dönemin Başbakanı Bülent Ecevit, uluslararası tepkiler ve ambargo tehditlerine rağmen harekatın başladığını "Ada'ya barış ve huzur götürmek için gidiyoruz" diyerek kamuoyuna duyurmuştu. 
     Türkiye'nin gerçekleştirdiği Barış Harekatı'yla Kıbrıs Türk halkının can ve mal güvenliği sağlandığı gibi, darbeciler de Kıbrıs'ta işgal ettikleri makamlardan çekilmek zorunda kalmışlardı. Yunanistan'da da 1967'de askeri darbeyle başlayan cunta dönemi tarihe karışmış, ülkede demokrasiye dönülmüştü. 
     
</TEXT>
</DOC>
