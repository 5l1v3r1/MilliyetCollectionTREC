<DOC>
<DOCNO> 277477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sonsiy07.html </URL>
<DATE> 2004/10/05/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Erdoğan, bazı Bakanlar, AKP yöneticileri ve milletvekilleriyle görüştü 
</HEADLINE>
<TEXT>

     Başbakan Recep Tayyip Erdoğan, bazı Bakanlar, AK Parti yöneticileri ve milletvekilleriyle görüştü. 
     Başbakan Erdoğan, öğle saatlerinde Başbakanlık Resmi Konutu'na gelerek, Dışişleri Bakanı ve Başbakan Yardımcısı Abdullah Gül, İçişleri Bakanı Abdülkadir Aksu, eski TBMM Başkanı, Manisa milletvekili Bülent Arınç ve aralarında genel başkan yardımcıları ve grup başkanvekillerinin olduğu parti yöneticileri ile görüştü. 
     Görüşmede, TBMM Başkanlık Divanı'nın oluşumunun ele alındığı ve AK Parti'nin TBMM Başkanı, TBMM başkanvekilliği, idare amirliği ile katip üyelik için göstereceği adayların değerlendirildiği öğrenildi. 
     
</TEXT>
</DOC>
