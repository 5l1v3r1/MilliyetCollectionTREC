<DOC>
<DOCNO> 258953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sondun09.html </URL>
<DATE> 2004/07/29/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
İngiltere'de 100 bin memurun iki günlük grevi başladı 
</HEADLINE>
<TEXT>

     İngiltere'de 100 bin memur bu sabahtan itibaren iki gün sürecek greve başladı. 
     Aralarında İş ve İşçi Bulma Kurumu ve Sosyal Servis çalışanlarının da bulunduğu Kamu Sektörü Çalışanları Sendikası üyesi 100 bin kişi, greve gerekçe olarak ücret artışlarındaki yetersizliği gösteriyor. 
     Sendika Başkanı Mark Serwotka, çalışanların performans değerlendirmesinin de yanlış ve haksız kriterler üzerine yapıldığını belirterek, bu sistemin de düzeltilmesini istediklerini belirtti. 
     Hükümet ise 100 bin kamu çalışanının kendilerinden hizmet bekleyen halkın onlara en çok ihtiyaç duyduğu dönemi seçmelerini eleştirdi. 
     Hükümet sözcüleri, grevin zamanlamasına rağmen halkın mağdur olmaması için ellerinden geleni yapacaklarını söylediler. 
     İş ve İşçi Bulma Kurumu ile Sosyal Servis çalışanları bu yıl daha önce de şubat ve nisan aylarında olmak üzere iki kez grev yapmıştı. 
     
</TEXT>
</DOC>
