<DOC>
<DOCNO> 295412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/spor/bbas.html </URL>
<DATE> 2004/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransızlar şokta 
</HEADLINE>
<TEXT>


2010 Dünya Basketbol Şampiyonası'nı Türkiye'ye kaptıran Fransa'da Basketbol Federasyonu Başkanı Mainini beceriksizlikle suçlandı 


'Türkiye hazırlıklıydı' 
TÜRKİYE'NİN 2010 Dünya Basketbol Şampiyonası'nın ev sahipliğini Fransa'ya karşı "kılpayı" kazanmasının yankıları Avrupa'da sürüyor. Fransız basını, 2010 kura çekiminde yaşanan hayal kırıklığını, Fransız Federasyonu'nun Türkiye kadar hazırlıklı olmamasına bağladı, Fransa Federasyon Başkanı Yvan Mainini'yi "beceriksizlikle" suçladı. 

'Olimpiyat handikap oldu' 
L'EQUİPE gazetesi, Türkiye'nin başarılı sunum yaptığına değindi. Haberde, "Delegelerin Fransa lehine oy kullanmaması için çok sebep vardı. Fransa'nın 2012 Olimpiyatları'na Paris ile aday olması da diğer handikap oldu. Tabii Başkan Mainini'nin şampiyonayı almak için gösterdiği müthiş çabayı da gözardı etmemek gerekir" ifadesi kullanıldı. 

Ülkerspor'a yeni forvet 

EUROLEAGUE'DEKİ temsilcilerimizden Ülkerspor, ABD'nin CBA Ligi'nde Sioux Falls takımında forma giyen 26 yaşında ve 1.91 boyundaki forvet David Jackson ile anlaştı. 2003 - 2004 sezonunda en iyi savunma oyuncusu seçilen ve geçtiğimiz sezon 19.5 sayı, 4.3 asist ortalamalarıyla forma giyen Jackson'ın, çarşamba günü Turuncu - Yeşilli ekibin Panathinaikos ile oynayacağı maçta forma giyebileceği açıklandı. 

Hakyemez'den savunma 

BASKETBOL Milli Takımı Menajeri Doğan Hakyemez, Beşiktaş - Darüşşafaka maçı sonrasında kendisi hakkında gerçek dışı iddialar bulunduğunu belirtti. Hakyemez, hakemlerin soyunma odasına girdiğini kabul ederek, şunları söyledi "Burada iki konuda görüş belirttim. Birincisi, saldırıya uğrayan hakem Halil Baydemir'e geçmiş olsun diledim. İkincisinde de, yöneticilerin seyircilerle birlikte salondan çıkarılmalarının doğru olmayacağını söyledim." 


Potada bugün 
ULEB CUP 
D GRUBU 
Sofya - Bulgaristan 
18.30 Lukoil Academic Bulgaristan - Türk Telekom 
F GRUBU 
Ayhan Şahenk Salonu 
19.30 Darüşşafaka - GHP Bamberg Almanya 
FIBA Avrupa Ligi 
B GRUBU 
Akatlar Salonu 
19.00 Beşiktaş - Iscar - Nahariya İsrail 
C GRUBU 
İzmir Atatürk Salonu 
19.00 Tuborg Pilsener - Demon Astronatus Hollanda 


</TEXT>
</DOC>
