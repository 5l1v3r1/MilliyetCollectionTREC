<DOC>
<DOCNO> 291806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sontur03.html </URL>
<DATE> 2004/11/24/ </DATE>
<TIME> 02.06 </TIME>
<AUTHOR>  </AUTHOR>
<HEADLINE>
Trafik kazasında ölen 3 öğretmenden 2'si ailelerine teslim edildi 
</HEADLINE>
<TEXT>

     Yozgat'ın Saraykent ilçesindeki trafik kazasında yaşamını yitiren 3 öğretmenden 2'sinin cenazesi ailelerine teslim edildi. 
     Kaza sonrası Sorgun Devlet Hastanesi'ne gelen Yozgat İl Milli Eğitim Müdürü Osman Nuri Gülay, ''Acımız büyük. Öğretmenler Günü'nün arifesinde gencecik üç evladımızı kaybetmenin üzüntüsü içerisindeyiz'' dedi. 
     Gülay, kaza nedeniyle Öğretmenler Günü kutlama programını iptal ettiklerini, sadece sabah Atatürk Anıtı'na çelenk koyacaklarını söyledi. 
     Öte yandan trafik kazasında ölen 3 öğretmenden 2'sinin cenazeleri ailelerine teslim edildi. 
     Rukiye Karaca'nın cenazesi Nevşehir'e, Güzin Baş'ın cenazesi de Kırıkkale Keskin'e ambulanslarla yola çıkarıldı. 
     Kazada hayatlarını kaybeden öğretmenlerin bugün memleketlerinde toprağa verileceği bildirildi. 
     
</TEXT>
</DOC>
