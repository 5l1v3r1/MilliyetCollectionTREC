<DOC>
<DOCNO> 256189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/sonyas07.html </URL>
<DATE> 2004/07/17/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Bu yıl yaz bir türlü gelmedi 
</HEADLINE>
<TEXT>

     Avrupa ve Türkiye'de sıcaklıklar bir türlü yükselmedi. Şiddetli yağmurların yanı sıra Almanya'da kar bile yağdı Avrupa'da geçtiğimiz yıl şu günlerde başkentlerden ölüm haberleri geliyordu. Fransa'da 15 bin kişi, İtalya ve Almanya'da ise yaklaşık 2 bin kişi sıcaklardan hayatını kaybetmişti. Balkanlar'da da durum aynıydı. İspanya ve Yunanistan ise tıpkı Türkiye gibi sıcaktan adeta kavruluyordu. Bu yıl ise bahar geldi geçti ve yaz mevsiminin sıcak ve kuru havası yerine şiddetli yağmurlar başladı. Avrupa'nın ve Türkiye'nin genelinde oldukça serin bir hava hakim. Uzmanlar Avrupa'daki düşük sıcaklıkları normal karşıladı. Avustralyalı meteorolog Ernst Rudel "Geçtiğimiz yaz havalar anormal sıcaktı. Bu yaz serin gidiyor ama endişelenecek bir durum yok" dedi. 

     
</TEXT>
</DOC>
