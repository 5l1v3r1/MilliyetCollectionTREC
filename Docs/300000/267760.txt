<DOC>
<DOCNO> 267760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sondun02.html </URL>
<DATE> 2004/08/31/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
Fransız rehineler Fransa halkına ve Cumhurbaşkanı Chirac'a seslendi 
</HEADLINE>
<TEXT>

     Irak’ta kaçırılan Fransız gazeteciler Georges Malbrunot ve Christian Chesnot, Fransız halkına ve hükümetine seslenerek, hayatlarının bağışlanması için başörtüsü yasağı kanununun iptal edilmesini istedi. 
     Rehineleri kaçıran dinci grup, Fransa'daki devlet okullarında dini simgeleri yasaklayan kanunun kaldırılmasını istiyor. 
     Grup, Fransa hükümetine rehilerin yaşamı karşılığında tandığı süreyi 24 saat uzattığını açıkladı. 
     
     Fransız halkına ve Chirac'a çağrı 

     Fransız gazeteciler, bu gece El Cezire televizyonunda yayınlanan bir video kaydında Fransız vatandaşlarına Fransa'daki türban yasağına karşı gösteri düzenlenme’ çağrısında bulundu. 
     Fransa Cumhurbaşkanı Jacques Chirac'a seslenen bir gazeteci, ''hayatımızın bağışlanması için başörtüsü yasağını lağvedin'' dedi. 
     Gazeteciler, yasağın kaldırılmasını, aksi taktirde çok yakın bir zamanda öldürüleceklerini söylediler. 
     
     Chirac, krize rağmen Rusya yolcusu 

     Bu arada, Cumhurbaşkanı Chirac Fransa’yı sarsan rehine krizine rağmen Rusya Devlet Başkanı Vladimir Putin ve Almanya Başbakanı Gerhard Schröder ile görüşmek üzere Rusya’ya gidiyor. 
     Chirac, dinci grubun Fransa’daki okullardaki başörtüsü yasağının kaldırılması yönündeki talebini reddederek, gazetecilerin serbest bırakılmasını talep etmişti. 
     
     Dini cemaatler birleşti 

     Rehine krizinin ardından, Fransa'daki dini cemaatler terör şantajına karşı birleşerek, türban yasağına karşı planladıkları yürüyüşleri iptal etti. 

     
</TEXT>
</DOC>
