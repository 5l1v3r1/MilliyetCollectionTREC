<DOC>
<DOCNO> 272421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sontur14.html </URL>
<DATE> 2004/09/16/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Kovulan işçi müdürünü öldürdü .. 
</HEADLINE>
<TEXT>

     Türkiye Taşkömürü Kurumu TTK Asma Dilaver İşletme Müdürü, işyerinde iş akdi fesih edilen işçi tarafından bıçaklanarak öldürüldü. 
     AA muhabirinin aldığı bilgiye göre, müdür Avni Cinel 47 , sabahleyin ocak şeflerine talimat vermek üzere gittiği Tertip Yazıhanesi'nden çıktığı sırada, yanına gelen ve yaklaşık bir ay önce iş akdi fesih edilen maden işçisi Nevzat Aydın 40 ile tartışmaya başladı. 
     Kavgaya dönüşen tartışmada Aydın, üzerinde taşıdığı bıçakla Cinel'i, vücudunun çeşitli yerlerinden yaraladı. Genel Maden İşçileri Sendikası yöneticileri ile işçilerin SSK Zonguldak Bölge Hastanesi'ne kaldırdığı Cinel yaşamını yitirdi. 
     Olay yerine gelen polis, işçilerin müdahalesiyle yakaladığı Aydın'ı gözaltına aldı. 
     TTK Genel Müdürlüğü yetkilileri, katil zanlısının uyarılara rağmen birkaç kez işe gelmediği için iş akdinin fesih edildiğini bildirdiler. 
     
</TEXT>
</DOC>
