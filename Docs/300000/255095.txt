<DOC>
<DOCNO> 255095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sonsiy10.html </URL>
<DATE> 2004/07/13/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Suriye Başbakanı Otri Ankara'da Erdoğan ile görüşecek 
</HEADLINE>
<TEXT>

     Suriye Başbakanı Muhammed Naci Otri, temaslarda bulunmak üzere Ankara'ya geldi. 
     Otri, Esenboğa Havaalanı'nda Devlet Bakanı Kürşad Tüzmen tarafından karşılandı. 
     Konuk Başbakan, Ankara temasları çerçevesinde Cumhurbaşkanı Ahmet Necdet Sezer, Başbakan Recep Tayyip Erdoğan, Dışişleri Bakanı ve Başbakan Yardımcısı Abdullah Gül ve TBMM Başkanı Bülent Arınç ile biraraya gelecek. 
     Otri'ye eşlik eden heyette, Suriye hükümetinden bazı bakanlar ve üst düzey bürokratların yanı sıra Suriye Odalar Birliği ve Şam Ticaret Odası Başkanı ile Halep Ticaret Odası Başkanı'nın yer alıyor. 
     Ziyaret sırasında yapılacak görüşmelerde, başta iki ülke arasındaki ekonomik ilişkiler olmak üzere güncel ikili, bölgesel ve uluslararası konular ele alınacak. 
     Suriye Başbakanı Otri ve beraberindeki heyet, Ankara temaslarının ardından, İstanbul'da Türk işadamlarıyla biraraya gelecek. 
     
</TEXT>
</DOC>
