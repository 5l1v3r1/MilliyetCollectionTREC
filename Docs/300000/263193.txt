<DOC>
<DOCNO> 263193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/son/sontur06.html </URL>
<DATE> 2004/08/13/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Tekme attığı yılan ısırdı 
</HEADLINE>
<TEXT>

     Zafer TOKUŞ - ADAPAZARI Sakarya DHA 
SAKARYA'nın Geyve İlçesi Doğançay Beldesi'nde oturan 52 yaşındaki Adem Demir, tarlasında kiraz ağacını keserken görüp tekme atarak uzaklaştırmak istediği yılanın ısırması sonucu zehirlendi. 3 çocuk babası Demir, evine giderken, olayı kimseye anlatmadı. Bayılan Demir, yakınları tarafından hastaneye kaldırılınca olay anlaşıldı. 
     Olay, önceki gün öğle saatlerinde Doğançay Köyü çıkışında meydana geldi. 3 çocuk babası Adem Demir, fındıklıklarının bulunduğu bahçeye gelerek temizliğe başladı. Demir, temizlik sırasında tarlasında bulunan çürümüş kiraz ağacını kesti. 
     Kiraz ağacının yanında bulunan çalılıkları da temizlerken yarım metre uzunluğunda yılan gördü. Yılanı tekme atarak uzaklaştırmak isteyen Adem Demir, ayağından ısırıldı. 
     Yılan ısırığına aldırmayan Adem Demir, tarlada çalışmayı sürdürdü. Ancak, bir süre sonra fenalaşmaya başlayınca güçlükle eve geldi. Eve giden ve yılanın kendisini ısırdığını bir süre söylemeyen Adem Demir, bayılınca yakınları tarafından olay yerine çağrılan ambülansla Adapazarı ToyataSA Hastanesi'ne getirildi. 
     Burada ilk müdahelesi yapıldıktan sonra müşadele altına alınanAdem Demir'in sağlık durumu iyiye gidiyor. Adem Demir'in oğlu Nazmi Demir, "Babam bize yılan soktuğunu söylese hemen hastaneye getirdik ve zamang eçirmezdik'' dedi. 
     
</TEXT>
</DOC>
