<DOC>
<DOCNO> 259449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/ekonomi/eko06.html </URL>
<DATE> 2004/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
T. Telekom, tarifelere başvuru süresini uzattı 
</HEADLINE>
<TEXT>


ANKARA ANKA 

Türk Telekom, sabit telefon abonelerine yönelik tarife seçimini 24 Ağustos'a kadar uzattı. T. Telekom'dan yapılan yazılı açıklamada, pek çok kişinin yaz tatili nedeniyle evlerinden uzakta olduğu ve tarife seçimi yapmakta geç kalabileceği gözönünde bulundurularak yeni SabitHATT başvurularının 1 Ağustos 2004'e kadar uzatıldığı bildirdildi. Açıklamada, bunun temmuzda yapılması gereken başvuruyu uzatma işlemi olduğu belirtildi. 1 Ağustos'tan 24 Ağustos'a kadar yapılacak hat seçimleri de tıpkı 1 Ağustos'ta yapılmış gibi işlem görecek. Yani HesaplıHATT, KonuşkanHATT, ŞirketHATT ya da YazlıkHATT tarifelerinden birini seçmesi gereken bir abone, bu talebini 24 Ağustos'a kadar Türk Telekom ve PTT işyerleri, Türk Telekom Bayileri ve 444 1 444 nolu faksa bildirebilecek. 24 Ağustos'a kadar hangi tarihte bildirim yapılırsa yapılsın, ağustos ayı telefon faturasının hesaplanmasında, 1 Ağustos tarihi esas alınacak. Eylülde abonelerin eline geçecek olan ağustos faturasını, StandartHATT tarifesi üzerinden değil, seçtiği hattın tarifesi üzerinden ücretlendirilecek. 


</TEXT>
</DOC>
