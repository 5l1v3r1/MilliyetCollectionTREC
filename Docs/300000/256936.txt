<DOC>
<DOCNO> 256936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sonyas14.html </URL>
<DATE> 2004/07/20/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Bir dairede bir ceset ve bir boa yılanı bulundu 
</HEADLINE>
<TEXT>

     Belçika'nın Liege bölgesindeki bir apartman dairesinde bir ceset ve bir boa yılanı bulundu. 
     Polisin verdiği bilgiye göre, daireye yeni taşınmış 50 yaşlarındaki Belçikalı bir adamı birkaç gün görmeyen komşular meraklanarak polise başvurdular. Eve giren polisler, kafesinden çıkmış 3 metre boyunda bir boa yılanı ile karşılaşınca uzman itfaiye ekiplerini çağırdılar. Evde kiracı olan Belçikalının cesedi ile birlikte büyük bir kertenkele ve el boyutunda zehirli bir örümcek bulundu. 
     Uzmanlar, Belçikalının ölümüyle evdeki hayvanların bağlantısının araştırıldığını, boa yılanının tehlikesiz olduğunu, ancak ''acıktığı zaman bir bebeği yutabileceğini'' belirttiler. Olayla ilgili soruşturma sürerken, evde bulunan hayvanların bir hayvanat bahçesine teslim edileceği duyuruldu. 
     
</TEXT>
</DOC>
