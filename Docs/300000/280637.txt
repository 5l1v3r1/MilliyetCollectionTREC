<DOC>
<DOCNO> 280637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sondun48.html </URL>
<DATE> 2005/03/15/ </DATE>
<TIME> 19.33 </TIME>
<AUTHOR>  </AUTHOR>
<HEADLINE>
Bush Hizbullah, Lübnan'da siyasi hareketin parçası olma fırsatına sahip 
</HEADLINE>
<TEXT>

     ABD Başkanı George Bush, Hizbullah'ın terörist bir örgüt olduğunu, ancak Lübnan'da siyasi hareketin parçası olabileceğini kanıtlama fırsatına sahip bulunduğunu söyledi. 
     Bush, Oval Ofis'te Ürdün Kralı 2. Abdullah ile görüşmesinde sonra gazetecilere yaptığı açıklamada, ''Hizbullah'ı terörist bir örgüt olarak görüyoruz. Umarım, Hizbullah silah bırakarak ve barışı tehdit etmeyerek böyle olmadığını kanıtlar'' dedi. 
     ABD Başkanı Bush, Lübnan'daki Hizbullah'ın İsrail ile Filistin arasındaki barış sürecini raydan çıkarmaya çalışabileceği konusunda endişelendiklerini de kaydetti. 
     Hizbullah'ın 128 sandalyeli Lübnan parlamentosunda milletvekili olan 9 üyesi bulunuyor. 
     Lübnan, Hizbullah'ı İsrail işgaline karşı 18 yıl gerilla savaşı yürüten meşru bir direniş hareketi olarak görürken, BM Güvenlik Konseyi, Hizbullah'ın silahsızlanmasını istiyor. Hizbullah, ABD'nin terörist örgütler listesinde yer alıyor. 
     
</TEXT>
</DOC>
