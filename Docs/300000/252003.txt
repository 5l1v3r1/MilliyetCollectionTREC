<DOC>
<DOCNO> 252003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sontur35.html </URL>
<DATE> 2004/06/30/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Sabıkalı genç, kaçırdığı kızın babasının evine el bombası attı 
</HEADLINE>
<TEXT>

     İzmir'in Yenişehir Semti'nde sabah meydana gelen patlamanın siyasi yönünün olmadığı bildirildi. 
     Alınan bilgiye göre, 1182 Sokak'ta oturan Ümit K.'nın evinin önünde meydana gelen patlamanın ardından soruşturma sürerken, Bomba İmha uzmanlarının yaptığı incelemede, patlamaya, boru tipi el yapımı bombanın neden olduğu anlaşıldı. 
     Yapılan araştırmada, çok sayıda suçtan sabıkası bulunan Alper Ş.'nin, bir süre önce Ümit K'nın kızını kaçırdığı, sonra baba evine gönderdiği ve kızıyla evlenmesi için baskı yapan Ümit K. ile kavga ettiği belirlendi. 
     İfadesi alınan Ümit K., Alper Ş'nin ''evini bombalayacağım'' diye tehditte bulunduğunu belirterek, evinin önünde patlayan bombayı Alper Ş'nin koyduğunu iddia etti. 
     Alper Ş'nin yakalanmasına çalışıldığı bildirildi. 
     
</TEXT>
</DOC>
