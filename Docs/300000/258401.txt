<DOC>
<DOCNO> 258401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/guncel/gun90.html </URL>
<DATE> 2004/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Borsa Ligi 

Borsa artık tat vermiyor. Eskiden anayasa kitapçığı atılır, borsa grafiği feleğini şaşırırdı. Sayın Ecevit'in sağlık kontrollerinde kullanılan aletlerdeki grafikle eş zamanlı hareket eder, ikisi beraber yükselir-düşerdi... Amerika'da biri hapşırsa... IMF binasının camına kuş pislese... Dünya Bankası'nda biri temizlik sırasında kayıp düşse... gibi en dandik nedenlerden etkilenen bir grafik çeşidiydi... Ama artık pek bir heyecanı kalmadı. O heyecanı geri getirecek bir şey lazım, o da futbol... 
Hazır 3 büyükler borsada işlem görürken, onları İMKB-100'den ayıralım ve maçların "açık" olduğu anda, o kulüplerin hisseleri işlem görmeye devam etsin. Bunun bir çok faydası var... 
Mali, turizm vs. sektörü ile futbol birlikte olur mu Ya borsadaki diğer şirketler de futbol takımı kuracak, ya da futbolun ayrı borsası olacak. Şirketin birinin ihracattı, yatırımdı, krediydi canı çıkacak senin takım 2 gol atacak, hooop 10-20 artış. Bu sistemde eşitlik yok, çıngar çıkar valla...Hisse senetlerinin değerleri, gollere göre iner-çıkar. Böylece, borsaya bir heyecan gelir. Çok gollü maç olursa, borsadaki elektronik sistemin göçmemesi için tedbir şart. Malum bilgisayarlar yorulabilir Maç primlerinin, takımın hisse senedi olarak ödeneceği açıklanır, senetlerin o andaki fiyatı söylenir, özellikle yenik durumdaki takımlarda, oynamayan-kaytaran futbolcular teşvik edilebilir... Borsadaki diğer şirketler de birer takım kurar, spor ve sporcunun dostu olurlar. Hatta, takımlar, broker'lardan kurulursa, çok daha faydalı olur... Insider trading içerden tüyo vermek sona erer. Çünkü top yuvarlaktır ve maçın nasıl biteceğini ne içerden ne dışardan, hiç kimse bilemez... 

Her defasında hamama gitmektense yıkanmak için eve bir oda eklemek daha iyi bir fikirdi, evet evet kesinlikle .. 
Giuseppe Bagno 

Geyşa olma meraklıları ve beyanatları Top5 

1 Nurgül Yeşilçay - Sevdiğim için geyşa olurum... 
2 Ajda Pekkan - Ben 2000'li yılların geyşasıyım... 
3 İkinci Bahar Oya - Erkeğim için seve seve geyşa olurum... 
4 Seren Serengil - Ozan'la başka türlü birlikte olunmaz, evet geyşa oldum... eski 
5 Hülya Avşar - Erkeğimin geyşası olurum... oldukça eski, 80'lerde 

Bi acayip Oluşum 
Muhabir İçerde Atilla Saral ile görülmüşsünüz, doğru mu 
Çağla Şıkel Olabilirim... 

Çaktırmadan Geçiş 
"Gol pozisyonuuuooooolll .." b b 
</TEXT>
</DOC>
