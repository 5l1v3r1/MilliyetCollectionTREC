<DOC>
<DOCNO> 282907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sondun19.html </URL>
<DATE> 2004/10/24/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
İsrail, Gazze göçmenlerine tazminat ödeyecek... 
</HEADLINE>
<TEXT>

     İsrail kabinesi, Gazze Şeridi'ndeki evlerini boşaltacak göçmenlere tazminat ödenmesine ilişkin yasa tasarısını kabul etti. 
     Devlet radyosu, Filistinlilerden ayrılma planı çerçevesinde tahliye edilecek göçmenlere tazminat ödenmesini öngören tasarının, 6'ya karşı 13 oyla kabul edildiğini bildirdi. 
     Tasarı, hafta içinde meclisin onayına sunulacak. 
     Başbakan Ariel Şaron, bu tasarının Gazze'den çekilecek göçmenlerin hayatını kolaylaştıracağını söylemişti. 
     İsrail meclisinin, Gazze Şeridi'nin 37 yıllık işgaline son verecek Şaron planını salı akşamı oylaması bekleniyor. Planda, İsrail'in 2005 sonuna kadar Gazze Şeridi'nden tamamen çekilmesi, bölgedeki Yahudi yerleşkelerinin sökülmesi ve 8 bin göçmenin Gazze'den çekilmesi öngörülüyor. Aynı plan uyarınca, Batı Şeria'da da dört Yahudi yerleşkesi sökülecek. 
     
</TEXT>
</DOC>
