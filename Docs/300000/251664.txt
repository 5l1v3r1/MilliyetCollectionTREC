<DOC>
<DOCNO> 251664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/soneko31.html </URL>
<DATE> 2004/06/29/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa günü 25 puanlık yükselişle tamamladı... 
</HEADLINE>
<TEXT>

     İMKB Ulusal-100 Endeksi 2. seansta, 1. seansa göre 74.26 puan artışla 17,735.54 puandan kapandı. 
     2. seansta hisse senetlerinin ortalama değer kazancı yüzde 0.42 oldu. 
     Endeks 2. seansa, 33.27 puan gerileyerek 17,628.01 puan seviyesinde başladı. Seansın ilk yarısını 17,737.46 puandan geçen endeks, seans içinde en düşük 17,580.67, en yüksek 17,819.42 puanı gördü. 
     1. seanstaki 49.09 puanlık gerileme dikkate alındığında, endeks günlük bazda 25.17 puan yükseldi. Hisse senetlerinin günlük ortalama değer kazancı yüzde 0.14 olarak belirlendi. 
     2. seans kapanışında, mali endeks 74.26 puan yükselerek 24,283.74 puan, hizmetler endeksi 40.92 puan yükselerek 10,152.65 puan, sanayi endeksi 0.10 puan gerileyerek 15,487.76 puan oldu. 
     Böylece ilk seansa göre mali grup hisseler ortalama yüzde 0.66, hizmet grubu hisseler ortalama yüzde 0.40 değer kazandı, sanayi grubu hisseler ortalama yüzde 0.0006 değer kaybetti. 
     2. seansta işlem gören toplam 304 hisse senedinden 121'i değer kaybetti, 98'i değer kazandı, 85'inin fiyatında değişiklik olmadı. 
     Seansta, 298 trilyon 511 milyar 906 milyon liralık işlem hacmi kaydedildi. Günlük işlem hacmi 511 trilyon 65 milyar 435 milyon lira olarak hesaplandı. 
     2. seansta Yapı Kredi Bankası, Tofaş, Turkcell, İş Bankası C ve Doğan Holding, en yoğun işlem gören hisse senetleri olarak belirlendi. 
     
</TEXT>
</DOC>
