<DOC>
<DOCNO> 253141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sonyas11.html </URL>
<DATE> 2004/07/05/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Kendisini öldüresiye döven eşini affetti... 
</HEADLINE>
<TEXT>

     Suudi Arabistan'da televizyon sunucusu Rania El Baz, kendisini öldüresiye döven kocasını affetti. 
     Arab News gazetesi, Baz'ı dövdüğü için nisan ayından beri hapiste tutulan Muhammed El Fallatta'nın, karısı tarafından affedilmesi üzerine önceki gün serbest bırakıldığını yazdı. 
     Fallatta'nın, karısının tazminat isteklerini kabul ettiği ve bunun üzerine affedildiği belirtildi. 
     Suudi Arabistan gazeteleri, nisan ayında yüzü kırık ve morluklarla dolu Baz'ın fotoğraflarını yayınlamışlardı. Gazeteler, televizyon sunucusunun başında, kocası tarafından defalarca zemine vurulması yüzünden 13 kırık ve çatlak olduğunu bildirmişlerdi. 
     Tartışma yüzünden meydana geldiği belirtilen dayaktan sonra Fallatta 6 ay hapis cezasına çarptırılmıştı. 
     Baz, şiddet olayından sonra boşanma davası açmış ve iki çocuğunun kendisine verilmesini istemişti. 
     
</TEXT>
</DOC>
