<DOC>
<DOCNO> 257328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/soneko10.html </URL>
<DATE> 2004/07/22/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Tüketici güvenindeki azalma sürüyor 
</HEADLINE>
<TEXT>

     Tüketici güveninde şubat ayında başlayan azalma haziranda da devam etti. Tüketici güven endeksi haziranda yüzde 0.59 oranında azalarak 106.6 ile hesaplanmaya başlandığı Aralık 2003'ten bu yanaki en düşük düzeyine geriledi. 
     Merkez Bankası ve Devlet İstatistik Entsitüsü'nün birlikte hazırladıkları Tüketici Güven Endeksi'nin haziran ayı sonuçları açıklandı. Mayısta yüzde 3.33 ile sert bir düşüş yaşanan tüketici güvenininde, gelecek dönemde iş bulma olanaklarına ve mevcut dönemin dayanıklı tüketim malı satılanmak için uygunluğuna ilişkin değerlendirmelerin olumsuza dönmesi nedeniyle haziranda da yüzde 0.59 oranında düşüş gözlendi. 
     Bu kapsamda, tüketici güven endeksini oluşturan alt endekslerden tüketicilerin mevcut döneme ilişkin satınalma gücünde yüzde 1.19, gelecek döneme ilişkin satınalma gücünde yüzde 1.7, genel ekonomik durumda yüzde 1.35 artış yaşanırken, gelecek döneme ilişkin iş bulma olanaklarında yüzde 2.16, mevcut dönemin dayanıklı tüketim malı satın almak için uygunluğunda ise yüzde 3.86 oranında gerileme yaşandı. 
     Tüketicilerin harcama davranışları ve beklentilerini değerlendirerek, gelecek dönem enflasyonuyla ilgili tahminleri kolaylaştırmak amacıyla hazırlanan tüketici güven endeksi geçen yıl Aralık ayında 110.3 olarak ölçülmüştü. 
     100'den büyük olması tüketici güvenindeki iyimserliği, 
     100'den küçük olması ise kötümserliği işaret eden güven 
     edeksi bu yıl ocakta 111.4'e, şubatta ise 111.9'a çıkmıştı. 
     Mart ve nisanda 111 olan güven endeksi mayısta 107.3'e haziranda ise 106.6'ya indi. 
     
     SATINALMA GÜCÜ ARTIYOR 
     Toplam 8 bin 87 kişiyle görüşülerek gerçekleştirilen haziran anketine katılanlardan şu andaki satınalma gücünün altı ay öncesine göre durumuyla ilgili soruya daha iyi diyenlerin oranı yüzde 21.4'e yükselirken, daha kötü diyenlerin oranı ise yüzde 25.1'e geriledi. Çok daha kötü diyenlerin oranı ise mayıs ayındaki yüzde 3.1'lik düzeyinden yüzde 2.7'ye indi. Satınalma gücünün altı ay öncesine göre aynı olduğunu belirtenlerin oranı da yüzde 49.1 oldu. 
     Gelecek dönemdeki satın alma gücüyle ilgili soruyu katılanların yüzde 24.3'ü "biraz daha iyi olacak" şeklinde yanıtlarken, "biraz daha kötü olacak" diyenlerin oranı yüzde yüzde 20.8'den yüzde 19.5'e indi. Yüzde 50.7'si ise satın alma gücünde bir değişiklik beklemiyor. 
     Ankete katılanların yüzde 33.2'si Türkiye'nin şu andaki ekonomik durumunun geçen üç aylık döneme göre biraz daha iyi olduğunu ifade ettiler. Yüzde 19.2'si ise "biraz daha kötü" olduğunu belirttiler. 
     Katılanların yüzde 31.7'si gelecek üç aylık dönemde genel ekonomik durumun bu güne göre biraz daha iyi olacağını, yüzde 15.4'ü ise biraz daha kötü olacağını beklediklerini kaydettiler. Biraz daha iyi olacağını söyleyenlerin oranı önceki aya göre artarken, kötü olacağını söyleyenlerin oranı azaldı. 
     
     İŞ BULMA UMUDU AZALIYOR 
     Gelecek altı aylık dönemde iş bulma olanaklarının biraz daha artabileceğini belirtenlerin oranı yüzde 19.9'dan yüzde 19'a indi. Daha kötü olacağını ifade edenlerin oranı ise yüzde 22.9'dan yüzde 23'e yükseldi. 
     Ankete katılanların yüzde 18.9'u gelecek üç aylık dönemde kendisinin veya hanehalkının yarı-dayanıklı tüketim mallarına giysi, ayakkabı, mutfak eşyası ve benzeri 
     yönelik harcamalarının önceki üç aylık döneme göre artabileceğini, yüzde 14'ü ise azalabileceğini belirtti. İçinde bulunulan ayın TV, mobilya, buzdolabı gibi dayanıklı tüketim malı almaya uygun olup olmadığına ilişkin soruya katılınların yüzde 51.1'i "uygun bir zaman" yanıtını verirken, yüzde 16.6'sı yanlış bir zaman olduğunu ve satınalama kararının ertelenmesi gerektiğini belirterek yanıtladılar. Ankete katılanların yüzde 3.5'i gelecek altı aylık dönemde kendisinin veya hanehalkının dayanıklı tüketim malı alma olasılığının çok yüksek olduğunu, yüzde 7.8'i bunun olabileceğini belirtti. Yüzde 79.6'lık bir kesim ise dayanıklı tüketim malı alma olasılığı bulunmadığını ifade etti. Gelecek altı aylık döneme otomobil alma olasılığı bulunanların oranı ise yüzde 3.9 olarak ölçüldü. Yüzde 90'lik bir kesim ise kesinlikle otomobil alma planının olmadığını bildirdi. Ankete katılanların yüzde 91.8'i gelecek 12 aylık dönemde kendisinin veya ailesinin bir konut satın alma olasılığı bulunmadığını belirtti. Konut alabileceğini söyleyenlerin oranı ise yüzde 3.1 olarak ölçüldü. 
     
     TASARRUF EĞİLİMİ AZALIYOR 
     İçinde bulunulan dönemin tasarruf yapmak açısından kesinlikle uygun bir dönem olduğunu belirtenlerin oranı yüzde 8.7'den yüzde 6.4'e geriledi. Uygun bir zaman olduğunu belirtenlerin oranı yüzde 26.2'den yüzde 25.4'e inerken, "uygun bir zaman olmadığını" ifade edenler ise yüzde 51'den yüzde 52.3'e çıktı. 
     Ankete katılanların yüzde 70'i gelecek altı aylık dönemde tasarruf yapma olasılığı bulunmadığını ifade etti. 
     Yüzde 13.5'i ise tasarruf yapabileceğini belirtti. 
     Ankete katılanların yüzde 9.8'i fiyatların gelecek 12 aylık dönemde daha hızlı artacağını, yüzde 36.4'ü ise geçmiş 12 ay seviyesinde artacağını belirttiler. Fiyatların daha 
     düşük bir oranda artacağını bekleyenlerin oranı yüzde 22.3, aynı kalacağını belirtenlerin oranı yüzde 16.3 ve düşebileceğini belirtenlerin oranı da yüzde 5.8 oldu. 
     
</TEXT>
</DOC>
