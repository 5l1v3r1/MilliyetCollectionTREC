<DOC>
<DOCNO> 287901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/guncel/gun07.html </URL>
<DATE> 2004/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Alaattin Çakıcı yargılanacak 
</HEADLINE>
<TEXT>



Çıkar amaçlı suç örgütü elebaşı Alaattin Çakıcı'nın, borsa danışmanı Adil Öngen'e yönelik silahlı saldırıya azmettirdiği iddiasıyla yargılandığı davada avukatların yaptığı "yargılamanın durdurulması" istemi, mahkeme heyetince reddedildi. 
Çakıcı'nın getirilmediği duruşmada, avukatları Şevket Küçük, Bozkurt Nuhoğlu, Muammer Demirtaş ve Mustafa Avlağı, Fransa'nın iade şartları uyarınca "yargılanmanın durdurulmasını" talep etti. Avukat Şevket Küçük, "Fransız devletinin koyduğu şartlar devam etmektedir. Yargılamaya devam edilmesi halinde uluslararası bir skandal söz konusu olacaktır" dedi. İade prosedüründeki 45 günlük süre başlamadan sanığın yurtdışına kaçtığını belirten savcı, Fransız adli makamlarının kararının geçerliliğinin kalmadığını kaydederek talebini reddetti. Mahkeme, duruşmayı erteledi. 



</TEXT>
</DOC>
