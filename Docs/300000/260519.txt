<DOC>
<DOCNO> 260519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/soneko42.html </URL>
<DATE> 2004/08/04/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
TMSF, Çukurova Grubu ile anlaşma imzaladı... 
</HEADLINE>
<TEXT>

     Tasarruf Mevduatı Sigorta Fonu TMSF ile Çukurova Grubu arasında, borçların erken ödenmesi hususunda sağlanan şartların ek bir sözleşme ile imza altına alındığı bildirildi. 
     TMSF'den yapılan yazılı açıklamada, 20 Temmuz 2004 tarihinde yapılan bir basın açıklaması ile TMSF ile Çukurova Grubu arasında borçların erken ödenmesi hususunda bir mutabakat sağlandığının duyurulduğu hatırlatıldı. 
     Açıklamada, TMSF ile Çukurova Grubu arasında 31 Ocak 2003 tarihinde imzalanan ve erken ödeme halinde indirim yapılmasını öngören ana sözleşme hükümlerine göre, Çukurova Grubu'nun erken ödeme talebinin değerlendirildiği ve yeni ödeme planı üzerinde prensip mutabakatının sağlandığı da hatırlatılarak, ''Bugün saat 17.00'de, üzerinde mutabakat sağlanan şartlar ek bir sözleşme ile imza altına alınmış bulunmaktadır'' denildi. 
     
</TEXT>
</DOC>
