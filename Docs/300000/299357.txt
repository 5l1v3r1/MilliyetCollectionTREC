<DOC>
<DOCNO> 299357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/siyaset/siy02.html </URL>
<DATE> 2004/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Tanıma anlamı taşımaz 
</HEADLINE>
<TEXT>


GÜVEN ÖZALP Brüksel 


AB Komisyonu, Türkiye'nin, Ankara Anlaşması'nı 10 yeni AB üyesini kapsayacak şekilde genişleten uyum protokolünü imzalamasının, Güney Kıbrıs'ı tanıma anlamına gelmeyeceğini bildirdi. 
Komisyon sözcüsü Françoise Le Bail, "Bu uyarlama çalışması Türkiye'nin Kıbrıs'ı tanıdığı anlamına gelmez" dedi. Ankara'dan istenenin, protokolün AB'nin 25 üyesine genişletilmesi olduğunu vurgulayan Le Bail, "Bu ülkeler arasında Kıbrıs da yer alıyor. Bu tanıma değil, ancak bir ilk adım" diye konuştu. Le Bail, "Belgelerde, resmi tanımaya ilişkin bir ifade yok" şeklinde konuştu. Güney Kıbrıs ise protokolün imzalanmasının, tanınma sonucunu doğuracağını savunuyor. Brüksel'de h kim olan görüş ise, AB Komisyon'dan yapılan açıklamaya paralel. Belgenin imzalanmasının hukuki anlamda tanıma anlamı taşımayacağı, ancak zımni tanıma boyutu bulunduğu kaydediliyor. 



</TEXT>
</DOC>
