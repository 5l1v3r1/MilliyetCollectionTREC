<DOC>
<DOCNO> 263015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/spor/bnba.html </URL>
<DATE> 2004/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ufku genişledi 
</HEADLINE>
<TEXT>


NBA'deki ilk sezonunda yılın çaylağı seçilen 20 yaşındaki LeBron James, "Hayal ettiğimden farklı bir Türkiye ile karşılaştım" dedi 

GÖKHAN TÜRE 


Jordan'ın veliahtı 
ABD Milli Takımı'nın genç yıldızı, Cleveland Cavalierslı "yılın çaylağı" LeBron James, NBA kariyerinin henüz ilk yılında olimpiyat tecrübesi yaşayacak olmasını "sadece şanslıyım" sözüyle yorumladı. İstanbul'a gelmeden önce Türk basketbolu hakkında Hidayet ve Mehmet'in Türk olmaları dışında hiçbir bilgisi olmadığını belirten James, "Hayal ettiğimden çok daha farklı bir Türkiye ile karşılaştım" ifadesini kullandı. 

'En yetenekli kadro' 
ÇIRAĞAN Oteli'nin manzarasına Dünya'nın hiçbir yerinde rastlamadığını ifade eden LeBron James, sözlerini şöyle sürdürdü "Türk takımı, Avrupa'da şimdiye kadar oynadığımız ülkeler arasında gördüğüm en genç ve en yetenekli kadroya sahip. Pota altında da dış atışlar kadar etkili olsalar hiç şansımız olmazdı. Bu Türkiye'ye ilk ziyaretimizdi. Umarım yakın gelecekte de yine İstanbul'a geliriz." 



</TEXT>
</DOC>
