<DOC>
<DOCNO> 288938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sondun28.html </URL>
<DATE> 2004/11/15/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Rumların 17 Aralık'tan önce en önemli hedefi Türkiye tarafından tanınmak 
</HEADLINE>
<TEXT>

     Kıbrıs Rum yönetimi Meclis Başkanı Dimitris Hristofyas, ''17 Aralık öncesi en önemli hedefin, Türkiye'nin Kıbrıs Cumhuriyeti ni tanıması olması gerektiğini'' söyledi. 
     Rum radyosunun haberine göre, Hristofyas, '' Kıbrıs Cumhuriyeti nin Türkiye tarafından tanınmasının, Kıbrıs sorununun çözümlendiği anlamına gelmeyeceğini'' kaydetti. 
     '' Kıbrıs Cumhuriyeti nin tanınmasının, Türkiye'nin bazı stratejik hedeflerin gerçekleşmesinin önüne geçeceğini'' ileri süren Hristofyas, ''Türkiye AB ilkelerine saygılı olması gerektiğinin bilincine varmalı'' dedi. 
     Hristofyas, ''Dünyayı yöneten bazı güçlerin, Avrupa Birliği'nin temel ilkelerini çiğnediğini, bunların amaçlarının Türkiye'nin üyelik müzakerelerine başlama tarihi alması olduğunu'' savundu. 
     
</TEXT>
</DOC>
