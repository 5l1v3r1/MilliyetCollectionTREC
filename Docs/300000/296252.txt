<DOC>
<DOCNO> 296252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/soneko41.html </URL>
<DATE> 2004/12/09/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Çin'in döviz rezervi 540 milyar dolar... 
</HEADLINE>
<TEXT>

     Çin, ekim ayında 25 milyar dolar artan döviz rezervlerinin 540 milyar dolara ulaştığını açıkladı. 
     Yeni Çin haber ajansına konuşan Ticaret Bakanlığı Sözcüsü Chong Quan, yükselen döviz rezervlerinin dış risklere karşı korunma sağladığını söyledi. 
     Çin'in ulusal parası yuanın değerinin yükseltileceği revalüasyon beklentisinin bu ülkeye sıcak para akışını hızlandırdığını belirten bazı analistler, döviz rezervlerinde beklenmedik yükselişin bunun sonucu olabileceğini belirtiyorlar. 
     Yuanı 8.28 dolara endeksleyen Çin'in ihracatı, diğer ülkelerin aksine dolardaki değer kaybından olumlu etkileniyor. 
     Yılın ilk 9 ayında sadece 4.9 milyar dolar dış ticaret fazlası veren ülkenin ekim ayı dış ticaret fazlası 7.1 milyar dolar, kasım ayı dış ticaret fazlası ise yaklaşık 10 milyar dolar olmuştu. 
     
</TEXT>
</DOC>
