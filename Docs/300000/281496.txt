<DOC>
<DOCNO> 281496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sondun42.html </URL>
<DATE> 2004/10/19/ </DATE>
<TIME> 20.40 </TIME>
<AUTHOR>  </AUTHOR>
<HEADLINE>
El Kaide'den Güney Kore'ye ikinci tehdit 
</HEADLINE>
<TEXT>

     Terör örgütü El Kaide, Güney Kore'ye, ikinci kez, ''askerlerini Irak'tan çekmesi aksi takdirde saldırıda bulunacakları'' tehdidinde bulundu. 
     Bir internet sitesine gönderilen bildiride, Güney Kore'ye askerlerini Irak'tan çekmesi için 7 gün süre tanındı. 
     ''Amerikalıların önünde diz çöken Güney Kore hükümetine bu ikinci uyarıdır. Sadece 7 gününüz var. Aksi takdirde Seul'ü yakıp harabeye çevireceğiz'' denildi. 
     Montada adlı bir Arapça internet sitesinde 10 Ekim'de yayımlanan Güney ve Doğu Asya'daki El Kaide ağı imzalı bildiride, militanların halihazırda Güney Kore'nin başkenti Seul'e sızdığı belirtilmişti. 
     Önceki tehditte, Seul hükümetine 14 gün süre tanınmıştı. 
     Irak'ın kuzeyindeki Erbil kentine 2800 askerinin konuşlandırılmasını geçen ay tamamlayan Güney Kore, bu rakamla ABD ve İngiltere'den sonra koalisyonun en büyük üçüncü ortağı oldu. 
     
</TEXT>
</DOC>
