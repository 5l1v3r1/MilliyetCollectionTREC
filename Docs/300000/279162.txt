<DOC>
<DOCNO> 279162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sonspo13.html </URL>
<DATE> 2004/10/11/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Tesisleri sivrisinekler bastı, futbolcular çıldırdı .. 
</HEADLINE>
<TEXT>

     Fransa liginin yeni takımlarından FC Istres'nin başında kötü ve oyuncuları çıldırtan bir vızıltı var. Uzun süredir devam eden bu vızıltının sebebi takımın antrenman yaptığı tesisleri basan sivrisinekler. 
     Güney Fransa takımı olan Istres'nin oyuncuları kendilerini sürekli ısıran sivrisinekler nedeniyle kimi antrenmanları bile yarıda bırakmak zorunda kalıyor. 
     Takımın defans oyuncularından Nisa Savljic "Onlar sivrisinek değil canavar. Her yerimizi ısırdılar. Tüm vücudum kırmızı beneklerle doldu" diye anlatıyor sineklerden çektiklerini. 
     Tesislerin yakınındaki bir göletten kaynaklanan bu sorunu çözmek için kulüp yetkilileri her türlü ilaçlamayı yapmış, hatta oyuncular idman öncesi sineğe karşı losyonlar sürerek sahaya çıkmaya başlamış. 
     Ama kulüp geçtiğimiz günlerde yaptığı açıklamada bir türlü tam anlamıyla çözülemeyen sinek sorununun havaların soğumasıyla birlikte ortadan kalkacağını açıkladı. 
     
</TEXT>
</DOC>
