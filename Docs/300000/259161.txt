<DOC>
<DOCNO> 259161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/guncel/gun02.html </URL>
<DATE> 2004/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'dan alınan toplar çatlıyor 
</HEADLINE>
<TEXT>


TSK'nın Fransa'dan aldığı toplar çatlamaya başlayınca, topların takıldığı araçlar personel taşımak için kullanılmaya başlandı 

Utku Çakırözer Ankara 

TSK envanterindeki Eryx tanksavar füzelerinin hedeflerini vuramadığının altı yıl sonra tespit edilerek projenin tek taraflı feshedilmesinin ardından Fransa ile yine "bozuk silah" krizi patladı. Türk Silahlı Kuvvetleri'nin TSK envanterindeki zırhlı muharebe araçlarına ZMA takılı Fransız yapımı topların çatlamaya başladığı ortaya çıktı. Kara Kuvvetleri Komutanlığı KKK , hayati tehlike riski içerdiği için topların kullanımını yasakladı ve zırhlı araçların sadece personel taşımasında kullanılmasını istedi. 
Türk ordusunun uluslararası barış operasyonlarında da yaygın olarak kullandığı ZMA'nın tek vurucu gücünü oluşturan 25 mm'lik topların namlularının atış sırasında çatlamaya başladığı tespit edildi. Türk Nurol ve ABD United Defense ortaklığı FNSS tarafından üretilen bazı ZMA'lara, 1991 - 1993 döneminde açılan ihalede en ucuz ve yerli sanayiyle en fazla işbirliği içeren teklifi veren GİAT'ın topları takıldı. GİAT'ın, ihale sırasında topların 6000 atışa kadar mükemmel çalışacağı garantisine rağmen, KKK 1996'da envantere giren silahların namlularının birkaç yüz atış sonrası çatladığını belirledi. 
KKK, bu durumun araçtaki personel için hayati tehlike yarattığı gerekçesiyle, bazı ZMA'lar üzerindeki topların ikinci bir emre kadar kesinlikle kullanılmaması talimatı verdi. Böylece bir kısım zırhlı araç sadece personel taşımaya ayrıldı. Türkiye ve Fransa Milli Savunma bakanlıkları da, sorunun çözümü için kısa süre önce masaya oturdu. Hedefini vuramayan Eryx füzelerinde suçu, testleri yapan Türk personele yüklemeye çalışan Fransa, çatlayan toplar için de suçu "bakım hatası"na yıkmaya çalışıyor. Türk ve Fransız uzmanlardan oluşan bir heyetin, Ankara ve Paris'te sorunun çözümü için temaslar yürüttüğü bildirildi. 

İsviçre'den daha ucuzdu 
NUROL - United Defence ABD ortaklığı FNSS , Türk Silahlı Kuvvetleri'nin paletli zırhlı araç ihtiyacını karşılayacak anlaşmayı 1989'da imzaladı. Milli Savunma Bakanlığı MSB , FNSS'nin, zırhlı araçlara Oerlikon İsviçre yapımı top takılması önerisini, fiyatının yüksek olması nedeniyle kabul etmedi. 
Bunun üzerine, üçte bir fiyata 60 bin dolar sahip, Türk şirketlerine teknoloji transferi ve yerli katkı imk nı sunmayı kabul eden Fransız GİAT şirketinin 25 mm toplu Dragar kulesi tercih edildi. Kuleyi NUROL, topları ise GİAT garantisi altında MKE üretti. 515 top için yaklaşık 35 milyon dolar harcandı. 


</TEXT>
</DOC>
