<DOC>
<DOCNO> 276518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sonsiy05.html </URL>
<DATE> 2004/10/01/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
AB hala zinayı soruyor 
</HEADLINE>
<TEXT>

     ANKARA Milliyet 

AKP, Türk Ceza Kanunu TCK tasarısını zina konusunda yeni bir düzenleme yapmadan TBMM'den geçirmesine rağmen, Avrupa Birliği AB ülkeleri hala Başbakan Tayyip Erdoğan'ın bu konuda yaptığı çıkışı ve attığı geri adımı tartışıyor. 
     Dışişleri Bakanı Abdullah Gül'ün AB büyükelçilerire dün verdiği öğle yemeğinde, başta Portekiz Büyükelçiliği Maslahatgüzarı Carlos Britos olmak üzere birkaç büyükelçi konuyu yeniden gündeme getirdi. Britos'un, "Sorun çözülmüş olsa bile Türkiye'nin imajına zarar vermedi mi " sorusuna yanıt veren Gül, konunun Türk ve Avrupa kamuoyunda çok büyütüldüğünü vurguladı. 
     Sadece bir tek maddeye takılındığını kaydeden Gül, TCK ile giderilen eksikliklerin gözardı edilmesinden yakındı. İsveç'in kadın Büyükelçisi Anne Dismorr'un da, AKP'nin zina konusunda geri adım atmasından memnuniyet duyduğunu ifade etti. 
     
     Gül Türkiye'yi doğru yansıtın 

     Konuşmasında, Türkiye'yle ilgili tartışmaların hem AB hem de Türk halkını etkileyeceğine dikkat çeken Gül, tartışmaların halklara doğru yansıtılması gerektiğini söyledi. Yapılan tartışmalarda, Türkiye'nin AB'ye hemen üye olacağına dair izlenim edindiğini belirten Gül, tam üyeliğin 10 yıl kadar süreceğinin dikkate alınmadığını, bu süreçte her şeyden önemlisinin Türkiye'nin performansı olacağını da kaydetti. 

     
</TEXT>
</DOC>
