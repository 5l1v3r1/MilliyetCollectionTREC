<DOC>
<DOCNO> 291119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonsiy06.html </URL>
<DATE> 2004/11/22/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
CHP'de Tekirdağ İl Başkanlığı'nı Sarıgül'ün adayı kazandı... 
</HEADLINE>
<TEXT>

     CHP Genel Başkanlığı'na soyunan Şişli Belediye Başkanı Mustafa Sarıgül, Baykal yönetimine karşı ilk zaferini Tekirdağ'da elde etti. Tekirdağ İl Kongresi'ni, Sarıgül'ün desteklediği aday Aydın Kurban, Baykal'ın adayı Hamit Karaevli'ye 31 oy fark atarak kazandı. 
     CHP'nin bugün yapılan Tekirdağ İl Kongresi'ne il Milletvekilleri Erdoğan Kaplan, Mehmet Nuri Saygun ve Enis Tütüncü de katıldı. Genel Merkez'de yaşanan çekişmelerin yansımalarına sahne olan kongrede, İl Başkanlığı için Baykal ve Sarıgül'ün adayları yarıştı. Kongrenin galibi ise Sarıgül'ün adayı oldu. 350'ye yakın delegenin katıldığı Kongre'de, Sarıgül'ün adayı ve CHP'li muhalif Milletvekilleri Erdoğan Kaplan'la Mehmet Nuri Saygun'un da desteklediği eski İl Başkanı Aydın Kurban, kullanılan oyların 188'ini alırken, Genel Merkez ve Enis Tütüncü'nün adayı Hamit Karaevli'ye 157 oy çıktı. Sarıgül'ün adayı Baykal'ın adayına 31 oy fark atarak İl Başkanlığı'nı aldı. 
     Seçimlerin ardından Tekirdağlı tüm milletvekilleri birlik görüntüsü vererek CHP'nin kazandığını ifade ettiler. 
     
</TEXT>
</DOC>
