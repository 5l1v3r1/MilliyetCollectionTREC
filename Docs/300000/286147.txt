<DOC>
<DOCNO> 286147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sontur16.html </URL>
<DATE> 2004/11/04/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
KPSS adaylarına ek yerleştirme... 
</HEADLINE>
<TEXT>

     Kamu kurum ve kuruluşlarındaki yeni kadrolar ile Kamu Personeli Seçme Sınavı'na KPSS göre gerçekleştirilen yerleştirmede boş kalan kontenjanlara ek yerleştirme yapılacak. 
     Öğrenci Seçme ve Yerleştirme Merkezi'nin ÖSYM konuya ilişkin duyurusu, Resmi Gazete'nin bugünkü sayısında yayımlandı. 
     Buna göre, Kamu Görevlerine İlk Defa Atanacaklar İçin Yapılacak Sınavlar Hakkında Genel Yönetmelik hükümleri uyarınca, bazı yeni kadrolar ile daha önce yapılan yerleştirmeler veya atamalar sonucunda boş kalan kadrolara yerleştirme yapmak amacıyla yeni tercih alınacak. 
     Tercihlerin toplanması işlemi, ÖSYM sınav merkezi yöneticilikleri aracılığıyla yapılacak. Tercih işlemleri 8-12 Kasım günleri arasında gerçekleştirilecek. Adaylar, ÖSYM sınav merkezi yöneticiliklerinden KPSS 2004-2 ve Ek Yerleştirme Kılavuzu ile tercih formunu 3 milyon lira karşılığında temin edebilecekler. 
     Adaylar, doldurdukları tercih formlarını, bankaya 5 milyon lira yerleştirme ücreti ödedikten sonra alacakları dekont ile birlikte yine sınav merkezi yöneticiliklerine teslim edecekler. 
     KPSS 2004-2 ve Ek Yerleştirme Tercih Kılavuzu'nda yer alan kadro ve pozisyonlara, lisans mezunları 2004-KPSSP3, ön lisans mezunları 2004-KPSSP93 veya 2002-KPSS-SB, ortaöğretim mezunları 2004-KPSSP94 veya 2002-KPSS-SB puanları ile başvurabilecekler. 
     Yerleştirme işlemlerine ilişkin açıklamaların yer aldığı kılavuzda üç grup kadro ve pozisyon bulunuyor. Bu kadro ve pozisyonlar şöyle 
     - 1. Grup Ek Yerleştirme 1-10 Eylül 2004 tarihleri arasında alınan tercihlere göre yapılan genel yerleştirme veya atamalar sonucunda boş kalan kamu kurum ve kuruluşlarının kadro ve pozisyonları - 2. Grup 5-9 Nisan 2004 kadroları 5-9 Nisan 2004 tarihleri arasında adaylardan alınan tercihler ile yapılan yerleştirme ve atamalar sonucunda boş kalan kamu kurum ve kuruluşlarının kadroları, - 3. Grup Yeni kadrolar 1-10 Eylül 2004 ve 5-9 Nisan 2004 tercih kılavuzlarında yer almayan, açıktan atama izni alınmış yeni kadrolar ve pozisyonlar. 
     Adayların, kamu kurum ve kuruluşlarının kadro ve pozisyonları ile bunların koşul ve kontenjanlarının yer aldığı kılavuzu dikkatli incelemeleri gerekiyor. 
     
</TEXT>
</DOC>
