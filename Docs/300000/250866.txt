<DOC>
<DOCNO> 250866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sonsiy02.html </URL>
<DATE> 2004/06/25/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Dersimiz 12 Eylül .. 
</HEADLINE>
<TEXT>

     Milli Eğitim Bakanlığı müfredatları yenileme çalışması kapsamında Türkiye yakın tarihinde iz bırakan başta "12 Eylül Darbesi" olmak üzere çeşitli olayları da derslerde işlettirecek. 
     Milli Eğitim Bakanlığı Talim ve Terbiye Kurulu TTK 
     bünyesinde yürütülen müfredat yenileme çalışmaları tamamlanma aşamasına geldi. Tüm ders müfredatlarını yenileyen çalışmalar kapsamında özellikle sosyal bilimler ve tarih müfredatında "ilginç" değişiklikler yapıldı. 
     
     12 EYLÜL MÜFREDATTA 
     Edinilen bilgilere göre, tarih müfredatı artık İkinci Dünya Savaşı ile bitmeyecek, Türkiye'nin yakın tarihini de kapsayacak şekilde 1990'lara kadar yaşanan olayları işleyecek. Talim ve Terbiye Kurulu, yeni neslin anne ve babalarından dinleyerek öğrendiği Türkiye'nin yakın tarihindeki tartışmalı olaylara da tarih müfredatında yer verirken bu olaylardan en dikkat çekeni 1980 yılında yapılan "12 Eylül Askeri Müdahalesi" olacak. "12 Eylül Askeri Müdahalesi" artık öğretmenler tarafından okullarda işlenecek. 
     
     DARBE Mİ YOKSA MÜDAHALE Mİ DENECEK 
     Müfredatı tamamlanan tarih programı göre yazılacak yeni kitaplar da merakla beklenirken. 2005-2006 eğitim-öğretim döneminde sıralarda işlenecek olan yeni kitaplar "12 Eylül Askeri Müdahalesi"nin nasıl işleneceğini de gösterecek. 
     Yetkililer bazı kesimlerde "darbe" diye nitelendirilen olayı olayların olabildiğince objektif ve kanıtlara dayalı olarak işlenmesinin sağlanacağını bildirdi. 
     
     KIBRIS, DP DÖNEMİ DE 
     Tarih müfredatında 12 Eylül'ün yanı sıra Türkiye yakın tarihindeki diğer tartışmalı olaylardan Başbakan Adnan Menderes'in asılmasıyla sonuçlanan Demokrat Parti dönemi de işlenecek. Bu olayın da işleniş şeklinin ders kitaplarında nasıl yer alacağı merakla beklenirken tarih dersinde "Kıbrıs Sorunu" da öğrencilere anlatılacak. 1960'lardaki Kıbrıs ve 70'lere damgasını vuran, Bülent Ecevit'in başbakanlığı 
     sırasında düzenlenen harekatın ardından şekillenen Kıbrıs sorunundaki gelişmeleri artık öğrenciler gazetelerin yanı sıra öğretmenlerinden öğrenecek. 
     
</TEXT>
</DOC>
