<DOC>
<DOCNO> 298158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sondun10.html </URL>
<DATE> 2004/12/16/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Rusya'da 4 milyon uyuşturucu bağımlısı 
</HEADLINE>
<TEXT>

     Rusya'da yaklaşık 4 milyon kişinin uyuşturucu bağımlısı olduğu bildirildi. 
     Rusya İçişleri Bakanı Raşid Nurgaliyev, Rossiskaya gazetesine yaptığı açıklamada, ''Uyuşturucu kullanımı özellikle gençler arasında giderek yaygınlaşırken, kadınlar arasında uyuşturucu kullanımın da giderek arttığı gözleniyor'' dedi. 
     Uyuşturucu tedavi kliniklerinde şu ana kadar 54 bin kadının tedavi gördüğünü, ancak uyuşturucu bağımlısı kadınların gerçek sayısının bundan en az 8 kat fazla olduğunu belirten Nurgaliyev, ''Sadece 10 yıl önce 16-18 yaş grubundaki gençler uyuşturucu kullanmaya ve kullanıcıların yaş ortalaması giderek düşmeye başladı. Rusya'da yaklaşık 200 bin reşit olmayan gencin uyuşturucu kullandığı tespit edildi'' dedi. 
     Uyuşturucu kullanımının artmasının Rusya'nın geleceğini tehdit ettiğini kaydeden Nurgaliyev, uyuşturucuyla mücadelede güvenlik birimleri ve halkın ortak mücadelesinin şart olduğunu söyledi. 
     Nurgaliyev, kullanılan uyuşturucu çeşitlerinin eroin, sentetik uyuşturucular ve esrar olduğunu belirtti. 
     
</TEXT>
</DOC>
