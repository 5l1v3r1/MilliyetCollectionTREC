<DOC>
<DOCNO> 297309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/sonspo18.html </URL>
<DATE> 2004/12/13/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Konyaspor Ceyhun'la sözleşme imzaladı... 
</HEADLINE>
<TEXT>

     Konyaspor, orta saha oyuncusu Ceyhun Eriş ile 1, yıllık sözleşme imzaladı. 
     Konyaspor Başkanı Ahmet Şan, kulüpte yapılan imza töreninde, yönetim olarak ikinci yarıya iyi bir hazırlık yapmak istediklerini söyledi. Takımın bazı mevkilerinde eksikler olduğunu ifade eden Şan, ''Son maçta da bu durumun olumsuzluklarını yaşadık. Maça çok az yedek oyuncuyla çıkabildik'' dedi. 
     Ligin ikinci devresine daha güçlü girebilmek için kadroya takviye yapacaklarını belirten Şan, şunları söyledi 
     ''Transferlerimize Ceyhun'la başlıyoruz. Ceyhun gerçekten tecrübeli bir oyuncu. Uzun yıllar Türkiye liglerinde başarıyla futbol oynadı. Bundan sonra da bize büyük katkısı olacağını düşünüyoruz.'' Ceyhun da amacının Konyaspor'da başarılı bir performans ortaya koymak olduğunu belirterek, ''İki yıldır kaybettiğim bazı şeyler vardı. Onu da Konya'da tekrar kazanmak istiyorum. Umarım iki taraf için de kazançlı olur'' dedi. 
     Daha sonra Ceyhun, kendisini 1, yıllığına Konyasporlu yapan sözleşmeyi imzaladı. 
     
     ŞAN'DAN TARAFTARLARA ÇAĞRI 

     Kulüp Başkanı Ahmet Şan, Konyaspor tarihinde uzun yıllardan bu yana beklenen tesislerin temelinin atıldığını ve 1 yıl sonra tamamlanacağını belirterek, ''Her güzellik bir arada olmuyor. Tesislerimizin temelini attık, ancak dünkü maçta galip gelemedik'' diye konuştu. 
     Taraftarların Ankaragücü yenilgisinin ardından kendilerine sitem edebileceğini anlatan Şan, yine de takımlarına olan desteklerini sürdürmeleri gerektiğini vurguladı. 
     
</TEXT>
</DOC>
