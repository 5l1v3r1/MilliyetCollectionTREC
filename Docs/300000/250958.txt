<DOC>
<DOCNO> 250958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sontur52.html </URL>
<DATE> 2004/06/25/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
Sahte kimliğin gerçek sahibi Muğla'da yaşıyor... 
</HEADLINE>
<TEXT>

     İstanbul'da belediye otobüsünde elindeki ses bombasının patlaması sonucu ölen kadın örgüt üyesinin kullandığı sahte kimliğin gerçek sahibinin Muğla'da yaşadığı ortaya çıktı. 
     Alınan bilgiye göre, Muğla'nın Yatağan İlçesi'ne bağlı Bozarmut Beldesi'nde benzin istasyonunda çalışan Şenol Çatalcam ile evli olan ev hanımı Behice Çatalcam 26 Muğla Terörle Mücadele Şube Müdürlüğü'ne gelerek ifade verdi. 
     Kimliğini 2003 yılının ocak ayında kaybettiğini belirten Çatalcam, ifadesinde şunları söyledi 
     ''O tarihte SSK Muğla Hastanesi'nde kimliğimi kaybetmiştim. 7 Şubat 2003'te yeni kimlik çıkarttım. İstanbul'daki bombalı saldırının ardından emniyetten beni aradılar. Emniyete gittiğimde ölen kadın teröristin benim kimliğimi kullandığını öğrendim. Adeta şok geçirdim. İsmimin böyle bir olayda kullanılması beni çok üzdü. Bu olayı yapanları kınıyorum'' Çatalcam, ifadesinin ardından serbest bırakıldı. 
     
</TEXT>
</DOC>
