<DOC>
<DOCNO> 282588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/ekonomi/eko02.html </URL>
<DATE> 2004/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sistem hızla büyüyor' 
</HEADLINE>
<TEXT>


Hazine Müsteşarlığı Sigortacılık Genel Müdür Vekili Ahmet Genç, bireysel emeklilik sistemindeki katılımcı ve portföy büyüklüğünün beklentilerin üzerine çıktığını ve gelecek için umut verdiğini kaydetti 

Ayfer Yıldız 

Bireysel emeklilik sistemindeki sözleşme sayısı 253 bine, fon büyüklüğü ise 174.5 trilyona ulaştı. Hazine Müsteşarlığı Sigortacılık Genel Müdür Vekili Dr. Ahmet Genç, bu gelişmenin sistemin hızla büyüdüğüne yönelik tahminleri desteklediğini kaydetti. Sektördeki göstergelerin beklentilerin üzerinde gerçekleştiğini belirten Ahmet Genç, sorularımızı yanıtladı. 

Sistemin şu anda geldiği noktayı nasıl buluyorsunuz Sektördeki gelişmeler bu yıl için hedeflenen fon büyüklüğüne ulaşılacağı hatta bu büyüklüğün aşılacağına dair sinyaller veriyor. Ancak, uzun vadede sistemin tam olarak benimsenebilmesi için emeklilik şirketlerinin olumlu performansları büyük önem taşıyor. 

Grup katılımları açısından bir değerlendirme yaptığınızda karşınıza nasıl bir tablo çıkıyor Bireysel katılımcıların toplam emeklilik sözleşmeleri içindeki payı yüzde 74,4, grup katılımlarının payı ise yüzde 25,6. Kurumsal katılımların artması, sistemde biriken fonların hızla artmasını sağlayarak, öngörülen fon büyüklüklerine daha kısa sürede ulaşılmasına, dolayısıyla, sistemden ülkemiz ekonomisine yapması beklenen katkıların daha kısa sürede gerçekleşmesine neden olacağı düşünülüyor. Özellikle, emeklilik hizmeti sunan vakıf ve sandıklara mensup üyelerin gönüllülük esasında birikimlerini bireysele aktarımıyla ilgili mevzuat düzenlemesi yapıldığında sistemde toplanacak fon miktarının bugünkünün 2-3 katı hızla artacağı düşünülüyor. 

Personel vakıf ve sandıklarının bireysele aktarımıyla ilgili nasıl bir düzenleme yapılıyor Vakıf ve sandık üyelerinin, emekliliğe yönelik olarak kazanılan süre vb. gibi bulundukları vakıf ve sandıklarda kazanmış olduğu haklar ile birlikte bireysele geçebilmelerine imkan sağlanması, ilgili mevzuat düzenlemesinin amacına ulaşabilmesi açısından hayati önem taşıyor. Öte yandan, bazı vakıf ve sandıklar ise bünyelerindeki emekliliğe yönelik fonların bireysel emeklilik şirketleri aracılığıyla kurumsal bazda sisteme katılmasını talep ediyorlar. Böylece, üyeler vakıf ve sandıkların diğer hizmetlerinden yararlanmaya devam ederek, emekliliğe yönelik birikimlerinin en ucuz maliyetle en kaliteli finansal hizmeti alma imkanına kavuşacaklar. Burada da yine, üyelerin vakıf ve sandıklarda emekliliğe yönelik tasarruf ederek geçirdikleri sürelerin bireysele yapılacak aktarımlarda dikkate alınması konusu önem taşıyor. 

Sisteme yabancı oyuncuların gelmesini bekliyor musunuz Sistemde biriken fonlar büyüyüp, ülkemiz ekonomisindeki hızlı gelişim sürdükçe her sektörde olduğu gibi bireysel emeklilik sistemine de yabancı yatırımcıların ilgisinin artacağı düşünülüyor. 

Gönüllülük esası kalıcı olacak Sistemin dünya uygulamalarında bazı ülkelerde gönüllülük esasından zorunlu sisteme geçildi. Bizde böyle bir dönüşüm olur mu Bizde bireysel emeklilik, vatandaşlarımıza sosyal güvenlikten elde ettikleri emeklilik gelirine ek bir gelir sağlamayı amaçladı. Kesinlikle sosyal güvenliğin özelleştirilmesi veya sosyal güvenliği ikame etmek amacıyla kurulmuş bir sistem değil. Sistemin zorunlu olduğu bazı ülkelerde kayıtdışı çalışmanın arttığı ve sistemden beklenen fon büyüklüğüne ulaşılamadığı görülüyor. 
Sanayileşmiş ülkelerin büyük çoğunluğunda bu tür sistemler ülkemizde olduğu gibi gönüllülük esasına dayanıyor. Sistemin gönüllülükten zorunluya dönüştürülmesine ilişkin Müsteşarlığımızda herhangi bir düşünce bulunmuyor. 

Anadolu'nun üye sayısı 25 bin oldu Anadolu Hayat Emeklilik'in üye sayısı 25 bine, fon büyüklüğü ise 22.5 trilyona ulaştı. Şirketin Gelir Amaçlı Kamu Borçlanma Araçları Emeklilik Fonu'nun yüzde 56.12'si tahvilde, yüzde 43.03'ü bonoda, Para Piyasası Likit Emeklilik Kamu Fonu'nun yüzde 57.81'i tahvilde, yüzde 35.17'si bonoda, Gelir Amaçlı Karma Borçlanma Araçları Emeklilik Fonu'nun yüzde 15.28'i bonoda, Büyüme Amaçlı Hisse Emeklilik Fonu'nun yüzde 8.41'i devlet tahvilinde, yüzde 4.98'i bonoda ve yüzde 86.34'ü hisse senedinde, Esnek Emeklilik Fonu'nun yüzde 36.03'ü tahvilde, yüzde 27.41'i Hazine bonosunda, yüzde 3.63'ü ters repoda ve yüzde 17.65 hisse senedinde bulunuyor. 

Anadolu Hayat Emeklilik Yatırım Fonlarının Portföy Büyüklüğü Emeklilik Yatırım Fonu Fon Tutarı Milyar TL Hazır Değ. Fon Port. Değ. Tedav. Pay Say. Gruplara Yönelik Gelir Amaç. Kamu Borç. Araç. Fonu 1.000.000 150.063.961 59.061.317.116 5.000.000 Grup. Yön. Gelir Amaç. Karma Borç. Araç. Esnek Fon 1.000.000 2.570.205.088 111.343.449.002 10.000.000 Grup. Yön. Büyüme Amaç. Hisse Senedi Emek. Fonu 1.000.000 373.574.950 54.985.591.222 5.000.000 Gruplara Yönelik Gelir Amaçlı Esnek Emek. Fonu 1.000.000 471.174.789 57.544.404.932 5.000.000 Büyüme Amaçlı Esnek Emeklilik Yatırım Fonu 1.000.000 1.731.282.474 1.184.836.699.844 60.586.288 Gelir Amaçlı Kamu Borç. Araç. Emek. Yat. Fonu 1.000.000 1.654.994.951 13.346.987.014.650 895.294.323 Para Piy. Likit Emek. Yatırım Fonu Kamu 1.000.000 397.031.352 1.681.118.900.000 134.209.423 Gelir Amaç. Karma Borç. Araç. Emek. Yat. Fonu 1.000.000 15.974.129.163 980.349.079.799 80.909.729 Gelir Amaç. Karma Borç. Araç. Emek. Yat. Fonu Euro 1.000.000 28.915.710.679 1.165.883.915.038 93.298.942 Büyüme Amaçlı Hisse Senedi Emek. Yat. Fonu 1.000.000 1.866.837.739 2.258.925.621.927 135.497.720 Büyüme Amaçlı Ulus. Karma Emek. Yat. Fonu 1.000.000 2.697.314.904 475.242.268.147 41.952.506 Gelir Amaçlı Esnek Emeklilik Yatırım Fonu 1.000.000 195.304.093 1.160.256.850.000 85.210.153 Esnek Emeklilik Yatırım Fonu 1.000.000 330.588.857 2.947.453.532.786 203.953.949 

Anadolu Hayat Fonlarının Yatırım Yaptığı Enstrümanlar Fon ünvanı Devlet Tahvili Hazine Bonosu Ters Repo Hisse Senedi Grup. Yön. Gelir Amaç. Kamu Borç. Araç. Emek. Fonu 50,67 47,64 1,69 0 Grup. Yön. Gelir Amaç. Karma Borç. Araç. Esnek Fon 0 14,55 0 0 Grup. Yön. Büyüme Amaç. Hisse Emek. Yat. Fonu 0 0 0 85,44 Grup. Yön. Gelir Amaç. Esnek Emek. Yat. Fonu 0 96,52 3,48 0 Büyüme Amaçlı Esnek Emek. Yat. Fonu 57,09 17,67 0 19,33 Gelir Amaç. Kamu Borç. Araç. Emek. Fonu 56,12 43,03 0 0 Para Piy. Likit Emek. Yat. Fonu Kamu 57,81 35,17 0 0 Gelir Amaç. Karma Borç. Araç. Emek. Fonu 0 15,28 0 0 Gelir Amaç. Karma Borç. Araç. Fonu Euro 8,15 9,07 0,26 0 Büyüme Amaç. Hisse Emek. Yatırım Fonu 8,41 4,98 0 86,34 Büyüme Amaç. Ulus. Karma Emek. Yat. Fonu 0 16,89 0,42 0 Gelir Amaçlı Esnek Emek. Yatırım Fonu 29,06 66,2 0 0 Esnek Emeklilik Yatırım Fonu 36,03 27,41 3,63 17,65 

Yapı Kredi Emeklilik'in Safran projesine ödül Yapı Kredi Emeklilik'in, Tema Vakfı ile ortaklaşa olarak Şanlıurfa'da gerçekleştirdiği "Safran" projesi, uluslararası alanda iki ödül aldı. Uluslararası Halkla İlişkiler Derneği'nin IPRA düzenlediği Golden World Award yarışmasında 'çevre alanında' birincilik ödülünün yanı sıra Birleşmiş Milletler'in mansiyon ödülünü kazanan Yapı Kredi Emeklilik, Londra'nın ünlü Merchant Taylor's Hall adlı salonunda düzenlenen törende, Genel Müdür Doç. Dr. Giray Velioğlu ve ekibi tarafından temsil edildi. 
Yapı Kredi Emeklilik'in Genel Müdürü Giray Velioğlu, Safran'ı bir kurumsal sosyal sorumluluk olarak gördüklerini ve projeyi bireysel emeklilik sisteminin uygulamaya girdiği 27 Ekim 2003'den önce başlattıklarını hatırlattı. Şirketlerin kurumsal itibarının sadece ekonomiye değil, toplumsal gelişime sağladıkları katkılarla da ölçülmesi gerektiğine dikkat çeken Velioğlu, Safran projesini toplumsal sorumluluklarının gereği olarak desteklediklerini bildirdi. Velioğlu, pilot proje olan Safran'ın, 'Harran'da tek tip tarım nedeniyle kaybedilen toprakların yeniden kazanılması ve çiftçilerin alternatif tarım imkanlarıyla ayakta durmalarını sağlamayı' amaçladıklarını anlattı. 


</TEXT>
</DOC>
