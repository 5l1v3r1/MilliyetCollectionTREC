<DOC>
<DOCNO> 262422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sonsiy01.html </URL>
<DATE> 2004/08/11/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Milli Eğitim Bakanı Çelik "Bakanlık obez" 
</HEADLINE>
<TEXT>

     Milli Eğitim Bakanı Çelik, ilköğretim müfredatındaki düzenlemelerin bugün açıklanacağını kaydetti Milli Eğitim Bakanı Hüseyin Çelik, Türkiye'deki iki milyon 400 bin memurun bir milyonunun bakanlığının personeli olduğunu belirterek, ''böyle devasa, aynı zamanda da obez bir kuruluş...'' dedi. 
     Çelik, Beyoğlu Belediyesi tarafından, ilçedeki devlet okullarının gerekli tadilatlarının yapılmasını sağlamak amacıyla işadamlarına yönelik düzenlenen yemekli toplantıya katıldı. Çelik, Cumhuriyet dönemindeki belki de en büyük eğitim reformunun startını vermek amacıyla İstanbul'a geldiğini söyledi. 
     
     Müfredattaki düzenlemeler bugün açıklanıyor 
     İlköğretim Yönetmeliği'nin baştan sona değiştirildiğini ifade eden Çelik, müfredattaki düzenlemelerin bugün yapılacak basın toplantısıyla açıklanacağını kaydetti. 
     Türkiye'de 20 milyon öğrenci ve 60 bin okul olduğunu belirten Çelik, ''Türkiye'deki iki milyon 400 bin memurun bir milyonu Milli Eğitim Bakanlığı personelidir. Böyle devasa, aynı zamanda da obez bir kuruluş...'' dedi. 
     
     öEğitim işleri belediyelere bırakılmalıö 
     Dünyanın kalkınmış ülkelerinin büyük kısmında eğitim işlerinin doğrudan belediyelere bırakıldığını anlatan Çelik, o ülkelerde Milli Eğitim Bakanlığı'nın sadece müfredat hazırladığını, standartları oluşturduğunu, denetim yaptığını ve makro düzeyde politikalar belirlediğini kaydetti. 
     
     Çelik öKamu Yönetimi Yasa Tasarısı tekrar gündeme gelecekö 
     Kendilerinin de bunu sağlamak amacıyla politikalar ürettiklerini ifade eden Çelik, hazırlanan Kamu Yönetimi Yasa Tasarısı'nın veto edildiğini, ancak önümüzdeki dönemde bu tasarıyı tekrar gündeme getireceklerini söyledi. Türkiye'de tüm yetkileri merkezde toplayan bir anlayışın hüküm sürdüğünü dile getiren Çelik, bu nedenle tasarıya karşı bir direnç geliştiğini ve insanların alışkanlıklarını değiştiremediklerini kaydetti. 
     
     öTürkiye 50 yılda beş eğitim dalgasını ıskaladıö 
     Çelik, ''bizim birçok pis kokuya, birçok eksikliğe, aksaklığa burnumuzu alıştırmışlar'' dedi. Dünyada 50 yıldır beş ayrı eğitim dalgasının gelip geçtiğini, Türkiye'nin bunların hepsini ''ıskaladığını'' belirten Çelik, sanayi toplumunun eğitimiyle bilgi toplumu insanının yetiştirilemeyeceğini vurguladı. 
     
     öTürkiye’nin olmazsa olmazı eğitimö 
     Türkiye'nin olmazsa olmazının eğitim olduğunu kaydeden Çelik, ''biz aydınlıktan yana mıyız, cehaletten yana mıyız bu konuda tavrımızı ortaya koymamız gerekiyor. Her birimiz birer mum yakarsak kararan ufuklarımız aydınlanır. Herkes birbirinden sorumludur. Bir eliniz acırken diğer eliniz bana ne diyemez. Toplumda kanayan bir yara varsa, cehalet varsa, biz bundan sorumluyuz'' diye konuştu. 
     
     Çelik öHenüz sosyal devlet olamadıkö 
     Anayasa'da da belirtildiği üzere Türkiye Cumhuriyeti'nin laik, demokratik ve sosyal bir hukuk devleti olduğunu ifade eden Çelik, buna karşın devletin henüz sosyal devlet olamadığını kaydetti. Çelik, yaşanan krizlerde Türkiye'nin Arjantin'e dönmemesinin nedeninin milletin sosyal niteliği olduğunu sözlerine ekledi. 
     
</TEXT>
</DOC>
