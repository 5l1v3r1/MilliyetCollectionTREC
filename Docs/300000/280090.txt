<DOC>
<DOCNO> 280090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sonspo18.html </URL>
<DATE> 2004/10/14/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
İngiltere'nin Leeds United takımı antreman sahasını sattı... 
</HEADLINE>
<TEXT>

     İngiltere'nin ünlü kulüplerinden Leeds United, antrenman sahasını sattı. 
     Leeds United Kulübü'nden yapılan açıklamada, 72 milyon dolara ulaşan kulüp borçlarını azaltabilmek için takımın antrenman yaptığı Thorp Arch sahasının satıldığı, ancak kullanılmak üzere satış-kiralama yöntemiyle yeniden 25 yıllığına kiralandığı belirtildi. 
     Takımın operasyonlar yetkilisi Shaun Harvey, ''Normal şartlar altında olmaması gereken bir olay, ancak bizim durumumuzda olan bir kulübün yapacak bir şeyi yok. Kulübün borçlarını normal düzeye çekmeye çalışıyoruz'' dedi. 
     İngiltere İkinci Ligi'nde yer alan Leeds United, maçlarını oynadığı Elland Road Stadı'nı satış-kiralama yöntemiyle temmuz ayında satışa çıkarmış, ancak verilen tekliflerde anlaşma sağlanamamıştı. 
     
</TEXT>
</DOC>
