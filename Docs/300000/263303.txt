<DOC>
<DOCNO> 263303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/guncel/gun16.html </URL>
<DATE> 2004/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkent Ekspresi'nin ilk vagonu boş kaldı 
</HEADLINE>
<TEXT>


ANKARA Milliyet 

Tavşancıl'da Başkent Ekspresi'nin kırmızı ışıkta durmayarak Adapazarı Ekspresi'ne çarpmasıyla yaşanan faciadan sonra, Ankara'dan İstanbul'a ilk Başkent Ekspresi dün sabah yola çıktı. Kazada en çok birinci vagonun zarar görmesinden gözü korkan yolcular, birinci vagonu boş bıraktı. Kaza sonrasında olay yerine giderek incelemelerde bulunan TCDD Genel Müdür Yardımıcısı Erol İnal, önceki gün yaptığı açıklamada "ATS sistemi olsaydı Tavşancıl'daki kaza, ondan daha gelişmiş bir fren sistemi olan APS olsaydı Pamukova'daki kaza olmazdı" dedi. Bu arada, Adapazarı Ekspresi'nin makinistleri Durmuş Akgül ile Özcan Özel savcılık tarafından serbest bırakıldı. 


</TEXT>
</DOC>
