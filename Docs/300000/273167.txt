<DOC>
<DOCNO> 273167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/son/sontur13.html </URL>
<DATE> 2004/09/19/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
E-posta ile fuhuş ihbarı 
</HEADLINE>
<TEXT>

     TRABZON Emniyet Müdürlüğü'nün Web sitesine, e-posta ile gelen bir ihbar sonucu, zorla erkeklere pazarlandıklarını ileri süren yabancı uyruklu 3 kadın ile durumları şüpheli görülen yine yabancı uyruklu 11 kadın gözaltına alındı. 
     Trabzon Emniyet Müdürlüğü' nün, 'www.trabzon.pol.tr' adresli Web sitesinin iletişim bölümüne kısa süre önce bir eposta geldi. Adının gizli tutulmasını isteyen bir kişi, arkadaşlık ettiği yabancı uyruklu bir kadının zorla çalıştırıldığı yolunda iddialarda bulunduğunu belirterek, olayın araştırılmasını istedi. 
     Bunun üzerine bazı otellere baskın düzenleyen polis, Azeri uyruklu Ceylan Tayipov, Ulviye Kasımov ile Gürcistan uyruklu Olga Budocova ve durumları şüpheli görülen yabancı uyruklu 11 kadını daha gözaltına alıdı. Kadınlar, ilk ifadelerinin ardından savcılık kararı ile sınır dışı edildi. 

     
</TEXT>
</DOC>
