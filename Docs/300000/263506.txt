<DOC>
<DOCNO> 263506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/magazin/mag04.html </URL>
<DATE> 2004/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte en ünlü ve zengin sabıkalılar 
</HEADLINE>
<TEXT>



SİNEMA, müzik, spor ve iş dünyasının birçok ünlü ismi adliye koridorlarıyla tanıştı. Bu isimlerden Michael Jackson, çocuklara taciz iddiasıyla Kasım 2003'te Santa Barbara'da tutuklandı. Santa Barbara Şerif Departmanı'nda yer alan kaydında "şaşkın bir yüz ifadesiyle" objektife bakan Jackson, 3 milyon dolar kefaletle serbest kaldı. Frank Sinatra da 26 yaşındayken New Jersey şerifi tarafından evli bir kadınla "zina" suçuyla yakalandı. 
MICROSOFT'UN patronu Bill Gates, 1977'de bir trafik kazasından sonra polis merkezine götürüldü. Amerikan futbolu yıldızı OJ Simpson, eski eşiyle arkadaşını öldürmekle suçlanmıştı. Dikkatsiz araç kullanmak ve kaza mahallini terk ettiği için gözaltına alınan Steve McQueen, polis objektiflerine "zafer işareti" yaptı. Eminem pek çok kez tutuklandı. Bir keresinde suçu, ayrıldığı eşini öptüğünü iddia ettiği bir adamı tehdit etmekti. 


</TEXT>
</DOC>
