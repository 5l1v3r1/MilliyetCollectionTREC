<DOC>
<DOCNO> 258984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sondun40.html </URL>
<DATE> 2004/07/29/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Ölüm grubu 4 Ürdünlü elimizde... 
</HEADLINE>
<TEXT>

     Kendilerini ''Ölüm Grubu'' olarak nitelendiren dinci bir grup, 4 Ürdünlü rehinenin ellerinde olduğunu belirterek, Ürdün halkına, hükümete baskı yapma çağrısında bulundu. 
     Dubai televizyonu tarafından yayınlanan video kasette, ellerinde pasaport ya da kimlik kartı olduğu sanılan bir belge tutan 4 rehinenin sinirli görüldüğü belirtildi. 
     Ölüm Grubu, yaptıkları yazılı açıklamada, ''Ürdünlü 4 kardeşimizi, Ürdün hükümetine baskı yapmak amacıyla misafir ediyoruz. Ürdün halkını, her türlü yola başvurarak, Ürdün hükümetine Irak'taki işgalci Amerikan güçlerine verdiği desteği çekmesi için baskı yapmaya çağırıyoruz'' ifadesi yer aldı. 
     
     TİKRİT'TE GÖZALTILAR 
     Bu arada, Irak'ın başkenti Bağdat'ın kuzeybatısındaki Tikrit'te saldırılara karıştığı sanılan 30 kişinin gözaltına alındığı bildirildi. 
     Çok uluslu güçten yapılan yazılı açıklamada, Amerikan askerleri ve Irak güçleriyle ortaklaşa düzenlenen operasyonlarda bugün Tirkit bölgesinde 39 kişinin yakalandığı duyuruldu. 
     Operasyonda hiçbir askerin yaralanmadığı da kaydedildi. 
     
</TEXT>
</DOC>
