<DOC>
<DOCNO> 283411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sondun56.html </URL>
<DATE> 2004/10/26/ </DATE>
<TIME> 20.29 </TIME>
<AUTHOR>  </AUTHOR>
<HEADLINE>
Arafat'ın safra kesesinden taş çıktı 
</HEADLINE>
<TEXT>

     Filistin lideri Yaser Arafat'ın safra kesesinde taş çıktığı bildirildi. 
     Bir hastane yetkilisi, Associated Press'e yaptığı açıklamada, Arafat'a yapılan tetkiklerde safra kesesinde 1 santimetre çapında bir taş olduğunun saptandığını, ancak bunun tedavisinin kolay olduğunu söyledi. 
     Doktorların Arafat'a, taşı ameliyatla alma tavsiyesinde bulundukları ancak Filistin liderinin henüz bu konudaki kararını bildirmediği belirtildi. 
     Arafat'ın sağlık durumunu yakından takip eden İsrailli yetkililerin, Arafat'ın kanser olduğu yönünde spekülasyon yaptıkları belirtildi. 
     Filistin liderini muayene etmek için geçen günlerde Tunus'tan doktorlar Ramallah'a gelmişti. 
     Filistinli yetkililer bugün yaptıkları açıklamada, doktorların, son bir haftadır sağlık durumu hakkında endişelenilen Arafat'ın ciddi bir sorunu olmadığı teşhisini koyduklarını söylemişlerdi. 
     
</TEXT>
</DOC>
