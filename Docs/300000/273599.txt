<DOC>
<DOCNO> 273599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sondun24.html </URL>
<DATE> 2004/09/21/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Arafat'a halk desteği sürüyor 
</HEADLINE>
<TEXT>

     Filistinliler arasında yapılan bir anket, Devlet Başkanı Yaser Arafat'a halk desteğinin sürdüğünü gösterdi. 
     Bir Zeyd Üniversitesi tarafından Batı Şeria ve Gazze Şeridi'nde yapılan ve sonuçları İsrail'in Maariv gazetesinde yayımlanan ankete göre Arafat, yönetimde yaşadığı sıkıntılara ve kendisine yöneltilen eleştirilere rağmen, halkın yüzde 46'sı tarafından destekleniyor. 
     Filistin hareketinin önderlerinden, El Fetih'in Batı Şeria temsilcisi olan ve halen İsrail'de tutuklu bulunan Mervan Barbuti'nin oyları, Arafat'ın çok gerisinde kaldı. Barguti, ankete katılan 1197 Filistinlinin yüzde 12'sinin oyunu toplayabildi. 
     Ankette, 11 Filistinli liderden en fazla hangisini tercih ettikleri soruldu. Eski güvenlik sorumlusu Muhammed Dahlan, Bakan Saib Erekat ve Başbakan Ahmet Kurey, yüzde 1'lik puanlarla yetinmek zorunda kaldılar. 
     Aşırı dinci hareketlerin önderlerinden Hamas lideri Mahmud el Zahar yüzde 9, İsmail Haniya yüzde 8 oy topladı. Katılanların yüzde 12'si hiçbir lideri desteklemedi. 
     
</TEXT>
</DOC>
