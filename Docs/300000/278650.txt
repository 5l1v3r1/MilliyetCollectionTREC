<DOC>
<DOCNO> 278650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/yazar/theper.html </URL>
<DATE> 2004/10/09/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bu sürate can dayanmaz 
</HEADLINE>
<TEXT>


Gençler hatırlamaz, biz yaştakiler hatırlar. İstanbul'a taşradan mektup gelir. Tam hatırlamamakla birlikte adres yaklaşık şöyledir 
"Şen bakkalın yan sokağı, üçüncü evde A.... - Sarıyer" 
Bu mektup gider hedefi bulurdu. Hedefi bulduğu için de esprili haber yapılır, posta müvezzilerinin başarısı övülürdü. 
11.2.2004 tarihinde, Karaköy'den postaya bir zarf verilmiş. Gideceği yer Maslak. Üzerinde doğru dürüst adres var. Ama... 
9 Temmuz 2004'te Yeniköy PTT Merkez Müdürlüğü bir yazı veriyor. Diyor ki 
"...adresli tebligatın merkezimize geliş ve teslim kaydına rastlanmadığı kayıtlarımızın tetkikinden anlaşılmış olup, istenildiği takdirde yeniden tanzim edilerek ücretsiz olarak yazı ekinde gönderilmesini arz ederim." 
İşe bakın, İstanbul içinde, arabayla yarım saat mesafeye posta gönderiyorsunuz, tam beş ay sonra "Pardon kaybettik, üç buçuk milyon TL'yi sizden almayalım" deyip bir de kıyak yapılıyor. Sürate ve de jeste bakın. Gönderilen hukuki sonuç doğuracak bir belge, peki ya kaybolan hakları ne yapalım 
Kurumlar nasıl gelişiyor değil mi 



</TEXT>
</DOC>
