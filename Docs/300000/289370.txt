<DOC>
<DOCNO> 289370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sonyas21.html </URL>
<DATE> 2004/11/16/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Erken yaşta anneliğe iğneli önlem 
</HEADLINE>
<TEXT>

     İngiltere'de kızların küçük yaşta anne olmalarının engellenmesi için okullarda doğum kontrol iğnesi uygulanması önerildi. 
     Çocuk sağlığından sorumlu Sağlık Bakan Yardımcısı Margaret Hodge, genel olarak kızların ilk cinsel ilişkilerini 18 yaşından küçükken yaşadıklarını hatırlatarak, 18 yaşın altındaki kızların anne olmalarının önlenmesi gerektiğini söyledi. 
     Genç kızlara doğum kontrol iğnesi uygulanabileceğini kaydeden Hodge, daha önce hamile kalıp kürtaj olmuş ya da doğum yapmış kız çocuklarına doğum kontrol iğnesi yapılabileceğini belirtti. 
     Plana karşı çıkan Liberal Demokrat Parti ''gölge sağlık bakanı'' ise gençlere doğum kontrol iğnesi yerine, ne tür risklerle karşı karşıya olduklarına ilişkin sağlıklı bilgi verilmesi gerektiğini söyledi. 
     
</TEXT>
</DOC>
