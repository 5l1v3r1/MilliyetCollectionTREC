<DOC>
<DOCNO> 297400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/ekonomi/eko08.html </URL>
<DATE> 2004/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ücretlerde reel artış 
</HEADLINE>
<TEXT>




2001 krizinden 2003 sonuna kadar süren reel ücretlerdeki erime durdu. Yılın başında başlayan artış üçüncü çeyrekte de yüzde 0.9'la devam ederken, yılın ilk dokuz ayında kaydedilen ortalama reel artış yüzde 2.1 olarak gerçekleşti. 
Devlet İstatistik Enstitüsü, bu yılın temmuz - eylül dönemine ilişkin imalat sanayi nominal ve reel ücret endekslerini açıkladı. Buna göre yılın üçüncü üç aylık döneminde, üretimde çalışılan saat başına reel ücretler nominal olarak yüzde 12.8, üretimde çalışan kişi başına ücret ise yüzde 10.5 arttı. Bu dönemde kamuda saat başına ücretler yüzde 15.5, özelde yüzde 14.9 arttı. Kişi başına nominal ücret ise kamuda yüzde 10.4, özel sektörde de yüzde 13.7 yükseldi. 

Kamu daha fazla arttı 
Üretimde çalışılan saat başına reel ücret kamu işyerlerinde yüzde 5.5, özel sektörde ise yüzde 4.8 oranında artış kaydetti. Üretimde çalışan başına reel ücret ise kamuda yüzde 0.9, özel sektörde de yüzde 3.9 büyüdü. 


</TEXT>
</DOC>
