<DOC>
<DOCNO> 287204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sontur08.html </URL>
<DATE> 2004/11/08/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Yorgan iğnesiyle bel fıtığı tedavisi öldürüyordu 
</HEADLINE>
<TEXT>

     Adil ÖNAL BİNGÖL, DHA 

BİNGÖL'de bel fıtığı rahatsızlığı nedeniyle halk dilinde bel çekme' yönetimini seçen 37 yaşındaki İlhami Çullu, bu ilkel yöntemle tedavi sırasında az kalsın canından oluyordu. 
     Yaklaşık iki yıl önce belindeki ağrılar nedeniyle Bingöl Devlet Hastanesi'ne giderek muayene olan 37 yaşındaki İlhami Çullu, bel fıtığı teşhisiyle Elazığ'daki Fırat Üniversitesi Araştırma Hastanesi'ne sevk edildi. İlhami Çullu, bu hastanede tanıştığı hasta yakınlarının önerisi üzerine halk dilinde, bel çekme' yöntemi ile tedavi olmak için Diyarbakır'a geldi. Bel ağrılarını iyileştirdiği gerekçesiyle adını açıklamadığı bir kadın tarafından belinin ağrıyan bölgesi yorgan iğnesi ile dikilen iple 5 ay yaşayan Çulcu ağrıları artınca çareyi yine doktora gitmekte buldu. Çulcu, "Belime dikilen iple 5 ay dayanabildim. Her gün benim için ölümdü. Ağrılar artında doktora gitmek zorunda kaldım'' dedi. 
     Hastanın belinde 5 ay boyunca iple yaşadığını ve tedavi olmak için hastaneye geldiğinde çok kötü bir durumda olduğunu anlatan Bingöl Devlet Hastanesi Fizik Tedavi Uzmanı Dr. Aziz Denli şunları söyledi 
     "Bu tür hastalıkların tek tedavisi bilimsel tıptır. Böyle ilkel tedavi yöntemleriyle sık sık karşılaşmak tıp için utanç vericidir. AB ye girmeyi hedeflediğimiz bu günlerde böyle ilkel tedavi yöntemlerinin kullanılması çok acı bir olaydır. Bele ip bağlama, bel çektirme, dil altını jiletle kesme, sülükle tedavi gibi bir sürü ilkel yöntemler vardır.'' 
     
</TEXT>
</DOC>
