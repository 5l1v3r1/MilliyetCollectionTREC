<DOC>
<DOCNO> 257867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sonspo06.html </URL>
<DATE> 2004/07/24/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Fenerbahçe'de kalpler Alex için çarpıyor 
</HEADLINE>
<TEXT>

     Fenerbahçeliler, Copa America’nın finalinde Arjantin’e bir gol atması durumunda, kariyerindeki 200. gole ulaşacak olan Alex için dua ediyor 
     
     O golle kazansın’ 
     Şu günlerde Fenerbahçeliler’in gözü, Almanya’daki takımlarından çok, Peru’daki Copa America’da. Sarı - Lacivertliler, dört gözle, yarın akşam Brezilya ile Arjantin arasında oynanacak final maçını bekliyor. Çünkü yeni transfer Alex, bir gol attığı takdirde kariyerindeki 200. gole ulaşıp, 200’ler kulübüne girecek. Sambacı için dua eden Fenerbahçeliler, En güzeli de, onun atacağı golle Brezilya’nın şampiyonluğa ulaşması olurö diyerek temennilerini dile getirdi. 
     
     Heyecanla bekleniyor 
     Bu arada Sarı - Lacivertli oyuncular da, dört gözle Alex’in takıma katılmasını bekliyor. Brezilya Milli Takımı’nda mükemmel maçlar çıkaran Alex’in başarısının kendilerini gururlandırdığını ifade eden futbolcular, Dileriz şampiyon takımın kaptanı olarak Fenerbahçe’ye gelirö dedi. Yöneticiler ise, Brezilyalı yıldızın, en geç 1 Ağustos’ta Türkiye’ye gelip, İzmir’de Ahmet Priştina anısına oynanacak özel karşılaşmada sahaya çıkmasını bekliyor. 
     
</TEXT>
</DOC>
