<DOC>
<DOCNO> 256611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sontur35.html </URL>
<DATE> 2004/07/19/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Ağabeyini toprağa veren Adnan Şenses, hastaneye öfkeli... 
</HEADLINE>
<TEXT>

     Adnan Şenses'in İzmir'de vefat eden ağabeyi Lütfi Ertural'ın cenazesi, İstanbul'da toprağa verildi. 
     Ertural'ın cenaze namazı, öğle vakti Levent Camii'nde kılındı. 
     Namaz öncesi gazetecilere açıklama yapan Adnan Şenses, ağabeyi Lütfi Ertural'ın ölümünde doktor ihmali olduğunu ve yanlış tedavi yapıldığını ileri sürdü. 
     Şenses, İzmir'de soğuk algınlığı nedeniyle hastaneye götürülen ağabeyinin uyutularak tedavi edilmesine kesinlikle karşı olduğunu bildirdi. Şenses, şunları söyledi 
     ''Hastaneye götürdüğümüzde bize uyutularak tedavi edeceklerini söylediler. Biz, uyutulmasına gerek olmadığını bildirdik. Ancak uyutulmasına karar verdiler. Peki ağabeyim 8 gün boyunca neden uyutuldu Sonra da bir daha uyanmadı zaten. Stajer doktorlar sürekli antibiyotik verdi. Öyleki adamın elleri kolları şişti.'' Hastane fiyatının yüksekliği ve eczanelerde kaçak ilaç bulunmasından dolayı çok üzüntü duyduğunu ve bunu Başbakan ile Sağlık Bakanı'na şikayet edeceğini anlatan Şenses, ''Bir yoğun bakımın geceliği 3 milyar lira olur mu Sadece bir ilaç 4 milyar 500 milyon lira. Hadi benim param vardı da verdim. Parası olmayan vatandaş ne yapacak Gittiğimiz bütün eczanelerdeki ilaçlar kaçak ve yabancı. Neden Türk ilaçları kullanılmıyor diye merak ediyorum'' dedi. 
     Ertural'ın cenazesi, İstanbul Valisi Muammer Güler, sanatçılar Orhan Gencebay ve Ali Şan ile işadamı Korkmaz Yiğit'in de katıldığı törenin ardından Zincirlikuyu Mezarlığı'nda toprağa verildi. 
     
</TEXT>
</DOC>
