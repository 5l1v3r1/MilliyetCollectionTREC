<DOC>
<DOCNO> 292467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sontur44.html </URL>
<DATE> 2004/11/26/ </DATE>
<TIME> 18.39 </TIME>
<AUTHOR>  </AUTHOR>
<HEADLINE>
Kan davası, barış yemeğiyle son buldu 
</HEADLINE>
<TEXT>

     Mardin'in Savur İlçesi'nde iki aile arasındaki kan davası, verilen barış yemeği ile son buldu. 
     Savur'da yaşayan Boran ve Ayaz aileleri arasında 36 yıl önce bir tartışmadan dolayı çıkan ve 2 kişinin hayatını kaybettiği kan davası, işadamı Zeynelabidin Erdem ile Savur Kaymakamı Muzaffer Şahiner'in girişimiyle sona erdi. 
     Savur Yatılı İlköğretim Bölge Okulu yemekhanesinde bir araya gelen Boran ve Ayaz ailelerinin üyeleri, barış yemeği sonrasında birbirlerine sarılarak barıştı. 
     Kaymakam Şahiner burada, kan davasının çağdışı bir olay olduğunu belirterek, ''Bundan sonra bu tür olayların olmamasını diliyoruz. AB'ye uyum sürecinde bu tür kan davalarının sona ermesi gerekir. İki aileye barış için katkılarından dolayı teşekkür ediyorum'' dedi. 
     Barış yemeğine çevre ilçe ve köylerden yaklaşık 2 bin kişi katıldı. 
     
</TEXT>
</DOC>
