<DOC>
<DOCNO> 281238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/soneko50.html </URL>
<DATE> 2004/10/18/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Dünya Bankası Özelleştirme Heyeti Türkiye'de... 
</HEADLINE>
<TEXT>

     Dünya Bankası'nın özelleştirme heyeti Türkiye'ye geldi. 
     Alınan bilgiye göre heyet, özelleştirme çalışmalarını inceleyerek, özelleştirme konusunda mali destek verdiği projelerle ilgili çalışmalarda bulunacak. 
     Banka, kamu bankalarının özelleştirilmesi ve enerji sektöründeki özelleştirmelerle yakından ilgileniyor. 
     Dünya Bankası, Ziraat ve Halk Bankası gibi büyük hacimli kamu bankalarının öncelikle yeniden yapılandırılıp, daha sonra herkesin kabul edeceği bir yol haritasıyla özelleştirilmesi fikrini benimsiyor. 
     Dünya Bankası Türkiye Direktörü Andrew Vorkink de, daha önce yaptığı bir açıklamada, kamu bankalarının özelleştirilmesinin Türkiye'nin yapısal dönüşümü için çok önemli olduğunun altını çizerek, Ziraat ve Halk bankalarının önce yeniden yapılandırılıp sonra da özelleştirilmesini içeren Hükümet planını desteklediklerini ifade etmişti. 
     Kamu bankalarında, finansal yeniden yapılandırma hemen hemen tamamlanırken, örgütsel ve yönetimsel yeniden yapılanma çalışmaları ise devam ediyor. 
     
</TEXT>
</DOC>
