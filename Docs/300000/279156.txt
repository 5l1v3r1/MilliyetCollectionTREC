<DOC>
<DOCNO> 279156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sonspo07.html </URL>
<DATE> 2004/10/11/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
İtalya'yı sarsan iddia "Solcu taraftarı olan kulüplere komplo yapılıyor" 
</HEADLINE>
<TEXT>

     İtalya'nın sol geleneğe bağlı takımlarından Livorno'nun kaptanı Cristiano Lucarelli, Seri A'da skandal yaratabilecek bir açıklama yaparak sol görüşten taraftarları olan kulüplere komplo kurulduğunu söyledi. 
     Lucarelli teorisini şöyle dile getirdi "Geçen yıl Seri A'da dört kulübün taraftarı Che Guevara bayrağı açtı. Bu kulüpler Modena, Perugia, Ancona ve Empoli. Belki bu bir tesadüf ama bu dört takım da küme düştü." Bu açıklamaların hedefi kulüpler birliği başkanı ve Milan'daki başkan yardımcılığı göreviyle sağ görüşlü başbakan Silvio Berlusconi'nin çalışanı konumundaki Adriano Galliani'ydi. Galliani, Lucarelli'nin sözleri üzerine çok bozulduğunu dile getirerek "Bu, futbolun içerisinde yer almaya başladığım günden bu yana bana yöneltilen en ciddi itham" dedi. 

     
</TEXT>
</DOC>
