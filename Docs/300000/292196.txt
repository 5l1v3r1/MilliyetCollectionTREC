<DOC>
<DOCNO> 292196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/ekonomi/eko02.html </URL>
<DATE> 2004/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ege'de, yabancı yatırımı 
</HEADLINE>
<TEXT>


AB ülkelerinden birçok yabancı firma, Ege'de yatırım için araştırma yapıyor. Bazıları yatırım yeri belirlerken, bazıları ortaklık anlaşması yaptı 


Türkiye'nin AB'ye yakınlaşmasıyla artan yabancı yatırımcı ilgisi giderek kendisini hissettiriyor. Daha önce Çin'e gitme kararı alan İngiliz deri üreticisi West York Shire Fellmongers, rotasını İzmir'e çevirerek Menemen Deri Serbest Bölgesi'nde yatırım yapmak üzere Alkan Deri ile anlaştı. Selçuk Gıda, Fransız Bigaro ile Ödemiş'te yatırım yapacak. Alman Real Union, Kütahya Organize Sanayi Bölgesi'nde, Avusturyalı Mayr Melnhof Graphia Tire'de yatırım yapacak. Özdoğan Plastik İtalyan Sirea ile ortaklık kurdu. Pınar Süt ile Fransız Alsace Süt işbirliğine başladı. Pek çok AB firması Ege Bölgesi'nde yatırım için araştırma yapıyor. 
Sirea İtalyan Sirea, 1960 yılından bu yana plastik malzeme dönüşümü yapan bu firma bina atıkları için PVC boruları yaparak işe başladı.Bigaro Danimarkalı Bigaro, dondurma, catering ve meşrubat dallarında uzman. Bigaro, Selçuk Gıda ile ortak üretime hazırlanıyor.West Yorkshire Fellmongers 1983'te kurulmuş büyük ölçekli İngiliz deri firması. West Yorkshire Fellmongers, Menemen Deri Serbest Bölgesi'nde yatırım için Alkan Deri ile anlaştı.The Mayr - Melnhof Group Avusturyalı The Mayr - Melnhof Group, Avrupa'nın sigara için paket üreten en büyük firması. 1.6 milyon ton üretim kapasiteli şirket yatırım için Tire'yi seçti.Alsace Fransa'nın Alsace Bölgesi'nin kalkınma ajansı, Ege'de yatırım kararı aldı. Öncelikle Alsace'daki gıda firmalarının Ege'de işbirliğini planlayan ajans, Alsace Süt ile Pınar Süt arasında işbirliği yapılmasını sağladı. 


</TEXT>
</DOC>
