<DOC>
<DOCNO> 252168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/soneko32.html </URL>
<DATE> 2004/07/01/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Avea yeni ücret tarifesini açıkladı... 
</HEADLINE>
<TEXT>

     Aycell ve Aria'nın birleşmesiyle doğan ''Avea'', yeni ücret tarifesini açıkladı. 
     Avea Genel Müdürü Cahit Paksoy'un basın toplantısıyla açıkladığı yeni tarifeler, ''dört köşe'', ''evlere şenlik'' ve ''tek fiyat'' tarifesi şeklinde belirlendi. 
     Özellikle gençler, öğrenciler ve kendi aralarında çok sık konuşanlar için oluşturulan dört köşe tarifede müşteri, en fazla konuştuğu 4 kişi ile faturalı hat sayesinde dakikası 59 bin liradan konuşacak. Faturasız hat sahipleri ise bu tarifeyi seçtikleri takdirde sadece 2 kontör harcayacaklar. 
     Evlere şenlik tarifesinde ise tüm ev ve iş telefonları olmak üzere sabit telefonlar ile Avea hattıyla konuşmanın bedeli, faturalı hatlarda dakikada 199 bin lira, faturasız hatlarda ise 3 kontör şeklinde ücretlendirildi. 
     Tek fiyat tarifesinde ise Türkiye'de bulunan tüm telefonlarla konuşmanın bedeli, faturalı hatlarda dakikada 355 bin lira, faturasız hatlarda ise 5 kontör olarak belirlendi. 

     
</TEXT>
</DOC>
