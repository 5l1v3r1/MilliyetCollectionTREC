<DOC>
<DOCNO> 273875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sondun04.html </URL>
<DATE> 2004/09/22/ </DATE>
<TIME> 01.35 </TIME>
<AUTHOR>  </AUTHOR>
<HEADLINE>
Tevhid ve Cihad, İngiliz rehineyi de öldürmekle tehdit etti 
</HEADLINE>
<TEXT>

     Ebu Musab Ezzerkavi'nin Tevhid ve Cihad örgütü, Irak'ta kaçırılan İngiliz rehineyi öldürme tehdidinde bulundu. 
     Amerikalı rehineler Eugene Armstrong ve Jack Hensley'yi öldürdüğünü açıklayan örgüt, bir internet sitesine gönderdiği açıklamasında, Irak'taki kadın tutukluların serbest bırakılmaması halinde İngiliz Kenneth Bigley'yi de öldüreceğini belirtti. 
     Açıklamada, herhangi bir süre verilmedi. 
     Amerikalı Armstrong'un öldürülüşünün görüntüleri dün yayımlanmış, bugün de Hensley'nin öldürüldüğü açıklanmıştı. Örgüt, Hensley'nin öldürülme görüntülerinin kısa sürede yayımlanacağını bildirmişti. 
     Tevhid ve Cihad, başkent Bağdat'ın dış kesimlerindeki Ebu Garib ve ülkenin güneyindeki Ümmü Kasr cezaevinde bulunan kadın tutsakların serbest bırakılmasını istiyor. 
     
</TEXT>
</DOC>
