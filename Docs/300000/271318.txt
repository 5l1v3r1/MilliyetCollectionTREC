<DOC>
<DOCNO> 271318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sondun05.html </URL>
<DATE> 2004/09/13/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
ABD Felluce'yi bombaladı 16 ölü 
</HEADLINE>
<TEXT>

     Amerikan güçlerinin bu sabah Irak'ın Felluce kentine düzenledikleri bombardımanda ölü sayısı 16'ya yükseldi. 
     Görgü tanıkları, kentin El Şurta mahallesinin bombalandığını, bazı binaların yıkıldığını, ambulans ve özel araçların yaralıları hastaneye taşıdığını anlattı. 
     Felluce hastanesi doktorlarından Adel Hamis, saldırıda aralarında kadın ve çocukların da bulunduğu 16 kişinin öldüğünü, 12 kişinin yaralandığını söyledi. Hastaneden bir başka yetkili Hamid Salman da, 5 hasta ile bir sağlık görevlisini taşıyan ve hastaneye yetişmeye çalışan bir ambulansın vurulduğunu, şoförün öldüğünü açıkladı. 
     Görgü tanıkları, sabah birkaç saat süren saldırı esnasında uçakların kent üzerinde alçak uçuş yaptığını, dış mahallelere konuşlanan tankların da ateş açtığını söylediler. 
     Bu arada, Irak'taki Amerikan ordusu, bu sabahki hava saldırısının, Ebu Musab Ez Zerkavi'ye bağlı kişilerin toplandığı bir alanı hedef aldığını belirtti ve harekatı ''önleyici vuruş'' olarak açıkladı. 

     
</TEXT>
</DOC>
