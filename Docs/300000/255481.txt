<DOC>
<DOCNO> 255481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/son/sonyas02.html </URL>
<DATE> 2004/07/14/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Iraklı kadınlar üstsüzlerle içiçe 
</HEADLINE>
<TEXT>

     DOĞAN SÖNMEZ Antalya DHA 

Savaşın getirdiği sıkıntıları Side'de unutmaya çalışan tesettür mayolu Iraklı kadınlar, üstsüz Alman turistler arasında tatil yapıyor. 
     Corolla Otel'de kalan 22 Iraklı, gördükleri ilgiden çok memnun. Kapalı kıyafetleriyle kaydıraklarlardan kayan Iraklı kadınlar, diğer turistlerle birlikte eğleniyor. İki çocuk annesi mühendis Nadya El Cenabi 29 , "Orada her şey kötü. Annem, çocuklarım ve dostlarımla birlikte burada güzel bir tatil yaşıyoruz. Ne yazık ki, ülkemizde halk gülümseyemiyor. Türkiye'de daha fazla özgürlük var. Biz Irak'ta bu kadar özgür olamıyoruz" dedi. 
     İşadamı Kays El Bagdadi de, "Güzel bir tatil geçiriyoruz ama Avrupalılar'ın üstsüz ve açık olmalarından çok hoşnut değiliz. Kadınlarımızın kapalı olmasından daha mutluyuz" diye konuştu. 
     Iraklı grupla iyi anlaştıklarını kaydeden Alman Nicole Müller 26 ise "Onların tesettürlü olması sorun değil" dedi. 

     
</TEXT>
</DOC>
