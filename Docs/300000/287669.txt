<DOC>
<DOCNO> 287669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sondun01.html </URL>
<DATE> 2004/11/10/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Bush'un yeni kabinesi için iki istifa 
</HEADLINE>
<TEXT>

     ABD'deki başkanlık seçiminin ardından kabinede beklenen değişiklikler kapsamında Adalet Bakanı John Ashcroft ve Ticaret Bakanı Donald Evans istifa etti. 
     Beyaz Saray'dan yapılan açıklamada açıklamada Bush'un istifaları kabul ettiği belirtildi. 
     
     Yeni adalet bakanı Larry Thompson olabilir 
     11 eylül saldırılarının ardından terörle mücadele kapsamında uygulamaya konulan politikalar nedeniyle eleştirilere maruz kalan Ashcroft'tan boşalan koltuğa eski yardımcısı Larry Thompson'ın oturabileceği konuşuluyor. 
     Adaylar arasında Beyaz Saray hukuk danışmanı Alberto Gonzales, Bush'un seçim kampanyalarını yürüten Marc Racicot ve eski New York Belediye Başkanı Rudolph Giuliani'nin de isimleri geçiyor. 
     Bush'un en yakın arkadaşı olarak tanınan Evans'ın yerine ise seçim kampanyasında finans müdürlüğü yapan Mercer Reynolds'ın atanabileceği tahmin ediliyor. 
     Daha önce istifa etmeyi düşündüğünü açıklayan Sağlık ve İnsan Hizmetleri Bakanı Tommy Thompson da başkanla konuştuktan sonra kararını açıklayacağını söyledi. 
     
</TEXT>
</DOC>
