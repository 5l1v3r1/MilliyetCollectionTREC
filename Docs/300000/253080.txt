<DOC>
<DOCNO> 253080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sonspo30.html </URL>
<DATE> 2004/07/05/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Del Bosque Çalışmalardan memnunum, takımda herşey yolunda... 
</HEADLINE>
<TEXT>

     Beşiktaş Teknik Direktörü Vicente Del Bosque, İstanbul'da yaptıkları çalışmalardan memnun kaldığını ve herşeyin yolunda gittiğini söyledi. 
     Del Bosque, Avusturya'ya gitmeden önce Beşiktaş Kulübü'nün resmi internet sitesine yaptığı açıklamada, İstanbul'daki çalışmalarda her şeyin yolunda gittiğini belirterek, ''Bugüne kadar öngördüğümüz her şeyi yerine getirdik. İstanbul'da takımı tanımaya çalıştım. Amacım oyuncularımın fizik kondisyonlarını biraz daha yükseltmekti. Yurtdışında pratik çalışmalara başlayacağız. Benim için oynayacağımız hazırlık maçları, antrenmanlarımızın bir sonucu niteliğindedir. Takımımın, güçlü rakiplerimiz karşısında göstereceği reaksiyon çok önemli'' ifadelerini kullandı. 
     Del Bosque, kadronun fazla olmasını tercih etmediğini, fakat bu konuda herhangi bir sayı da vermeyeceğini sözlerine ekledi. 

     
</TEXT>
</DOC>
