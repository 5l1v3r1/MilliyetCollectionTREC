<DOC>
<DOCNO> 286045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/soneko14.html </URL>
<DATE> 2004/11/04/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Avrupa’nın en büyük erkek giyim mağazasını Damat açtı 
</HEADLINE>
<TEXT>

     açılışa katılan Tüzmen, mağazadaki ürünleri inceledi Avrupa'daki en büyük erkek mağazasını Damat, Tween ve ADV'nin yaratıcısı Orka Group açtı. İstanbul Nişantaşı’nda açılan ve 7 katlı olan mağazada Life Style danışmanları da, müşterilere kıyafetinden saç stiline, gideceği restorandan tatilini geçireceği otelin seçimine kadar her konuda rehberlik edecek. Devlet Bakanı Kürşad Tüzmen, açılış töreninde yaptığı açıklamada, mağazanın her katında ayrı bir konsepte yer verilmesi ve mimarisiyle Avrupa'nın belki en güzel mağazası olduğunu belirterek, bunun, Türkiye'nin tekstil ve konfeksiyonda gelecekte varacağı noktanın göstergesi olduğunu söyledi. Türkiye'nin artık moda ve markanın öncüsü bir ülke haline geldiğini, İstanbul'un moda merkezi olduğunu kaydeden Tüzmen, ''Türkiye'den dünya çapında markalar çıkmaktadır'' dedi. 
     
     öHazır giyimden modaya geçişin serüveniö 
     Orka Group Yönetim Kurulu Başkanı Süleyman Orakçıoğlu da dünyada 40'a yakın kopsept mağazaları olduğunu belirterek, Türkiye'deki sanatçı ve politikacıların yanı sıra dünya sanatçılarının kendi ürünlerini giydiğini söyledi. 
     Orakçıoğlu, şöyle konuştu 
     Bugün Nişantaşı'nda açtığımız böyle bir konsept mağaza Milano'da, Paris'te yok. Amacımız, dünyadaki gelişimimize paralel olarak kendi markamızın gerçek gücünü gösterecek satış noktasını İstanbul'da açmaktı. Bu, hazır giyim endüstrisinden moda endüstrisine geçişin serüvenidir.ö 
     
     Hedef dünya başkentleri 
     Öncelikli hedeflerinin yurtdışı olduğunu, önümüzdeki süreçte bu tip mağazaları Londra, Paris ve New York'ta açacaklarını kaydeden Orakçıoğlu, Nişantaşı'ndaki mağazanın maliyetinin yaklaşık 2 milyon dolar olduğunu bildirdi. 
     Orka Group'un Nişantaşı'ndaki bin 500 metrekarelik konsept mağazasında, Türkiye'deki mağazacılıkta ilk olan yenilikler gerçekleştirildi. 
     
     Life Style danışmanları müşterilere rehberlik yapacak 
     25 kişilik Life Style danışmanları, müşterilere kıyafetinden saç stiline, gideceği restorandan tatilini geçireceği otelin seçimine kadar her konuda rehberlik edecek. 
     Avrupa'daki en büyük erkek mağazası olduğu belirtilen Nişantaşı mağazasında, Damat, Tween ve ADV ürünleri ayrı katlarda sergileniyor, kişiye özel kıyafetler de dikiliyor. 
     
</TEXT>
</DOC>
