<DOC>
<DOCNO> 278994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/siyaset/siy05.html </URL>
<DATE> 2004/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hayır'cıların imza planı 
</HEADLINE>
<TEXT>



Alman Hıristiyan Sosyal Birlik Partisi CSU Federal Meclis Grubu Başkanı Michael Glos, "Türkiye'nin AB üyeliğine karşı imza kampanyası başlatma" önerisini ortaya attı. Öneri, Türkiye'nin üyeliğine karşı olan bazı Hıristiyan Demokrat Birlik Parti CDU politikacıları tarafından da eleştirildi. Glos, önceki gün yaptığı açıklamada, Türkiye'nin AB üyeliğine karşı muhalefet olarak imza kampanyası başlatabileceklerini söyledi. Avrupa Parlamentosu Dış İlişkiler Komisyonu Başkanı Elmar Brok CDU , Glos'un önerisine karşı sert açıklamalarda bulunurken Birlik 90 Yeşiller Partisi Eşbaşkanı Claudia Roth, "Bu, birlik partilerinin siyaset kültürünün ne kadar bozulduğuna dair iğrenç bir örnektir. Glos'un önerisi, Almanya'da yaşayan Türklere karşı bir kampanya olarak algılanmalıdır" dedi. 


</TEXT>
</DOC>
