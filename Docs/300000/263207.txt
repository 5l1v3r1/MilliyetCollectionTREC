<DOC>
<DOCNO> 263207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/son/sontur20.html </URL>
<DATE> 2004/08/13/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Yağmur geliyor... 
</HEADLINE>
<TEXT>

     Marmara ve Batı Karadeniz'de etkili olmak üzere yurdun kuzey ve batı bölgelerinde sağanak yağış beklendiği bildirildi. 
     Meteoroloji Genel Müdürlüğü'nden yapılan ''meteorolojik uyarı''ya göre, hafta başından itibaren yurdun kuzey ve iç kesimlerinde etkili olan yağışlı hava bugün Doğu Karadeniz'de yağışlara neden olduktan sonra yurdu terkedecek. 
     Hava sıcaklıkları yarın tüm yurtta, pazar günü iç ve doğu bölgelerde artacak. 
     Ancak yurdun kuzeybatı kesimleri yarın akşam saatlerinden sonra Balkanlar ve Orta Akdeniz üzerinden gelen yeni bir yağışlı havanın etkisine girecek. 
     Trakya'da yarın akşam saatlerinden sonra başlayacak sağanak ve gök gürültülü sağanak şeklindeki yağışlar, pazar günü Marmara'da etkili olacak. Buna göre yağışlar, Batı Karadeniz ve İç Anadolu'nun kuzeybatısında görülecek. 
     

     
</TEXT>
</DOC>
