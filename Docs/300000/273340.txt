<DOC>
<DOCNO> 273340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/soneko01.html </URL>
<DATE> 2004/09/20/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Serbest piyasada dolar 1 milyon 538 bin lira 
</HEADLINE>
<TEXT>

     6 Ekim'de çıkacak İlerleme Raporu arifesinde AB ile TCK nedeniyle yaşanan gerginlik piyasalarda sert tepkiyle karşılandı. Cuma günü 1 milyon 524 bin liradan satılan dolar 1 milyon 536 bin liradan, euro 1 milyon 867 bin liradan yeni haftaya başladı. Hızlı yükselen dolar gün ortasında 1 milyon 545 bin liraya kadar yükseldi. Ancak yeniden 1 milyon 538 bin lira seviyesine geriledi. 
     İstanbul ve Ankara'da dolar, euro ve sterlinin alış-satış fiyatları, saat 14.30 itibariyle şöyle 
     

İSTANBUL SERBEST PİYASA ALIŞ SATIŞ ABD Doları 1,534,000 1,538,000 Euro 1,861,000 1,868,000 İngiliz Sterlini 2,722,000 2,745,000      

ANKARA SERBEST PİYASA ALIŞ SATIŞ ABD Doları 1,528,000 1,538,000 Euro 1,855,000 1,866,000 İngiliz Sterlini 2,715,000 2,758,000      
     Dolar kotasyonları 

     Bankalararası piyasada dolar kotasyonları, saat 14.20 itibariyle, alışta en düşük 1 milyon 530 bin 500 lira, en yüksek 1 milyon 533 bin 500 lira, satışta en düşük 1 milyon 535 bin lira, en yüksek 1 milyon 543 bin lira seviyesinde bulunuyor. 
     
     Parite 

     Uluslararası piyasalarda euro-dolar paritesi 1.2140, sterlin-dolar paritesi 1.7844, yen-dolar paritesi ise 109.77 düzeyinde seyrediyor. 
     
     Borsa yeni haftaya sert düşüşle başladı, 20 bin puana geri döndü ... 

     İMKB Ulusal-100 Endeksi, 709.13 puan düşüşle, 1. seansı 20,124.03 puandan tamamladı. 
     1. seansta hisse senetleri ortalama yüzde 3.40 değer yitirdi. 
     Cuma günü 20,833.16 puandan kapanan İMKB Ulusal 100 Endeksi, 1. seansa 398.52 puan düşüşle 20,434.64 puandan başladı. İlk yarıyı 20,410.34 puandan geçen endeks, seans içinde en düşük 20,048.03 puana kadar geriledi. 
     Seans sonunda mali endeks 1.064.44 puan düşüşle 27,407.00 puana, sanayi endeksi 593.85 puan düşüşle 18,250.55 puana ve hizmetler endeksi 235.74 puan düşüşle 10,604.35 puana geriledi. 
     Böylece önceki kapanışa göre, mali grup hisseler ortalama yüzde 3.74, sanayi grubu hisseler ortalama yüzde 3.15 ve hizmet grubu hisseler ortalama yüzde 2.17 değer yitirdi. 
     1. seansta işlem gören toplam 296 hisse senedinden 31'i değer kazandı, 257'si değer kaybetti, 8 hissenin fiyatında değişiklik olmadı. 
     Seansta, 546 trilyon 865 milyar 769 milyon liralık işlem hacmi oluştu. 
     1. seansta Yapı ve Kredi Bankası, İş Bankası C , Doğan Holding, Turkcell ve Sabancı Holding, en çok işlem gören hisse senetleri oldular. 
     

     
</TEXT>
</DOC>
