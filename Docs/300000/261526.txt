<DOC>
<DOCNO> 261526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sondun04.html </URL>
<DATE> 2004/08/08/ </DATE>
<TIME> 00.15 </TIME>
<AUTHOR>  </AUTHOR>
<HEADLINE>
Irak'ta 7 rehine şoför için pazarlık sürüyor... 
</HEADLINE>
<TEXT>

     Hindistan, Irak'ta kaçırılan 3 Hintli, 3 Kenyalı ve 1 Mısırlı kamyon şoförünün serbest bırakılması için, Iraklı bir arabulucunun şoförleri kaçıranlarla yüz yüze görüşmeler yaptığını bildirdi. 
     Hindistan Dışişleri Bakan Yardımcısı Edappakat Ahamed, Hindistan'ın başkenti Yeni Delhi'de gazetecilere yaptığı açıklamada, rehinelerin serbest bırakılması için yolun açıldığını, ancak güvenilir ve net bilgi edinene kadar umutla beklemek gerektiğini söyledi. 
     Rehinelerin serbest bırakılmasına yönelik görüşmeler, Iraklı aşiret lideri Şeyh Hişam El Duleymi aracılığıyla telefonla sürdürülüyordu. 
     Şoförler, 21 Temmuz'da kendilerine ''Kara Bayrak Taşıyanlar'' diyen bir örgüt tarafından kaçırılmıştı. 
     Örgüt, şoförlerin hayatına karşılık, önce şirketin Irak'tan çekilmesini istemiş, daha sonra da Felluce halkına tazminat ödenmesi ve Amerikan güçlerinin elindeki ve Kuveyt'teki Iraklı mahkumların serbest bırakılması taleplerinde bulunmuştu. 
     
</TEXT>
</DOC>
