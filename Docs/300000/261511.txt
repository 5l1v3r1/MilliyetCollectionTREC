<DOC>
<DOCNO> 261511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/yasam/yas08.html </URL>
<DATE> 2004/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da 13 milyon dolarlık 'bingo' 
</HEADLINE>
<TEXT>


SERHAT ÜNAL İstanbul 

İstanbul'da Mali Şube ekipleri, yurtdışından getirilen faturasız ve belgesiz cep telefonlarının piyasaya sürüldüğünü belirledi. Üç ay süren çalışmalar sonucu takibe alınan ve Küçükçekmece'de durdurulan bir TIR'da faturasız ve belgesiz yaklaşık 13 milyon dolar 19 trilyon lira değerinde kaçak cep telefonu, elektronik eşya, gıda ürünleri ile tıbbi malzeme ele geçirildi. Operasyonda TIR sürücüsü Volkan Şendur ve mal sahibi olduğu öne sürülen Ali Dikme'nin de aralarında bulunduğu 9 kişi gözaltına alındı. Yetkililer, elektronik malzemelerin Dubai'den Avrupa'ya getirildiğini, buradan temin edilen gıda ve tıbbi malzemelerle birlikte pazarlanmak üzere karayoluyla Türkiye'ye sokulduğunu ve siparişle getirilen malzemelerin Doğubank ve Tahtakale'de pazarlanacağının belirlendiğini söyledi. 



</TEXT>
</DOC>
