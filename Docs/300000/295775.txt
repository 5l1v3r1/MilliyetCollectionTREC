<DOC>
<DOCNO> 295775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/yazar/gureli.html </URL>
<DATE> 2004/12/08/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Kütahya'da pahalıya gelen ucuzluk 
</HEADLINE>
<TEXT>


Yalnız Kütahya'da değil, her yerde böyledir ucuzluğuna tamah edip aldığınız bir şey sonuçta size daha pahalıya gelir. 
Kütahya'daki olay şu Seyitömer kömürü "Bahçeyi kazsan kömür çıkacak" dedirtecek kadar bol ve ucuz. Ucuz ama kalorisi 2 bin, yani çok düşük ve külü, pisliği fazla. 
Yine Kütahya'nın yakınında çıkarılan Tunçbilek kömürünün kalorisi 5 bin, fiyatı da ona göre yüksek. Ama bir kış boyu yakacağınız Seyitömer kömürünün yarısından daha az miktarda Tunçbilek kömürüyle ve tabii daha ucuza ısınabiliyorsunuz. 
Bu gerçek, anlatıl a madığı için, günübirlik yaşamak zorunda olan halk Seyitömer'i alıyor. Bir de soba parası sorunu var. Kalorisi az Seyitömer ucuz teneke sobalarda yakılabiliyor. Aynı sobalar, Tunçbilek'in yüksek kalorisine dayanamayıp deliniyor, eriyiveriyor. Tunçbilek kömürüne dayanan sac sobalar, ise daha pahalı. 
İşte, geçimi için kuruşu hesap etmek zorunda olan halk, Seyitömer kömürünü ve teneke sobayı kullanıyor. 
Yalnızca halk mı Devlet de parayı esirgediği için, Seyitömer'deki iki santrala filtre takılmıyor. 
Sonuçta Kütahyalılar zaman zaman alarm sınırına gelen yoğun hava kirliliği altında her gün kıtmık kıtmık zehirleniyor. 
Doğalgazı mı soruyorsunuz 
Kamu kuruluşlarının "hizmet yarışı" nedeniyle bu kışa yetişmedi. 
Hava kirliliği iç açıcı değil, ama Kütahya'da iç açıcı, yüz ağartıcı bir kurum var Dumlupınar Üniversitesi. 
Üniversitenin ve Kütahya Gazeteciler Cemiyeti'nin düzenlediği festival kapsamında öğrencilerle sohbet ettik. 
Dört yıl önce tamamlanmamış haliyle konuk olduğumuz üniversite şimdi 7 fakülte, 2 enstitü, 8 araştırma merkeziyle büyük çoğunluğu İstanbul, Ankara, Bursa ve öteki kentlerden gelen 25 bin öğrenciye hizmet veriyor kente önemli girdi sağlıyor. Ayrıca her ilçede birer meslek yüksekokulu var. 
Selçuk, Osmanlı ve Cumhuriyet mimarileri toplamıyla Rektör Prof. Dr. İsmail Hakkı Düğer zamanında görkemli bir yapıya kavuşan üniversitenin şimdiki Rektörü Prof. Dr. Güner Önce, okullar yapan bunların başında modern bir fen lisesi inşa ettirmekte olan Nafi Güral geliyor Kütahyalı zengin işadamlarının üniversiteye de yardımlarını bekliyor. 

Bir şiir Bu hafta dizelerimiz de elbet Kütahya'dan. Hem de 6 şiir kitabı yayımlanan Emniyet Müdürü Şevki Dinçal'dan 
"Hep bülbül ağlıyor gülün n rına Bülbül ne yapardı, gül ağlasaydı. Esen fırtınalar yağmur getirir Bulut ne yapardı, yel ağlasaydı." 



</TEXT>
</DOC>
