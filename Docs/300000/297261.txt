<DOC>
<DOCNO> 297261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/soneko41.html </URL>
<DATE> 2004/12/13/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa'dan tarihi rekor 23.634 
</HEADLINE>
<TEXT>

     İMKB Ulusal 100 Endeksi, haftanın ilk işlem gününü tarihi rekorla kapattı. 
     Endeks, 2. seansı 200.62 puan artarak, bugüne kadar kapanış itibariyle ulaştığı en yüksek seviye olan 23,634.75 puandan tamamladı. 
     Hisse senetleri 2. seansta ortalama yüzde 0.86 oranında değer kazandı. 
     İlk seanstaki 490.46 puanlık artış dikkate alındığında, Borsa endeksi günün tamamında 691.08 puan yükseldi. Hisse senetlerinin günlük ortalama değer artışı yüzde 3.01 oldu. 
     Borsa'da daha önceki tarihi rekor, 24 Kasım tarihinde 23,516.34 puanla kırılmıştı. 
     
     İKİNCİ SEANS 

     Endeks 2. seansa, 27.32 puan kayıpla 23,406.81 puan seviyesinde başladı. Seansın ilk yarısını 23,316.61 puandan geçen endeks, seans içinde en düşük 23,281.55 puana kadar gerilerken, seansın en yüksek seviyesi olan 23,634.75 puandan günü tamamladı. Endeks, bu değeriyle, kapanış itibariyle tarihi rekora ulaştı. 
     2. seans kapanışında, mali endeks 445.67 puan artarak 33,038.59 puana, sanayi endeksi 59.46 puan artarak 20,308.63 puana, hizmetler endeksi 15.10 puan artarak 13,208.32 puana yükseldi. 
     Böylece ilk seansa göre, mali grup hisseler ortalama yüzde 1.37, sanayi grubu hisseler ortalama yüzde 0.29, hizmet grubu hisseler ise ortalama yüzde 0.11 oranında değer kazandı. 
     2. seansta işlem gören toplam 303 hisse senedinden 141'i değer kazandı, 85'i değer yitirdi, 77 hisse senedinin fiyatında değişiklik olmadı. 
     2. seansta, 527 trilyon 113 milyar 344 milyon liralık işlem hacmi kaydedildi. Günlük işlem hacmi, 932 trilyon 338 milyar 929 milyon lira olarak hesaplandı. 
     2. seansta Sabancı Holding, Doğan Holding, Türk Hava Yolları, İş Bankası C ve Koç Holding en çok işlem gören hisse senetleri oldu. 
     
</TEXT>
</DOC>
