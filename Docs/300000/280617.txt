<DOC>
<DOCNO> 280617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sondun28.html </URL>
<DATE> 2005/03/15/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Gül İstanbul'daki dayak Türkiye'nin imajını bozdu 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, AKP içindeki görüş ayrılıklarının reform sürecini yavaşlattığı savını reddederken "Güçlüyüz ve kesinlikle devam edeceğiz" dedi. 
     İstanbul'daki gösteride polisin aşırı güç kullanmasının Türkiye'nin uluslar arası imajını olumsuz etkilediğini kabul eden Gül, IMF'nin stand-by anlaşmasını nisan ayının birinci haftasında veya daha erken oynalamasını beklediğini söyledi. 
     Abdullah Gül, Financial Times'la yaptığı mülakatta Türk hükümetinin "reform yorgunu" olduğu iddialarını reddederek, AB ile üyelik müzakelerine ilişkin hazırlıkların yolunda gittiğini söyledi. 
     "Reformların uygulamasının en önemli konu olduğunu biliyoruz" diyen Gül, bu yöndeki çabalarını sürdüreceklerini vurguladı. 
     AKP'nin içindeki muhafazakar ve reformcu kanatlar arasındaki görüş ayrılıklarının reformu yavaşlattığı savını da reddeden Gül, "Güçlüyüz ve kesin olarak devam edeceğiz. Biz sürecin sahibiz. Bundan çok gurur duyuyoruz" diye konuştu. 
     Dışişleri Bakanı Gül, İstanbul'daki gösteri sırasında polisin aşırı güç kullanmasının Türkiye'nin uluslar arası imajını olumsuz etkilediğini kabul etti. Sorumluluklarına aykırı davranan polislerin tespiti halinde cezalandırılacağını ifade eden Gül, "Bu şeyi gizleyemeyiz. Oldu. Ancak önemli olan soruşturulması ve hata varsa ceza verilmesidir" dedi. Soruşturmanın devam ettiğini ve sonuçlarının birkaç gün içinde açıklanacağını söyleyen Gül, polisin işinin ceza vermek değil şiddeti durdurmak olduğunu da belirtti. 
     Abdullah Gül, Türkiye'nin Ankara Antlaşması'nı AB'nin yeni üyelerine genişleten protokülü imzalamaya hazır olduğunu belirtirken Türkiye ile Rum kesimi arasındaki ticarette gelişmler olduğunu söyledi. Gül, Kıbrıs sorununa değinirken de diğer AB ülkelerinin Rum lideri Tasos Papadopulos'u görüşme masasına dönmeye ikna etmeleri gerektiğini söyledi. 
     Türk ekonomisine ilişkin soruları da yanıtlayan Gül, IMF'nin yeni stand-by anlaşmasını nisan ayının birinci haftasında veya daha erken onaylamasını beklediklerini söyledi. 
     Teşviklere ilişkin yasa tasarısının Türk ve IMF heyetlerinin geçen aralık ayında vardıkları anlaşmanın ötesine gittiğini kabul eden Gül, yasa tasarısının gözden geçireceğini de bildirdi. Gül, bunun sadece IMF istediği için değil, Türk sanayiinden gelen eleştiriler nedeniyle yapılacağını da söyledi. 
     

     
</TEXT>
</DOC>
