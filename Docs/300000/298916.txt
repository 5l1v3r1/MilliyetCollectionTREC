<DOC>
<DOCNO> 298916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sonspo04.html </URL>
<DATE> 2004/12/19/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Beşiktaş'ta Bosque'nin yerine iki isim gündemde Terim ve Zacc .. 
</HEADLINE>
<TEXT>

     Vicente Del Bosque'nin de bileti kesiliyor. Milano'da bulunan Demirören'in, Terim ve Zaccheroni ile masaya oturduğu ileri sürüldü. 
     
     Tepkiler artınca... 

     Yönetimde yaşanan depremin artçı sarsıntıları takımı da vurdu. Daha önce İspanyol hocayla sözleşmesi bitene kadar devam etme kararı alan yönetimin, Parma yenilgisinin ardından camiadan gelen tepkiler sonrası fikir değiştirdiği iddia edildi. Vicente Del Bosque ile yollarını ayıracağı ileri sürülen Başkan Yıldırım Demirören’in Milano’da iki teknik adamla pazarlık yaptığı öğrenildi. 
     
     Emre için bi daha 

     Fatih Terim ve Alberto Zaccheroni ile görüşen Demirören’in iki hocadan bugün yanıt beklediği bildirildi. Başkan’ın önceki gün öğle yemeğinde Mircea Lucescu ile buluşması da bir hayli dikkat çekiciydi. Beşiktaş Başkanı’nın bu süreçte Emre Belözoğlu’nun kiralanması için daha önce iki kez olumsuz yanıt aldığı Inter Kulübü’nün kapısını bir kez daha çaldığı kaydedildi. 

     
</TEXT>
</DOC>
