<DOC>
<DOCNO> 296678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sonyas05.html </URL>
<DATE> 2004/12/10/ </DATE>
<TIME> 02.11 </TIME>
<AUTHOR>  </AUTHOR>
<HEADLINE>
Yılbaşında 4 kişilik ailenin Uludağ tatili 8 milyar lira 
</HEADLINE>
<TEXT>

     Sercan KARATAY-BURSA DHA 

ULUDAĞ Kayak Merkezi'ndeki oteller yılbaşı paket programlarını hazırladı. Buna göre 4 kişilik bir ailenin yılbaşı gecesini de kapsayan 4 gün 3 gecelik tatil paketinden yararlanmasının bedeli 8 milyar lirayı bulacak. 
     Türkiye'nin en modern kayak tesislerine sahip Uludağ'da, oteller yılbaşı hazırlıklarını tamamladı. Uludağ'daki oteller, yılbaşı nedeniyle paket programlar hazırladı. Oteller, müşterilerini tam veya yarım pansiyon tarifesine göre ağırlayacak. Bazı oteller, paket programlarına yılbaşı gecesi eğlencesini de dahil etti. Bu gecede müşterilere limitsiz yerli içki ikram edilecek. 
     Toplam 16 otel ve 17 misafirhanenin bulunduğu, 5 bin yatak kapasiteli Uludağ'da, yılbaşı rezervasyonlarının şimdiden yüzde 50'ye ulaştığı belirtildi. 
     Beyaz Cennet'teki bazı otellerin yılbaşı tarifeleri şöyle 
     Ağaoğlu Otel 2 gecelik paket program, kahvaltı artı akşam yemeği kişi başı 400 milyon lira. 
Beceren Otel 2 kişilik oda tam pansiyon gecelik 460 milyon lira. 
Grand Yazıcı Otel Yarım pansiyon, kişi başı gecelik 390 milyon lira. 
Kervansaray Bir kişi 3 gecelik paket program tam pansiyon 1 milyar 920 milyon lira. 
Tur Otel 2 gecelik paket program kişi başı 400 milyon lira. 
Kar Otel Gecelik kişi başı tam pansiyon 160 milyon lira. 
Genç Yazıcı Otel Bruch artı diner, kişi başı gecelik 225 milyon lira. 

     
</TEXT>
</DOC>
