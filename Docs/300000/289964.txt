<DOC>
<DOCNO> 289964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sonyas09.html </URL>
<DATE> 2004/11/18/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Asena'nın da artık internet sitesi var 
</HEADLINE>
<TEXT>

     Cesur SERT DHA 

İBRAHİM Tatlıses'ten ayrılmasıyla gündeme gelen oryantal Asena da internet sitesi sahibi oldu. 
     'www.starasena.com' adresli internet sitesini devreye sokan Asena'nın, Türkçe ve İngilizce web sitesinde beş ayrı bölüm yer alıyor. 'Asena'ya Dair', 'Videolar', 'İletişim', 'Bana Mesaj Yaz' ve 'Fotoğraf Galerisi'nden oluşan sitenin büyük ilgi görmesi bekleniyor. 
     Sitede yer alan fotoğrafların çekimleri İstanbul'daki Tarihi Darphane Binası'nda yabancı bir fotoğraf sanatçısı tarafından gerçekleştirildi. 'Transformation', 'Rythm of Magination' ve 'Soul of The Dance' adını taşıyan videolarda ise Asena, göbek dansının inceliklerini gösteriyor. 
     
     KENDİMİ KABUL ETTİRMEYE ÇALIŞTIM 

     'Asena'ya Dair' adlı bölümde kendini anlatan Asena, iki kültür arasında 15 yıl boyunca sıkışıp kaldığını belirterek, "Milyonda bir - iki insanın başına gelebilecek bir tesadüfle kendimi milyonlarca insanın önünde dans ederken buldum. Hem de dansa dair hayatımda hiçbir gelişme ve düşünce yokken. Uzun bir süre insanlara kendimi kabul ettirmekle geçti. Çok çalıştım ve çabaladım. Çünkü insanlara kendimi sadece dansımla değil, kendi kişiliğimle de kabul ettirmek ve saygı duyulur olmak istiyordum'' diyor. 
     Almanya'da konserler, İsviçre, Hollanda, Avustralya, Kıbrıs derken dansla bütünleşmesinin daha da büyüdüğünü vurgulayan Asena, şöyle devam ediyor 
     "Ülkemizde konser vermeye gelen Mick Jagger, Tina Turner'in doğumgünü ve İngiltere Kraliçesi Elizabeth'in sarayında yapılacak bir geceye davet edilmem, bir önceki ABD Başkanı Bill Clinton'un ülkemizi Habitat dolayısıyla ziyaret etmesi ve benim bütün devlet başkanlarına basına kapalı yaptığım şovları da unutmamak gerek. 1995 yılından beri hem okul hem hem dans hem de sosyal hayatımı birlikte sürdürmeye çalışıyorum. Nasıl ki ülkemde bu mesleğe ve kendime bir saygınlık, sevgi kazandırıyorsam aynı şekilde bardaki insanlara da kendimi ve dansımı sevdirip, saydırmak istiyorum. Hele ki bir insanın istediği zaman bedenini nasıl kullanıp ona neler yaptığını göstermek istiyorum.'' 
     
</TEXT>
</DOC>
