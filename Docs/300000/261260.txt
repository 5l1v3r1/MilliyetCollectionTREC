<DOC>
<DOCNO> 261260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/ekonomi/eko03.html </URL>
<DATE> 2004/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İşveren vasıfsız işçi arıyor 
</HEADLINE>
<TEXT>


Vasıflı işçilerin işe yerleştirme oranı yüzde 36.8'de kalırken, vasıfsızlarda bu oran yüzde 63.2'ye çıkıyor 

ANKARA ANKA 

Türkiye İş Kurumu'na İşKur başvuranların çoğunluğunu vasıflı, işe yerleştirilenlerin büyük bölümünü ise vasıfsız adaylar oluşturuyor. 
İş bulmak için Kurum'a başvuranların yaklaşık üçte ikisini oluşturan "vasıflı" elamanların işe yerleştirilenler içindeki oranı üçte birde kalıyor. Buna karşılık, başvuranların yüzde 39'unu oluşturan vasıfsızların oranı, işe yerleştirilenlerde yüzde 63'e ulaşıyor. İşe yerleştirilenlerin başvuranlara oranı vasıflılarda yüzde 7.9'da kalırken, vasıfsızlarda yüzde 21.4'e çıkıyor. 

Çoğu illkokul mezunu 
Türkiye İş Kurumu'nun iş gücü piyasasına ilişkin istatistiklerine göre, mayısta İş - Kur'a 228 bin 595 kişi başvurdu. Başvuranların yüzde 61.2'sini vasıflı işçiler oluşturdu. İş - Kur'dan iş isteyenlerin yüzde 39'unun ise bir vasfı bulunmuyor. Toplam 30 bin 69 kişi işe yerleştirilirken, bunların büyük bölümünü vasıfsız işçiler oluşturdu. İşe yerleştirilenlerin yüzde 63.2'sinin vasıfsız olduğu dikkati çekti. İşe yerleştirilenlerin sadece yüzde 36.8'i vasıflı işçiler. 
İş - Kur'a bir iş bulmak için başvuranların yüzde 41'ini ilkokul, yüzde 19'unu lise ve dengi okul, yüzde 14'ünü de orta ve dengi okul mezunları oluşturuyor. İşe yerleştirilenlerin ise yüzde 53'ü ilkokul, yüzde 14'ü lise ve dengi okul, yüzde 12'si de orta ve dengi okul mezunu. 
Kurum'dan iş bekleyenlerin ise yüzde 38'ini ilkokul, yüzde 20'sini lise ve dengi okul, yüzde 14'nü de orta ve dengi okul mezunlarının oluşturduğu belirlendi. 

İşsizlerin üçte ikisi vasıflı Vasıflı işçiler Başvuru 139.793 Genel toplama oranı 61.15 İşe yerleştirilenler 11.064 Genel toplama oranı 36.8 İşsiz sayısı 403.374 Genel toplama oranı 64.7 

Vasıfsız işçiler Başvuru 88.802 Genel toplama oranı 38.85 İşe yerleştirilenler 19.005 Genel toplama oranı 63.2 İşsiz sayısı 219.479 Genel toplama oranı 35.2 

</TEXT>
</DOC>
