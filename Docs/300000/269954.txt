<DOC>
<DOCNO> 269954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/yazar/asik.html </URL>
<DATE> 2004/09/08/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Hortuma havlu... 
</HEADLINE>
<TEXT>


Tasarruf Mevduatı Sigorta Fonu TMSF Başkanı Ahmet Ertürk şu aralar bir konuya çok ağırlık veriyor 
"Banka hortumcularının devlete olan borçlarının büyük bölümünün tahsil imkanı kalmamıştır, üzerine bir bardak su içelim " 
Kamu gücünü elinde tutan bir alacaklı alacağını nasıl tahsil edemez Daha da kötüsü, bunu sık sık tekrarlayıp hortumculara adeta, "götürdüğünüz paralar artık sizin, güle güle kullanın" nasıl diyebilir Tahsil imkanı varsa bile o paralar artık geri alınabilir mi 
CHP milletvekili Kemal Kılıçdaroğlu diyor ki 
- Bunları söyleten hortumcular karşısında havlu atan hükümet... Kamuoyunun tepkisinden çekindiği için TMSF Başkanı'nı aracı olarak kullanıyor. Bu yolla kamuoyunu yavaş yavaş, bu borç tahsil edilemez, sineye çekmekten başka çare yok, noktasına getirmeye çalışıyor. İş bu kadarla da kalmıyor. 
- Başka ne var 
- TMSF bünyesindeki bankalara, özel şirketlerin borcu var. Hükümet, TMSF aracılığıyla, ben bu borcu da tahsil edemem, dedi ve alacağı için ihaleye çıktı. 222 milyon dolarlık alacağın tahsili ihalesini Deutche Bank bünyesindeki Bebek Varlık Yönetim şirketi kazandı. Ne kadara mı Sadece 22.5 milyon dolara. Bebek Varlık, 4 milyon dolar peşin ödedi ve tam 222 milyon dolarlık alacağı tahsil etme hakkını elde etti... 
- Devletin tahsil edemediği bu alacağı, üstelik de yabancı bir şirket nasıl tahsil edecek 
- Demek ki bu paranın tahsili mümkün. Aksi halde adamlar niye ihaleye girip o kadar para versinler TMSF Başkanı'nın tam bu ihale öncesinde, alacakların tahsil kabiliyeti yok, diyerek ihale fiyatını düşürmesi de ayrı bir skandal... 

Başbakan Erdoğan, Cumhurbaşkanı Sezer'in oğlunun Çankaya'daki düğününe katılmayacakmış. 
Güzel bir düğün hediyesi... 
Haldun Ertem 

Tebrikler Arınç... Şu günler Ege'nin çeşitli il ve ilçelerinin düşman işgalinden kurtuluş yıldönümü günleri... TBMM Başkanı Bülent Arınç da bu vesileyle son üç günde Bilecik, Balıkesir ve Aydın'a kutlama mesajları gönderdi. Bu mesajların ortak yanı 
Atatürk'ün adı hiç geçmiyor... 
Ne ordu adı var mesajda, ne kumandan... Sanırsınız düşman kendiliğinden çekip gitmiş... Ya da bu illerin halkı bir araya gelip düşmanı kovmuş... Atatürk'ü düşmanları tarihten silemedi. Bülent Arınç silecek bu gidişle... Ha gayret 

Tuvalette sigara içenler 
İki boktan işi aynı anda yapabildiğiniz için sizi kutluyoruz... 
Akif Kökçe 

Ossetya Dünyada duyarlı odaklar Beslan'da teröre kurban giden çocukların ailelerine yardıma koşuyor... Biz biraz yavaş davranıyoruz. 
Bu akşam saat 20 00'de Galatasaray Meydanı'nda mumlarla anma töreni düzenleniyor Osetyalı çocuklar için. Ama yeterli mi 
Mehmet Öğütçü dostumuz Rusya'da iş yapan müteahhitlerin Beslan'daki okulu onarmaya koşabileceğini anımsatıyor... Ölen çocukların aileleri için yardım kampanyası düzenlenebilir. Daha duyarlı ve aktif olmalıyız. 

Anayasa ABD Pennsylvania Üniversitesi'nden Casimires Wiesak, bir ülkenin anayasasının uzunluğu ile onun ekonomik düzeyi arasında doğrudan ilişki kuruyor. Örneğin Hint Anayasası 77.220, Brezilya Anayasası 42.371 sözcükten oluşuyormuş. Buna karşılık, gelişmiş ekonomilere sahip ABD'nin Anayasası 7.764, Japonya'nınki 5.044 sözcük ile yazılmış. 
Bizim Anayasa'daki sözcük sayısı ise 26.316 imiş... 
İki arada bir deredeyiz kısacası. 

Verheugen, Diyarbakır'da "Yurttaş Verheugen" pankartıyla karşılanmış. Aynı zamanda o alemin fahri aşiret reisi olurlar... 

Şişli hadisesi - 2 Şişli Belediye Başkanı Mustafa Sarıgül'e sorduk 
- Türkiye lider arayışı içinde.. Sizi de liderliğe yakıştıranlar var. Ancak halkla diyaloğunuzun iyi olmasına rağmen bilgi birikiminiz aynı güveni vermiyor. Bazıları Recep Tayyip'in bilgi birikimi de derin değil ama Başbakan oldu, Sarıgül neden olmasın diyor. Ancak Recep Tayyip ile sizin hitap ettiğiniz kitleler farklı. Sağ kitleyi birkaç sloganla kendinize çekebilirsiniz. Ama sosyal demokrat kitle sorgulayıcıdır, kül yutmaz. Üstelik Türkiye'nin lafla geçirecek vakti yok. Bunları herhalde siz de düşünüyorsunuz 
Mustafa Sarıgül dedi ki 
- Doğrudur. Siyasette iki ana unsur var. Halk ve bilim. Benim halk tarafım kuvvetli. Bilim yanım kuvvetli değil. Ancak Cumhuriyet Halk Partisi seçmeni içinde birikimli insan çoktur. Her alandaki uzman kişiler CHP'ye yakındır. Katılımcı bir modelle yola çıktığınız takdirde ekipler oluşturmak, sosyal ve ekonomik programlar için uzman isimleri seferber etmek zor değildir... 
Sarıgül böyle düşünüyor. 
Öte yandan bakarsanız CHP bugün katılımcılığı sıfırlamış, dışa kapanmış, orta sahada top dolaştırarak vakit öldüren, iktidar olmayı umursamayan, muhalefet koltuğuna fit olmuş bir görünümündedir. 
Bu ruhla değil iktidar olmak muhalefette tutunması bile zordur... 
Peki Sarıgül CHP'yi iktidara taşıyacak kapasitede bir lider midir 
Kendisi kendini o güçte görüyor... Mesele kalıyor halkı buna inandırmasına... 

Nice yıllara Elma... Elmavision TV, birinci kuruluş yılını bir yeşil elmanın üzerine dikilen tek mumla Ece Bar'da kutladı. Elmavision, kablolu yayın içinde yer aldığı için Türkiye çapında tanınmıyor. Ama kendi alanında iddialı bir başucu televizyonu. Başında Ekrem Çatay var... Genel Yayın Yönetmeni Ece Yörenç farklarını şöyle anlatıyor 
- Diğer kanallardaki haber, dizi, film, spor ve siyaset programlarının yerine bizde rahatlatıcı, gülümseten, sıcak, samimi yaşam programları yer alıyor... 
Günlük hayatın stresine stres ekleyen yayınlardan sıkılanların kanalı Elma... Nice yıllara... 



</TEXT>
</DOC>
