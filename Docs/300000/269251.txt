<DOC>
<DOCNO> 269251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/son/sontur12.html </URL>
<DATE> 2004/09/05/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Dedesinin gözleri önünde boğuldu... 
</HEADLINE>
<TEXT>

     DHA 
ZONGULDAK'daki Uzunkum sahiline dedesi 66 yaşındaki Kemal Özdemir ile giden denize giren 7 yaşındaki Furkan Ahmet Ayyıldız, dalgalara kapılarak boğuldu. 
     Yeşil Mahalle'de oturan dedesi Kemal Özdemir ile birlikte Uzunkum sahiline giden Furkan Ahmet Ayyıldız, yalnız başına denize girdi. Bir süre sonra dalgalar arasında kaybolan torununun bağırma sesleriyle durumu fark eden Kemal Özdemir, çevredeki vatandaşlardan yardım istedi. Sahildeki vatandaşlar tarafından kıyıya çıkartılan Furkan, hemen minibüsle Zonguldak SSK Bölge Hastanesi'ne kaldırıldı. Doktorların tüm çabalarına rağmen Furkan Ahmet Ayyıldız, kurtarılamadı. 
     Kemal Özdemir, torununun sürekli denize gitmek istediğini, onu kırmamak için birlikte Uzunkum sahiline gittiklerini anlatırken, "Futkon yüzüyordu. Ben de kumsalda onu izliyordum. Birden bir dalga geldi ve torunumu açığa sürükledi. Hemen yardım istedim. Çevredeki vatandaşlar kurtarmak denize daldı. Denizden çıkarıldığında kalbi atıyordu. Doktorların çabası torunumu kurtarmaya yetmedi. Ben bu acıya nasıl dayanırım '' diyerek gözyaşı döktü. 

     
</TEXT>
</DOC>
