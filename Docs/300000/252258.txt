<DOC>
<DOCNO> 252258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sontur21.html </URL>
<DATE> 2004/07/01/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Otobüsle kamyon çarpıştı 2 ölü, 11 yaralı 
</HEADLINE>
<TEXT>

     Balıkesir'in Gömeç İlçesi'nde meydana gelen trafik kazasında 2 kişi öldü, 11 kişi yaralandı. 
     Alınan bilgiye göre, Balıkesir'in Burhaniye İlçesi'nden Ayvalık İlçesi'ne gitmekte olan Rasim Ünal'ın kullandığı 34 TF 2504 plakalı otobüs, Gömeç ilçe merkezindeki Tariş Tesisleri önünde, Sedat Çavdar yönetimindeki bir dondurma firmasına ait 10 N 2233 plakalı kamyonla çarpıştı. 
     Kazada, kamyon sürücüsü Sedat Çavdar 24 olay yerinde, otobüste bulunan kaptan yardımcısı Cihat Özdemir ise kaldırıldığı Edremit Devlet Hastanesi'nde yaşamını yitirdi. 
     Yaralanan otobüs sürücüsü Rasim Ünal ile yolculardan Selma Yörükoğlu, Jale Urun, Şeyda Tanyü, Berat Kolder, Zafer Sadıkoğlu, İnanç Uğurlu, Serap Tuncer, Altan Tuncer, Cenk Özgen ve Dilek Korutürk, Ayvalık, Edremit ve Burhaniye Devlet hastanelerinde tedavi altına alındı. 
     Yaralıların durumlarının iyi olduğu, kazayla ilgili soruşturmanın sürdüğü bildirildi. 
     
</TEXT>
</DOC>
