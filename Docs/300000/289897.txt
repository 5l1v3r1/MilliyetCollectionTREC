<DOC>
<DOCNO> 289897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sonspo35.html </URL>
<DATE> 2004/11/18/ </DATE>
<TIME> 22.40 </TIME>
<AUTHOR>  </AUTHOR>
<HEADLINE>
Beşiktaşlı Emre'nin cezası kaldırıldı... 
</HEADLINE>
<TEXT>

     Futbol Federasyonu Tahkim Kurulu, Beşiktaşlı futbolcu Emre Aşık'a verilen 2 maç oynamama cezasını kaldırdı. 
     Beşiktaş Kulübü Asbaşkanı ve Futbol Şube Sorumlusu Kıvanç Oktay, itirazlarını bugün görüşen Tahkim Kurulu'nun, cezanın kaldırıldığını kendilerine ilettiğini belirterek, ''Haksız yere verilen bir cezaydı. Kurul hatayı düzeltti'' dedi. 
     Emre'ye cezanın, televizyon kameralarının görüntüleri dikkate alınarak verildiğine dikkat çeken Oktay, ''Bu açıdan Tahkim Kurulu'nun kararı önemli. Haksız verilen cezanın düzeltilmesi, Emre ve Beşiktaş için değil, Türk futbolu açısından çok önemli. Kamera görüntülerine bakılarak ceza verilmemeli'' diye konuştu. 
     Emre, Fenerbahçe ile oynanan derbi maçta rakip futbolcu Nobre'ye yaptığı el hareketinin, daha sonra televizyon görüntülerine yansımasının ardından, Futbol Federasyonu Profesyonel Futbol Disiplin Kurulu'nca PFDK 2 maçtan men cezasına çarptırılmıştı. 
     
</TEXT>
</DOC>
