<DOC>
<DOCNO> 259576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/son/sonspo09.html </URL>
<DATE> 2004/07/31/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Bıçakcı Tüm kulüplerimize eşit mesafede olacağız... 
</HEADLINE>
<TEXT>

     Futbol Federasyonu Başkanı Dr.Levent Bıçakcı, ''Tüm kulüplerimize eşit mesafede ve tarafsız olacağız'' dedi. 
     Levent Bıçakçı, Kayserispor Kulübü'nü ziyaretinde yaptığı açıklamada, Kayseri'de olmaktan dolayı sevinçli olduğunu söyledi. 
     Kayserispor'un başarısı için tüm olanakları seferber edeceklerini belirten Bıçakcı, şunları söyledi 
     ''Federasyona gelmeden önce söylediğimiz gibi tüm kulüplerimize eşit mesafede ve tarafsız olacağız. Kayseri gibi güzel bir kentin güzel takımının başarılı olması için federasyon olarak tüm imkanlarımızı seferber etmeye hazırız. Sizlerin başarısı bizim federasyonumuzun başarısı olacak. Türk futbolunun başarısı olacak. Bunun için hep birlikte elbirliği ile çalışacağız.'' Kulüp başkanı Memduh Büyükkılıç da Futbol Federasyonu Başkanı Levent Bıçakçı'nın Kayseri'de bulunmasından dolayı onur duyduklarını kaydetti. 
     
</TEXT>
</DOC>
