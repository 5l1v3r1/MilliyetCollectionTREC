<DOC>
<DOCNO> 278479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sontur28.html </URL>
<DATE> 2004/10/08/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Hala kızına tecavüz 
</HEADLINE>
<TEXT>

     İsmail AKDUMAN SAMSUN, DHA 

SAMSUN'da halasının kızı 15 yaşındaki Ç.S.'ye tecavüz ettiği iddiasıyla yargılanan 39 yaşındaki Ahmet Zengin, 8 yıl 1 ay hapis cezasına çarptırıldı. 
     Kökçüoğlu Mahallesi'nde yaklaşık 16 ay önce meydana gelen olayda, 3 çocuk babası Ahmet Zengin, halasının kızı Ç.S.'yi kaçırarak tecavüz ettiği iddiasıyla tutuklandı. 
     Zengin, 1.5 yıl cezaevinde kaldıktan sonra 1 ay önce tutuksuz yargılanmak üzere tahliye oldu. 
     2'nci Ağır Ceza Mahkemesi'nde tecavüz ve alıkoymak suçlarından 10 yıla kadar hapis cezası istemiyle yeniden hakim önüne çıkan Ahmet Zengin, Ç.S. ile ilişkisinin uzun zamandır sürdüğünü söyleyerek, "Bizim eve gelip giderdi. Bu süre içinde onun da isteğiyle ilişkiye girdik. Bana, babasının kendisini zorla istemediği bir adamla evlendireceğini söyleyerek, 'beni kaçır' dedi. Birlikte kaçtık. Amacım onunla evlenmekti. Ancak ailesinden korktuğu için benden şikayetçi oldu. Zorla kendisiyle ilişkiye girmiş değilim'' dedi. 
     Ç.S. ise, sanığın kendisini sürekli rahatsız ettiğini belirterek, "Akrabam oldukları için evlerine gittiğim doğrudur. Ancak, onunla aramda gönül ilişkisi olmadı. Eşi evde olmadığı bir gün bana zorla tecavüz etti. Söylemeyeyim diye de beni tehdit ediyordu. Daha sonrada beni kaçırarak bir köye götürdü. 10 gün orada tecavüz etti. Şikayetçiyim'' diye konuştu. 
     Mahkeme, halasının kızını kaçırıp alıkoyan ve tecavüz eden Ahmet Zengin'e 8 yıl 1 ay hapis cezası verdi. 
     
</TEXT>
</DOC>
