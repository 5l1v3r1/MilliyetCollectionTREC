<DOC>
<DOCNO> 264559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/ekonomi/eko07.html </URL>
<DATE> 2004/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon, Yaşar Grubu'nun tatil köyünü satıyor 
</HEADLINE>
<TEXT>


TMSF, aralarında Yaşar Grubu'na ait Club Datça'nın da bulunduğu 12 gayrimenkulü 26.4 trilyona satışa çıkardı 

EKONOMİ SERVİSİ 

Tasarruf Mevduatı Sigorta Fonu TMSF , aralarında okul, fabrika ve bir tatil köyünün de bulunduğu 12 gayrimenkulü satıyor. 
TMSF'den yapılan duyuruda, toplam 26.4 trilyon lira bedelle satışa çıkarılan gayrimenkullerle ilgili ihalenin kapalı teklif ve açık artırma yöntemiyle 26 Ağustos'ta yapılacağı belirtildi. Kapalı zarfla verilecek tekliflerin 25 Ağustos akşamına kadar iletilmesi gerektiği kaydedildi. 
TMSF, Bursa Kestel'deki fabrika için 2 trilyon 750 milyar, aynı ildeki bir tekstil fabrikası için 3 trilyon 160 milyar, Ordu'daki fabrika için 535 milyar, el konulan Kentbank'a borcu bulunan Baysoy Özel Eğitim ve Öğretim AŞ'ye ait İzmir - Menemen'deki prefabrik okul için de 4 trilyon lira bedel öngördü. 
El konulun Yaşarbank'ın eski sahibi Yaşar Grubu'na ait Bodrum Datça'daki Club Datça Tatil Köyü 4 trilyon 945 milyara, İstanbul Zincirlikuyu'daki işyeri 9 trilyon 825 milyara, Kadıköy'deki iki işyeri toplam 330 milyara, Samsun'daki arsa ve tarla niteliğindeki iki gayrimenkul toplam 331 milyara, Mersin'de bir limon bahçesi 390 milyara, İzmir Karşıyaka'daki bir konut 155 milyara satışa çıkarıldı. 


</TEXT>
</DOC>
