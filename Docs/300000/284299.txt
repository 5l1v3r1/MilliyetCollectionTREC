<DOC>
<DOCNO> 284299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/yazar/asik.html </URL>
<DATE> 2004/10/29/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Yaşasın Cumhuriyet 
</HEADLINE>
<TEXT>


Gölköy adında bir yer varmış Gelibolu'da Televizyonda gösterdiler geçen gün. 
Gelenek edinmiş köy halkı, 
"ben kendimi bildim bileli bu böyledir" 
Diyor muhtar 
29 Ekim'de toptan sünnet ederlermiş 
çocuklarını... 
Derken ekranda entarili bir çocuk belirdi 
Kirvesi tutmuş kolundan 
Yatırdılar bir kamp yatağına, 
Ardından sünnetçi olacak zat boy gösterdi 
Elinde bıçağıyla, 
Çocuk kaldırdı başını, bağırdı 
"Yaşasın Cumhuriyet" diye 
Bunun üzerine de ekran karardı 

Korkarım bu, sade Gölköylülerin değil, tümümüzün 
Sade küçüklerimizin değil, büyüklerimizin de 
Düştüğü bir tarihsel yanılgı 
Çünkü sünnet değil, farzdır Cumhuriyet 
Can Yücel 

Kutlu olsunlar... Cumhuriyet, kimsesizlerin kimsesidir. Cumhuriyet halkını aç bırakmaz. Cumhuriyet, 12 milyon insanı açlık ve sefalet sınırının altında yaşamaya mahk m etmez. Dış politikası ABD, iç politikası AB, ekonomisi IMF tarafından yönetilen bir rejim, Atatürk'ün kurduğu Cumhuriyet olamaz. Bu olsa olsa Türkiye'yi sömürgeleştirmeyi öngören "İkinci Cumhuriyet"tir. Kutlu olsun. 

Bugün, Cumhuriyet'in kuruluşunun 81. yılı... 
Büyük Önder Atatürk'ü, mahcup bir şekilde anıyoruz... 
Haldun Ertem 

İyi niyetli çözüm "Türk" bir ırkın adıdır. Türkiye'de yaşayan herkes Türk değildir. O yüzden üst kimliğimiz "Türk" diye değil, "Türkiyeli" diye ifade edilmeli. 
Tartışma başını almış giderken Kürt asıllı bir dostumuz dün şöyle dedi 
- "Türk" deyimi "Türkiyeli"nin kısaltılmışıdır. Ben böyle bakıyorum. Hiç sorun kalmıyor. 

Emniyet açıklaması Emniyet Genel Müdürlüğü, Çankırı'da radara yakalanan Refik Çınkır'ın şik yetiyle ilgili cevap yazısında, "Konunun ilgili birimlerce araştırıldığını, aracın 90 km hızla gidilmesi gereken yerde saatte 143 km saat hızla gittiğini, durumun videolu radar kayıtları ve tutanağı imzalayan 4 polis memuru tarafından tespit edildiğini, aracın durdurulamamasından dolayı ceza tutanağının araç sahibi alan Münevver Çınkır adına düzenlendiğini" bildirdi... Teşekkürler... Ama polisin görevi polisten kaçan aracı yakalamak değil midir Polisten kaçtıklarına göre araçtakilerin kanunsuz bir iş yapma ihtimali yüksekken polis aracı neden yakalamıyor da ceza yazmakla yetiniyor İşte bir merak daha 

Faldaki tebessüm Başbakan Erdoğan, Berlin'deki üçlü zirveden sonra Schröder ile Chirac'ın eğilimini soran gazetecilere 
- Liderlerin yüzlerine bakın anlayın, diyor... 
Chirac ve Scröder'in yüzleri gülüyor gerçekten... Ama anlaşılıyor ki, bu tebessüm Avrupa'da işlerin kesat olduğu bir dönemde alınan 2.8 milyar dolarlık Airbus siparişiyle ilgilidir... Nitekim Jacques Chirac, Fransa'ya döndükten sonra kendi kabinesine bilgi verirken Türkiye'ye en küçük umut yollamıyor... Müzakerelerin 15 yıl sürebileceğini kaydettikten sonra 3 olasılıktan söz diyor 
1 Ankara gerekli ölçütleri karşıladıktan sonra Fransa'da halkoylaması yapılarak karar verilir, 
2 Görüşmeler başarısızlıkla sonuçlanır, 
3 Türkiye'ye farklı bir statü tanınır... 
Başbakan Raffarin de kabineye "Başbakan Erdoğan'a söyledik, görüşmeler ile üyelik arasında otomatiklik bulunmuyor" diyor... 
Türkiye, bütün kriterleri karşılasa da üyelik garanti değil... 
Fransız halkı, Türkiye'yi üyeliğe istemiyor. 
Kamuoyu anketlerinde Jacques Chirac'ın itibarı bugüne kadarki en alt seviyeye inmiş olup bunun iki sebebinden biri Türkiye'nin AB üyeliğine yeterli cephe almamasıdır... 
Fransa'da halk ve lobiler, Türkiye'nin üyeliğe alınmaması için etkili bir kampanya yapıyor. Bu kampanya zaman ilerledikçe azalmaz, artar. Çünkü Türkiye laik düzene değil "ılımlı İslam modeli"ne doğru yolalıyor. AB'ye Airbus rüşvetiyle falan değil, eğer rotayı Atatürk ilkeleri doğrultusunda laik bir aydınlığa çevirirsek girebiliriz... 



</TEXT>
</DOC>
