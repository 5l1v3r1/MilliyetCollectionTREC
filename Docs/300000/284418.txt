<DOC>
<DOCNO> 284418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sonspo36.html </URL>
<DATE> 2004/10/29/ </DATE>
<TIME> 22.16 </TIME>
<AUTHOR>  </AUTHOR>
<HEADLINE>
Beşiktaş, Fenerbahçe derbisinin hazırlıklarını tamamladı 
</HEADLINE>
<TEXT>

     Beşiktaş, Fenerbahçe ile yarın yapacağı derbi maçın hazırlıklarını akşam yaptığı antrenmanla tamamladı. 
     BJK Nevzat Demir Tesisleri'nde, teknik direktör Vicente Del Bosque yönetiminde basına kapalı gerçekleştirilen antrenmanda, futbolcuların çabukluk ve taktik ağırlıklı bir çalışma yaptıkları bildirildi. 
     Sakatlıkları bulunan Ronaldo ve Berkant'ın katılmadığı antrenmanın ardından siyah-beyazlılar, tesislerde kampa girdi. 
     Teknik direktör Del Bosque, antrenmandan sonra 18 kişilik kadroyu açıkladı. Maç kadrosunda şu futbolcular yer alıyor 
     ''Murat Şahin, Ramazan Kurşunlu, Ahmet Yıldırım, Emre Aşık, Fatih Sonkaya, Çağdaş Atan, İbrahim Toraman, Ali Güneş, Mustafa Doğan, Juanfran, Tayfun Korkut, Sergen Yalçın, Kaan Dobra, İbrahim Üzülmez, Okan Buruk, İbrahim Akın, Ahmed Hassan, John Carew.'' Bu arada, antrenmanı, Başkan Yıldırım Demirören, İkinci Başkan Murat Aksu, Genel Sekreter Kenan Öner, Futbol Şubesi Sorumlusu Kıvanç Oktay, Basın Sözcüsü Reha Muhtar ve Yatırımlar Komitesi Başkanı İlhan Durusoy'un da izlediği bildirildi. 
     
</TEXT>
</DOC>
