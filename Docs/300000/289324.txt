<DOC>
<DOCNO> 289324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sontur28.html </URL>
<DATE> 2004/11/16/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
TMSF'den Uzan'a yanıt Birşeyler alınmadıysa duvar neden kırıldı 
</HEADLINE>
<TEXT>

     Tasarruf Mevduatı Sigorta Fonu TMSF Satış Komisyonu Başkanı Fethi Çalık, Genç Parti GP Genel Başkanı Cem Uzan'ın açıklamalarının inandırıcılıktan uzak olduğunu savundu. 
     Fethi Çalık, hakkındaki suçlamalar için ''hayal mahsulü'' nitelemesi yapan Cem Uzan'ın açıklamasıyla ilgili olarak, ''Cem Uzan bir şeyler almadıysa duvarı neden kırdı, neden tekrar örerek, sıva yapıp, paravanla örttü. Eğer bunları spor için yaptıysa bir şey diyemem'' dedi. 
     Emniyet müdürlüğünün tekrar çiftlikte araştırma yapmak için TMSF'den talepte bulunduğunu belirten Çalık, şunları kaydetti 
     ''Talebi TMSF olarak hemen kabul edeceğiz. Emniyet, jandarma ve savcılık olarak, kamu kurumları ortak çalışırsak daha hızlı çözüm buluruz. 
     Eşyaların boşaltılması çalışmaları sürüyor. Şu ana kadar 6 kamyon yükledik. Bir o kadar daha araca ihtiyacımız olabilir. Aldığımız bütün eşyaların bilgilerini 4 bilgisayara kaydediyoruz.'' Uzan, avukatı aracılığıyla yaptığı yazılı açıklamada, hakkındaki suçlamaların hayal mahsulü olduğunu öne sürmüştü. 
     
</TEXT>
</DOC>
