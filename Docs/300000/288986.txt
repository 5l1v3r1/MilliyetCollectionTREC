<DOC>
<DOCNO> 288986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/soneko16.html </URL>
<DATE> 2004/11/15/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Değerli Euro, AB ekonomisini vurdu 
</HEADLINE>
<TEXT>

     Euro kurundaki artış ve yüksek petrol fiyatlarının euro bölgesinin ekonomik büyümesini önemli ölçüde yavaşlattığı bildirildi. 
     AB Komisyonu, euro bölgesinin dördüncü çeyreğe ilişkin büyüme tahminini düşürdü. Komisyon, büyümenin dördüncü çeyrekte ve 2005 yılının ilk çeyreğinde yüzde 0.2-06 arasında gerçekleşeceğini tahmin etti. Ekim ayında yapılan tahminde söz konusu büyüme yüzde 0.3-0.7 aralığında öngörülmüştü. 
     Bu arada, AB'nin istatistik kurumu Eurostat, euro bölgesinde büyümenin üçüncü çeyrekte yüzde 0.3'e düştüğünü açıkladı. Euro bölgesinin ekonomisi, ikinci çeyrekte yüzde 0.5, birinci çeyrekte ise yüzde 0.7 büyümüştü. 
     Ekonomik büyümedeki yavaşlamadan, euro bölgesinin en büyük iki ekonomisi olan Alman ve Fransız ekonomileri de nasibini aldı. Gayri sayi yurt içi hasıla, üçünçü çeyrekte Almanya ve Fransa'da sadece yüzde 0.1 arttı. 
     
</TEXT>
</DOC>
