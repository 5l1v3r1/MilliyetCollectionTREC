<DOC>
<DOCNO> 275451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/ekonomi/eko06.html </URL>
<DATE> 2004/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'11 Eylül'den sonra Türkiye'ye ilgi arttı' 
</HEADLINE>
<TEXT>



Foruma katılan Özel Finans Kurumları Birliği Başkanı ve Kuveyt Türk Evkaf Finans Kurumu Genel Müdürü Ufuk Uyan, 11 Eylül'den sonra getirilerin riske uğraması ve yatırımlar için yeni liman aranmasının, İslami finansın Türkiye'ye ilgisinin artmasına neden olduğunu söyledi. 
Uyan, "Sadece biz Kuveyt Türk olarak 50 milyon dolarlık nakit sermaye artışı yaptık. 2004 için 50 milyon dolar veya 100 milyon dolar arasında bir İslami sermaye söz konusu. Suudi Arabistan ile karşılıklı ihracat destek fonu konusunda çalışmalarımız var" dedi. 
Gayrimenkul yatırımı yapmak isteyen Körfez kökenli yatırımcılar için bir fon oluşturduklarını da anlatan Uyan, 20 milyon dolar olan bu fonun geldiğini bildirdi. Uyan, "Şu anda yatırımları yapıyoruz. Belli gayrimenkulleri satın alarak kira gelirlerini Körfez ülkelerindeki yatırımcılara transfer edeceğiz. beş yıl kira alacaklar. Bunun gibi benzer ürünler geliştirilebilir" dedi. 



</TEXT>
</DOC>
