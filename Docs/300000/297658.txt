<DOC>
<DOCNO> 297658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sontur14.html </URL>
<DATE> 2004/12/14/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Şarkıcı olarak çalıştığı turistik tesiste tecavüze uğradığını iddia etti 
</HEADLINE>
<TEXT>

     Sivas'ta, şarkıcı olarak çalıştığı işyerinde tecavüze uğradığını iddia eden kadının şikayeti üzerine, işletmeci ile 3 çalışanı gözaltına alındı. Zanlılar, çıkarıldıkları mahkemece serbest bırakıldı. 
     AA muhabirinin aldığı bilgiye göre, polise başvuran Mehtap A. 20 , 'ses sanatçısı' olarak çalıştığı Eski Belediye Sokak'taki Akalan Turistik Tesisleri'nde, gece programını tamamladıktan sonra işyeri çalışanları Mustafa K. 25 , Akif E. 24 ve Alperen T'nin 23 , kendisini yanına çağırarak, işyerinin ortaklarından Rıza Ö'nün 37 odasına götürdüklerini söyledi. 
     Burada kendisini tehdit eden Rıza Ö'nün tecavüzüne uğradığını ileri süren genç kadın, bu kişilerden şikayetçi olduğunu bildirdi. 
     Mehtap A'nın ifadesi üzerine gözaltına alınan 4 zanlının, suçlamaları kabul etmedikleri belirtildi. 
     Emniyetteki sorgu ve işlemlerinin ardından Sivas Cumhuriyet Başsavcılığı'na sevk edilen zanlıların, çıkarıldıkları mahkemece tutuksuz yargılanmak üzere serbest bırakıldıkları bildirildi. 
     
</TEXT>
</DOC>
