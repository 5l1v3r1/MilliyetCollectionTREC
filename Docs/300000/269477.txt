<DOC>
<DOCNO> 269477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sonsiy12.html </URL>
<DATE> 2004/09/06/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Bakanlar Kurulu toplandı... 
</HEADLINE>
<TEXT>

     Bakanlar Kurulu, Başbakan Recep Tayyip Erdoğan'ın başkanlığında saat 13.40'ta toplandı. 
     Başbakanlık Yeni Bina'da gerçekleşen toplantıda, Sanayi ve Ticaret Bakanı Ali Coşkun'un, ''KOBİ'ler ve KOSGEB'' çalışmaları konusunda bilgi vereceği öğrenildi. 
     Başbakanlık Müsteşarı Ömer Dinçer'in ''Düzenleyici ve Denetleyici Kurulların 2003 Yılı Faaliyet Raporları'' hakkında sunum yapacağı toplantıda, Avrupa Birliği uyum çalışmaları ile TBMM'ye sevk edilecek yasa tasarılarının da ele alınacağı kaydedildi. 
     Devlet Bakanı Mehmet Aydın, Tarım ve Köyişleri Bakanı Sami Güçlü, Sağlık Bakanı Recep Akdağ ve Ulaştırma Bakanı Binali Yıldırım yurtdışında bulunmaları dolayısıyla Bakanlar Kurulu toplantısına katılamadılar. 
     
</TEXT>
</DOC>
