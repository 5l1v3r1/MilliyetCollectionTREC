<DOC>
<DOCNO> 274343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sontur12.html </URL>
<DATE> 2004/09/23/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Sibel Can fotoğrafları müdürü kızdırdı 
</HEADLINE>
<TEXT>

     ERZURUM'da okul katnitlerini denetleyen Milli Eğetim Müdürü Ahmet Er, Sibel Can'ın erotik resimleri bulunan bloknotları görünce sinirlendi. Öğrencilere servise sunulan yiyecekleri de hijyenik bulmayan Er, kantin işletmecilerine gerekli önlemleri almamaları halinde sözleşmelerini iptal edeceğini söyledi. 
     Basını da yanına alan Milli Eğitim Müdürü Ahmet Er, çıktığı okul kantinlerindeki denetim turunda, fiyatlarından temizliğe kadar herşeyi tek tek inceledi. Er, Sanayi Mahallesi'ndeki Ahmet Yesevi İlköğretim Okulu kantininde gördüğü manzara karşısında öfkelendi. Sineklerin çokluğundan ve Sibel Can'ın erotik resimlerinden haratsız olan Milli Eğitim Müdürü Er, ''Öğrencilere satılmak için bekletilen pasta ve simitlerin üzerinde sinekler cirit atıyor. Yiyecek maddeleri açıkta satılamaz. Kantinde pazarlanan küçük not defterlerin üzerinde uygunsuz fotoğraflar var. Eğitim yuvasına bunları sokulamaz'' diye konuştu. 
     Okulun 6 yıldan beri kantinini işleten Abdurrahman Karakaya ise erotik defterlerden habersiz olduğunu belirterek, ''Not defterlerini alırken resimlere hiç dikkat etmedim. Bunları hemen imha ederim. Pasta ve simitleri bundan böyle camlı vitrinde'' dedi. 
     Müdür Ahmet Er, kantinleri denetlerken okulda önlüksüz, beden eğitimi derslerinde eşofman giymeyen öğrencileri görünce de okul yöneticilerini uyardı. Er, ''Okulda önlük, eşofman, defter ve çantası bulunmayan öğrencileri tespit edip, bildirin. Eğitimi eşit şartlarda vermek Milli Eğitim'in asli görevidir'' diye konuştu. 
     
</TEXT>
</DOC>
