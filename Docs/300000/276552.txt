<DOC>
<DOCNO> 276552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sonspo19.html </URL>
<DATE> 2004/10/01/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Aktuğ Tüm enerjimizi lige ve Türkiye Kupası'na vereceğiz... 
</HEADLINE>
<TEXT>

     Trabzonspor Kulübü Başkanı Atay Aktuğ, UEFA Kupası defterini kapadıklarını, tüm enerjilerini lige ve Türkiye Kupası'na vereceklerini söyledi. 
     Aktuğ, yaptığı açıklamada, İspanya'da Athletic Bilbao karşısında bordo-mavili ekibin kötü bir oyun oynamadığını ifade ederek, ''Futbolcularımız ellerinden geleni yaptı. Artık UEFA Kupası defterini kapattık, tüm enerjimizi lige ve Türkiye Kupası'na vereceğiz'' dedi. 
     Athletic Bilbao karşısında birbirine benzeyen iki gol yediklerini belirten Aktuğ, ''Tıpkı Dinamo Kiev maçı gibi erken gol strese neden oldu. Bu kadar erken gol yemeseydik, maçın sonucu böyle olmayabilirdi. Takım yavaş yavaş tecrübe kazanacak'' diye konuştu. 
     Önlerinde Beşiktaş maçı olduğunu ve o maçı düşünmek zorunda olduklarını vurgulayan Aktuğ, Beşiktaş'ın iç sıkıntılarının kendilerini ilgilendirmediğini, hedeflerinin bu maçı kazanmak olduğunu kaydetti. 
     
</TEXT>
</DOC>
