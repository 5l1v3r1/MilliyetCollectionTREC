<DOC>
<DOCNO> 250335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sontur37.html </URL>
<DATE> 2004/06/23/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Piriştina'ya kuru fasulye-pilavlı anma... 
</HEADLINE>
<TEXT>

     İzmir'in yeni Büyükşehir Belediye Başkanı Aziz Kocaoğlu, Piriştina'nın her ayın son Çarşamba günü basın mensuplarıyla kuru fasulye-pilav yeme geleneğini sürdürdü. 
     Kocaoğlu, Gümüş Balık Restoran'da, CHP İzmir İl Başkanı Alaattin Yüksel'in de katıldığı yemekte ''Biz de kuru fasulye ve pilav yiyerek, Ahmet Piriştina'yı andık'' dedi. 
     Kocaoğlu, gazetecilerin ''özel röportaj taleplerine'' Bornova Belediye Başkanlığı seçiminden sonra cevap vereceğini belirtti. Büyükşehir Belediye Başkanı seçildikten sonra Bornova Belediye Başkanlığı'nı vekaleten başka bir arkadaşına bıraktığını kaydeden Aziz Kocaoğlu,''Bornova seçimlerinde taraf olmuyorum. Arkadaşlarımın hepsi birbirinden değerlidir. Görüşmeler sonucu tek aday üzerinde uzlaşma sağlanacağını ümit ediyorum. Sorunsuz olarak, uzlaşma içinde o seçim de tamamlanacaktır''diye konuştu. 
     
</TEXT>
</DOC>
