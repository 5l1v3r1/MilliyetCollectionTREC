<DOC>
<DOCNO> 276962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/son/sonsiy10.html </URL>
<DATE> 2004/10/03/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Gül 6 Ekim'de çıkacak rapor gayet düzgün ve iyi bir rapor olacak... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Türkiye ile ilgili olarak 6 Ekim tarihinde yayınlanacak Avrupa Birliği AB Komisyonu İlerleme Raporu taslağını gördüğünü belirterek, ''Biz kendimizden gayet eminiz. Ve 6'sında çıkacak, gayet düzgün ve iyi bir rapor olacak'' dedi. 
     Gül, ''İKÖ-AB Ortak Forumu Uluslararası Sempozyumu''nun gerçekleştirildiği Conrad Oteli'nde basın mensuplarının sorularını yanıtladı. 
     ''Brüksel'den, Türkiye'nin AB üyeliğine ilişkin 'şartlı müzakere' haberleri geliyor. Bu konudaki düşünceniz nedir '' sorusu üzerine Gül, şöyle konuştu 
     ''Herkes, bilerek, bilmeyerek konuşuyor. Bu çok önemli bir konu. Herkes, ciddi incelemeli ve bilerek konuşmalı. 
     Türkiye olarak biz kendimizden gayet eminiz. Yaptığımız işler ortadadır. İlerleme Raporu'nun taslağını gördüm. Türkiye'nin bir röntgenini almış. Bu röntgende, Türkiye'nin bütün gerçekleri, yapılan bütün reformlar, atılan bütün önemli adımlar, bunların hepsi yansıtılmış. Ve Türkiye'nin Kopenhag siyasi kriterlerini gerçekleştirdiği açıkça ortada. Dolayısıyla herhangi bir özel şart, herhangi bir farklı uygulama zaten mümkün değil. Önceden bu işlerin nasıl yürütüleceği, nasıl olacağı kabul edilmiştir. O açıdan yorumlarken, bunları lütfen kimse sansasyona kaçacak, polemikler oluşturacak şekilde ele almasın. Rapor, ayın 6'sında resmen açıklanacak. O zamana kadar birçok değişiklikler olabilir. Dolayısıyla biz kendimizden gayet eminiz ve 6'sında çıkacak, gayet düzgün ve iyi bir rapor olacak.'' Gül, bir gazetecinin ''Taslağı gördüğünüzü söylediniz. Acaba Türkiye'ye net bir tavsiye görünüyor mu '' sorusu üzerine de, ''Henüz daha o kısımlar yazılmış değil'' dedi. 
     
</TEXT>
</DOC>
