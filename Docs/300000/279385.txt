<DOC>
<DOCNO> 279385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sondun40.html </URL>
<DATE> 2004/10/12/ </DATE>
<TIME> 19.36 </TIME>
<AUTHOR>  </AUTHOR>
<HEADLINE>
Metin Kaplan, sınır dışı edilmek üzere gözaltına alındı... 
</HEADLINE>
<TEXT>

     Almanya'da yasaklanan İslami Cemiyet ve Cemaatleri Birliği'nin İCCB yöneticisi Metin Kaplan, sınır dışı edilmek üzere gözaltına alındı. 
     Kaplan'ın sınır dışı edilmek üzere Köln kentinden Düsseldorf kentine gönderileceği bildirildi. 
     Köln İdare Mahkemesi, bugün yaptığı açıklamada, Kaplan'ın sınır dışı edilmemesi için temyize gitmesine rağmen bu süre içinde sınır dışı edilebileceğini açıklamıştı. 
     Metin Kaplan'ın bu gece Türkiye'ye gönderilebileceği belirtiliyor. 
     
     TÜRKİYE'YE ÖZEL UÇAKLA GÖNDERİLMESİ BEKLENİYOR 

     Almanya'da yasaklanan İslami Cemiyet ve Cemaatleri Birliği'nin İCCB yöneticisi Metin Kaplan'ın Türkiye'ye özel uçakla gönderilmesi bekleniyor. 
     Alman Haber Ajansı DPA , Düsseldorf kentindeki Kuzey Ren Vestfalya eyalet hükümeti çevrelerine dayanarak verdiği haberde, Kaplan'ın TSİ 19.00'da Düsseldorf havaalanından bir özel uçakla Türkiye'ye gönderilmesinin planlandığını, ancak uçağın hala havaalanında beklediğini bildirdi. 
     Köln İdare Mahkemesi, bugün yaptığı açıklamada, Kaplan'ın, sınırdışı edilmemesi için temyize gitmesine rağmen bu süre içinde sınırdışı edilebileceğini açıklamıştı. 
     
</TEXT>
</DOC>
