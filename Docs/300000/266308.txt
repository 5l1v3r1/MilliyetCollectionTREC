<DOC>
<DOCNO> 266308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sonsiy14.html </URL>
<DATE> 2004/08/25/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
MGK, Irak'ı görüştü, Ruhban okulu konusu açıklamaya yansımadı 
</HEADLINE>
<TEXT>

     MGK toplantısının ardından yapılan tek cümlelik basın açıklamasında ülke genelinde güvenlik ve asayiş konularının ele alındığı ve Irak'taki gelişmelerin ise ayrıntılı biçimde değerlendirildiği belirtildi. 
     Toplantıda görüşülmesi beklenen Ruhban okulunun açılıp açılmaması ise açıklamaya yansımadı. 
     Fener Rum Patrikhanesi'nin faaliyetleri ve Heybeliada Ruhban Okulu'nun açılması özel gündemiyle toplanan Milli Güvenlik Kurulu olağan toplantısı sona erdi. 
     Çankaya Köşkü’ndeki toplantıya, Yüksek Askeri Şura kararıyla emekliye ayrılan Kara Kuvvetleri Komutanı Orgeneral Aytaç Yalman ve Jandarma Genel Komutanı Orgeneral Şener Eruygur ile MGK genel sekreterliği görevi sona erecek olan Orgeneral Şükrü Sarıışık son kez katıldılar. 
     Toplantıya, MGK Genel Sekreteri Başyardımcısı Korgeneral Hayrettin Uzun, MİT Müsteşarı Şenkal Atasagun, Dışişleri Bakanlığı Müsteşar Yardımcısı Ali Tuygan ve diğer ilgililer de katıldı. 
     
     Irak ve Kıbrıs 
     Cumhurbaşkanı Ahmet Necdet Sezer başkanlığında yapılan toplantının diğer gündem maddeleri ise Irak ve Kıbrıs idi. 
     Hükümetin Ruhban Okulu'nun tekrar açılmasıyla ilgili yaptığı çalışmayı kurul gündemine taşıması ve burada yapılacak tartışmaların ardından okulun açılıp açılmaması konusunda nihai karara varması bekleniyordu. 
     
</TEXT>
</DOC>
