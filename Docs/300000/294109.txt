<DOC>
<DOCNO> 294109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/soneko12.html </URL>
<DATE> 2004/12/02/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Winsa, Ege Profil bünyesine katıldı... 
</HEADLINE>
<TEXT>

     EGE Profil Ticaret ve Sanayi A.Ş., ile Pilsa A.Ş. arasında imzalanan sözleşme gereği, Winsa Ticari markası adı altında yürütülen tüm faaliyetlerin, gerekli işlemler tamamlanarak 01 Aralık 2004 tarihinde Ege Profil A.Ş. bünyesine katıldığı bildirildi. 
     
     EGE ENDÜSTRİ 
     Ege Endüstri ve Ticaret A.Ş. Yönetim Kurulu, şirket denetçilerinden Ali Rıza Sacit Katlandur'un istifa etmesi sebebiyle, boşalan Denetleme Kurulu üyeliğine TTK. Md. 351 hükmü uyarınca, diğer denetçiler tarafından Genel Kurulun ilk toplantısına kadar görev yapmak üzere Kemal Osman Illez'in atanması konusunun tescil ve ilan ettirilmesine oybirliği ile karar verdi. 
     
     ANADOLU HAYAT 
     Anadolu Hayat Emeklilik A.Ş. Yönetim Kurulu, şirketin yüzde 2 oranında hissedarı olduğu 3 trilyon TL çıkarılmış sermayeli TSKB Yatırım Ortaklığı A.Ş.'nin gerçekleştireceği yüzde 100 oranındaki bedelli sermaye artırımında şirket payına isabet eden 60 milyar TL'lik ve yüzde 12 oranında hissedarı olduğu 725 milyar 625 milyon TL çıkarılmış sermayeli Yatırım Finansman Yatırım Ortaklığı A.Ş.'nin yüzde 313,4366925 oranındaki bedelli sermaye artırımıyla ilgili olarak, şirket payına isabet eden 272 milyar 925 milyon liralık rüçhan haklarının kullanılmasına karar verdi. 
     
     ALTINYAĞ 
     Altınyağ Kombinaları A.Ş.'nin 30 Kasım 2004 tarihinde başlayan yüzde 100 oranında bedelli yüzde 10 oranında bedelsiz sermaye artırım işleminde, bedelsiz artırım karşılığı geçici makbuzların ilgili üye hesaplarına alacak kaydedildiği bildirildi. 
     Şirketten İMKB'ye yapılan açıklamada, rüçhan haklarını kullanmak isteyen üyelerin haklarını 10 Aralık 2004 tarihine kadar kullanmaları gerektiği, bedelli kullanım karşılığı geçici makbuz verildiği kaydedildi. 
     
     DIŞBANK 
     T. Dış Ticaret Bankası A.Ş. hissedarlarından T. Dış Ticaret Bankası A.Ş. Mensupları Emekli Sandığı Vakfı'ndan alınan 1 Aralık 2004 tarihli yazıda, Bankanın 23 Kasım 2004 tarihli ''Özel Durum Açıklama Formu''nda belirtilen hisse devir işleminin iptal edildiği, Vakıf Yönetim Kurulu'nun 30 Kasım 2004 tarihli kararıyla devredilecek hisse miktarının yüzde 6,2 olarak yeniden tespit edildiği bildirildi. 
     T. Dış Ticaret Bankası A.Ş.'den İMKB'ye yapılan açıklamada, buna göre, bahsi geçen Vakfa ait olup, bankanın 363 trilyon 944 milyar TL olan çıkarılmış sermayesinin yüzde 6,2'sine isabet eden 22 trilyon 564 milyar TL nominal değerde, toplam 22 milyar 564 milyon adet hisse senedinin 26 Kasım 2004 tarihinden geriye doğru 10 gün boyunca hisselerin İMKB'de oluşmuş ağırlıklı ortalama fiyatlarının ortalamasının en yakın fiyat adımına yuvarlanması suretiyle tespit edilen 1.630 TL baz fiyata uygulanabilecek - yüzde 20'lik limit dahilinde 1.000 TL nominal bedelli beher hisse için 1.350 TL üzerinden ve toplam 30 trilyon 461 milyar 400 milyon TL bedelle Dışbank Personeli Güvenlik Vakfına devredilmesine karar verildiği belirtildi. 
     Hisse devir işleminin anılan hisselerin İMKB Toptan Satışlar Pazarında satılması marifetiyle gerçekleşeceği kaydedilen açıklamada, devir işlemi neticesinde T. Dış Ticaret Bankası A.Ş. Mensupları Emekli Sandığı Vakfı'nın Bankadaki hissesinin yüzde 16,3'den yüzde 10,1'e düşerken Dışbank Personeli Güvenlik Vakfı'nın hissesinin yüzde 0,3'ten yüzde 6,5'e yükseleceği ifade edildi. 
     
     ESEM SPOR 
     Esem Spor Giyim Sanayi ve Ticaret A.Ş. ortaklarından Esem Elektrik Sayaçları ve Elektrik Malzemeleri Ticaret ve Sanayi A.Ş.'nin, sahip olduğu Esem Spor hisselerinin 1 milyar 917 milyon 500 bin adet ve 1 trilyon 917 milyar 500 milyon TL tutarındaki payını grup şirketlerinden Elektroset Elektronik Cihazlar ve Elektrik Malzemeleri Ticaret ve Sanayi A.Ş.'ye devri ile ilgili olarak yapılan işlemde devralan şirket olan Elektroset Elektronik Cihazlar ve Elektrik Malzemeleri Ticaret ve Sanayi A.Ş.'nin ödeme zorluğu içinde bulunmasından dolayı söz konusu hisse senetlerinin aynı fiyatla geri alındığı ve aynı adet ve tutardaki senetlerin 2 bin 500 TL bedel ile Cankurtaran Holding A.ŞB'ye satıldığı bildirildi. 
     
     PLASTİKKART 
     Plastikkart Akıllı Kart İletişim Sistemleri Sanayi ve Ticaret A.ŞB'nin, HSBC Bank A.ŞB'nin EMV uyumlu 2 milyon adet chipli kredi kartı ihalesini kazandığı bildirildi. 
     
</TEXT>
</DOC>
