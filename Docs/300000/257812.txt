<DOC>
<DOCNO> 257812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/yasam/axyas01.html </URL>
<DATE> 2004/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair'in 'parası' Bono'ya yetmedi 
</HEADLINE>
<TEXT>


İngiliz Başbakanı, 140 sterlinden pahalı hediyeleri 'cepten ödediği' için ünlü yıldızın gitarını reddetti 

DIŞ HABERLER SERVİSİ 

İngiltere Başbakanı Tony Blair, İrlandalı rock müzik grubu U2'nun solisti Bono'nun hediye etmek istediği gitarı kabul etmedi. 
Durum, hükümet görevlilerine geçen yıl verilen hediyelerin listesinin, İngiliz Parlamentosu ombudsmanı Ann Abraham'ın tavsiyesi üzerine açıklanmasıyla ortaya çıktı. Listeye göre, Blair, kendisine hediye edilen bazı eşyaları değerlerinin bir kısmını ödeyerek alırken, bazılarını da geri çevirdi. Bono'nun gitarı da, bakanların ancak değeri 140 sterlinin yaklaşık 380 milyon TL altındaki hediyeleri kabul edebilmesine, daha pahalı hediyeleri ise paranın geri kalanını ödeyerek alabilmesine izin veren İngiliz yasalarının kurbanı oldu. 

Siyasileri 'aldı' 
Blair, fiyatları 140 sterlini aşan Fransa Cumhurbaşkanı Jacques Chirac'ın hediyesi şarabı, Libya lideri Muammer Kaddafi'nin hediyesi halıyı ise kendi parasıyla üzerlerini tamamlayarak kabul etti. 



</TEXT>
</DOC>
