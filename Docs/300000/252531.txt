<DOC>
<DOCNO> 252531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sontur29.html </URL>
<DATE> 2004/07/02/ </DATE>
<TIME> 18.33 </TIME>
<AUTHOR>  </AUTHOR>
<HEADLINE>
Denizli'de kornea nakli... 
</HEADLINE>
<TEXT>

     Denizli'de intihar eden İsmail Bayram'dan 28 alınan kornealar iki ayrı hastaya nakledildi. 
     Bayram'dan alınan kornealardan biri, 3 yıl önce çalıştığı inşaatta kireç tozu kaçması sonucu sol gözünü kaybeden Bayram Yavuz'a, diğeri de 14 yaşından bu yana 2 gözü görmeyen Fatma Uysal'a, Pamukkale Üniversitesi PAÜ Tıp Fakültesi Eğitim Araştırma ve Uygulama Hastanesi'nde yapılan ameliyatla nakledildi. 
     Ameliyatı gerçekleştiren ekibin başkanı Doç. Dr. Volkan Yaylalı, testlerin olumlu sonuç vermesinden sonra korneaların nakli için operasyona başladıklarını belirterek, ''Ameliyat başarılı geçti. Büyük bir ihtimalle 2 hastamız da görmeye başlayacak. Sargıları yarın açarız'' dedi. 
     Fatma Uysal, yeniden görebileceğinin kendisine söylendiğinde çok mutlu olduğunu söyleyerek, ''Dünyanın tüm güzelliklerini sadece 14 yıl görebildim. 40 yıldır tek bir ışığa hasretim. Organlarını bize bağışlayan İsmail Bayram nur içinde yatsın. Ailesine çok teşekkür ederim'' dedi. 
     Bayram Yavuz da iyileşir iyileşmez ilk işinin İsmail Bayram'ın mezarını ziyaret etmek olacağını ifade etti. 
     
</TEXT>
</DOC>
