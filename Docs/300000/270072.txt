<DOC>
<DOCNO> 270072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/soneko42.html </URL>
<DATE> 2004/09/08/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa rekorla kapandı... 
</HEADLINE>
<TEXT>

     Dünü 267,60 puanlık artışla 21.119,16 puan seviyesinden tamamlayan borsa bileşik endeksi günün ilk seansına Merkez Bankası’nın faiz indirimi haberinin de verdiği moralle alım ağırlıklı bir seyir izleyerek başladı. Endeks gelen alımlarla 21.333 seviyesine kadar yükseldi. Ancak bu seviyeden sonra kar satışlarının geldiği gözlendi. Endeks gelen kar satışlarıyla biranda 21.063 puana kadar geriledi. Bu noktada tutunmayı başaran endeks, kademili olarak yükselmeye başladı. Gelen alımlarla oldukça önemli olan 21.300 seviyesini kıran borsa 21.500 seviyesinin de üzerine çıkarak 21.572 seviyesinde TL bazlı tarihi zirve noktasınaulaştı. İlk seans boyunca 21.063 21.572 puan aralığında hareket eden borsa, günün ilk seansını dünkü kapanışına göre 427,77 puan artışla 21.546,93 puan seviyesinden tamamladı. Hisse senetlerin bu kapanışla birlikte ortalama olarak yüzde 2,03 oranında değer kazandı. Günün ilk yarısında toplam 816,9 trilyon TL işlem hacmi gerçekleşirken Yapı Kredi Bankası, Turkcell, Kardemir D , İş Bankası C ve Doğan Holding günün ilk yarısında en çok işlem gören hisseler oldu. 

     
</TEXT>
</DOC>
