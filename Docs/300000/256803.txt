<DOC>
<DOCNO> 256803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/soneko26.html </URL>
<DATE> 2004/07/20/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Tunceli'de koyun vebası... Bir köy karantina altında... 
</HEADLINE>
<TEXT>

     Tunceli'nin Hozat İlçesi'ne bağlı Altınçevre Köyü'nde hayvanlarda ortaya çıkan koyun vebası hastalığı nedeniyle köyde havyan giriş çıkışı yasaklandı. 
     Hozat İlçesi'ne bağlı Altınçevre Köyü'nde 10 gün içinde, 25 oğlak ve 5 kuzunun telef olması üzerine köy sakinlerinden Mazlum Şahin, durumu Tarım İl Müdürlüğü'ne bildirdi. 
     Tarım İl Müdürlüğü ekipleri, köyde telef olan hayvanlardan aldıkları doku örneklerini, Ankara'daki Etlik Veteriner Kontrol ve Araştırma Enstitüsü'ne gönderdiler. 
     Tarım İl Müdürü Abdulkadir Yaşırınlıgöz, yaptığı açıklamada, Ankara'ya gönderilen örneklerden ''koyun vebası'' hastalığı teşhis yapıldığını belirterek, köyde hayvan giriş-çıkışını yasakladıklarını söyledi. 
     Durumun kontrol altına alındığını anlatan Yaşırınlıgöz, köyde aşılama çalışmalarına başladıklarını, telef olan hayvanları köyün dışında bir yere, ilaçlama yaparak gömdüklerini bildirdi. 
     
</TEXT>
</DOC>
