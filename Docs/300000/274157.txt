<DOC>
<DOCNO> 274157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/spor/spo07.html </URL>
<DATE> 2004/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağır Roma'nlık vaka 
</HEADLINE>
<TEXT>


Dinamo Kiev maçında hakem Frisk'in kafasının yarılmasıyla ilgili İtalyan ekibine verilen komik ceza UEFA tartışmalarını alevlendirdi 


Gücü yetmedi 
UEFA'NIN, geçtiğimiz hafta Roma - Dinamo Kiev maçının devre arasında çıkan olaylar nedeniyle İtalyan ekibe verdiği ceza "çifte standart" tartışmalarını yeniden başlattı. Dinamo Kiev'in ilk 45'te 1-0 önde götürdüğü maçta 3 - 0'lık hükmen galibiyeti ve Roma'ya verilen iki maçlık seyircisiz oynama cezası, Avrupa Futbol Birliği'nin Çizme lobisine bir kez daha yenik düştüğü şeklinde yorumlandı. 

Bu ne çelişki 
TÜRKİYE'DEKİ en ufak bir kıvılcımda bile anlaşılmaz cezalar kesen UEFA'nın, dünyanın en iyi hakemlerinden biri olarak gösterilen Anders Frisk'in yaralandığı olaylarla ilgili verdiği komik yaptırım şaşkınlık yarattı. Bu durum geçmişte İngiltere ve İtalya'ya karşı milli ve kulüp seviyesindeki maçlarda aleyhimize işleyen kararlara bakıldığında UEFA'nın çelişkisini de gözler önüne serdi. 


</TEXT>
</DOC>
