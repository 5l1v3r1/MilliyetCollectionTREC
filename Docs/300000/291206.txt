<DOC>
<DOCNO> 291206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sontur23.html </URL>
<DATE> 2004/11/22/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
8 araç çarpıştı 1 ölü, 1 yaralı 
</HEADLINE>
<TEXT>

     Konya'da bir yolcu otobüsünün de aralarında bulunduğu toplam 8 aracın karıştığı zincirleme trafik kazasında bir kişi öldü, bir kişi de yaralandı. 
     Edinilen bilgiye göre, Konya-Ankara karayolunun 25. kilometresinde, aralarında bir yolcu otobüsünün de bulunduğu toplam 8 araç kaza yaptı. 
     Kazada, ilk belirlemelere göre, Bekir Sıtkı Talaş ile İbrahim Erden yaralandı. Konya Numune Hastanesi'ne kaldırılan yaralılardan Bekir Sıtkı Talaş, hayatını kaybetti. 
     Kaza nedeniyle Konya-Ankara karayolu yaklaşık bir saat trafiğe kapalı kaldı, kazaya karışan araçlar, olay yerine çağrılan çekicilerle götürüldü. 
     Otobüste bulunan yolcular ise kaza yerine gelen bir başka otobüse nakledildi. 
     
</TEXT>
</DOC>
