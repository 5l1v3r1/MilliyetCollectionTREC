<DOC>
<DOCNO> 251206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/spor/spo11.html </URL>
<DATE> 2004/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazi'de Yavuz Star 
</HEADLINE>
<TEXT>


22 üç yaşlı İngiliz tayının müthiş mücadelesinden 2.27.23'lük derecesiyle galip çıktı. Sahibine yetiştiricilik primi dahil 480 milyar lira ikramiye kazandırdı 


Son 200'de uçtu 
TÜRK yarışçılığının derbisi olan Gazi Koşusu'nu Müthiş Ölçer'in tayı Yavuz Star kazandı. Veliefendi Hipodromu'nda koşulan ve 2400 metre mesafede 22 safkan üç yaşlı İngiliz tayının katıldığı mücadelede Yavuz Star son 200 metredeki müthiş sprinti ile birinciliğe ulaştı. Jokey Arslan Birdal'ın bindiği Yavuz Star 2.27.23'lük derecesiyle potayı önde geçerken, koşunun ikinciliğini Kaneko, üçüncülüğünü Sabırlı elde etti. El Salvador ise tabelayı tamamladı. 

6 trilyonluk oyun 
YAVUZ Star sahibi Mühtiş Ölçer'e yetiştiricilik primi dahil toplam 480 milyar lira ikramiye kazandırdı. Ölçer'e kupasını Cumhurbaşkanlığı Genel Sekreteri Kemal Nehrozoğlu, antrenör Mehmet Ali Beycan'a da şiltini Tarım ve Köyişleri Bakanı Sami Güçlü verdi. Gazi'de ilk kez mutlu sona ulaşan jokey Arslan Birdal ise şiltini İstanbul Valisi Muammer Güler'in elinden aldı. Bu arada dünkü yarışlarda yüzde on şans vergisi dahil 6 trilyon 110 milyar liralık oyun oynandı. 


</TEXT>
</DOC>
