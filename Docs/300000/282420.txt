<DOC>
<DOCNO> 282420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sondun13.html </URL>
<DATE> 2004/10/22/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Portekiz'den AB'ye çağrı Türkiye'ye destek verin 
</HEADLINE>
<TEXT>

     Mehmet ÇİFTÇİ İSPANYA, DHA 

PORTEKİZ Dışişileri Bakanı Antonio Monteiro, AB ülkelerine Türkiye'nin üyeleği için çağrıda bulunarak, "Türkiye'yi Avrupa Birliği ile tam üyeliğe götürecek görüşmelere derhal başlatın. Aksi taktirde verdiğiniz sözlere gelecekte kimseyi inandıramazsınız'' dedi. 
     Portekiz hükümeti adına ülke basınına açıklama yapan Dışişileri Bakanı Antonio Monteiro, Türkiye'nin AB'nin istediği kriterleri yerine getirdiğini anlattı. Monteiro, Portekiz hükümetinin Aralık ayında Türkiye ile tam üyelik görüşmelerinin derhal başlatılmasından yana tavır alacağını söyledi. 
     60 milyonluk Müslüman bir Türkiye'nin kültürel ve ekonomik zenginliği ile AB'ye dinamizim katacağını savunan Bakan Monteiro, bunun dünya için, topluluğun gelecekte oynayacağı uluslararası ilişkilerde büyük önem taşıdığını belirtti. 
     Dışişleri Bakanı Monteiro, "Türkiye bir NATO üyesi olarak bunu zaten kanıtlamıştır. Neden AB içinde de bu önemini ortaya çıkarmasın '' diyerek tüm üye ülkelere Türkiye'nin AB'ye katılımına destek vermesini istedi. 
     Dışişleri Bakanı Monteiro ayrıca Türkiye'nin attığı adımlarda gösterdiği samimiyeti üye ülkelerin çok iyi değerlendirmesi gerektiğini arlatırken, "Türkiye'ye kapıyı kapatan ülkeler o zaman neden bu ülkeye Kapımız size açıktır' vaadlerinde bulundunuz'' dedi. 
     
</TEXT>
</DOC>
