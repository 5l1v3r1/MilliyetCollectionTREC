<DOC>
<DOCNO> 295707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/ekonomi/aeko.html </URL>
<DATE> 2004/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Petroldeki ucuzluk pompaya yansımadı 
</HEADLINE>
<TEXT>


Avrupa'da akaryakıt fiyatları, hampetrolün düşmesine paralel geriliyor. Petrol fiyatlarının düşmesi Türkiye'de ise pompaya yansımıyor. Türkiye'de 1.2 euro olan benzin, pek çok Avrupa ülkesinden pahalı 

MURAT ÖĞÜTÇEN 

Yılbaşından bu yana petrol fiyatları uluslararası piyasalarda rekor üzerine rekor kırdı. Yurtiçinde de akaryakıta bu yıl altı defa zam yapıldı ve bu zamlara petrolün uluslararası piyasalarda değer kazanması gerekçe gösterildi. Ancak petrol fiyatları ekimden bu yana gerilerken Türkiye'de akaryakıt fiyatlarının düşmemesi, üstelik en son 19 Ekim'de bir zam daha yapılması dikkat çekti. 
Avrupa'da ise akaryakıt fiyatları, petroldeki gerilemeye paralel indiriliyor. Almanya'da fiyatlar son iki hafta içinde ciddi bir düşüş gösterdi. Edinilen bilgiye göre fiyatlar şehirden şehire değişmesine karşın iki hafta önce 1.24 eurodan satılan benzinin fiyatı 1.06'ya kadar geriledi. Münih'te 1.25 euro olan fiyat ise 1.16'ya düştü. Çek Cumhuriyeti'nde iki hafta önce 92 sent olan bir litre benzinin fiyatı 80 sente indi. Polonya'da ve Avusturya'da ise 90 sentten satılıyor. 
Ekimde ABD'de petrolün varili 55.67 dolarla rekor kırarken, Londra brent petrolü 51.70 doları bulmuştu. Bu zirvenin ardından gerilemeye başlayan petrolün varili halen ABD'de 42.05 dolardan işlem görüyor. Dünyada petrol fiyatları yıl başına göre yaklaşık yüzde 30 yukarıda bulunuyor. 

'İçerde de düşmeli' 
Türkiye Akaryakıt Bayileri Gaz İşverenleri Sendikası TABGİS Başkanvekili Rasih Arbay, Türkiye'de yılbaşında fiyatı 1 milyon 747 bin lira olan kurşunsuz benzinin 27 Şubat - 19 Ekim arasında altı defa zam gördüğünü söyledi. Halen 2 milyon 294 bin liradan 1.2 euro satılan kurşunsuz benzinde yılbaşına göre yüzde 31.31 fiyat artışı olduğunu belirten Arbay, akaryakıttan alınan vergilerin ise bu sürede yüzde 29.63 arttığını vurguladı. 
Arbay, fiyatlarda aşağı yönlü ayarlamaya gidilmesi gerektiğinin altını çizdi. Arbay, "Bugün kurşunsuz benzinin fiyatı 2 milyon 120 bin lira olmalıydı. Dünyada petrol fiyatları gerilemeye devam etse bile Türkiye'de akaryakıt fiyatlarının sabit kalacağını tahmin ediyorum" diye konuştu. 

Soru önergesine konu oldu Bağımsız İstanbul Milletvekili Emin Şirin, Maliye Bakanı Kemal Unakıtan'a, petrol fiyatlarındaki düşüşün neden fiyatlara yansıtılmadığını sordu. Şirin, yazılı soru önergesinde, hampetrolde kasım başından beri görülen fiyat düşüşlerine rağmen, ÖTV'de ve petrol ürünlerinin nihai pompa fiyatlarında hiçbir düşüş olmadığını vurguladı. 

Kurşunsuz benzin son bir yılda yüzde 31.5 zamlandı Tarih Kurşunsuz Benzin lt 6 12 2004 2.294.000 23 10 2004 2.294.000 14 10 2004 2.185.000 8 10 2004 2.184.000 2 10 2004 2.184.000 1 10 2004 2.184.000 29 9 2004 2.081.000 18 9 2004 2.080.000 14 9 2004 2.081.000 3 9 2004 2.081.000 14 8 2004 2.080.000 10 8 2004 2.081.000 5 8 2004 1.982.000 29 7 2004 1.982.000 3 7 2004 1.981.000 17 6 2004 1.884.000 21 5 2004 1.885.000 30 4 2004 1.794.000 9 3 2004 1.794.000 24 2 2004 1.746.000 22 1 2004 1.746.000 6 1 2004 1.745.000 20 12 2003 1.745.000 




</TEXT>
</DOC>
