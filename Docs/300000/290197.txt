<DOC>
<DOCNO> 290197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sonspo13.html </URL>
<DATE> 2004/11/19/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
İlk yenilgisini tattı Brezilya'ya kötü sürpriz 
</HEADLINE>
<TEXT>

     Fenerbahçeli Alex'in kadroda yer almadığı maçta Dünya Kupası elemelerinde yenilgisiz lider Brezilya, Ekvador'a 1-0 yenildi. 
     Brezilya'ya ilk yenilgisini tattıran gol 77. dakikada Edison Mendez'den geldi. Ekvador bu galibiyetle puanını 16'ya çıkardı. Brezilyalılar sürpriz yenilginin sebebinin yüksek irtifa olduğunu söyledi. 
     Maçın yapıldığı Quito kenti deniz seviyesinden 2 bin 800 metre yüksekte yer alıyor. Brezilyalı yıldız Ronaldo da yüksek irtifadan yakındı. 
     Son dakikada mutlak bir gol pozisyonunu değerlendiremeyen golcü "Başım ağrıdı. Tıkanıp kaldım. Yeteri kadar oksijen yoktu" diye konuştu. 
     Güney Amerika grubunun yeni lideri Venezüella'yı 3-2 yenerek puanını 22'ye çıkaran Arjantin oldu. Venezüella ise dokuzunculuğa geriledi. Elemelerde alınan diğer sonuçlar ise şöyle Uruguay-Paraguay 1-0, Peru-Şili 2-1, Kolombiya-Bolivya 1-0. 
     
</TEXT>
</DOC>
