<DOC>
<DOCNO> 284839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sondun33.html </URL>
<DATE> 2004/10/31/ </DATE>
<TIME> 20.05 </TIME>
<AUTHOR>  </AUTHOR>
<HEADLINE>
Sınırda 7 ton asitanhidrit ele geçirildi 
</HEADLINE>
<TEXT>

     Türkiye sınırındaki Kaptan Andrevo gümrük kapısında 7 ton asitanhidrit ele geçirildi. 
     Gümrükler Genel Müdürlüğü'nden edinilen bilgiye göre, Polonya'dan Türkiye'ye gitmek üzere Bulgaristan'dan transit geçiş yapan Türk plakalı bir TIR'da şüphe üzerine arama yapıldı. Arama sırasında TIR'ın kargo bölümünde, konşimentosunda makina parçaları olduğu belirtilen kutuların içinde, eroin yapımında kullanılan toplam 7 ton asitanhidrit bulundu. 
     Yetkililer, olayla ilgili olarak TIR'ın Türk şoförünün gözaltına alındığını ve soruşturmanın çok yönlü sürdürüldüğünü açıkladı. 
     Kaçakçılık olayının Türkiye bağlantısının ortaya çıkarılması için Türk makamlarına da gerekli bilgilerin iletildiği belirtildi. 
     Bu son olayla birlikte Kaptanandrevo gümrük kapısında yılbaşından bugüne kadar ele geçirilen asitanhidrit miktarının 10 tonu aştığı bildirildi. 
     
</TEXT>
</DOC>
