<DOC>
<DOCNO> 269893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/guncel/gun06.html </URL>
<DATE> 2004/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Eymür oğlumu kaçırmıştı... 
</HEADLINE>
<TEXT>


ÖNDER YILMAZ Ankara 

Eski CHP Erzincan Milletvekili Nurettin Karsu, eski MİT Kontr - Terör Dairesi Başkanı Mehmet Eymür'ün 1977'de oğlunu kaçırdığını ve işkence yaptığını iddia etti. Eymür'ün "MİT'e bilgi sızdırdı" iddiasının doğru olmadığını söyleyen Karsu, "Eymür, benim Atatürk konusunda Meclis'teki konuşmalarımdan rahatsız olduğu için oğlum Serdar'ı kaçırdı. Olayı o dönem Başbakan olan Ecevit'e haber verdim. Olayı doğruladılar. 

Kan içinde bulduk 
"Çocuk 20 gün MİT'in elinde kaldı, sonunda kan içinde, dövülmüş olarak bulundu. Basın toplantısı yapıp Eymür'ün ismini ilk kez deşifre ettim. Mahkemeye verdim. Dava sürerken 12 Eylül oldu. Başbakan Bülent Ulusu mahkemeye MİT üyelerinin devlet tarafından görevlendirildiğini söyledi. Mahkeme tabii ki sustu" dedi. Karsu, Eymür'ün özür dileyip davadan vazgeçmesi için yalvardığını, kendisinin de ona acıdığını öne sürdü. 


</TEXT>
</DOC>
