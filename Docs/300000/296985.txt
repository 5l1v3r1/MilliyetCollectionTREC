<DOC>
<DOCNO> 296985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/son/sondun07.html </URL>
<DATE> 2004/12/12/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Bakuba'da 50'den fazla Iraklı gözaltına alındı... 
</HEADLINE>
<TEXT>

     Irak'ın Bakuba kenti yakınlarında, Iraklı direnişçilere karşı düzenlenen operasyonda 50'den fazla Iraklının gözaltına alındığı bildirildi. 
     ABD ordu sözcülüğünden yapılan açıklamada, bu kişilerin, dün Bakuba'nın güneyindeki Buhriz kasabasında yakalandıkları kaydedildi. 
     Açıklamada, Bakuba yakınlarındaki Hib Hib kasabasında yapılan operasyonda da 5 Iraklının yakalandığı belirtildi. 
     Bu arada, Irak'ın kuzeyindeki Süleymaniye'de, Irak Kürdistan Yurtseverler Birliği IKYB yetkililerinin, teröristlerle bağlantısı bulunduğu gerekçesiyle Lübnan kökenli bir Avustralyalıyı tutukladığı bildirildi. 
     IKYB ve Avustralyalı yetkililer, Ahmed Celal 22 adlı kişinin yakın zamanda tutuklandığını belirttiler. 
     Avustralyalı yetkililer, bu kişinin muhtemel terörist bağlantılarının araştırıldığını söylediler. 
     
</TEXT>
</DOC>
