<DOC>
<DOCNO> 274938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/guncel/agun.html </URL>
<DATE> 2004/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Aleviler 'cem'i tanıttı 
</HEADLINE>
<TEXT>


"Gelin Canlar Cem Olalım" etkinliğinde binlerce kişi bir araya geldi. Katılımcılar, tanıtım filminin yanı sıra, kadın ve erkeklerin bir arada müzik eşliğinde gerçekleştirdiği semah gösterilerini izledi 

ŞÜKRAN PAKKAN İstanbul 

Cem Vakfı'na bağlı Alevi İslam Din Hizmetleri Başkanlığı, Alevi - Bektaşi - Mevlevi inanışının ibadet şekli "cem"i tanıtmak amacıyla Abdi İpekçi Spor Salonu'nda "Gelin Canlar Cem Olalım" isimli tanıtım etkinliği düzenledi. Etkinliğe Türkiye'de bulunan çeşitli din ve cemaatlerin temsilcileriyle siyasilerin yanı sıra farklı din ve milletlere mensup binlerce kişi katıldı. İstanbul'un çeşitli yerlerinden kaldırılan ücretsiz servislerle saatler öncesinden salonu dolduran katılımcılar, kadın ve erkeklerin bir arada müzik eşliğinde gerçekleştirdiği semah gösterisini izledi. 
Törende ayrıca semahı da içeren, cem ibadetini anlatan bir tanıtım filmi gösterildi. Cem töreni sırasında ise Türk halk müziği sanatçılarının icra ettiği müziğe alkışla eşlik edilmemesi konusunda katılımcılar sık sık uyarıldı. 

Hükümete şartlı destek 
Cem Vakfı Genel Başkanı Prof. Dr. İzzettin Doğan, konuşmasını şöyle sürdürdü "Türkiye'nin AB'yle ilişkilerinde başbakanın önüne Alevilerin haklarının konacağını daha önce söylemiştik. 2004 sonuna kadar halledilmesi gereken bir meseleydi. Din dersleri, ibadethaneler, radyo ve televizyonda Alevi - İslam anlayışının görmezden gelinmesi gibi konularda 30 bin küsur davaya bu hükümeti muhatap bırakabilirdik. Ancak bugüne kadar topladığımız vek letnameleri durdurduk. Fakat bunu bağrımızda saklı tutuyoruz. Hükümete şunu söylemeliyim Gözünüzü kapatmakla bu ülkede barışı sağlayamazsınız." 

Abdi İpekçi, dolup taştı... 

Abdi İpekçi Spor Salonu'nda düzenlenen "Gelin Canlar Cem Olalım" isimli etkinliğe Türkiye'nin her köşesinden binlerce kişi katıldı. Salonun hıncahınç dolduğu etkinlikte, kadın ve erkekler bir arada müzik eşliğinde semah gösterisi yaptı. 
Cem ibadetini anlatan tanıtım filminin ardından da Cem Vakfı Genel Başkanı Prof. Dr. İzzettin Doğan, bir konuşma yaptı. 


</TEXT>
</DOC>
