<DOC>
<DOCNO> 264878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/guncel/gun90.html </URL>
<DATE> 2004/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Süper konuklar .. 2.Bölüm 

ShockHabercilerden ve SerinDuruşçulardan gelenler 
Her kanalda en az 1'er adet bulunan kadın programlarında her Allah'ın günü birbirinden tuhaf olay, kavga gürültü, gözyaşı gırla... Baktık ki bu iş böyle olmayacak. Olaya nokta koymanın zamanı gelmiş... İşte konuk olgusunda reyting aşımı... 
Karısı televizyon seyrederken kanalı değiştirdi diye döverek komaya sokan Hamza Amca az sonra tüm olayları canlı yayında anlatacak... Televizyon seyrederken kocamızla aramızdaki mesafe ne kadar olmalı Kumanda yanımızda mı olmalı yoksa uzağa mı koymalı Kumandalar radyasyon yayar mı "Mute" tuşu söylendiği gibi gerçekten sağlığa zararlı mı Bütün sorularınızın cevabını Hamza Amca canlı yayınımızda verecek .. Az sonra ..Seyrettiği sabah programına telefonla bağlanmak isterken çevirdiği yanlış numarada karşısına çıkan sapık ile yasak aşk yaşayan Pakize Hiçalmaz az sonra canlı yayında. Kocası Nuri Hiçalmaz ve telefon sapığı Cevdet Arar kameralar önünde kapışacaklar mı Telefonda yasak aşk yaşanabilir mi Sabah programları telefon sapıklarına davetiye mi çıkarıyor Telefon operatörü Mithat Daroğlu stüdyomuzda tüm soruları yanıtlıyor... Sakın kaçırmayın .. Flaş... Flaş... Flaş... Geçen bölümde, karısı horozunu kesti diye dayısının üzerine yüksek oktanlı benzin döküp yakan Salih Dayı, Hayvanseverler Derneği ile el ele bir basın toplantısı düzenledi ve 28 Eylül'de yapılacak olan Horoz Olimpiyatları için destek vereceklerini açıkladı... Hemen şimdi ..Ayakkabı boyacısı Seyfi'nin dikkatsizliği yüzünden paçasına boya bulaşan Halil Bulut az sonra canlı yayında konuğumuz olacak... Ayakkabı boyarken ve ayakkabınız boyanırken neler dikkat edilmelidir Paça boyamak caiz midir Süet ayakkabı nasıl boyanır Bu program kaçmaz ..Ankara'da yağmur yağarken camdan bakmadığı için hunharca linç edilen Arap kızından şok açıklamalar... Yıllardır süren efsaneyi Arap kızı nasıl yalanladı Caner olaya ne dedi Bu işte kimin parmağı var Bizden ayrılmayın ..Arkadaşı ölünce, bir anda kendisini Polat sanan ve bütün mahalleyi sıradan geçiren Tarabyalı Fahri az sonra canlı yayında... Fahri'nin gazabına uğrayan mahalle bakkalının, manavının ve kasabının eşlerini de unutmadık .. Birazdan onlar da canlı yayına katılacaklar... Bundan sonra mahalleli nereden alışveriş yapacak Açıklanan enflasyon gerçeği yansıtıyor mu Tüm bu soruların yanıtlarını vermek için Prof. Dr. Sezai Ortan'ın şu anda makyajı yapılıyor... Ayrıca İstanbul Sefiri de telefonla bağlanıp merak edilen soruları yanıtlayacak... Dur bakalım .. 

Ustam beni en son yere serdiğinde alaylı bir ifade ile yüzüme bakıp, "evlat, daha 40 fırın ekmek yemen gerek " demişti. İnanın, bunun bir deyim olduğunu tahmin bile etmemiştim... 
Sumo Kotosho ilk sumo güreşçisi 

Öldükleri kısmen az bilinen yine kısmen 80'ler şarkıcıları Top10 

1 Falco Hans Holzl 6 Şubat 1998 
Hit Jeanny 
Ölüm nedeni Araba kazası 

2 Melanie Susan Appleby Mel Kim 19 Ocak 1990 
Hit Showing Out 
Ölüm nedeni Kanser 

3 Jimmy McShane Baltimora 28 Mart 1995 
Hit Tarzan Boy 
Ölüm nedeni Aids 

4 Ofra Haza 23 Şubat 2000 
Hit Im Nin 'alu 
Ölüm nedeni Aids 

5 Robert Pilatus Milli Vanilli 3 Mart 1998 
Hit Girl You Know It's True 
Ölüm nedeni Alkol Uyuşturucu 

6 Scatman John 3 Aralık 1999 
Hit Scatman 
Ölüm nedeni Kanser 

7 Robert Palmer 26 Eylül 2003 
Hit Simply Irresistable 
Ölüm nedeni Kalp krizi 

8 Roy Orbison 7 Aralık 1988 
Hit Oh, Pretty Woman 
Ölüm nedeni Kalp krizi 

9 Jam Master Jay Run DMC 30 Ekim 2002 
Hit Walk This Way 
Ölüm nedeni Cinayet 

10 Michael Hutchence INXS 22 Kasım 1997 
Hit Need You Tonight 
Ölüm nedeni İntihar 

E Komşusu Tabii 
"Kanadalı hakem, Yeni Zelandalıyı tutar .." b b 
</TEXT>
</DOC>
