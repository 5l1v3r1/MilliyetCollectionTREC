<DOC>
<DOCNO> 253472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/siyaset/siy05.html </URL>
<DATE> 2004/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'de tüzük uzmanları var 
</HEADLINE>
<TEXT>


ANKARA Milliyet 


CHP Genel Başkanı Deniz Baykal, olağanüstü kurultayın ardından dün partisinin grup toplantısında yaptığı konuşmada partideki muhaliflere, "Aramızda tüzük uzmanları var" diyerek laf attı. Baykal'ın bu sözü üzerine grupta bir süre sessizlik h kim oldu. Baykal, konuşmasında imam hatiplerle ilgili toplumdan yeterli destek görmediklerini söyleyen Başbakan Erdoğan'a da yüklendi. Baykal, şunları söyledi 
"Bunu tedavüle çıkaran Başbakan'dı. Din istismarı yapmaya devam ediyorlar. Sonra hatasını görüp buzdolabına koyma anlayışına girdi. Keşke hiç kurcalamasaydı, tahrik etmese, seçim istismarı haline getirmeseydi. Yaptı, sonra da gördü ki bunun ağır bir bedeli var. Başbakan sokaklarda birilerinin gösteri yapmasını bekliyor. Sanki hırsızı, yolsuzu affeden iktidarın başbakanı değil. Kafası karışık. Bu konuyu netleştirip bu defteri kapatmalıdır." 


</TEXT>
</DOC>
