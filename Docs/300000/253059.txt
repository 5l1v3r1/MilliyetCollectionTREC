<DOC>
<DOCNO> 253059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sonspo09.html </URL>
<DATE> 2004/07/05/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Sert İkinci etap çalışmalarında eksikleri tamamlamayı hedefliyoruz 
</HEADLINE>
<TEXT>

     Birinci Süper Lig'in yeni takımlarından Sakaryaspor, ikinci etap hazırlık kampı için Ankara'nın Kızılcahamam İlçesi'ne gitti. 
     Teknik direktör Necmettin Sert, hareket öncesinde yaptığı açıklamada, Kızılcahamam Patalya Otel'deki ikinci etap kampın 12 gün süreceğini söyledi. 
     Lig için son hazırlık dönemine girildiğini ifade eden Sert, ''Bu çalışmalarda eksiklerimizi tamamlamayı ve lige hazır olarak girmeyi hedefliyoruz'' dedi. 
     Dış transferi henüz tamamlayamadıklarını ve bunun da sıkıntı yaratabileceğini belirten Sert, şunları kaydetti 
     ''Alınacak futbolcuların motivasyon, uyum ve teknik durumlarını dengelememiz gerekir. Şimdiye kadar transferi tamamlamalıydık. Yöneticiler, çalışmalarını sürdürüyor. Umarım daha uzun sürmez.'' Sert, Kızılcıhamam kampına 24 futbolcunun katılacağını da sözlerine ekledi. 
     
</TEXT>
</DOC>
