<DOC>
<DOCNO> 259825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/ekonomi/eko04.html </URL>
<DATE> 2004/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar'ın araçları açık artırmada 
</HEADLINE>
<TEXT>


EKONOMİ SERVİSİ 

Tasarruf Mevduatı Sigorta Fonu, İmar Bankası nedeniyle devlete olan borçları karşılığında tüm mallarına el koyduğu Uzan Grubu'na ait olan araçları cuma günü düzenleyeceği açık artırmada satacak. 
TMSF Birinci Tahsilat Dairesi Başkanlığı'nca yapılacak olan açık artırma, Büyükdere Caddesi, Keskinkalem Sokak, No 49 1 Esentepe adresinde, saat 10 00'da yapılacak. 
Açık artırmada BMW'den Ferrari'ye, Mercedes'ten Range Rover'e çeşitli lüks araç ve motorlu taşıtlar satılacak. 
Satışa sunulacak araç içinde, muhammen bedeli 215 milyar safir siyah BMW, 180 milyar lira değerde gümüş gri Mercedes ve 180 milyar lira değerinde 1998 model kırmızı bir Ferrari bulunuyor. 
Uzanlar'ın araçlarını 6183 sayılı Amme Alacaklarının Tahsil Usulü Hakkında Kanun'un 85. maddesine dayanarak açık artırma yoluyla satacak olan TMSF, araçların muhammen değerinin yüzde 75'inden az olmamak üzere en çok artırana aracı satacak. Verilen fiyat muhammen değerin yüzde 75'inden az olur ya da hiç alıcı çıkmazsa, ikinci satış 12 Ağustos 2004 tarihinde aynı adres ve aynı saatte yapılacak. 


</TEXT>
</DOC>
