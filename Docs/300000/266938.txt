<DOC>
<DOCNO> 266938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sonspo36.html </URL>
<DATE> 2004/08/27/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Ümit Milli Takım açıklandı 
</HEADLINE>
<TEXT>

     Avrupa Ümitler Şampiyonası grup elemelerinde 3 Eylül'de Gürcistan ve 7 Eylül'de Yunanistan ile karşılaşacak Ümit Milli Futbol Takımı aday kadrosu açıklandı. 
     Futbol Federasyonu'ndan yapılan açıklamaya göre, Ümit Milli Futbol Takımı Teknik Direktörü Raşit Çetiner'in belirlediği 22 kişilik aday kadroda şu sporcular bulunuyor 
     Tayfun Cora, Adem Koçak Trabzonspor , Mahmut Hanefi Erdoğdu, Semih Şentürk Fenerbahçe , Sabri Sarıoğlu Galatasaray , Bekir İrtegün Gaziantepspor , Eser Yağmur Diyarbakırspor , Bilal Kısa Malatyaspor , Muhammet Yoldaş Büyükşehir Belediyesi Ankaraspor , Umut Bulut Ankaragücü , Fahri Tatan Çaykur Rizespor , Caner Altın Samsunspor , İbrahim Akın Beşiktaş , Mehmet Topuz, Ali Turan Kayserispor , Bulut Basmaz Altay , Fevzi Elmas, Mehmet Çoğum Çanakkale Dardanelspor , Soner Sakarya Vestel Manisaspor , Volkan Ünlü Schalke 04 , Kenan Şahin Bayer 04 Leverkusen , Serkan Atak Bayern Münih 
     
     RİZE'DE TOPLANACAKLAR 
     Grup eleme maçının ilkini 3 Eylül Cuma günü Gürcistan ile Rize'de yapacak ümit milliler, 30 Ağustos Pazartesi günü Rize Dedeman Otel'de toplanacak. 
     Rize Atatürk Stadı'nda saat 20.00'da başlayacak maç milli takımın cezası nedeniyle seyircisiz yapılacak. Karşılaşmayı Avusturyalı Gerald Lehner yönetecek. 
     Ümit milliler, grup eleme ikinci maçında ise 7 Eylül Salı günü deplasmanda Yunanistan ile karşı karşıya gelecek. 
     Atina'da Nea Smyrni Stadı'nda saat 21.00'da başlayacak maçı ise Macaristan'dan Viktor Kassa yönetecek. 
     
</TEXT>
</DOC>
