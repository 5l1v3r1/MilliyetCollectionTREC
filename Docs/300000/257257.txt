<DOC>
<DOCNO> 257257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/spor/spo01.html </URL>
<DATE> 2004/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Finali Pancu kaçırdı 4-5 
</HEADLINE>
<TEXT>


Siyah - Beyazlılar, Alpen Cup'ın Almanya ayağında normal süresi golsüz kapanan maçta Partizan'a penaltılarla yenildi. Rumen oyuncunun kaleciye teslim ettiği top, finali kaybettirdi 


61'de Cordoba kurtardı 
ALMANYA'DA hazırlıklarını sürdüren Beşiktaş, Alpen Cup'ta Sırbistan - Karadağ'ın güçlü ekibi Partizan'a penaltılarla teslim oldu. Karşılaşmanın ilk yarısı ve normal süresi golsüz kapanırken 61. dakikada Cordoba, İliç'in penaltısında gole izin vermedi. Finalisti belirleyecek penaltı atışlarında ise Partizan, Pancu'nun topu kaleciye teslim etmesiyle Beşiktaş'a 5 - 4'lük üstünlük sağladı. Kartal, bugün TSİ 19.00'da Alman Bielefeld ile üçüncülük maçı oynayacak. Karşılaşmayı Kanal D naklen yayınlayacak. 

Maçın karnesi 
HAKEMLER Knut Wircher, Wolfgang Walz, Thorsten Schiffne 
BEŞİKTAŞ Cordoba 7 - Ali Güneş 7 , Mustafa Doğan 6 , Emre Aşık 6 , İbrahim Üzülmez 6 - Ahmed Hasan 6 , Okan Buruk 7 Berkant Dk.76 5 , Ümit 6 , Tümer 6 - Carew 5 Veysel Dk.20 6 , Pancu 7 
PARTİZAN Kralj 6 - Rnic 6 , Djordjevic 6 , Mirkoviç 6 , Emeghara 5 Cirkoviç Dk.68 5 - Brnovic 6 , Tomic 6 - Nadj 6 Radonjiç Dk.72 5 , İliç 6 , Vukcevic 6 Petroviç Dk.84 - Poya 7 
PENALTILAR Atanlar Tümer, İbrahim Üzülmez, Ahmed Hassan, Ali Güneş Beşiktaş , Tomic, Petroviç, Radonjiç, Brnoviç, Cirkoviç Partizan , Kaçıran Pancu 

Carew korkuttu 

PARTİZAN maçında ilk 11'de sahaya çıkan Carew, 13. dakikada Zoran Mirkoviç ile girdiği ikili mücadelede sakatlandı. Sağ ayak baş parmağı ezilen futbolcuya ilk müdahale yapıldı, ardından hastaneye götürüldü. Norveçli oyuncunun önemli bir durumunun olmadığı, ancak bu akşamki karşılaşmada yer alamayacağı belirtildi. 


</TEXT>
</DOC>
