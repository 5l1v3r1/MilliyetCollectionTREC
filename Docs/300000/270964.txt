<DOC>
<DOCNO> 270964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sonspo10.html </URL>
<DATE> 2004/09/11/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
İstanbulspor galibiyet hasretine Ç. Rizespor maçıyla son vermek istiyor 
</HEADLINE>
<TEXT>

     Birinci Süper Futbol Ligi'nde 2004-2005 sezonunda henüz galibiyetle tanışamayan İstanbulspor, yarınki Çaykur Rizespor maçında bu hasretine son vermek istiyor. 
     Ligde geride kalan 4 haftada 2 yenilgi, 2 de beraberlik alan ve henüz 3 puanı birarada göremeyen sarı-siyahlılar, evinde ağırlayacağı Karadeniz temsilcisi önünde mutlak galibiyeti amaçlıyor. 
     İstanbulspor'da, sağ göz küresi tabanındaki kırık nedeniyle dün ameliyat olan yeni transfer Ahmet Dursun dışında eksik bulunmuyor. 
     Öğleden sonra yapacağı idmanla hazırlıklarını tamamlayarak kampa girecek olan İstanbulspor'un, Çaykur Rizespor karşısına, Oğuz, Pinto, Yalçın, Saffet, Faruk, Musa Büyük, Aytekin, Yordanov, Cem, Musa Kuş, Bushaj muhtemel 11'iyle çıkması bekleniyor. 
     Güngören Mimar Yahya Baş Stadı'nda saat 16.00'da başlayacak maçı, hakem Özgüç Türkalp yönetecek. 
     
</TEXT>
</DOC>
