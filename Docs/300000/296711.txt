<DOC>
<DOCNO> 296711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/ekonomi/eko03.html </URL>
<DATE> 2004/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrusları alan Dağlı, Cem Uzan'ın yatını da aldı 
</HEADLINE>
<TEXT>


LUBE AYAR İstanbul 

Uzanlar'ın yatları için yapılan ikinci açık artırma dün gerçekleşti. Cem Uzan'ın Frequency adlı yatı, Finesse Management Ltd şirketi adına avukat Ali Yağız Dağlı tarafından 32 trilyon lira alındı. Dağlı daha önce de Tasarruf Mevduat Sigorta Fonu'nun TMSF satışa çıkardığı Uzanlar'a Petrus şarapları ve Sikorsky helikopteri satın almıştı. 
Dün gerçekleştirilen ikinci ihalede en yüksek teklifi Dağlı'nın temsil ettiği şirket verirken, satışın yapıldığı salona Uzanlar tarafından gönderildiği düşünülen ve kendisini noter görevlisi olarak tanıtan bir kişi girdi. Ayrıca yatın adına kayıtlı olduğu Wisteria Bay Ltd şirketini temsil ettiğini söyleyen bir avukat da hazır bulundu. TMSF yetkilileri satışın Wisteria Bay Ltd. şirketi adına değil TMSF adına yapıldığını belirterek avukatı dışarı çıkarırken, noter belgesi gösteremeyen kişi de salondan uzaklaştırıldı. Daha sonra yapılan ihalede Frequency adlı yat 32 trilyon lira, bir sürat motoru da 175 miyar liraya alıcı buldu. Teklif gelmeyen Airwaves adlı yat için pazartesi günü yeni bir ihale yapılacak. 
Pazartesi günü Bodrum'da demirli olan Uzanlar'a ait katamaran tipi Tomcat adlı yelkenli de satışa çıkacak. 


</TEXT>
</DOC>
