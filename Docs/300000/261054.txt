<DOC>
<DOCNO> 261054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sondun05.html </URL>
<DATE> 2004/08/06/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
Kerry'den Bush'a 11 Eylül eleştirisi ''Ben 7 dakika beklemezdim'' 
</HEADLINE>
<TEXT>

     ABD'de Demokrat başkan adayı senatör John Kerry, Cumhuriyetçi başkan George W. Bush'un, 11 Eylül saldırılarını öğrendikten sonra bulunduğu ilkokulun sınıfından çıkmak için tam yedi dakika beklemesini eleştirerek, ''Ben olsam çok daha hızlı davranırdım'' dedi. 
     Washington'da gazetecilerle konuşan Kerry, ''Ben ilkokul öğrencilerine kitap okurken, yardımcım gelip Amerika'ya saldırıldı dese, çocuklara ABD başkanı olarak yapmam gereken bir iş var deyip hemen oradan çıkardım'' dedi. 
     Bush, 11 Eylül 2001 sabahı Florida eyaletinde bir ilkokulda çocuklara kitap okurken, New York'taki Dünya Ticaret Örgütü'nun ikiz kulelerine ikinci uçağın çarpması, Beyaz Saray Genel Sekreteri Andrew Card tarafından başkana ''Amerika saldırı altında'' sözüyle iletilmişti. 
     Çok karışmış bir yüz ifadesiyle oturduğu yerde kalakalan Bush'un görüntüsü televizyon kameralarınca saptanırken, başkan, ancak yedi dakika sonra sınıftan çıkmıştı. 

     
</TEXT>
</DOC>
