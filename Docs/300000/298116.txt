<DOC>
<DOCNO> 298116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/yasam/axyas02.html </URL>
<DATE> 2004/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
12 yolcunun ölüm bekleyişi 
</HEADLINE>
<TEXT>


Atina'da 23 yolculu otobüs kaçırıldı. "1 milyon euro verilmezse havaya uçururuz" diyen saldırganlar, 12 kişiyi serbest bıraktı 

DIŞ HABERLER SERVİSİ 

Atina yakınlarındaki Maratonas sahil kasabasında 2 Arnavut korsan, 23 yolcu taşıyan bir otobüsü kaçırdı. Yanlarında patlayıcı madde olduğunu söyleyen korsanlar, 1 milyon dolar, Atina Havaalanı'na gitmek için bir araç ve sonrası için de bir uçak istedi. Eylem yüzünden Yunanistan Başbakanı Kostas Karamanlis, AB zirvesi için Brüksel'e gidişini bu sabaha erteledi. 
Maskeli ve silahlı 2 kişi, Maratonas - Atina seferini yapan otobüsü hareket ettikten kısa süre sonra ele geçirdi. Kargaşadan yararlanan otobüs şoförü araçtan atlayarak kaçmayı başardı. Şoförün, antiterör eğitimi aldığı ve bu eğitim çerçevesinde otobüsten kontak anahtarını alarak kaçtığı bildirildi. Otobüs şoförünün bu eğitimin temel ilkesi olan aracı hareketsiz bırakma kuralını uyguladığı belirtildi. 

17 kişiyi bıraktılar 
Güvenlik güçleri, Geraka semtindeki otobüsü kuşattı. Toplam 17 rehineyi serbest bırakan eylemciler ellerindeki 6 kişi için Türkiye saatiyle bu sabah 08.00'e kadar süre tanıdı. Eylemciler, 1 milyon dolar getirilmezse otobüsü havaya uçurmakla tehdit etti. 




</TEXT>
</DOC>
