<DOC>
<DOCNO> 293066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/soneko27.html </URL>
<DATE> 2004/11/29/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Liberation, Türk iş dünyasını Fransızlara tanıttı... 
</HEADLINE>
<TEXT>

     Rahmi Gündüz AA 

Fransa'da yayımlanan ''Liberation'' gazetesinde, Türkiye'de iş dünyasının AB'ye bakış açısı Fransız okurlara tanıtıldı. 
     Gazetede yer alan 3 sayfalık araştırmada, genç diplomalı çalışanların ve işyeri sahiplerinin AB üyeliğinin en baştaki savunucuları oldukları belirtildi. 
     Maaşlı çalışanların da Avrupa modelinden yana tavrını koyduğu belirtilen araştırmada, toplumun çeşitli kesimlerinden insanların üyeliğe ilişkin görüşlerine geniş yer verildi. 
     AB üyelik perspektifiyle birlikte dış yatırımın Türkiye'ye daha fazla geleceği yolundaki görüşlerin ön plana çıkarıldığı gazetede, genç nüfusun da giderek artan oranda Avrupa'da eğitim görme eğiliminde olduğu ifade edildi. 
     Liberation, 2001 yılındaki ekonomik krizden sonra Türkiye'nin son yıllarda önemli bir ekonomik büyüme oranı yakaladığını hatırlattı ve ihracat, ithalat faaliyetleri ile tarım sektörü alanında Fransız okurlara bilgi verdi. 
     
</TEXT>
</DOC>
