<DOC>
<DOCNO> 251990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sontur21.html </URL>
<DATE> 2004/06/30/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Anneye beraat, çocuklarına 15'er yıl hapis... 
</HEADLINE>
<TEXT>

     Kayseri'de, cinayet iddiasıyla yargılanan anne beraat ederken, 2 çocuğu 15'er yıl hapis cezasına çarptırıldı. 
     Kayseri 1. Ağır Ceza Mahkemesi'nde yapılan duruşmada tutuklu sanıklar Osman Türk ve Cumali Bulut ile tutuksuz yargılanan anne Fatma Bulut hazır bulundu. 
     Sanıkların avukatı Abdullah Demir, cinayeti, müvekkillerinden Osman Türk'ün ağır tahrik altında işlediğini, diğer sanıkların suçsuz olduğunu savundu. Demir, şunları söyledi 
     ''Öldürülen Durmuş Yıldırım, Osman Türk'e, Karını bana ver, sermaye yapacağım demiş, bunun üzerine çıkan tartışmada Yıldırım, müvekkilime silah çekmiştir. Osman da kendisini korumak için ateş etmiştir. Fatma ve Cumali Bulut, kavga sırasında olay yerinde bulunmuşlar, ancak öldürme eylemine karışmamışlar. Osman Türk için ağır tahrik hükmü uygulanmasını, diğer müvekkillerimin beraatına karar verilmesini talep ediyorum.'' Mahkeme heyeti, sanıklardan Osman Türk ve Cumali Bulut'u 15'er yıl hapis cezasına çarptırırken Fatma Bulut'un beraatına karar verdi. 
     Osman Türk, geçen yıl Tacettin Veli Mahallesi'nde tartıştığı Durmuş Yıldırım'ı kardeşi Cumali Bulut ile birlikte tabancayla vurarak öldürdüğü iddiasıyla gözaltına alınmıştı. 
     
</TEXT>
</DOC>
