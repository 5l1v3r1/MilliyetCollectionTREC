<DOC>
<DOCNO> 299456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sondun54.html </URL>
<DATE> 2004/12/21/ </DATE>
<TIME> 23.12 </TIME>
<AUTHOR>  </AUTHOR>
<HEADLINE>
Musul saldırısında 24 kişinin öldüğü kesinleşti, ölenlerin 19'u Amerikalı 
</HEADLINE>
<TEXT>

     Amerikalı askeri yetkililer, Irak'ın kuzeyindeki Musul kentinde bir Amerikan üssüne düzenlenen saldırıda 24 kişinin öldüğünü, yaklaşık 60 kişinin de yaralandığını bildirdi. 
     Amerikalı bir askeri yetkili, başkent Bağdat'ta yaptığı açıklamada, Marez İleri Operasyon Üssü'ndeki saldırıda 19 Amerikan askerinin öldüğünü, ölen 3 askerin ülkesinin ise henüz belirlenemediğini söyledi. 
     Musul'da görev yapan Amerikan Olympia Görev Gücü'nün sözcüsü Yarbay Paul Hastings ise saldırıda 24 kişinin öldüğünü, 57 kişinin de yaralandığını açıkladı. 
     Marez üssündeki yemek çadırına roket ya da havan saldırısı olduğu belirtilirken, saldırıyı üstlenen Ensar el Sünnet adlı örgütse, militanlarının üsse intihar saldırısı düzenlediğini ileri sürüyor. 
     Musul'daki Amerikalı askeri sözcü Yüzbaşı Phil Ludvigson ise saldırıyla ilgili hiçbir olasılığı gözardı etmediklerini belirterek, ölenler arasında 14 Amerikan askeri ve Amerikan güvenlik firması KBR'nin 7 çalışanın da olduğunu söyledi. 
     Musul'daki saldırıda, Amerikan askerlerinin tek bir olayda ilk defa bu kadar büyük bir kayıp verdiği bildiriliyor. 
     
</TEXT>
</DOC>
