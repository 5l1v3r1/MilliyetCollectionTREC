<DOC>
<DOCNO> 252814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/son/sondun07.html </URL>
<DATE> 2004/07/04/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
ABD'li rehinenin başının kesilerek öldürüldüğü doğrulandı 
</HEADLINE>
<TEXT>

     Lübnan Dışişleri Bakanlığı, Irak'taki diplomatlarının kaçırılan Amerikalı Onbaşı Vasıf Ali Hassun'un başı kesilerek öldürüldüğünü doğruladığını açıkladı. 
     ABD Savunma Bakanlığı Pentagon ya da Irak'taki Amerikalı yetkililer ise haberi henüz doğrulamadı. 
     El Kaide örgütüyle bağlantısı olduğu belirtilen Ensar es Sünne adlı grup, İslamcı bir internet sitesinde yayınladıkları açıklamada Onbaşı Vasıf Ali Hassun'u öldürdüklerini iddia etmişti. Grup, Hassun'un öldürülüş görüntülerini de yayınlayacaklarını belirtti. 
     Ensar es Sünne, Koalisyon güçlerinin elindeki tüm tutukluların serbest bırakılmaması durumunda Onbaşı Hassun'u öldürecekleri tehdidinde bulunuyordu. 
     Onbaşı Hassun'un ailesinin yaşadığı Utah'taki camide kaçırılan deniz piyadesi için dualar ediliyor. Caminin imamı ise gelen haberlerin sadece söylenti olduğuna inanmak istediğini söyledi. 
     Onbaşı Vasıf Ali Hassun'un yaklaşık iki hafta önce kaçırıldığı tahmin ediliyor. 
     Hassun, Iraklı direnişçiler tarafından başı kesilerek öldürülen üçüncü kişi oldu. 
     Geçen ay Güney Koreli bir çevirmen ve Mayıs ayında da Amerikalı Nick Berg başları kesilerek öldürülmüşlerdi. 
     
</TEXT>
</DOC>
