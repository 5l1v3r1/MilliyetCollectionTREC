<DOC>
<DOCNO> 290241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sontur28.html </URL>
<DATE> 2004/11/19/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Hem öldürdüler, hem evini yaktılar... 
</HEADLINE>
<TEXT>

     Yozgat'ın Yenifakılı İlçesi'ne bağlı Bektaşlı Beldesi'nde başına sert bir cisimle vurularak öldürülen 64 yaşındaki kadının cesedini, evde oğulları buldu. 
     AA muhabirinin edindiği bilgiye göre, Ayhan Zorluer ve Zeki Zorluer, annelerini ziyaret için evine gittiklerinde, camlardan duman çıktığını fark ettiler. 
     Kapıyı kırarak içeriye giren iki kardeş, anneleri 64 yaşındaki Safiye Zorluer'i, odada ölü buldu. Kardeşler, ateşe verilen evdeki kilimleri söndürerek jandarmaya haber verdiler. 
     Jandarma ekipleri, incelemelerinde, Safiye Zorluer'in kafasına sert bir cisimle vurularak öldürüldüğünü, sonra da evin ateşe verilerek delilerin ortadan kaldırılmaya çalışıldığını belirledi. 
     Başlatılan soruşturma sonrasında Adem K. olayla ilgisi olduğu gerekçesiyle gözaltına alındı. 
     
</TEXT>
</DOC>
