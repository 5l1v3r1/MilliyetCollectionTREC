<DOC>
<DOCNO> 269243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/son/sontur04.html </URL>
<DATE> 2004/09/05/ </DATE>
<TIME> 01.05 </TIME>
<AUTHOR>  </AUTHOR>
<HEADLINE>
Giresun'da aşırı yağmur, su baskınlarına neden oldu... 
</HEADLINE>
<TEXT>

     Giresun'da akşam saatlerinde başlayan ve aralıklarla devam eden aşırı yağmur sonucu 300 ev ve işyerini su bastı. 
     Belediye Başkan Yardımcısı Mustafa Kabacaoğlu, AA muhabirine yaptığı açıklamada, akşam saatlerinde başlayan ve aralıklarla 3 saat süren aşırı yağmurun oluşturduğu sel nedeniyle, kentin düz kesimlerinde bulunan Teyyaredüzü, Çıtlakkale, Hacısiyam, Sultanselim ve Aksu mahallelerinde 300 ev ve işyerini su bastığını söyledi. 
     Gelen ihbar üzerine Su ve Kanal Müdürlüğü, Fen İşleri Müdürlüğü, itfaiye ekipleri ile kiralık vidanjörlerin su baskınına uğrayan ev ve işyerlerinde su tahliyesine başlandığını ifade eden Kabacaoğlu, şöyle konuştu 
     ''Su baskını nedeniyle alt yapı ile birlikte bazı cadde ve sokaklarda yol ve kaldırımlarda büyük hasarlar meydana geldi. Olumsuzluğu ortadan kaldırmak için ekiplerimiz çalışıyor.'' Kabacaoğlu, su baskınlarının büyük maddi hasara neden olduğunu belirterek, olumsuzlukların giderilmesinin ardından hasar tespit çalışmalarına başlanacağını kaydetti. 
     
</TEXT>
</DOC>
