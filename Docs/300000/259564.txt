<DOC>
<DOCNO> 259564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/son/sonsiy10.html </URL>
<DATE> 2004/07/31/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Sarıgül ''İlk seçimde genel başkan sonra da Başbakan çıkacak'' 
</HEADLINE>
<TEXT>

     İstanbul'un Şişli İlçesi Belediye Başkanı Mustafa Sarıgül, ''Artık Türkiye'nin geleceğini şu anda Erzincan'daki bu meydanda olan bizler belirleyeceğiz'' dedi. 
     Erzincan Cumhuriyet Meydanı'ndaki mitingde konuşan Sarıgül, bugün Erzincan'dan büyük bir mücadele başlattıklarını belirterek, bu mücadelenin demokratik Türkiye mücadelesi olduğunu söyledi. 
     ''Tarih hiçbir zaman korkakları yazmaz. Her zaman cesurları yazar'' diyen Sarıgül, şunları kaydetti 
     ''Artık Türkiye'nin geleceğini şu anda Erzincan'daki bu meydanda olan bizler belirleyeceğiz. Anadolu aç. Benim mücadelem işsizlere iş bulma mücadelesidir. Tarih korkakları hiçbir zaman hatırlamaz. Dikeni battığı yerden çıkarmaya geldim. Devlet yönetiminde görev almaya hazır mısınız Merak etmeyin 30 yıldır yüzünüzü kara çıkarmadım. Bundan sonra da çıkarmayacağım.'' CHP'yi iktidara taşımak istediğini ifade eden Sarıgül, ''İlk genel seçimde genel başkan sonra da başbakan çıkacak'' dedi. 
     Türkiye'nin şahlanmasının CHP ile mümkün olduğunu savunan Sarıgül, bazılarının olayları farklı noktalara götürmek istediğini belirterek, şöyle devam etti 
     ''Şişli'de yüzde 70'lik oyu nasıl aldım. Önümüzdeki kurultayda CHP, genel başkanını değil, Türkiye'nin başbakanını seçmeli. Mustafa Sarıgül'den ve CHP'den rahatsız olanlara diyorum ki bu koltuğa değil, Türkiye'ye sevdalı olanların mücadelesidir. Makam ve mevkide gözüm yok. Önemli olan adam olmaktır. Daha yolun başındayız. İlk genel seçimde genel başkan sonra da başbakan çıkacak.'' Sarıgül ayrıca, düzenlenen mitingi eski Erzincan Valisi Recep Yazıcıoğlu'na atfettiğini belirtti. 
     
</TEXT>
</DOC>
