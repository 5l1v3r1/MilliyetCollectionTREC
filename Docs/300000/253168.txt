<DOC>
<DOCNO> 253168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/guncel/axgun02.html </URL>
<DATE> 2004/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahipsizlik 
</HEADLINE>
<TEXT>


Şişli'deki Abide-i Hürriyet Anıtı bakımsızlıktan çürüyor. Mahmut Şevket Paşa türbesi harabeye döndü, namazg hta ise şarapçılar var 

ÖMER ERBİL İstanbul 

Şişli'de 31 Mart Vakası'nda ölen askerlerin anısına yaptırılan, Mahmut Şevket Paşa, Talat Paşa ve Enver Paşa'nın mezarlarının da bulunduğu Abide - i Hürriyet Anıtı, her geçen gün bakımsızlıktan çürüyor. 
Gazetemizde 6 Mayıs 2003'te "Abide-i rezalet" başlığıyla anıtın içler acısı durumunu ortaya koymuştuk. Aradan bir yılı aşkın süre geçmesine rağmen, düzelme olmadığı gibi tarihi anıt daha da çürüdü. Mahmut Şevket Paşa türbesinin mermerleri kırıldı, çökmek üzere olan kubbenin sıvaları döküldü, kurşunları yok oldu. 

Alkoliklerin mek nı oldu 
Anıtın içinde yer alan ve 18 basamakla inilen namazg h ise sokakta yaşayan alkoliklerin mek nı haline geldi. Avizeleri tahrip edilen namazg hın, renkli vitray camla yapılan kubbesi de artık yok. 
Kaide ve büstlerinin kırıldığı anıt parkın ortasına İstanbul Büyükşehir Belediyesi Park ve Bahçeler Müdürlüğü'nde çalışan işçiler için de 3 çadır konduruldu. Enver Paşa mezarının tam önüne kurulan çadırların yanındaki yemek kapları, kırık dökük masa ve sandalyeler çirkin bir görüntü oluşturdu. 
Şişli Belediyesi yetkilileri, anıtın bakım ve onarım yetkisinin Büyükşehir Belediyesi'nde bulunduğunu bildirdi. Büyükşehir Belediyesi Mezarlıklar Müdürlüğü ise bu konuda bilgi vermek istemediklerini belirtti. 
Şişli'de geniş bir arazide bulunan Abide - i Hürriyet Anıtı, İstanbul'da başlatılan gerici ayaklanmayı bastırmak için Selanik'ten gelen Hareket Ordusu'nda ölen askerlerin anısına yaptırılmıştı. 1909'da düzenlenen yarışma sonucu yapılan anıta, Mithat Paşa, Sadrazam Mahmut Şevket Paşa ve Talat Paşa defnedildi. 1996'da Enver Paşa'nın yurtdışındaki naaşı getirildi. 


</TEXT>
</DOC>
