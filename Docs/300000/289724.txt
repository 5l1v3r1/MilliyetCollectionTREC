<DOC>
<DOCNO> 289724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/yasam/yas01.html </URL>
<DATE> 2004/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ses hızını 9.6 kat aştı 
</HEADLINE>
<TEXT>


NASA'nın insansız jeti X-43A, saatte 11 bin 263 kilometre hıza ulaştı. Planlandığı gibi 10 saniyeden daha kısa süren test uçuşu, jetin yakıtının bitmesiyle son buldu 

DIŞ HABERLER SERVİSİ 

Amerikan Ulusal Havacılık ve Uzay Dairesi NASA , önceki gün havacılık tarihinde çığır açacak bir uçuş denemesini başarıyla gerçekleştirdi. X - 43A jeti, saatte 11 bin 263 kilometre hıza ulaşarak rekor kırdı. Güney Kaliforniya açıklarında, Pasifik Okyanusu'nun sadece Amerikan uçaklarına açık hava sahasında yapılan deneme uçuşunda X - 43A, ses hızının 9.6 katına ulaştı. B - 52 tipi bir uçakla 13 bin 157 metre yükseğe çıkarılarak gökyüzüne bırakılan X - 43A'nın test uçuşu, 10 saniyeden az sürdü. 
3.6 metre uzunluğundaki X - 43A'da, konvansiyonel jetlerden farklı teknoloji kullanıldı. Motorun, havayı sıkıştırmaya dayalı klasik uçak motorlarının aksine, sıkıştırılmış ve hızla hareket eden hava akımı içerisinde yanan hidrojen yakıtının sağladığı itme gücü esasına dayandığı belirtildi. 
Bazı ABD'li mühendisler, bu teknolojiyle ses hızını aşan uçakların yanı sıra çok daha etkili balistik füzeler üretilebileceğini söyledi. 


</TEXT>
</DOC>
