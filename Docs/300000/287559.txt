<DOC>
<DOCNO> 287559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sontur50.html </URL>
<DATE> 2004/11/09/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Pide sırasında kavga, hastanelik etti .. 
</HEADLINE>
<TEXT>

     Bursa'nın merkez Osmangazi İlçesi'nde, bir fırın önünde meydana gelen sıra kavgasında bir kişi hastanelik oldu. 
     Alınan bilgiye göre, Çiftehavuzlar Mahallesi Huzur Sokak'ta fırın önünde pide sırası bekleyen Erdoğan Doğru ile Yusuf T, arasında tartışma çıktı. 
     Yusuf T, kendi sırasına geçtiğini öne sürdüğü Erdoğan Doğru'yu, fırından aldığı sopa ile kafasına vurarak yaraladı. 
     Bursa Devlet Hastanesi'ne kaldırılan Doğru'nun sağlık durumunun iyi olduğu bildirilirken, Yusuf T, gözaltına alındı. 
     Zanlının, sorgulamasının tamamlanmasının ardından ''darp'' suçundan adliyeye sevk edileceği bildirildi. 
     
</TEXT>
</DOC>
