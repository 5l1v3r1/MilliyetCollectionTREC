<DOC>
<DOCNO> 267951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sontur45.html </URL>
<DATE> 2004/08/31/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Atatürk Havalimanı apronuna giren şüpheli yakalandı 
</HEADLINE>
<TEXT>

     Atatürk Havalimanı'nda, parmaklıkları aşarak aprona giren şüpheli kişi kısa sürede yakalandı. 
     A.A muhabirinin aldığı bilgiye göre, dün akşam Atatürk Havalimanı Mülki İdare Amirliği ile Devlet Konukevi'nin arasındaki parmaklıkları aşan bir kişi, apronda yaklaşık 100 metre yürüdükten sonra Devlet Hava Meydanları İşletmesi DHMİ görevlilerince fark edilerek etkisiz hale getirildi. 
     Adının Murat K. olduğu öğrenilen şüpheli, sorgulanmak üzere Atatürk Havalimanı Koruma Şube Müdürlüğü'ne götürüldü. 
     K'nin, ilk ifadesinde, ''yurtdışına gitmek üzere herhangi bir uçağa binmek amacıyla parmaklıkları aştığını'' söylediği öğrenildi. 
     Atatürk Havalimanı'ndaki sorgusu tamamlanan Kalabalık, daha sonra Bakırköy Adliyesi'ne sevk edildi. 
     
</TEXT>
</DOC>
