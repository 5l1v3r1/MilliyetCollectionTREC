<DOC>
<DOCNO> 252779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/siyaset/siy02.html </URL>
<DATE> 2004/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Milletvekili, kadına namus borcu ödeyecek' 
</HEADLINE>
<TEXT>


TCK tasarısında tecavüze ilişkin hükümler kadın örgütlerini memnun etti 

YILDIZ YAZICIOĞLU Ankara 


Meclis Adalet Komisyonu'nda görüşmeleri devam eden Türk Ceza Kanunu TCK tasarısındaki tecavüz, cinsel taciz ve saldırılarla ilgili hükümler, kadınlarla ilgili sivil toplum örgütlerini memnun etti. 
Kadın Adayları Destekleme ve Eğitme Derneği KADER Temsilcisi Nevin Şenol "Töre cinayetleri, nitelikli adam öldürme suçu olarak kabul edildi. Meclis Genel Kurulu'nda değişiklik olmadan TCK'nın kabul edilmesini istiyoruz. 
Uçan Süpürge Koordinatörü Halime Güner Milletvekilleri kadınlara namus borcunu ödeyecektir. 

İşte tasarı 
Cinsel davranışlarla vücut dokunulmazlığını ihlal eden kişiye 3 yıla, fiilin vücuda organ veya sair cisim sokularak işlenmesi durumunda 12 yıla kadar hapis cezası verilecek.Suçun silahla veya birden fazla kişi tarafından birlikte işlenmesi halinde ceza yarı oranında artırılacak.Suç sırasında direnç kıracak ölçünün ötesinde şiddet kullanılırsa kasten yaralama suçu oluşacak, ölüm olursa ağırlaştırılmış müebbet hapis verilecek.Tecavüz suçunu işleyen, mağdureyle evlense bile hapis yatmaktan kurtulamayacak. Tecavüz sonucu hamile kalan kadın, 20 hafta içinde bebeği aldırabilecek. 


</TEXT>
</DOC>
