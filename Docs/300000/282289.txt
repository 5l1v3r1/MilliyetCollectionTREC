<DOC>
<DOCNO> 282289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sonyas11.html </URL>
<DATE> 2004/10/21/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Ankesörlü telefona 7 milyon 500 bin liralık fatura geldi 
</HEADLINE>
<TEXT>

     Erdem ÖZCAN BANDIRMA, DHA 

BANDIRMA'da halka açık ankesörlü telefona 7 milyon 500 bin lira tutarında fatura geldi. Posta dağıtıcısı, teslim edecek kimseyi bulamayınca telefon kutusunun üzerine bıraktığı fatura çevredeki esnaf tarafından endişeye neden oldu. 
     İlçenin Kaşif Acar Caddesi'ndeki Çakmak Pasajı'nda bulunan 714 51 78 numaralı halka açık ankesörlü telefona 7 milyon 500 bin lira fatura geldi. Posta dağıtıcısı, teslim edecek kimseyi bulamayınca faturayı telefon kutusunun üzerine bıraktı. 
     Faturayı bulan pasaj esnafı bundan sonra ödemeyi kendilerinin yapacağı endişesiyle şaşkınlık içinde Telekom Müdürü Metin Ay'ın kapısını çaldı. Telekom Müdürü Ay, 15 Eylül tarihinde hizmete giren bu ankesörlü telefon numarasına çıkarılan faturanın yanlışlıktan kaynaklandığını belirterek, esnafı sakinleştirdi. Ancak olay Bandırma'da espri konusu haline geldi. 
     Yıllardan beri pasajda berberlik yapan Saffet Candan ile fotoğrafçı Uğur Sürgit ve beyazeşya satıcısı Mesut Karadağ, ankesörlü telefon faturasını önce kendi aralarında bölüşerek ödemeyi düşündüklerini belirterek, "Neyse ki Telekom Müdürü, telaşlanmamıza gerek olmadığını söyledi'' diye konuştu. 
     
</TEXT>
</DOC>
