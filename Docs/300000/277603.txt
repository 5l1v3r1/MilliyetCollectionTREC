<DOC>
<DOCNO> 277603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/guncel/axgun02.html </URL>
<DATE> 2004/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoşgörü kalmadı terör başladı 
</HEADLINE>
<TEXT>


"Uluslararası terör Kafkasya'yı üs olarak kullanmak istiyor" diyen uluslararası ilişkiler uzmanı Doç. Dr. Bülent Aras'a göre, etnik milliyetçilik bölgede hoşgörü kültürünü yok etti 

Kültürler mozaiği Kafkasya - 3 
Mehmet Gündem 

Uluslararası ilişkiler uzmanı Doç. Dr. Bülent Aras, sorularımızı yanıtladı. n Uluslararası ilişkiler açısından Kafkas sorunu nasıl görünüyor 
Bülent Aras Kafkasya'nın en temel problemi Çeçen sorunu. Çeçenistan'ın Dudayev ile dünyaya duyurduğu bağımsızlık mücadelesi, önce Rusya'yla savaşa, daha sonra ise Çeçenistan'da iç savaşa dönüştü. Kadirov'un öldürülmesiyle Rusya destekli Alhanov işbaşına geldi. Yeni başkan, Çeçenistan'a kalkınma, petrol gelirinin ülkeye harcanması ve istihdam sözü vermekte. 

Çeçenistan'da iç barış sağlanırsa, Rusya'nın desteğiyle bu vaatler gerçekleşir mi 
- Öngörü olarak evet. Ancak öncelikle devlet başkanlığı seçimine bazı popüler adayların girmesi engellenmişti. Demokratik süreçteki aksamalar kimilerinin "savaş lordu", bazılarının "mücahit", diğer bir kesimin ise "özgürlük savaşçısı" dediği silahlı grupların sivil savaş ortamını muhafaza etmeleriyle desteklenince iç barış ve Rusya ile barışın sağlanabileceğini söylemek zor. 

Çeçenistan'ı da içine alan Kafkasya problemini başlıklarla nasıl ifade edersiniz 
Kafkasya halkları arasında oldukça yüksek etnik çeşitlilik oranı.Rusya'nın güneyine dışarıdan gelen göçler.Kuzey Kafkasya içerisinde nüfus hareketleri.Bilgi çağındaki farklı modernleşme süreçleriyle geleneksel kurumların dirençlerinin çatışması.Sivil toplum kültürünün olmayışı ve yönetim anlayışının katı hiyerarşik bir tarzda yürütülmesi.Dini fundamentalizmin özellikle Selefi ya da Vehhabi tesiriyle bölgede gelişme göstermesi. Sadece Dağıstan'da 1992-96 arası, uluslararası İslami kurumlar 1 milyon dolara yakın para harcadılar. Dış aktörlerin özellikle enerji jeopolitiği üzerinden bölgede yürüttükleri faaliyetlerin bölgede destabilizasyona yol açması.Uluslararası terör, bölgede kendine destekçi bulma ve bölgeyi bir üs olarak kullanma teşebbüsleri içinde. Bölgedeki silahlı gruplar ve Rus politikalarının yol açtığı çaresizlik sendromu içerisindeki bireyler, ortak düşman algılaması içerisinde geniş Avrasya bölgesini terör tehdidi altında tutmaktalar.Etnik milliyetçilik çağında daha önce farklılıkları bir arada tutabilen höşgörü kültürünün ortadan kalkmış olması. 

Atatürk'ü Samsun'da koruyanlar Çerkez'di 

Çerkez komutanlar, Milli Mücadele'de büyük rol oynadı. Keriman Halis ve N zım Hikmet Çerkez'di 


Çerkez kavramı Osmanlı'da, Kafkasya'dan gelen halkların tümünü kastedecek şekilde kullanılırdı. 
Kanuni Sultan Süleyman, Sultan II. Abdülhamid, Sultan Mehmed Reşad, Sultan V. Murad ve bugün Osmanlı hanedanının v risi olan Osman Ertuğrul Efendi'nin anneleri Çerkez'di. Türk ata sporu güreşte, Türkiye'nin dünya ve olimpiyat şampiyonlarından Yaşar Doğu, Hamit Kaplan Çerkez kökenli. Beşiktaş Kulübü, Çerkez aydını Mehmet Fetgerey önderliğinde kuruldu. 
Amasya Tamimi döneminde, birçok Çerkez komutan denetimindeki 5. Kafkas Tümeni Amasya'da emniyetten sorumluydu. Pontus Rum terörüne karşı kurulan milislerin başında çok sayıda Çerkez komutan vardı. Mustafa Kemal, Samsun'a ayak bastığı zaman güvenliğini onlar sağladı. Erzurum Kongresi'ne, Hüseyin Rauf Orbay'ın da aralarında olduğu 8 Çerkez delege katıldı. Anadolu Ajansı, Şimali Kafkasya hükümeti tarafından Kazım Karabekir Paşa'ya gönderilen 45 bin liranın 8 bin lirasıyla kurulmuştur. İlk dünya güzelimiz Keriman Halis, ressamlarımız Avni Lifij, Şevket Dağ, edebiyatçılarımız Ahmet Mithat, Ömer Seyfettin, N zım Hikmet, Halide Edip Çerkez kökenlidirler. 

Kuzey Osetya ateş hattında 

Güney ve Kuzey Osetya'da silahların yaygınlığı organize suçu palazlandırıyor 


Güney Osetya Halk Cephesi, 1989'da Gürcistan'dan ayrılıp Kuzey Osetya ile birleşerek Birlik Cumhuriyetlerine dahil olmak istedi. Gürcüler tepki gösterdi. 1989 yazında Osetler'le Gürcüler arasında çatışmalar oldu. Eylül 1989'da Gürcü ordusu Osetya'ya girdi. 1990'ın sonunda Gamsakhurdia hükümeti G. Osetya'nın özerkliğini kaldırdı. Çatışmalar, 1992'de zorlukla kontrol altına alınabildi. Uzun süre sıkıyönetimle idare edilen bölge, çatışmaya gebe durumda. 
1990 sonrası Güney Osetya'nın ateş hattında kalması nedeniyle buradan ve Gürcistan'ın diğer bölgelerinden onbinlerce Oset, K. Osetya'ya sığındı. Oset milliyetçilerinin, Rus Kossaklarının silahlanarak Güney Osetya'ya gidip Gürcistan'a karşı savaşmalarına göz yumuldu. G. Osetya'ya ekonomik destek vermeyen Moskova, ayrılıkçı yönetimlerin kaçakçılık votka , silah ticareti yapmasına zemin oluşturdu. G. Osetya'da oluşan bu yapı fiilen bütünleştiği K. Osetya'ya da bulaşıyor. Bölgede kolayca edinilebilen silahların yaygınlığı, organize suç şebekelerini güçlendiriyor. Suç oranının en yüksek olduğu bölgelerden K. Osetya'da, sosyal patlama ve çatışma ihtimali çok güçlü. Kuzey ve Güney Osetya'da. Rusya Federasyonu bünyesinde birleşik tek bir Osetya Cumhuriyeti oluşturmak istiyor. Fakat Rusya Federasyonu bu fikre sıcak bakmıyor. 

Kuzey Osetya Cumhuriyeti 
Başkent Vladikavkaz 
Yüzölçümü 8000 km2 
Nüfusu 710.275 2002 
Dini Büyük bölümü Ortodoks Hıristiyandır. Sadece Osetlerin bir grubu olan Digorlar Müslümandır. 
Başlıca etnik gruplar Oset 445.310- 62,7 , Rus 164.734- 23,2 , İnguş 21.442- 3 , Ermeni 17.147- 2,4 , Kumuk 12.659- 1,8 , Çeçen 3383- 0,48 

Güney Osetya Cumhuriyeti 
Başkent Tsinvali 
Yüzölçümü 3900 km2 
Nüfusu 100 bin 
Dini Hıristiyan ağırlıklı, az sayıda Müslüman da var. 
Başlıca etnik gruplar Yüzde 66'sını Osetler oluşturuyor. 28 bin Gürcü var. Diğer halkların nüfusu 6 bin. 

YARIN 

Kafkas cumhuriyetlerinin aralarındaki anlaşmazlıklar neler 
Rusya ile neyi paylaşamıyorlar 
İnguşetya ve Adıgey Özerk Cumhuriyetleri 
Günümüzde ünlü Çerkezler 


</TEXT>
</DOC>
