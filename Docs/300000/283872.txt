<DOC>
<DOCNO> 283872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sontur33.html </URL>
<DATE> 2004/10/27/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Bir ilköğretim okulundaki 40 öğrenciden 25'nin soyadı aynı .. 
</HEADLINE>
<TEXT>

     Muş'un Bulanık İlçesi'ne bağlı Bingöldek Köyü İlköğretim Okulu'ndaki öğrencilerin yarısından fazlasının soyadı aynı... 
     AA muhabirinin edindiği bilgiye göre, Muş'ta sıkça rastlanılan, aynı soyadı taşıyan akrabaların oluşturdukları köylerden birisi olan Bingöldek'de, okuldaki öğrencilerin yarısından fazlasının soyadı Polat. 
     Toplam 40 öğrencinin eğitim gördüğü okuldaki öğrencilerin 25'inin soyadının Polat olması, okuldaki işlemlerde bazı karışıklıklara da yol açıyor. 
     Okulun öğretmenlerinden Eyüp Eroğlu, bütün öğrencilerin tek sınıfta olduğunu belirterek, ''Öğrencilerin çoğunun soyadının aynı olması kayıtlarımızda yer yer sorunlar yaşamamıza neden oluyor. Bu durumu bildiğimiz için işlemlerimizi daha hassas yürütüyoruz'' dedi. 
     Köy Muhtarı Nurettin Özdemir ise soyadı farklı olan çocukların da aslında diğerleriyle akraba olduklarını, ancak onların dedelerinin, soyadı kanunu çıktığında farklı bir soyadla kayıtlarını yaptırdıklarını öne sürdü. 
     Bu arada, Bingöldek İlköğretim Okulu'ndaki öğrencilerin çoğunluğunun soyadının Polat olması nedeniyle, okul, köyde sık sık ''Polatlar'ın Okulu'' şeklinde anılıyor. 
     
</TEXT>
</DOC>
