<DOC>
<DOCNO> 255934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/sonspo07.html </URL>
<DATE> 2004/07/16/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Demirören açıkladı Bir bomba daha patlatacağız 
</HEADLINE>
<TEXT>

     Beşiktaş Kulübü Başkanı Yıldırım Demirören, ''Başarı birlik ve beraberlik sayesinde gelir. Taraftarımız yenilenen stadımıza gelerek bizi desteklesin'' dedi. 
     Başkan Demirören, siyah-beyazlı takımın Avusturya kampından ayrılmadan önce kulübün resmi internet sitesine yaptığı açıklamada, takımın kamp yaptığı tesisleri ve ortamı çok beğendiğini vurgulayarak, ''Buradaki güzel atmosfer takıma da yansımış. Ben 4. defa böyle bir kampa katılıyorum ve burası için en beğendiğim yerlerden biri diyebilirim'' şeklinde konuştu. 
     Yeni transfer John Carew'in, teknik direktör Vicente Del Bosque'nin istediği oyuncuların başında geldiğini kaydeden Demirören, ''Bizim de zaten kendisiyle temaslarımız vardı. Sonuçta hem Beşiktaş büyük bir kulüp, hem de hocamız çok değerli bir hoca. Bahsettiğim her iki nedenden ötürü de Carew Beşiktaş'ı tercih etti'' dedi. 

     
</TEXT>
</DOC>
