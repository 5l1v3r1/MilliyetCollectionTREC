<DOC>
<DOCNO> 271519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/dunya/axdun02.html </URL>
<DATE> 2004/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Son haberi kendi ölümü oldu 
</HEADLINE>
<TEXT>



El Kaide'nin Tehvid ve Cihad grubunun, Irak'ın başkenti Bağdat'taki Hayfa Caddesi'nde önceki gün gerçekleştirdiği saldırıyı sağda görüntülemeye çalışırken, Apache helikopterlerinin attığı roketler nedeniyle hayatını kaybeden El Arabiya TV'si muhabiri Mazen El Tomaizi'nin ölüm görüntüleri yayımlandı. Olay sırasında tesadüfen bölgeden geçen Filistinli Tomaizi, saldırıda hurdaya dönen bir Bradley tankı çevresinde ellerinde Tehvid ve Cihad bayraklarıyla sevinç gösterisi yapan Iraklıları kameraya almak istedi. Olay yerinde bulunan bir Reuters kameramanından yardım isteyen Tomaizi, çekime başlamasından birkaç dakika sonra bir Apache helikopterinden atılan füzenin çevreye saçılan şarapnel parçalarıyla bir anda yere yığıldı. Görüntülerde, sırtından yaralanan Tomaizi'nin yerde yatarken, "Ben muhabirim, ölüyorum, ölüyorum" dediği duyuluyor. 


</TEXT>
</DOC>
