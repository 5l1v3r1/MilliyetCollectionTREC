<DOC>
<DOCNO> 294636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/guncel/gun05.html </URL>
<DATE> 2004/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ameleyle kaçırdım' 
</HEADLINE>
<TEXT>


Murat Kılınç, Zeynep'i, kardeşi ve personeliyle kaçırmadığını söyledi 

ERDEM SÜREK, HAKAN UÇAR Çanakkale DHA 

Üniversiteli Zeynep Sağıroğlu'nu 17 , kaçırarak 18 gün tutan Murat Kılınç, genç kızı amele pazarından yevmiyeyle tuttuğu 4 ameleye kaçırttığını öne sürdü. 
Kılınç, çıkarıldığı Sulh Ceza Mahkemesi'nde Sağıroğlu'nu, iddia edildiği gibi kardeşi ve şirketinde çalışan personeliyle kaçırmadığını öne sürdü. Kılınç, "Minibüsü kullanan amele, Zeynep'in bulunduğu otomobilin önünü kesti. Korkan Zeynep beni görünce rahatladı. Zorla araçtan indirilmedi. Zeynep'i alarak aracımıza bindik" dedi. Kılınç Avcılar'da kırtasiyecilik yapan Serkan adlı arkadaşının çiftliğinde bir hafta kaldıklarını anlattı. 
Kılınç ve Sağıroğlu'nu Çanakkale'deki evinde konuk eden Nevzat Etik de, "Zeynep'le evime el ele geldiler. Kız gülüyordu. Nişanlısı olduğunu söyledi. Zeynep eşimle, misafirliğe ve alışverişe gitti. Zorla alıkonulduğuna dair herhangi bir şüphem olmadı" diye konuştu. 

Bir Zeynep vakası daha 

Giresun'da üniversiteye hazırlık için gittiği dershanenin önünden kaçırılan E.A.'dan 17 50 gündür haber alınamıyor. E.A.'nın kendilerini bayramda arayarak, "İyiyim, ancak kaçarsam öldüreceklerini söylüyorlar" dediğini anlatan ağabey Adnan A., "3 yıl önce annem ve kardeşlerim Rize'nin Çamlıhemşin ilçesine çay toplamaya gitmişti. E.A.'yı orada gören Ahmet Yeniçırak isimli biri vardı. O kaçırmıştır" dedi. 


</TEXT>
</DOC>
