<DOC>
<DOCNO> 258303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sontur03.html </URL>
<DATE> 2004/07/26/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
ATAŞ Rafinerisi'de yangın... Mersin Valisi Korkulacak birşey yok 
</HEADLINE>
<TEXT>

     Mersin Vali Vekili Reşat Özdemir, Anadolu Tasfiyehanesi A.Ş. ATAŞ Rafinerisi dolum tesislerinde çıkan yangının kontrol altında devam ettiğini belirterek, ''Tankın içindeki yakıt bitmek üzere, korkulacak bir durum yok'' dedi. 
     Özdemir, AA muhabirine yaptığı açıklamada, rafinerinin dolum tesislerindeki 9 bin ton yakıtın bulunduğu 102 No'lu tankta çıkan yangının kontrollü bir şekilde sürdüğünü bildirdi. 
     Karaduvar Mahallesi'ndeki dolum tesisindeki yangına itfaiye ekiplerinin zaman zaman köpükle müdahale ettiğini ifade eden Özdemir, ''Tankın içindeki yakıt bitmek üzere, korkulacak bir durum yok. Her şey denetim altında. Öğle saatlerine kadar yangının sönmesini bekliyoruz'' diye konuştu. 
     Bu arada, Cumhuriyet Savcılığı'nın henüz çıkış nedeni belirlenemeyen yangınla ilgili soruşturma başlattığı bildirildi. 
     
</TEXT>
</DOC>
