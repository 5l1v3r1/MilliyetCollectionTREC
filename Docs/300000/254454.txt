<DOC>
<DOCNO> 254454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sontur35.html </URL>
<DATE> 2004/07/10/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Emekli ikramiyesini alamayınca AİHM'ye başvurdu 
</HEADLINE>
<TEXT>

     Gaziantep'in Nizip İlçe Belediyesi'nde 1997 yılında emekli olan Halil Kılınç, 1 milyar 33 milyon 571 bin lira emekli ikramiyesini alamayınca Avrupa İnsan Hakları Mahkemesi'nde AİHM 110 bin dolarlık maddi ve manevi tazminat davası açtı. 
     İnsan Hakları Derneği Gaziantep Şube Başkanı Mehmet Şahin, yaptığı açıklamada, Kılınç'ın derneğe altı ay önce başvurduğunu ve kendilerinin de olayı araştırıp, doğruluğuna karar verdikten sonra AİHM'ye gitmeye karar verdiklerini söyledi. 
     Şahin, belediye işçisi Kılınç'ın emekli ikramiyesini alabilmek için Nizip Asliye Hukuk Mahkemesi'ne dava açtığını ancak bu davanın da reddedildiğini belirterek, ''Nizip Belediyesi alacağı ikramiyenin faiziyle birlikte 10 milyar lirayı bulduğunu, bu parayı taksitle ödemeyi teklif etmiş'' dedi. 
     Kılınç'ın kendilerine bu aşamadan sonra başvurduğunu kaydeden Şahin, şöyle konuştu 
     ''Emekli işçi çok zor durumda kalmış. Bize başvurunca değerlendirip kabul ettik ve Avrupa İnsan Hakları Sözleşmesi'nin 'mülkiyet hakkının ihlali', 'adil yargılama hakkının ihlali' ve 'başvuru hakkının kullandırılmaması'nı gerekçi göstererek, AİHM'de 110 bin dolarlık tazminat davası açtık. 
     Türkiye'de iç hukuk yolları sonuna kadar aranmış. 7 yıl boyunca çalmadık kapı bırakmamış. Üst düzey yetkililere bile bu konuda dilekçe yazmış ancak, sonuç alınamamış. Bu nedenle AİHM'ye başvurduk.'' 
     
</TEXT>
</DOC>
