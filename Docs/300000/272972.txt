<DOC>
<DOCNO> 272972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/son/sontur22.html </URL>
<DATE> 2004/09/18/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Aşık Mahzuni'nin mezarı tahrip edildi... 
</HEADLINE>
<TEXT>

     Aşık Mahzuni'nin Nevşehir'in Hacıbektaş İlçesi'nde bulunan mezarının tahrip edildiği bildirildi. 
     AA muhabirinin aldığı bilgiye göre, Aşık Mahzuni'nin, Çilehane bölgesinde bulunan mezarının taşı, kimliği belirlenemeyen kişilerce tahrip edildi. Mezar taşında yazılı, Aşık Mahzuni'ye ait sözcüklerin bir bölümü de silindi. 
     Öte yandan, Çilehane'de, Ozanlar Anıtı bölgesinde yer alan Hacı Bektaş-ı Veli'ye ait heykelin önünde bulunan ve Hacı Bektaş-ı Veli'nin hayatıyla ilgili bilgi içeren ses cihazı kırıldı. 
     Hacıbektaş Belediye Başkanı Alirıza Selmanpakoğlu, AA muhabirine yaptığı açıklamada, saldırılardan büyük üzüntü duyduklarını ifade etti. 
     Selmanpakoğlu, ''Aşık Mahzuni'nin mezar taşının, Hacı Bektaş-ı Veli'nin heykelinin önündeki ses cihazının tahrip edilmesini kınıyoruz. Dirliğimizi, düzenimizi bozmak isteyenler, düzenlediğimiz şenliği de boykot etmişlerdi'' dedi. 
     
</TEXT>
</DOC>
