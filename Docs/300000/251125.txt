<DOC>
<DOCNO> 251125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sontur23.html </URL>
<DATE> 2004/06/26/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Oğuldan itiraf Babamı öldürdüm... 
</HEADLINE>
<TEXT>

     İzmir'in Balçova İlçesi'nde karakola başvuran kişi, 5 gün önce ''normal ölüm'' raporuyla defnedilen babasını, kendisinin öldürdüğünü ileri sürerek, teslim oldu. 
     Alınan bilgiye göre, akrabalarıyla birlikte Balçova Salih İşgören Polis Karakolu'na gelen Ercan A. 31 , Kuşkonmaz Sokak 27 numarada birlikte yaşadığı babası Vahdettin A.'yı 67 öldürdüğünü öne sürdü. 
     Ercan A, 21 Haziran Pazartesi günü babası Vahdettin A.'yı, emekli maaşını çekmesinin ardından evde yastıkla yüzüne bastırarak boğduğunu, daha sonra yakınlarına babasının öldüğünü haber verdiğini anlattı. Olayı duyarak eve gelen yakınlarının belediye doktoruna haber verdiğini ve gelen doktorun da ''normal ölüm'' raporu düzenlediğini belirten Ercan A, babasını Balçova Yeni Mezarlığa defnettiklerini, fakat vicdan azabı duyması nedeniyle olayı ağabeyi ve ablasına anlattığını ifade etti. 
     Ercan A, mide rahatsızlığı çeken babasını ''daha fazla acı çekmemesi için'' öldürdüğünü söyledi. 
     Zanlının daha önce, depresyon geçirdiği için Dokuz Eylül Üniversitesi Psikiyatri Servisi'ne başvurduğu öğrenildi. 
     Ercan A, ifadesinin alınmasının ardından İzmir Cumhuriyet Başsavcılığı'na sevk edildi. 
     
</TEXT>
</DOC>
