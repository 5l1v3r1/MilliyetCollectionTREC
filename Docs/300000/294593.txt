<DOC>
<DOCNO> 294593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sonyas09.html </URL>
<DATE> 2004/12/03/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Anne karnında vesikalık 
</HEADLINE>
<TEXT>

     Mustafa ÖZDEMİR DHA 

ZONGULDAKLI Kadın Hastalıkları ve Doğum Uzmanı Dr. Mehmet Demir, Türkiye'de yeni yeni tanınmaya başlayan 4 boyutlu renkli ultrason cihazıyla anne adaylarına bebeklerinin hareketli görüntülerini ve vesikalık fotoğraflarını CD'ye aktararak veriyor. 
     Zonguldak SSK Hastanesi'nde görev yapan, aynı zamanda Nizam Caddesi'nde özel muayenehanesi bulunan Dr. Mehmet Demir, 4 boyutlu ultrason sayesinde anne adaylarına bebeklerinin anne karnında çekilmiş vesikalık fotoğraflarını ve görüntüsünü veriyor. 
     Türkiye'de pek yaygın olmayan, Zonguldak'ta ise sadece kendisinde olan bu cihaz sayesinde en az 3 aylık bebeklerin gülüşü, dil çıkartması, elini yalaması, kaşlarını çatması gibi haraketleri yakından takip ederek CD'ye aktarabildiğini söyleyen Demir, "Dört boyutlu ultrason sayesinde anne adaylarına bebeklerinin hem haraketli görüntüsünü hem de renkli vesikalık fotoğraflarını verebiliyoruz. Bu anne adayları için de büyük bir süpriz oluyor. Bu cihaz sayesinde hem doğacak çocuklarını çok daha net ve yakından görebiliyorlar hem de olası bir rahatsızlık için erken teşhis yapılabiliyor'' dedi. 
     
</TEXT>
</DOC>
