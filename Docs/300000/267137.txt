<DOC>
<DOCNO> 267137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/son/soneko05.html </URL>
<DATE> 2004/08/28/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Şener Cari açık kesin rakamlara göre 9 milyar 345 milyon 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, cari denge konusunda bazı ayarlamalar yapıldığını, gerek duyulması halinde yıl sonu perspektifine göre başka bazı tedbirlerin her zaman alınabileceğini bildirdi. 
     Şener, Yeni Başbakanlık binasında yaptığı toplantıda, Ekonomi Koordinasyon Kurulu toplantısında üzerinde durulan konulara ilişkin bilgiler verdi ve gazetecilerin sorularını yanıtladı. 
     Başbakan Yardımcısı Şener, cari açık konusunda önleyici bir tedbire ihtiyaç olup olmadığı yönündeki bir soru üzerine, şunları söyledi 
     ''Cari denge ile ilgili olarak ekonomide uygulanan politikaların araçlarına bakıldığında kendi içinde bu politikaların otomatik denge mekanizmaları zaten vardı. Bunun en önemli göstergesi dalgalı kur sistemidir. Yani dövizle ilgili bir ihtiyaç ortaya çıktığında kur yükselmektedir, arz fazlalığı ortaya çıktığında da düşmektedir.'' Kur'u belirleyenin piyasa olduğunu anlatan Şener, şöyle devam etti 
     ''Bu sistem cari denge sistemi konusunda da otomatik bir dengeleme mekanizması olanak işlemektedir. Bu bizim temel politikalarımızdan biridir. Bunun ötesinde bazı ayarlamalar zaten yapılıyor, yapıldı. Yıl sonu perspektifine göre gerek duyulursa başka bazı tedbirler de her zaman alınabilir.'' 
     
     CARİ DENGE VE DTM'NİN RAPORU 

     Cari denge konusunda Dış Ticaret Müsteşarlığı'nın DTM son raporundaki değerlendirmelerin hatırlatılması üzerine Şener, şunları kaydetti 
     ''Bazı yorumcular, kelimeler ve kelimelerin kuruluş biçiminde farklar var mı diye araştırmaya çalışıyorlar. Çok o kadar mikroskopla kelimelere yaklaşmak doğru değil. Genel olarak ana çizgileri itibariyle kim ne diyor ona bakma lazım. Geleceğe yönelik bir değerlendirme varsa geleceğe yönelik değerlendirmelerde kimin hangi varsayıma göre değerlendirme yaptığı önem kazanmaktadır. Ben politikaya girdiğimde bir konuda çok tereddüte düştüm. Bir konuda iktisatla ilgili kitaplarda ne yazıyorsa hep tersi çıkıyor. Ekonomi kitaplarında bir konuyla ilgili olarak şöyle olduğu takdirde şu sonuç çıkar diye yazıyor. Ekonomi kitapları yanlış yazıyor diye düşündüm. Ancak kısa bir süre sonra bu düşüncemden vazgeçtim. Neden kitaplarda her konuda varsayımları belirler. Ancak, hayatın içinde ise öyle varsayımlarda bazı faktörleri dışlanamıyor. Bunlar konuyu etkiliyor. Yapılan açıklamaları eğer varsayım kullanan varsa onun kullandığı varsayım bazında değerlendirmek lazım.'' Şener, cari açığın kesin olmayan rakamlara göre 9 milyar 945 milyon dolar olarak daha önce açıklandığını belirterek, kesin rakamlara göre bu 600 milyon dolar düşerek, 9 milyar 345 milyon dolar olarak gerçekleştiğini bildirdi. 
     
     KREDİ DERECELENDİRME KURULUŞLARININ DEĞERLENDİRMELERİ 

     Abdüllatif Şener, kredi derecelendirme kuruluşlarının Türkiye'nin kredi notuna ilişkin çeşitli değerlendirmelerde bulunduklarını da hatırlatarak, son 2 yılda kredi kuruluşlarının Türkiye'nin notunu düşürmediklerini ya artırdıklarını ya da ileriye yönelik artırma sinyali verdiklerini kaydetti. Kredi derecelendirme kuruluşlarının cari dengeye dikkat çektiklerini de vurgulayan Şener, bu kuruluşların yapmış oldukları değerlendirmeleri olumsuz olarak görmenin doğru olmadığını söyledi. 
     
     SANAYİ ENVANTERİ VE TEŞVİK SİSTEMİ 

     Sanayi envanterinin çıkarılmasının teşvik sisteminde herhangi bir değişiklikle ilgili olup olmadığı yönündeki soruya karşılık Şener, sanayi envanteri ve haritasının çıkarmanın özel sektör ve kamu açısından önemli olduğunu belirterek, ''Sanayi envanteriyle ilgili konu tartışılırken, bunun teşvik mekanizmalarıyla bağlantılı veriler sağlayacağı üzerinde duruldu. Ama bunun ötesinde mevcut teşvik sistemini değişikliği içeren bir gündem oluşturmadık'' dedi. 
     
     -''TAHSİLİ GECİKEN BANKA ALACAKLARININ, KREDİLERE ORANI YÜZDE 31'DEN YÜZDE 8.6'YA DÜŞTÜ'' 

     Devlet Bakanı ve Başbakan Yardımcısı Abdüllatif Şener, tahsili geciken banka alacaklarının, kredilere oranın 2002 yılında yüzde 31 olduğunu, bu rakamın 13 Ağustos itibariyle yüzde 8.6'ya düştüğünü bildirdi. 
     Şener, Yeni Başbakanlık'ta düzenlediği basın toplantısında, dün toplanan Ekonomi Koordinasyon Kurulu'nda ele alınan konular hakkında bilgi verdi. 
     Bankacılığa ilişkin rakamlar da veren Şener, şunları kaydetti 
     ''Bankaların Türk Lirası kredileri 2002 yılında 17 katrilyon lira iken, 13 Ağustos 2004 tarihi itibariyle 49 katrilyon liraya çıktı. 2002 yılında 14 katrilyon lira olan yabancı para cinsinden krediler 18.2 katrilyon liraya çıktı. Toplam krediler, 31 katrilyon liradan, 67 katrilyon liraya çıktı. Tüketici kredileri 2 katrilyon liradan, 12 katrilyon liraya, kredi kartları 10 katrilyon lira çıktı. Tahsili geciken banka alacaklarının kredilere oranı 2002'nin sonunda yüzde 31 iken, bu oran yüzde 8.6'ya düştü. Kredi, mevduat oranın yüzde 24 iken bugün itibariyle yüzde 41.5 çıktı.'' Şener, toplantıda cari dengeye yönelik değerlendirmelerin yapıldığını belirterek, ''şu andaki verilerde cari dengeye baktığımızda özel kesim sürekli önemli açıkları ifade etmektedir. Fakat, Eylül-Ekim döneminde özel kesimin 1.6 milyar dolar fazla vereceği yönünde bir perspektif var'' diye konuştu. 
     İhracat, ithalat ve cari dengeye ilişkin rakamlar da veren Şener, Temmuz ayında ihracat ve ithalat rakamlarının beklenin üzerinde gerçekleştiğini söyledi. 
     Şener, Temmuz ayı dış ticaret açığının 2 milyar 653 milyon dolar olduğunu belirterek, bunun Nisan-Haziran dönemi ortalamasını olan 2 milyar 742 milyon dolar düzeyinin altında olduğunu kaydetti. 
     Başbakan Şener, ''Buna göre Temmuz ayı rakamları herhangi bir atış eğilimini ifade etmiyor ama belirgin bir işaret ettiği de söylenemez'' dedi. 
     Temmuz ayı artışında petrol fiyatlarındaki artışın da etkili olduğunun altını çizdi. 
     Şener, toplantıda sanayi envanteri ve haritası çıkarılması konusunun ele alındığını ve bu konuda bir komisyon kurulduğunu kaydetti. 
     Kaçak hayvan girişine ilişkin daha önce kurulan komisyonun kendilerine bilgi sunduğunu da anlatan Şener, ekonomide genel bir değerlendirme yaptıklarını da söyledi. 
     Şener, sanayi envanterinin ve haritası konusunda çeşitli çalışmaların bulunduğunu ancak, kapsamlı bir çalışmaya ihtiyaç duyulduğunu da bildirdi. 
     
</TEXT>
</DOC>
