<DOC>
<DOCNO> 282689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/sondun17.html </URL>
<DATE> 2004/10/23/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Fransız Yeşillerden Türkiye'ye tam destek... 
</HEADLINE>
<TEXT>

     Fransız Yeşiller Partisi, AB'nin Türkiye ile tam üyelik müzakerelerine başlamasına tam destek verdiğini bildirdi. 
     Parti yönetimi tarafından yayımlanan bildiride, ''laik ve insan haklarına saygı duyan bir Türkiye ile Avrupa çok şey kazanacak'' denildi. 
     ''ABD yönetiminin birkaç senedir medeniyetler çatışması yaratmak istediği'' belirtilen bildiride, ''Türkiye ile müzakerelerin başlamasının halklar arasında barış mesajı olacağı'' vurgulandı. 
     Bildiride, Türkiye'nin AB sürecinin, Avrupa'nın siyasi projesinde de önemli yer tuttuğu vurgulandı. 
     ''Tam üyeliğin müzakerelerin hedefi olması gerektiği'' vurgulanan bildiride, ''40 senedir işbirliği yaptıktan sonra Ankara'nın aday olma hakkını reddedemeyiz'' denildi. 
     ''Fransa'daki tartışmanın endişe verici olduğu ve skandal boyutuna vardığı ifade edilen bildiride, ''Türkiye'nin Avrupalı olup olmadığını tartışmanın da tarihi geçerliliği olmadığı'' kaydedildi. 
     
</TEXT>
</DOC>
