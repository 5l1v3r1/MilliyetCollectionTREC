<DOC>
<DOCNO> 256712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/spor/spo11.html </URL>
<DATE> 2004/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz resmen aday 
</HEADLINE>
<TEXT>


RAŞİT ALTUN 


TRABZONSPOR Onursal Başkanı ve eski Devlet Bakanı Mehmet Ali Yılmaz, dün Federasyon Başkanlığı'na resmen aday olduğunu açıkladı. İstanbul'daki ofisinde bir basın toplantısı düzenleyen "Son yıllarda federasyon hakkında ciddi suçlamalar, şike iddiaları ve şaibe söylentileri var. Amacım futbolun olduğu yerden daha yukarı çıkmasını sağlamak. Bunun için de delegelerden oy istiyorum. Federasyonun özerkliği için adayım" dedi. 
YILMAZ, henüz listesini belirlemediğini belirterek "Havuz için farklı teorilerim var. İçindeki suyu artırmaya çalışacağım. İkinci ve Üçüncü Ligler'e daha fazla destek olacağız. Seçilmem halinde de MHK'nın başına tartışılmayacak bir isim getireceğim. Yönetimimde her şey şeffaf olacak" ifadesini kullandı. Mehmet Ali Yılmaz, "Ulusoy neden aday olmayacağını açıkladı, bu araştırılmalı" diye konuştu. 



</TEXT>
</DOC>
