<DOC>
<DOCNO> 261150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sonspo10.html </URL>
<DATE> 2004/08/06/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Konyaspor Galatasaray ile aynı kulvarda sonuca gidecek takım değiliz 
</HEADLINE>
<TEXT>

     Konyaspor Teknik Direktörü Sakıp Özberk, Konyaspor'un Galatasaray ile aynı kulvarda sonuca gidecek bir takım olmadığını belirterek, ''Onlar şampiyonluk için oynuyorlar, biz ise rahat bir ortam içinde ligi sürdürmeye çalışıyoruz'' dedi. 
     Teknik direktör Sakıp Özberk, düzenlediği basın toplantısında, futbolcuların lige son derece istekli ve motivasyonları yüksek bir şekilde başlayacağını söyledi. 
     İlk maçın deplasmanda olması ve Galatasaray'ın da 100. yılını kutlar bir anlayış içinde maça başlayacak olmasının, Konyaspor aleyhine gelişen bir faktör olduğunu ifade eden Özberk, ''Galatasaray ile aynı kulvarda sonuca gidecek takım değiliz. Onlar şampiyonluk için oynuyorlar, biz ise rahat bir ortam içinde ligi sürdürmeye çalışıyoruz'' dedi. 
     Konyaspor'un gerçek rakibinin Galatasay maçının ardından oynacakları takımlar olduğunu belirten Özberk, şunları söyledi 
     ''Sonraki maçları çok daha önemli gördüğümüzü ifade etmek isterim. Ancak Galatasay gibi takımlarla oynadığımız maçlardan alınan puanlar da altın değerindedir. Umarım lige güzel bir sonuçla başlarız. Diğer maçlar için de bir moral kaynağı olur. Takımda sakat ya da eksik oyuncumuz yok. Ancak Zafer Biryol gibi önemli bir oyuncumuz, hazırlık maçlarımızda bize katılamadı. İlk defa böyle bir lig maçında birlikte oluyoruz. Bu, bizim için olumsuz bir durum'' Toplantı sonunda Konyaspor Kulubü Başkanı Mehmet Köseoğlu, geçen yılın gol kralı olan Zafer Biryol'a bir plaket verdi. 
     
</TEXT>
</DOC>
