<DOC>
<DOCNO> 299075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sondun08.html </URL>
<DATE> 2004/12/20/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Fischer de Türkiye için AB genelinde referandum istedi... 
</HEADLINE>
<TEXT>

     Avusturya Başbakanı Wolfgang Schüssel'dan sonra Cumhurbaşkanı Heinz Fischer de Türkiye'nin tam üyeliği konusunda Avrupa Birliği ülkelerinde genel bir referandum yapılmasının ''doğru olacağını'' söyledi. 
     AB genelinde referandum yapılıp yapılmaması konusunun ciddi bir şekilde tartışılması gerektiğini de belirten Fischer, Schüssel'in referandum önerisinin, geniş çerçevede bir tartışma sürecinin yapılması gereğini ortaya koyduğunu kaydetti. 
     AB liderler zirvesinde Türkiye ile müzakerelerin 3 Ekim 2005'te başlatılmasının kararlaştırılmasından ''memnunluk duyduğunu'' ifade eden Fischer, şunları kaydetti 
     ''Ancak, Türkiye'nin tam üyeliği konusunda AB genelinde bir referandum yapılmasının hem Avusturya hem de tüm AB halkları için çok anlamlı olacaktır. Referandum ile AB ülkelerindeki tüm insanların Türkiye'nin müzakere süreci sonunda tam üye olup olmayacağına ilişkin demokratik haklarını kullanmaları hakkı verilmiş olacaktır.'' Fischer, ''Eğer AB genelinde bir referandum yapılması mümkün olmazsa o zaman Avusturya'da geniş siyasi bir çerçevede konunun tartışılması ve referandum yapılması gerektiğini'' söyledi. 
     
</TEXT>
</DOC>
