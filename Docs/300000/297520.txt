<DOC>
<DOCNO> 297520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sondun50.html </URL>
<DATE> 2004/12/14/ </DATE>
<TIME> 19.51 </TIME>
<AUTHOR>  </AUTHOR>
<HEADLINE>
Yunanistan, Türkiye'nin Avrupa perspektifini destekliyor 
</HEADLINE>
<TEXT>

     Yunanistan Başbakanı Kostas Karamanlis, Atina'nın Türkiye'nin Avrupa perspektifini desteklediğini açıkladı. 
     Karamanlis, A.A'ya yaptığı yazılı açıklamada, Atina'nın Türkiye'nin AB sürecine verdiği desteği stratejik seçim olarak niteledi. 
     Karamanlis açıklamasında, ''Yunanistan, Türkiye'nin Avrupa perspektifini destekliyor. Bu, diğer çabaların yanısıra, bölgemizin yüksek jeopolitik standartlara ve refaha erişmesini hedefleyen stratejik bir seçimdir. Kuşkusuz Türkiye'nin Avrupa ile entegrasyonuna giden uzun yolunda her şey tümüyle kendisine bağlıdır. Uluslararası hukuka ve Avrupa Birliği müktesebatına saygı, Türkiye'nin AB'ye girişi için ''olmazsa olmaz şart'' niteliği taşımaktadır'' ifadelerini kullandı. 
     
</TEXT>
</DOC>
