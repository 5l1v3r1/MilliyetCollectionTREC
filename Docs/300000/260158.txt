<DOC>
<DOCNO> 260158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/yazar/myilmaz.html </URL>
<DATE> 2004/08/03/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Benim hayalimdeki Fenerbahçe 
</HEADLINE>
<TEXT>


Süper Lig bu cuma gecesi Rizespor ile Fenerbahçe arasında oynanacak maç ile başlıyor. Galatasaray'ın 100. yılını kutlayacak olması da bu sezona ayrı bir heyecan verecek.. 
Bu sezon önümüzdeki haftadan itibaren salı günleri Milliyet Spor'da daha çok futbol üzerine yazacağım. 
Bugün de pazar akşamı oynanan Fenerbahçe - Juventus maçının bende bıraktığı izlenimleri aktarmak istiyorum. 
Fenerbahçe, Juventus'u 2 - 0 yendi ve yıllar önce Şampiyonlar Ligi'nde kaybettiği iki maçın rövanşını bir anlamda almış oldu ama oynanan oyunun birçok Fenerbahçeliyi tatmin etmediğini söylemek zor değil. 
Maç bittikten sonra Fenerbahçe için iki yorum yapılabilirdi 
1 - İyimser yorum Fenerbahçe, Capello gibi bir teknik direktörün yönettiği, kadrosunda Del Piero, Trezeguet, Emerson gibi oyuncuları bulunduran bir takıma neredeyse hiç gol pozisyonu vermedi.. Kaleci Volkan bir de penaltı kurtardı.. 
2 - Kötümser yorum Fenerbahçe oyunu 2 - 0 kazandı ama hiç gol pozisyonuna giremedi. Mehmet Yozgatlı'nın penaltı ile kesilen bireysel girişimi dışında taraftarı ayağa kaldıracak herhangi bir hareket sergileyemedi.. 
Bu sezon sanırım yorumcuları ve taraftarları en çok meşgul edecek konu ikinci yorumda belirttiğim husus olacak. 

İş orta sahada biter Fenerbahçe, böyle oynadığı sürece ligin ilerleyen haftalarında dirençleri artacak "sıra takımlarına" karşı da kolay pozisyona giremez. 
Alex'in takıma katılmasının bu tabloyu değiştireceğini söylemek belki mümkün ama o zaman da şu soru ortaya çıkıyor Fenerbahçe orta sahasında Alex'in yanında kimler oynayacak 
Bu sezonun en iyi transferi olarak birçok futbol adamı Serkan'ı gösterdi. Aurelio ve Serkan gibi iki orta saha oyuncunuz varsa ve hemen arkalarında da Deniz'i oynatma olanağınız varsa takım tertibinde bazı lüksleri göze alabilirsiniz. Çünkü bu ikisinin bitmek bilmeyen enerjileri, boşlukları kapatmaktaki ısrarcılıkları ile Fenerbahçe orta sahasında problem kalmamış görünüyor. Ayrıca sakatlığı süren Kemal'i de unutmamak gerek 
Göze alınabilecek lükslerin kimler oldukları da belli Fenerbahçe'nin en çok top kaybeden adamı Van Hooijdonk, Brezilya'nın Amerika Kupası maçlarında önünden geçen topa bile ayağını uzatmadığını gözlemlediğimiz Alex ve yeni saç stili dışında hazırlık maçlarında bir şey göstermemiş olan Tuncay.. 

Daum'un zor kararı Fenerbahçe'nin Daum'un ısrarla üzerinde durduğu dizilişle oynaması demek, dünyanın her yerindeki teknik direktörlerin rüyasını görebileceği bu müthiş orta sahanın bir bölümünden vazgeçmek anlamına geliyor. 
Benim düşünceme göre iyi teknik direktör, elindeki oyunculara göre sistem kuran, oyunun gidişatına göre oyuncu değişiklikleriyle gerektiğinde sistemini de değiştirmeyi başarabilen teknik adamdır. 
Bu nedenle Daum'un oyuncu tercihlerini ve dizilişini bir kere daha gözden geçirmesinde yarar var. 
Daum, yeni bir yabancı oyuncu gelirse göndermeyi düşündüğü Aurelio konusunu da tekrar gözden geçirmeli.. Kadronuzda Deniz, Ümit Özat ve Servet varsa, vazgeçebileceğiniz oyuncunun adı Luciano olmalı, Aurelio değil. 
Benim eldeki kadroya bakınca hayal ettiğim Fenerbahçe şöyle 
Kalede Volkan.. Geride Fatih Önder - Ümit Özat Servet Luciano - Fabiano.. 
Onların önünde Deniz.. 
Orta sahada Aurelio - Serkan - Alex - Tuncay Kemal .. 
İleride Van Hooijdonk Murat Hacıoğlu - Nobre Serhat .. 
Dilerim hakemleri hiç konuşmayacağımız bir sezon geçiririz.. 



</TEXT>
</DOC>
