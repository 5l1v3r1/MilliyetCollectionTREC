<DOC>
<DOCNO> 266564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/soneko22.html </URL>
<DATE> 2004/08/26/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Alman ekonomisine güven azaldı... 
</HEADLINE>
<TEXT>

     Almanya'nın piyasalar tarafından merakla beklenen Ekonomik Araştırmalar Merkezi IFO güven endeksi, Ağustos'ta 95.3'e düştü. 
     Temmuz'da 95.6 olan güven endeksinin binde 3 gerilemesini değerlendiren IFO başkanı Hans-Werner Sinn, verilerin, Alman ekonomisindeki canlanmanın hala sağlam bir temele dayanmadığını gösterdiğini söyledi. 
     IFO verilerine göre, Alman şirketlerinin bir önceki ay 94.1 olan mevcut durum endeksi Ağustos'ta 94.7'ye yükselirken beklenti endeksi ise 1.1 puanlık düşüşle 96'ya geriledi. 
     Ağustos ayında sanayi, toptan ve perakende sektörlerinde düşüş görülürken küçük de olsa IFO endeksinde güven artışı yaşanan tek sektör inşaat oldu. 
     Almanya'da 7 bin şirket temsilcisiyle anket yapılarak ölçülen IFO endeksi, uluslararası piyasalarda euro bölgesiyle ilgili değerlendirmelerde dikkatle takip ediliyor. 
     
</TEXT>
</DOC>
