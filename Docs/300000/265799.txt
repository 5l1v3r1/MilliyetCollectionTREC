<DOC>
<DOCNO> 265799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sontur40.html </URL>
<DATE> 2004/08/23/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Ayhan Çarkın tutuklandı 
</HEADLINE>
<TEXT>

     Eminönü'nde gözaltına alınan ''Susurluk Davası'' hükümlülerinden eski özel timci Ayhan Çarkın'ın da aralarında bulunduğu 5 kişi, sevk edildikleri mahkemece tutuklandı. 
     İstanbul Organize Suçlar Şube Müdürlüğü'ndeki işlemlerinin tamamlanmasının ardından İstanbul Adliyesi'ne gönderilen Çarkın'ın da aralarında bulunduğu 5 kişi, Cumhuriyet Savcısı Mehmet Ali Erbay tarafından sorgulandı. 
     Savcı Erbay, Çarkın ile 4 kişiyi ''polise mukavemet etmek'' ve ''ruhsatsız silah bulundurmak'' suçlarından tutuklanmaları istemiyle nöbetçi mahkemeye sevk etti. 
     İstanbul Nöbetçi 3. Sulh Ceza Mahkemesi tarafından tekrar sorgulanan Çarkın ile 4 kişi, tutuklanarak cezaevine gönderildi. 
     Çarkın'ın ifadesinde, polise mukavemette bulunduğu yönündeki iddiayı kabul etmediği, silahı da terör örgütleri tarafından tehdit edilmesi nedeniyle taşıdığını söylediği öğrenildi. 
     Ayhan Çarkın'ın avukatı Yadigar Gürbüz, tutuklanmaya itiraz edeceklerini bildirdi. 
     
</TEXT>
</DOC>
