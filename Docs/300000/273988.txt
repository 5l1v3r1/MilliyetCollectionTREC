<DOC>
<DOCNO> 273988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sonsiy20.html </URL>
<DATE> 2004/09/22/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Fırat "Zina nedeniyle AB'den vazgeçmeyiz" 
</HEADLINE>
<TEXT>

     AKP Genel Başkan yardımcısı Dengir Mir Mehmet Fırat Manşet programında, ''bizim için Türkiye'nin menfaatleri her şeyin önünde. Zina nedeniyle AB'den vazgeçmeyiz'' dedi. 
     CNN TÜRK'te yayınlanan Manşet programının bugünkü konusunu, Türkiye gündemini haftalardır meşgul eden TCK tasarısı ve bunun Türkiye'nin AB üyeliğine yansımaları oluşturdu. 
     Mehmet Ali Birand'ın sunduğu programın konukları ise AKP Genel Başkan yardımcısı Dengir Mir Mehmet Fırat, CHP Genel Başkan yardımcısı Onur Öymen ve DYP Genel Başkanı Mehmet Ağar oldu. 
     
     Fırat "Bizim için Türkiye'nin menfaatleri her şeyin önünde" 
     Birand'ın sorularını yanıtlayan AKP Genel Başkan yardımcısı Dengir Mir Mehmet Fırat, "tasarıda olmayan bir konu malesef gündeme taşındı. TCK'da zina yok ve zina nedeniyle komisyona çekilmedi. AB ile farklı düşüncelerimiz var. Bunlar aşılacak. Ya onlar bizi ikna edecek ya biz onları. Bizim için Türkiye'nin menfaatleri her şeyin önünde. Zina nedeniyle AB'den vazgeçmeyiz" dedi. 
     Fırat ayrıca, AKP'nin muhafazakar bir parti olduğunu ve politikalarının temelinde, ailenin korunması anlayışının yattığını belirtti. 
     
</TEXT>
</DOC>
