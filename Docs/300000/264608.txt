<DOC>
<DOCNO> 264608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/spor/spo05.html </URL>
<DATE> 2004/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Elveda Derya 
</HEADLINE>
<TEXT>


Olimpiyatlara 4. kez katılan Derya Büyükuncu, yine derece yapamadan, havuzdan tribüne çıktı. Serisinde 2. olan İlkay Dikmen 19., Orel Oral ise 45. sırayı alabildi 

FUAT ERCAN, MURAT AĞCA, VEDAT DANACI 


Sırtüstünde hüsran 
ATİNA'DA 4. ve son olimpiyatına katılan Derya Büyükuncu veda etti. Olimpiyatta ilk 16'ya kalan tarihteki 2. Türk olmak için havuza giren Büyükuncu, 26. sırayı aldığı 100 sırtüstündeki hüsrandan sonra dün de 200 metre sırtüstünde 22. olarak elendi. Son Akdeniz Oyunları'ndan bu yana ilk kez 200 metrede yarışan Büyükuncu, 2.02.69'luk derecesiyle ilk 16'nın dışında kaldı. Sporcumuz 2.01.80 ile kendisine ait rekor dereceyi 62 salise geliştirebilse, yarı finale kalabilecekti. 

İlkay direndi 
HAVUZDA bir başka hüzünlü veda ise İlkay Dikmen'den geldi. 200 metre kurbağalamada 2.32.69 ile kendisine ait rekor dereceye yakın yüzerek serisinde 2. olan Dikmen, genel klasmanda da 19. sırayı alarak Türkiye'nin olimpiyatta bayanlardaki en iyi sonucuna ulaşmasına rağmen 1.20 saniye farkla yarı finali kaçırdı. Erkekler 200 metre karışıkta yarışan Orel Oral ise 2.08.84'lük dereceyle serisinde 7., genel klasmanda da 48 sporcu arasında 45. sırayı alarak elendi. 

'Bu sistemle bu kadar' 

YÜZME Milli Takımı Antrenörü Ali Özüak, olimpiyat gibi yarışmalarda başarı beklemek için önce iyi bir sistem geliştirilmesi ve sabırla uygulanması gerektiğini söyledi. Özüak, "Buradaki 9 yüzücüden 5'i yurt dışında bursla okuyor. Atina'dan sonra Onur Uras ve Kaan Tayla da gidecek. Burs veren okul için mecburen yılda 8 - 10 yarış yüzüyorlar. Yılda 10 kez zirve çok zor. Tabii ki okulda kalmak için oradaki yarışlarına önem veriyorlar" dedi. 
YÜZMEDE hiç olmazsa yetişecek yeni isimlerin ülkemizde tutulması gerektiğini vurgulayan Özüak şöyle devam etti "Milli Eğitim ile koordineli çalışarak, yüzücülerimizin bu konudaki endişelerini giderebiliriz. Ayrıca İstanbul'da Ataköy havuzu haftada sadece üç gün çalışıyor. Bu havuzun milli takıma açılması lazım. Milli sporculara yakın okullarda kontenjan tanınabilir. Yeni bir sistem üzerinde çalışıyoruz. Eylül ayına kadar federasyona sunacağız". 

Atalay'dan eleştiri 

GENÇLİK VE Spor Genel Müdürü Mehmet Atalay, Atina'da özellikle yüzme ve judo dallarında hayal kırıklığı yaşadığını söyledi. İlkay Dikmen'in 19.'luğuna rağmen diğer sporcuların kendi derecelerinin bile altında kaldığını söyleyen Atalay, "Türkiye'ye döner dönmez yüzme için harekete geçeceğiz. 2008'e kadar olimpiyatın ana sporlarından yüzmede ve cimnastikte de madalya iddiası olacak sporcular yetiştirmeliyiz" dedi. 

Kuralcı hakem 

TUNUS - Sırbistan Karadağ erkekler futbol maçında Tahitili hakem Charles Ariiotima, 80. dakikada Tunus lehine verdiği penaltıyı 6 kez tekrarlattı. Aiiotima, Tunuslu Muhammed Cedidi'nin ilk beş atışında diğer oyuncuların ceza alanını ihlal ettikleri gerekçesiyle vuruşları geçerli saymadı. 

Elvan gidiyor 

ATLETİZMDE 5000 ve 1500 metredeki altın umudumuz Elvan Abeylegesse bugün Atina'ya gidecek. Bu arada Atletizm Federasyonu'nun resmi internet sitesinde, Elvan'a ait Dünya rekoru yerine Çinli atlet Bo Jiang'ın eski rekoruna yer veriliyor. Sporcumuzun 14.24.68'lik derecesi ise 5000 metre pist Türkiye rekoru olarak gösteriliyor. 

Tercüme gafları 

YORGO KIRBAKİ 

ATİNA'DA İngilizce, Almanca, Fransızca ve İtalyanca dışındaki tercümelerde büyük gaflar yapılıyor. Çinli basketbolcu Yia Ming'in açıklamalarının "Basketbolu bırakmak istiyorum" diye tercüme edilmesi NBA'da bomba gibi patladı. Ming'in doktoru, Çinli oyuncunun böyle bir demeç vermediğini söyledi. Güney Koreli Kim Dong Yin ise "Attığım golü kanser hastası anneme armağan ediyorum" dedi, ama tercüman "Bir yıl önce kanserden ölen anneme olimpiyatlarda gol atacağıma söz vermiştim" diye tercüme etti. 

Atagün şov yaptı 

Ugandalı'yı yendi 
48 kiloda ringe çıkan Atagün Yalçınkaya, ilk turda Ugandalı Jolly Katongole'yi 22 - 7'lik skorla rahat geçti. 91 kiloda mücadele etmesi beklenen Ertuğrul Ergezen ise kaburgalarındaki sakatlığı geçmediği için Venezuelalı Jose Torres Vasquez ile yapacağı ilk tur maçına çıkamayarak elendi. 

ATLETİZM 
ANTİK Yunan'da olimpiyatın yapıldığı Olympia'da gerçekleştirilen gülle atmada A Grubu'nda mücadele eden Filiz Kadoğan, 15.20 metre ile 19 atlet arasında 16. sırayı aldı. Kendi derecesinin çok altında kalan Kadoğan, 35 atlet arasında 31.'likle yetindi. 

YELKEN 
ERKEKLER mistralde Ertuğrul İçingir, 3. yarışta 8. olurken, genel klasmanda 32 puanla 9. sıraya yükseldi. Finnde Ali Enver Adakan 14., 470'de, Selim Kakış ve Hasan Kaan Özgönenç 25.liğe indi. Laserde Kemal Muslubaş'ın 151 puanla 23. sıradaki yeri değişmedi. 

Muhteşem ABD 

4 x 200 metrede D.Almanya'ya ait olan ve 17 yıldır kırılamayan Dünya rekorunu 2.05 saniye geliştirdi. 100 metre serbesti de Hollandalı Hoogenband kazandı 

YÜZME 
BAYANLAR 4 x 200 metre finalinde ABD, tarihi bir Dünya rekoruna imza attı. Vollmer, Coughlin, Piper ve Sandeno'dan kurulu ekip, 7.53.42'lik muhteşem dereceyle, D.Almanya'ya ait olan ve 17 yıldır kırılamayan Dünya rekorunu 2.05 saniye geliştirdi. Erkekler 100 serbest finalinde ise Hollandalı Pieter Van Hoogenband, 48.17 ile Sidney'deki unvanını korurken, Avustralyalı Ian Thorpe üçüncü olabildi. Bayanlar 100 metre serbest yarı finalinde Avustralyalı Jodie Henry 53.52 53.66 ile Dünya rekorunun sahibi oldu. Bayanlar 200 metre kelebekte Polonyalı Otylia Jedrzejczak 2.06.05 , erkekler 200 metrede Japon Kosuke Kitajima olimpiyat rekoru kırarak 2.09.44 altın madalya kazandılar. 

ATLETİZM 
İLK altınlar gülle atmada dağıtıldı. Erkeklerde Ukraynalı Yuriy Belov 21.16, bayanlarda da Rus Irina Korzhanenko 21.06 metreyle şampiyonluğa ulaştı. 

TENİS 
FAVORİLER arasında gösterilen ABD'li Andy Roddick ve Venus Willams elendi. Roddick, Şilili Fernando Gonzales'e 2 - 0 6 - 4, 6 - 4 , Williams ise Fransız Mary Pierce'e 2 - 0 6 - 4, 6 - 4 yenildi. 

BİSİKLET 
ERKEKLER bireysel zamana karşı yarışta Çek Rene Andrle, 1.00.27.29'luk derecesiyle altın madalyanın sahibi oldu. Bayanlarda Hollandalı Leontien Van Zijlaard 31.11.53 ile mutlu sona ulaştı. 

BİNİCİLİK 
ENGEL Atlamada önce Fransa şampiyon ilan edildi. Ancak itiraz üzerine Almanya altın aldı. Aynı kategorinin bireysel yarışmasında da altın madalyayı 32 yaşındaki Alman sporcu Bettina Hoy kazandı. 

ESKRİM 
BAYANLAR florede finalde vatandaşı Giovanna Trillini'yi 15 - 11 yenen İtalyan Valentina Vezzali olimpiyat şampiyonu oldu. 

JUDO 
ERKEKLER 90 kilo finalinde Japon Hiroshi Izumi'yi ipponla yenen Gürcü Zurab Zviadauri, altın madalya kazandı. Bayanlar 70 kiloda Masae Ueno, finalde Hollandalı Edith Bosch'u ipponla mağlup etti. 

ATICILIK 
BAYANLAR double trapta ABD'li Kimberly Rhode 146 puanla ilk sırayı aldı. Bayanlar 25 metre tabancada Bulgar Maria Grozdeva 688.2 puanla olimpiyat rekoru kırarak şampiyon oldu. 

HALTER 
ERKEKLER 69 kiloda Çinli Guozheng Zhang, 347.5 kiloluk derecesiyle olimpiyat şampiyonu oldu. Bayanlar 63 kiloda da Ukraynalı Nataliya Skakun toplamda 242.5 kilo ve yarışma tartısı avantajıyla altın madalyaya ulaştı. 

OKÇULUK 
BAYANLAR olimpik yayda altın madalyayı Güney Koreli Park Sung - Hyun kazandı. Hyun finalde vatandaşı Jin'i 110 - 108 mağlup etti. 

ALTIN İSİMLER 
BİSİKLET 
Erkekler Yol Yarışı Paolo Bettini İtalya 
Bayanlar Yol Yarışı Sara Carrigan Avustralya 

YÜZME 
Erkekler 400 karışık Michael Phelps ABD 
Erkekler 400 serbest Ian Thorpe Avustralya 
Erkekler 100 kurb. Kosuke Kitajima Japonya 
Erkekler 4 x 100 serbest bayrak G.Afrika 
Erkekler 200 serbest Ian Thorpe Avustralya 
Erkekler 100 sırtüstü Aaron Piersol ABD 
Erkekler 200 kelebek Michael Phelps ABD 
Erkekler 4 x 200 serbest bayrak ABD 
Bayanlar 400 karışık Y. Klochkova Ukrayna 
Bayanlar 4 x 100 serbest bayrak Avustralya 
Bayanlar 100 kelebek P. Thomas Avustralya 
Bayanlar 400 serbest L.Manaudou Fransa 
Bayanlar 100 sırtüstü Natalie Coughlin ABD 
Bayanlar 100 kurb. Xuejuan Luo Çin 
Bayanyar 200 serbest Camelia Potec Romanya 
Bayanlar 200 karışık Yana Klochkova Ukrayna 

ATLAMA 
Bayanlar senk. 3m.tramplen Minxia Wu 
Jingjing Guo Çin 
Erkekler senk. 3m. tramplen Nikolaos Sıranidis 
Thomas Bimis Yunanistan 
Erkekler senk. 10m. kule Liang Tian 
Jinghui Yang Çin 
Bayanlar senkronize 10m. kule Ting Li 
Lishi Lao Çin 

ESKRİM 
Erkekler kılıç Aldo Montano İtalya 
Erkekler flore Brice Guyart Fransa 
Erkekler epe Marcel Fischer İsviçre 
Bayanlar epe Timea Nagy Macaristan 
Bayanlar kılıç Mariel Zagunis ABD 

CİMNASTİK 
Erkekler Takım Japonya 
Bayanlar Takım Romanya 

JUDO 
Erkekler 60 kg Tadahiro Nomura Japonya 
Bayanlar 48 kg Ryoko Tani Japonya 
Erkekler 66 kg Masato Uchishiba Japonya 
Bayanlar 52 kg Dongmei Xian Çin 
Erkekler 73 kg Hee Won Lee G.Kore 
Bayanlar 57 kg Yvonne Boenisch Almanya 
Erkekler 81 kg lias İliadis Yunanistan 
Bayanlar 63 kg Ayumi Tanumoto Japonya 

HALTER 
Erkekler 56 kg Halil Mutlu Türkiye 
Erkekler 62 kg Zhiyong Shi Çin 
Bayanlar 48 kg Nurcan Taylan Türkiye 
Bayanlar 53 kg Udomporn Polsak Tayland 
Bayanlar 58 kg Yanqing Chen Çin 

ATICILIK 
Bayanlar 10m havalı tüfek Li Du Çin 
Erkekler 10m havalı tabanca Yifu Wang Çin 
Erkekler 10m havalı tüfek Qinan Zhu Çin 
Bayanlar 10 m havalı tabanca 
Olena Kostevych Ukrayna 
Erkekler trap Alexei Alipov Rusya 
Bayanlar trap Suzanne Balogh Avustralya 
Erkekler 50m tabanca Mikhail Nestruev Rusya 
Erkekler double trap Ahmed Almaktoum BAE 

BASKETBOL 
A GRUBU TAKIMLAR O G M A Y P 1. İspanya 2 2 0 170 134 4 2. S. Karadağ 2 1 1 156 155 3 3. İtalya 2 1 1 143 143 3 4. Arjantin 2 1 1 159 169 3 5. Çin 2 1 1 127 145 3 6. Yeni Zelanda 2 - 2 131 140 2 
19 AĞUSTOS İtalya - İspanya, Arjantin - Çin, Y.Zelanda - Sırbistan Karadağ 

B GRUBU TAKIMLAR O G M A Y P 1. Litvanya 2 2 - 176 163 4 2. Yunanistan 2 1 1 147 131 3 3. Porto Riko 2 1 1 182 171 3 4. Avustralya 2 1 1 137 135 3 5. ABD 2 1 1 150 163 3 6. Angola 2 - 2 132 161 2 
19 AĞUSTOS Yunanistan - Litvanya, Angola - Porto Riko, ABD - Avustralya 

GÜNÜN PROGRAMI 
HALTER 
16.30 Sibel Şimşek 69 kg 
20.00 Reyhan Arabacıoğlu 77 kg 
Taner Sağır 77kg 
BOKS 2.tur 
15.15 81 kg 
İ.Yıldırım Tarhan - B.Shumenov Kazakistan 
21.00 64 kg 
Mustafa Karagöllü - I.Gheorghe Romanya 
21.31 69 kg 
Bülent Ulusoy - S.Husenov Özbekistan 
YÜZME 
10.10 50 m serbest Kaan Tayla 
11.14 100 m kelebek Onur Uras 
11.37 200 m sırtüstü Derya Erke 
YELKEN 
Finn A.Enver Adakan 
Laser Kemal Muslubaş 
Mistral Ertuğrul İçingir 
470 Selim Kakış - Kaan Özgönenç 


</TEXT>
</DOC>
