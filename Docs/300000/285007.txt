<DOC>
<DOCNO> 285007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/yasam/axyas02.html </URL>
<DATE> 2004/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ana yüreği ayrılığa fazla dayanamadı 
</HEADLINE>
<TEXT>


Tecavüz sonucu hamile kaldığı için ailesinin sırt çevirdiği G.A., bir hafta önce dünyaya getirip yuvaya verdiği bebeğini şimdi geri almaya çalışıyor 

RAMAZAN ÇETİN Denizli DHA 

Hatay Devlet Hastanesi'nde tedavi gören ablasına refakat eden G.A. 27 , 9.5 ay önce kendisini bayıltarak kaçıran C.'nin tecavüzüne uğradı. C.'nin elinden kurtulduktan sonra evine dönen G.A.'ya ailesi de sırt çevirdi. 
Hamile kaldığını öğrenen anne ve babasının, "Sana tecavüz eden adamı, ardından da kendini öldür. Seni başka türlü affetmeyiz" dediğini belirten G.A. "Beni evden kovdular. Ben de Denizli'ye gittim" dedi. 

Doğurmak bile istemedi 
Kaldığı otelde ilaç içerek ölmek istediğini, ancak kaldırıldığı hastanede bir ailenin kendisine sahip çıktığını anlatan G.A., bir hafta önce dünyaya getirdiği bebeğini bakamayacağı için yuvaya teslim etti. İlk günler doğurmak istemediği küçük kızı Kader'i şimdi geri almaya çalışan G.A. "Ondan ayrı kalamayacağımı anladım. Bir iş bulurum, kalacak yerim de olursa, kızımı büyütmek istiyorum" diye konuştu. Polis, G.A.'nın şik yetçi olduğu C. adlı kişinin peşine düştü. 




</TEXT>
</DOC>
