<DOC>
<DOCNO> 287064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sondun38.html </URL>
<DATE> 2004/11/08/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Şaron'un hükümet ortağı istifa etti 
</HEADLINE>
<TEXT>

     İsrail'deki hükümet ortaklarından Ulusal Dini Parti UDP , Başbakan Ariel Şaron'un Gazze'den çekilme planını protesto için hükümetten ayrılma kararı aldığını bildirdi. 
     UDP'nin beklenen bu girişiminin, Haziran ayında çoğunluğu kaybeden Şaron hükümetinin yıkılmasına yol açmayacağı ifade ediliyor. 
     Parti yetkilileri, Şaron'un, UDP'nin hükümette kalmak için yaptığı önerileri reddettiğini söylediler. 
     UDP'nin Gazze'den çekilme için referandum, çekilmeden önce erken seçim ya da durumu kritik olan Filistin lideri Yaser Arafat'ın yerini kimin alacağını bekleyip görmek için çekilme planının askıya alınması gibi önerilerde bulunduğu ifade ediliyor. 
     Öte yandan, İsrail Radyosu, Maliye Bakanı Binyamin Netanyahu'nun, Gazze'den çekilme planı nedeniyle istifa etmekten vazgeçtiğini duyurdu. 
     
</TEXT>
</DOC>
