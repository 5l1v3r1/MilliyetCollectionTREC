<DOC>
<DOCNO> 283235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sontur24.html </URL>
<DATE> 2004/10/25/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Zanlı kaçarken ayağını kırdı, linçten zor kurtuldu .. 
</HEADLINE>
<TEXT>

     Antalya'nın turizm beldesi Belek'te hırsızlık yaptıktan sonra vatandaşların elinden kurtulup kaçmaya çalışan hırsızlık zanlısı, düşerek ayağını kırdı. 
     AA muhabirinin edindiği bilgiye göre, Belek Beldesi'nde Ali Rıza Karadağ'a ait dükkana giren A.N, kasadaki 3 milyar lirayı alıp kaçmaya çalıştı. Çevredeki vatandaşlar tarafından yakalanan ve tartaklanan A.N, kendisini tartaklayanların elinden kurtulup yeniden kaçmaya çalıştı. Masaların üzerinden atlayarak kaçmak isteyen A.N, dengesini kaybedip düşünce ayağını kırdı. Bir süre daha tartaklanan zanlı, öfkeli vatandaşların elinden jandarmalar tarafından kurtarıldı. 
     Jandarma tarafından ambulansla Serik Devlet Hastanesi'ne kaldırılan ve burada ilk tedavisi yapılan A.N, daha sonra Antalya Devlet Hastanesi'ne gönderildi. 
     
</TEXT>
</DOC>
