<DOC>
<DOCNO> 277608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/guncel/gun08.html </URL>
<DATE> 2004/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Alaattin Çakıcı Yüce Divan'da yargılanabilir 
</HEADLINE>
<TEXT>


GÖKÇER TAHİNCİOĞLU Ankara 

Türkiye'ye iadesine karar verilen Alaattin Çakıcı, Viyana Eyalet Mahkemesi'nin Türkbank davasından yargılanamayacağına ilişkin bir hüküm kurmaması halinde, eski Başbakan Mesut Yılmaz'la Yüce Divan'da yargılanabilecek. Fransa Çakıcı'yı Türkiye'ye iade ederken, Türkbank davasında "çete" suçundan yargılanmasına izin vermedi. Çakıcı hakkındaki karar, Türkiye'den ikinci kez kaçmasıyla "aksi yönde karar alınmadığı sürece" ortadan kalktı. Anayasa Mahkemesi Başkan Vekili Haşim Kılıç, Yüce Divan'daki dosyalarla, adliyelerdeki davalar arasında hukuki irtibat bulunursa, dosyaların birleştirileceğini açıklamıştı. Yüksek Mahkeme, Çakıcı ile Yılmaz'ın dosyası arasında hukuki irtibat bulursa, Çakıcı Yüce Divan'da yargılanabilecek. 


</TEXT>
</DOC>
