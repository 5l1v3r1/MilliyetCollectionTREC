<DOC>
<DOCNO> 287677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sondun10.html </URL>
<DATE> 2004/11/10/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Felluce'de insanlık dramı yaşanıyor, binlerce kadın ve çocuk perişan 
</HEADLINE>
<TEXT>

     Kızılhaç, Felluce'deki Amerikan operasyonundan kaçan binlerce Iraklının günlerdir yeterli gıda ve sudan yoksun olduğunu bildirdi. 
     Uluslararası Kızılhaç Komitesi sözcülerinden Ahmet el Ravi, ''Su, gıda, tıbbi bakım ve barınma ihtiyacında olan binlerce kadın, çocuk ve yaşlı var. Bir an önce evlerine dönmelerine izin verilmeli'' dedi. 
     Mültecilerin Habbaniye, Amiriye ve Saklaviye'de toplandığını belirten sözcü, Felluce'de de tıbbi yardım alamayan bilinmeyen sayıda yaralı sivil ve isyancı bulunduğunu bildirdi. 
     Yaklaşık 300 bin nüfuslu kentte, Amerikan operasyonunun başlamasıyla yalnızca 60 bin sivil kaldığı belirtiliyor. 
     Amerikan ordusu sivil kayıplara yol açmamaya dikkat ettiğini söylese de, kent sakinleri çok sayıda sivil ölü ve yaralıdan söz ediyor. 
     Felluce’de yaşanan en büyük sorununsa hava bombardımanı ve çatışmalarda yaralananlara müdahale edebilecek yeterli sağlık merkezinin bulunmaması olduğu belirtiliyor. Birçok yaralının kan kaybından evlerinde ve sokaklarda öldüğü yönünde haberler geliyor. 
     
     Konuyla ilgili diğer haberler 

     
</TEXT>
</DOC>
