<DOC>
<DOCNO> 259377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/son/sontur06.html </URL>
<DATE> 2004/07/30/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Eyüp'te trafik kazası .. 
</HEADLINE>
<TEXT>

     Eyüp'te duvara çarpan bir kamyonda sıkışan sürücü, itfaiye tarafından yaralı olarak kurtarıldı. 
     AA muhabirinin aldığı bilgiye göre, Hüseyin Durgun'un 52 kullandığı 34 AZ 608 plakalı kamyon, Alibeyköy Çırçır Mahallesi Namık Kemal Caddesi'nde kontrolden çıkarak önce park halindeki bir midibüse çarptı. 
     Ardından aynı cadde üzerindeki bir çocuk yuvasının duvarına çarparak ön kısmında hasar oluşan kamyonun sürücüsü Durgun, araçta sıkıştı. 
     Durgun, olay yerine gelen polislerce kamyondan çıkartılamayınca itfaiyeden yardım istendi. 
     Gelen itfaiye ekiplerince sıkıştığı yerden çıkartılan Durgun, SSK Okmeydanı Eğitim ve Araştırma Hastanesi'ne kaldırılarak tedavi altına alındı. 
     Alkollü olduğu ileri sürülen Hüseyin Durgun'un hayati tehlikesinin bulunmadığı öğrenildi. 
     
</TEXT>
</DOC>
