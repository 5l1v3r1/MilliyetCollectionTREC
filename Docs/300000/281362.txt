<DOC>
<DOCNO> 281362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonyas17.html </URL>
<DATE> 2004/10/18/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Ramazan davulcusu gezmekten yorulunca... 
</HEADLINE>
<TEXT>

     Kırıkkale'de yürüyerek davul çalmaktan yorulan ve köpeklerden korkan bir davulcu, babasının otomobilinin bagajında davul çalarak halkı sahura uyandırıyor. İlin en büyük mahallelerinden Sanayi Mahallesi'nin ramazan davulcusu Serkan Bektaş, sahurda yaya gezmek yerine babası Hüseyin Bektaş'ın kullandığı otomobilin bagajında davul çalarak, mahalleyi kısa sürede dolaşıyor. Mahalledeki vatandaşları aynı saatte sahura uyandırmanın keyfini yaşadığını belirten Bektaş, ramazanın ilk günlerinde gezerek davul çalarak çok yorulduğunu belirterek, geç saatlerde karşılaştığı köpeklerden de korktuğunu söyledi. Bektaş, otomobil bagajında davul çalma işini sürdüreceğini ve tüm davulculara önerdiğini kaydetti. 
     
</TEXT>
</DOC>
