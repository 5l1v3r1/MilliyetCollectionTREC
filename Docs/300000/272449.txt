<DOC>
<DOCNO> 272449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sontur42.html </URL>
<DATE> 2004/09/16/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Beşiktaş'ta Zabıta Müdür Yardımcısı tezgah açmak isteyen kişiyi vurdu 
</HEADLINE>
<TEXT>

     Ulus Pazarı'nda çıkan kavgada, zabıta müdür yardımcısı, tezgah açmak isteyen bir kişiyi silahla ayağından yaraladı. 
     Alınan bilgiye göre, Beşiktaş Belediyesi Zabıta Müdür Yardımcısı Sedat Avcılar ile Ulus Pazarı'nda tezgah açmak isteyen Özcan Tekgöz 32 arasında tartışma çıktı. Bu sırada bazı kişilerin, bıçakla Avcılar'ın üzerine yürüdüğü ifade edildi. 
     Kavga sırasında ruhsatlı tabancasını çeken Sedat Avcılar, Özcan Tekgöz'ü ayağından yaraladı. 
     Tekgöz, kaldırıldığı hastanede tedavi altına alınırken, Avcılar ifadesi alınmak üzere polis merkezine götürüldü. 
     
     BELEDİYENİN AÇIKLAMASI 
     Beşiktaş Belediye Başkanlığı'ndan konuya ilişkin yapılan yazılı açıklamada, Ulus Pazarı'nda görev yapan zabıta görevlisiyle pazarda tezgah açmak isteyen bir kişi arasında başlayan tartışmanın tasvip edilmeyen bir biçimde son bulduğu belirtildi. 
     Açıklamada, şöyle denildi 
     ''Bizi büyük bir üzüntüye boğan bu olay devletimizin resmi makamlarına intikal ettiği için konuyla ilgili yorum yapmamız ve daha fazla bilgi vermemiz mümkün değildir. 
     Konunun incelenip araştırılması için belediyemizin Teftiş Kurulu'nu hemen görevlendirdik. Kendilerinin sunacağı raporu bekliyoruz.'' 
     
</TEXT>
</DOC>
