<DOC>
<DOCNO> 266974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sontur30.html </URL>
<DATE> 2004/08/27/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Gurbetçinin otomobili şarampole yuvarlandı Moldova uyruklu kadın öldü 
</HEADLINE>
<TEXT>

     Almanya'dan Bursa'ya tatile gelen gurbetçinin kullandığı otomobilin şarampole yuvarlanması sonucu Moldova uyruklu bir kadın öldü, 1'i yabancı uyruklu 3 kişi yaralandı. 
     Alınan bilgiye göre, Osman Çatak 40 yönetimindeki AN U 206 Almanya plakalı otomobil, Bursa-Yalova Karayolu'nun Panayır Kavşağı mevkiinde takla attıktan sonra şarampole yuvarlandı. 
     Kazada, otomobilin arka koltuğunda oturan Moldova uyruklu Alla Bodnari 20 , araç içinde sıkışarak hayatını kaybetti. 
     Kazayı hafif sıyrıklarla atlatan sürücü Osman Çatak, arkadaşı Gökhan Yıldız 28 ve Moldova uyruklu Sretlana Radu'nun 20 ilk müdahaleleri, olay yerine gelen ''112 Acil Servis'' ekipleri tarafından yapıldı. 
     Kaza sonrası, jandarma ekiplerinin yaptığı incelemede, genç kadınların vizelerinin dolmasına 1 gün kaldığı belirlenirken, otomobilde boş içki şişeleri bulundu. 
     Sürücünün, tedavisinin ardından gözaltına alındığı, kazayla ilgili soruşturmanın sürdürüldüğü bildirildi. 
     
</TEXT>
</DOC>
