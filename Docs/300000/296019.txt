<DOC>
<DOCNO> 296019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sontur48.html </URL>
<DATE> 2004/12/08/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Eren'in kalbi, SSK emeklisine başarıyla nakledildi... 
</HEADLINE>
<TEXT>

     Sahnede geçirdiği kaza sonucu ''beyin ölümü'' gerçekleşen genç tiyatro sanatçısı Eren Uluergüven'in kalbi, Ege Üniversitesi EÜ Tıp Fakültesi Hastanesi'nde, Mehmet Kireç 50 adlı SSK emeklisine nakledildi. 
     EÜ Tıp Fakültesi Kalp ve Damar Cerrahisi Anabilim Dalı Başkanı Prof. Dr. İsa Durmaz, yaklaşık 2,5 saat süren ameliyattan sonra yaptığı açıklamada, ''Ekibimiz, Mehmet Kireç'in kalp nakli ameliyatını başarıyla tamamladı'' dedi. 
     Mehmet Kireç'in ameliyattan sonra Yoğun Bakım Ünitesi'ne alındığını, burada birkaç gün kalacağını kaydeden Prof. Dr. İsa Durmaz, ''Hastamızın sağlık durumu iyi. Şu anda herhangi bir sorun görülmüyor'' diye konuştu. 
     Mehmet Kireç'in kalp nakli ameliyatını, Prof. Dr. Mustafa Özbaran başkanlığındaki Doç. Dr. Tahir Yağdı, Doç. Dr. Sanem Nalbantoğlu ve Operatör Dr. Çağatay Engin'den oluşan heyet gerçekleştirdi. 
     
</TEXT>
</DOC>
