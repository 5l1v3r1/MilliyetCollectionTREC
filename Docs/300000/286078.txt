<DOC>
<DOCNO> 286078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sonsiy06.html </URL>
<DATE> 2004/11/04/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Erdoğan'ın çıkışı Türk İş'i kızdırdı Palavra atmasınlar .. 
</HEADLINE>
<TEXT>

     YILDIZ YAZICIOĞLU Ankara 

Başbakan Recep Tayyip Erdoğan'ın, "Ellerindeki elma şekerleri farkında olmadan ellerinden düşüyor", "Buyursunlar, işletsinler. Bu teklifi daha önce yaptık. Ama yaklaşmadılar" sözleriyle, Türk-İş Genel Başkanı Salih Kılıç'ı kızdırdı. Kılıç, "Önce SSK'nın sahibi olan işçi, işveren ve emeklilerle konuşmadan girişimlerde bulunmasınlar. Sonra da palavra atmasınlar" dedi. 
     AKP Hükümeti'nin kendilerine bugüne kadar yazılı, resmi Sosyal Sigortalar Kurumu SSK hakkında devretme yönünde hiçbir proje sunmadığını kaydeden Kılıç, Erdoğan'ın, sadece Türkiye İş Kurumu son Genel Kurulu'nda şakayla karışık "SSK'yı size verelim" diye bir söz ettiğini ancak bunu ciddi bir teklif olarak algılamadığını vurguladı. Erdoğan'ın kendisine yönelttiği bu ifade dışında sendikalara herhangi bir teklifi olmadığını vurgulayan Kılıç, "İşçisi, işvereni ve emeklisiyle zaten mal sahibi biziz. Sesimizi, mal sahibi olduğumuz için çıkartıyoruz. Kendi rızamız olmadan kanun zoruyla malımızda değişik yapılıyor. Yanlış yapılmasına karşı bağırmamızdan niye rahatsızlık duyuluyor Sahibi olduğumuz SSK'yı konuşuyoruz, elma şekeri de nereden çıktı. Bir başbakan için üslubu, çirkin ve uygun değil" diye konuştu. 
     Yasayı Meclis'e sevk ettikten sonra "Başbakan'ın ortalıkta böyle bağırmasını" anlayamadığını ifade ederek, ortak akılda birleşmeden tek taraflı bir yasanın ortaya çıkarıldığını söyleyen Kılıç, Başbakan'ın ciddi olacaksa SSK yönetiminde özerkliği sağlaması gerektiğini söyledi. Kılıç, "Başbakan'ın bize ciddi ve resmi teklifi yoktur. Böyle ilkel bir davranış herhalde görülmemiştir. Ben çıksam, Türk-İş'i veriyorum, işçiler alsınlar' desem. İşçiler, bana güler. Sendika gibi SSK'da bizim malımız. Bize verme niyeti varsa niye resmi bir proje hazırlatmadı " diye sordu. 
     
</TEXT>
</DOC>
