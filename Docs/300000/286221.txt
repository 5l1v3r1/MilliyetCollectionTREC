<DOC>
<DOCNO> 286221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/dunya/dun07.html </URL>
<DATE> 2004/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer'den Bush'a kutlama mesajı 
</HEADLINE>
<TEXT>



Cumhurbaşkanı Ahmet Necdet Sezer, ABD Başkanlığı'na yeniden seçilen George W. Bush'a bir mesaj göndererek, "Yeniden seçilmeniz nedeniyle Yüce Kişiliğinizi Türk Ulusu ve kendi adıma en içten dileklerimle kutlarım" dedi. Sezer'in mesajı özetle şöyle "Türkiye ve ABD yarım yüzyılı aşan bir süredir özgür uluslar topluluğunun ortak değerlerini korumak amacıyla yakın işbirliği ve dayanışma içinde olmuşlardır. Bu ortaklığın, ikinci başkanlık döneminizde de süreceğine inanıyorum. İkili işbirliğimizin her alanda daha da ileriye götürülmesi ve ortak değerlerimizin ve barışın yaygınlaştırılması hususundaki kararlılığımızı yinelerim." 


</TEXT>
</DOC>
