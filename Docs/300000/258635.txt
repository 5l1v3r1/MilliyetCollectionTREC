<DOC>
<DOCNO> 258635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/guncel/gun06.html </URL>
<DATE> 2004/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktorlar mahkemede 'şaştı' 
</HEADLINE>
<TEXT>


Karakolda sorgulanan iki çocuğa 'iş göremez' raporu vererek işkence davası açılmasına neden olan doktorlar, mahkemede 'İşkence kanaatinde değiliz' yorumunu yaptılar 

GÖKÇER TAHİNCİOĞLU Ankara 

Konya'da, hırsızlık suçlamasıyla getirildikleri karakolda işkence gördüklerini iddia eden iki çocuğun ifadeleri üzerine açılan davada, daha önce rapor veren Konya Numune Hastanesi doktorlarının sözleri şaşkınlık yarattı. 

İşkenceyi anlattılar 
İbrahim Altınbilezik 10 ve Burak Konur 10 , gündeme işkenceye maruz kaldıklarını anlattıkları mektupla geldi. Mehmet Selvi'ye ait 1 milyar lirayı çaldıkları iddiasıyla yasadaki çocukların gözaltına alınamayacağına ilişkin yasal hükümlere rağmen Konya Özalkent Polis Merkezi'ne getirilen iki çocuk, serbest bırakıldıktan sonra işkence gördüklerini anlattı. 
Aileleri tarafından getirildikleri Konya Numune Hastanesi'nde muayene edilen çocuklardan Altınbilezik'e 7, Konur'a da 3 gün "iş göremez" raporu verildi. Adli tıp tarafından da onaylanan raporlar ve suç duyuruları üzerine dört polis hakkında işkenceden dava açıldı. 
Polislerin yargılandığı davanın 15 Temmuz'daki son duruşması ise ilginç gelişmelere sahne oldu. Rapor veren doktorlar duruşmadaki ifadelerde, yaraların işkenceden kaynaklandığını düşünmediklerini söyledi. Doktorlar şunları kaydetti 
Ortopedi uzmanı Halit Balevi Hastanın ayağının üzerinde şüpheli bir morluk saptadım. Doktor gözüyle baktığım zaman düşük enerjili bir travmadır. Ayak burkulması, ayakkabının sıkması, ayağını bir yere çarpmasıyla oluşabilir. Benim şahsi kanaatim işkence belirtisi değildir.Acil servis doktoru Ali Altan Günaydın Bize gelirken "polis dövdü" diye söylemediler. İşkence kanaatinde değilim.Uzman doktor Ersin Yaşar Üst dudaktaki yara künt bir cisimle olabilir. Bu yaranın cop ya da yumrukla oluşmadığı kanaatindeyim. 

</TEXT>
</DOC>
