<DOC>
<DOCNO> 280097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sontur06.html </URL>
<DATE> 2004/10/14/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Balığa fırtına zammı... 
</HEADLINE>
<TEXT>

     
     Davut AKTAŞ SAMSUN, DHA 
     

KARADENİZ'i etkisi altına alan sağanak yağış ve fırtına nedeniyle denize açılamayan balıkçılar, stokta bulunan balıkları satmaya başlarken, fiyatlar iki katına çıktı. 
     Samsun Balıkçılar Odası Başkanı Rasim Kademoğlu, sezona geçen yıldan daha iyi başladıklarını belirtirken, ''Fiyatlarda çok ucuzdu. Ama son iki gündür fırtına nedeniyle balıkçılar denize çıkamadığından fiyatlar bir anda ikiye katlandı. Havalar normale dönerse vatandaş ramazan ayında balığı yine ucuz yiyecek'' dedi. 
     Meteoroloji yetkilileri, fırtınanın birkaç gün daha sürmesini beklediklerini açıklarken balıkçıları dikkatli olmaları konusunda uyardı. Samsun'da 2 gün önce 2 milyon liradan satılan mezgitin kilosu 5 milyona, 3 milyon liradan satılan tekirin kilosu 6 milyona ve 1 milyondan satılan istavritin kilosuda 3 milyon liraya kadar yükseldi. 
     
</TEXT>
</DOC>
