<DOC>
<DOCNO> 284850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/soneko08.html </URL>
<DATE> 2004/10/31/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Bu yıl cep telefonu abone sayısı 30 milyonu aşacak... 
</HEADLINE>
<TEXT>

     Türk insanının teknoloji ürünlerine olan ilgisi sonucu cep telefonu abone sayısı bu yıl 30 milyonu geçerken, internet kullanıcı sayısı da 10 milyon kişiyi bulacak. 
     A.A muhabirinin Devlet Planlama Teşkilatı DPT verilerini baz alarak yaptığı hesaplamalara göre, mobil telefon abonesi ve internet kullanıcı sayısındaki yüksek oranlı artışlara karşılık, sabit telefon abonesi sayısının 18 milyon 917 bin kişiden 18.7 milyona inmesi bekleniyor. 
     Bu çerçevede, sabit telefon abone yoğunluğu ise yüzde 26.6'dan yüzde 25.9'a gerileyecek. 
     
     CEP TELEFONUNUN DAYANILMAZ YÜKSELİŞİ 
     DPT'nin tahminlerine göre, bu yıl sonunda, mobil telefon abone sayısı 30 milyon 25 bin kişiye ulaşacak. Bu rakam geçen yılki 28 milyon kişilik sayıya göre yüzde 7.1'lik artışı ifade ediyor. 
     Bu artışa paralel olarak mobil telefon abone yoğunluğu da nüfusun yüzde 41.5'ine ulaşacak. Geçen yıl bu oran yüzde 39.4 seviyesindeydi. 
     
     ANKESÖRLÜ TELEFONLAR DA ARTIYOR 
     Sabit telefon abonelerindeki azalışa karşılık ankesörlü telefonlar artıyor. Nitekim geçen yıl 75 bin düzeyinde olan ankesörlü telefon sayısının bu yıl içinde 120 bini bulması bekleniyor. 
     Kablo tv abone sayısının da geçen yıla göre yüzde 20'ye yakın artarak 1 milyon 250 bini bulması öngörülüyor. 
     
     İNTERNET KULLANICI SAYISINDA PATLAMA 
     2003 yılında 6 milyon dolayında bulunan internet kullanıcı sayısının bu yıl yaklaşık üçte iki oranında artması bekleniyor. 
     Tahminlere göre, internet kullanıcı sayısı bu yıl 10 milyon kişiyi bulacak. 
     
</TEXT>
</DOC>
