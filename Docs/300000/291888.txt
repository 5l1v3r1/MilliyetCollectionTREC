<DOC>
<DOCNO> 291888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/guncel/gun90.html </URL>
<DATE> 2004/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Niyetine göre insan tipleri 

A Kötü niyetliler... 
Her öküzün altında üç beş buzağı ararlar. Son derece saçma bir eylem olmasına rağmen, bulamayınca da kıyameti koparırlar...Her yeni günün, bir öncekinden daha kötü geçeceğinden emindirler...En son hangi olaya pozitif baktıklarını hatırlayamazlar... En sevmedikleri karakter Pollyanna, ilahları ise Şirinler'deki Gargamel'dir...Ünlü yönetmen Oliver Stone, Deniz Akkaya'ya "İstanbul'a geldiğimde sizde kalabilir miyim " dediğinde, olaya terbiyesizlik ahlaksızlıktan girer, rezaletten çıkarlar... 

B İyi niyetliler... 
Öküzün altında buzağı bulamadıklarında hiç üzülmezler bilakis bu onlara "bulma umudu" aşılar, daha bir mutlu olurlar...Her yeni gün, yeni bir başlangıçtır, umutları asla tükenmez...En kötü olayda bile mutlaka avunulacak bir yan bulurlar...Pollyanna'ya laf söyletmezler, Gargamel'e kötülüğü bırakması için gerekirse mektup yazarlar...Ünlü yönetmen Oliver Stone, Deniz Akkaya'ya "İstanbul'a geldiğimde sizde kalabilir miyim " dediğinde, bunun Türkiye'nin tanıtımı için ne de güzel bir fırsat olduğunu belirterek, Deniz Akkaya'yı, Türk misafirperverliğini "Büyük İskender" filminin galası için gittiği ta Los Angeles'da bile gösterebildiği için tebrik ederler... 

Bu arada, Sayın Oliver Stone demiş ki "Türk kadınları sizin kadar güzelse, ilk fırsatta Türkiye'ye geleceğim..." Hiç zahmet etme üstat, senden evvel Beni Atoori geldi, gerekli görüşmeleri yapıp yenmesi gereken yemekleri yedi. Geç kaldın .. 

Kemanımla ona bir ses verebilseydim eğer... 
Antonio Stradivari Dünyanın en iyi kemanları kabul edilen Stradivarius'ların yapımcısı 

NEVADA ARAŞTIRMALARI 

- Nevada'da yapılan bir araştırmaya göre... Sokaktaki vatandaşın kılık kıyafeti göz önüne alındığında 44'ünün "Kurtlar Vadisi" fanatiği olduğu anlaşılmıştır. Bunların 42'si aktif izleyici, 33'ü pasif izleyici, 25'i ise bulunduğu ortam nedeniyle "cool"lukla pasifliği bir arada yaşamayı yeğlemiş "3. çeşit yeni bir tür" olarak adlandırılmıştır... 
Açıklama... 
Aktif izleyici İzleyen, kavrayan, uygulayan, bu uğurda kolunu bacağını kırmaktan çekinmeyen... 
Pasif izleyici İzleyen, kavrayan, uygulamaktan çekinen... 
3. çeşit yeni tür İzlemekten ileri gitmeyen, gidemeyen... 

Türk müzik tarihinde akıllara beyinlere zarar şarkı sözleri Top10 

1 "Çok dolaştım diyar diyar, ne de zor oldu gezmesi, hele içbükey gamzesi, ah aerodinamik yar..." - Emel-Erdal ikilisinden Erdal 
2 "O eline yüzüğü sen takarsan, ansızın yoluma da çıkarsan, benden başkasına varırsan, bak çakarsam oturturum..." - Çılgın Sedat 
3 "Benim olmazsan taciz ederim, bana gelmezsen yer bitiririm..." - Nihat Doğan 
4 "Yani devir değişti beyefendi, devir değişti ya, kafama tas düştü ya, sonradan zekam gelişti..." - Emel Müftüoğlu 
5 "Serseriyim serseri, okur yazar ve sevimli, biraz şakacı ve düzenbaz ama yine de bir serseri..." - Selçuk Ural 
6 "Al pabuçlarını ve git sen kendi yoluna, aman diş fırçanı unutma yoksa ne yaparsın sonra..." - Zafer Peker 
7 "Yaz gazeteci yaz, bıktım yazı beklemekten, yazıver de gelsin bu yaz..." - Emrah 
8 "Bir iki üç dört Cucu öptüm seni, bir iki üç dört Cucu yedim seni..." - Neşe Karaböcek 
9 "Hey Caretta, hey Caretta, aynı göğün altındayız şimdi... Evet, evet, evet bu Turkish delight..." - Rüya Ersavcı 
10 "Kaç kestane çizmiş, nice kaftan biçmiş, yasak günah tanımaz ant içmiş... Fiyakalı cakalı Covino..." - Bendeniz 

Kısmen 
"Kuzular yavru kuzu mu " b b 
</TEXT>
</DOC>
