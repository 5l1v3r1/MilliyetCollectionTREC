<DOC>
<DOCNO> 252139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/soneko03.html </URL>
<DATE> 2004/07/01/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
FED, faiz oranını 0.25 puan yükseltti... 
</HEADLINE>
<TEXT>

     ABD Merkez Bankası FED , bugünkü toplantısı sonrasında, beklendiği gibi kısa vadeli faiz oranını yüzde 0.25 puan arttırdı. 
     Alan Greenspan başkanlığında, FED'in dün başlayan ve bugün de devam eden Açık Piyasalar Komitesi toplantısı sonucunda kısa vadeli ana faiz oranı yüzde 1.25'e çıktı. 
     Ticari bankaların da, FED'in kararını takip ederek, kısa vadeli faiz oranlarını aynı oranda arttırması bekleniyor. 
     FED'in dört yıldan bu yana artırmadığı faiz oranları, ABD'de son 46 yılın en düşük düzeyi olan yüzde 1 oranında bulunuyordu. 
     FED toplantısı sonrasında, bundan sonra, faiz konusunda, gerekmesi halinde daha radikal adımların atılabileceği de vurgulandı. 
     Açıklamada, fiyat istikrarının sağlanması amacıyla tüm gerekenlerin yapılacağı kaydedildi. 
     Faiz oranlarının, ekonomide enflasyonu istikrar altında tutmak amacıyla arttırıldığı belirtiliyor. 
     Ekonomistler, 0.25 puanlık bir artışın, ekonomik canlanmayı olumsuz etkilemeyeceğini, FED'in ise faiz oranlarını, yıl sonuna kadar yüzde 2 düzeyine çıkarabileceğini ifade ediyorlar. 
     
</TEXT>
</DOC>
