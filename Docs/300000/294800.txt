<DOC>
<DOCNO> 294800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sontur07.html </URL>
<DATE> 2004/12/04/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Konya'da gazeteciye saldırı... 
</HEADLINE>
<TEXT>

     Konya'da yerel yayın yapan Memleket Gazetesi Muhabiri Murat Gülmez, 4-5 kişilik bir grubun saldırısına uğradı. 
     Alınan bilgiye göre, kendisine verilen bir göreve giden Gülmez, Hacıveyiszade Camisi önüne geldiğinde, kimliği henüz belirlenemeyen 4-5 kişinin saldırısına uğrayarak darp edildi. 
     Gülmez'in Konya Numune Hastanesi'nde ayakta tedavi olduğu, olayla ilgili soruşturmanın sürdürüldüğü bildirildi. 
     Olay üzerine Konya Gazeteciler Cemiyeti'nden yapılan açıklamada ise ''Muhabir, kamu adına görev yapan, topluma her türlü haberi ulaştırmakta görevli kişidir. Bu konuda hiçbir güç haber alma özgürlüğünü kısıtlayamayacağı gibi haberci arkadaşların şevkini kıramaz'' denildi. 
     Saldırının kınandığı açıklamada, olayın faillerinin bir an önce yakalanması istendi. 
     
</TEXT>
</DOC>
