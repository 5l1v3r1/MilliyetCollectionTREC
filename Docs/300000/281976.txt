<DOC>
<DOCNO> 281976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonyas02.html </URL>
<DATE> 2004/10/20/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
'Bush varsa seks yok' 
</HEADLINE>
<TEXT>

     California Valisi Arnold Schwarzenegger geçen ağustos ayında Cumhuriyetçilerin kurultayında Başkan George W.Bush’a destek veren konuşması yüzünden Demokrat Kennedy ailesinden gelen eşi Maria Shriver’dan iki hafta ayrı yatmak zorunda kaldığını itiraf etti. 
     BEYAZ Saray’ın Demokrat Partili eski Genel Sekreteri Leon Panetta önceki gün Monterey’deki Panetta Siyaset Enstitüsü’nde bin kişilik bir topluluğun önünde California Valisi Arnold Schwarzenegger’i ağırladı. Yaklaşık 1.5 saatlik sohbetin en can alıcı sorusu, Başkan Kennedy’nin yeğeni olan eşiniz, Bush’u övmenize nasıl tepki gösterdi ’ şeklindeydi. Başkan’a desteğin bedelini açıklarken, özel hayatının sırrını içtenlikle ele veren Schwarzenegger, Herşeyin yan etkileri vardır. O konuşmadan sonraki 14 gün seks yapmadık’ sözleriyle izleyenleri güldürdü. Başkan adaylarının televizyondaki düellosuyla ilgili olarak ise şu yorumda bulundu Bu tartışmaları neden izlediğimi bilmiyorum. Şanslılar. Sadece üç kez tartıştılar. Zeki, liberal bir Demokrat ile Cumhuriyetçi bir liderin görüş alışverişinde bulunmalarını istersem eşimle yemeğe çıkarız.’ 
     
     PATRON OLUNMUYOR 

     Sık sık karısından söz eden Schwarzenegger, Hollywood’un senaryoları ile politikada kendi rotanızın efendisi olmak arasındaki fark nedir ’ diye sorulduğunda, Karım ile evliyseniz asla kendi patronunuz olamazsınız’ diye şakayla karışık derin bir yanıt verdi. 
     2 Kasım’daki büyük yarışa iki hafta kala California eyaletinin Demokrat başkan adayı John Kerry’yi desteklemesi beklenirken, 2006’daki seçimler nedeniyle son derece temkinli olan Arnold Schwarzenegger Demokrat seçmen çoğunluğu da dikkate alarak, Her iki başkan adayı da müthiş başarılı. Bir buçuk yıl seçim kampanyası yürütmek çok yorucu, usandırıcı. Bir hata yaptığınızda başkanlığı kaybedersiniz. California dışında Ohio’da Bush’un kampanyasına destek verebilirim. O eyalette bir spor salonum var ve geleneksel vücut geliştirme yarışmasını destekliyorum. Başkan’a bana ihtiyaç duyarsa seve seve Ohio’ya gidebileceğimi, ancak eyalet, eyalet dolaşamıyacağımı, California halkı için çalıştığımı anlattım’ dedi. 

     
</TEXT>
</DOC>
