<DOC>
<DOCNO> 289384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/ekonomi/eko03.html </URL>
<DATE> 2004/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Altın borsası 2003'ü yakaladı' 
</HEADLINE>
<TEXT>


İAB Başkan Yardımcısı Özdan, yılın bitmesine 1.5 ay kala işlem hacminde geçen yılın yakalandığını, borsada spekülatif alımların da yapıldığını belirtti 

TARIK YILMAZ 

İstanbul Altın Borsası İAB Başkan Yardımcısı Vedat Özdan, borsada artık spekülatif amaçlarla alım satımların da yapıldığını belirterek bu tür işlemlerde artışın borsa olmanın doğası gereği olduğunu belirtti. 
Özdan, 16 yılın en yüksek seviyesine ulaşan altın fiyatlarının ABD seçimlerinden sonra yükselişinin hızlandığını kaydetti. Özdan bu gelişmelerin İAB'yi de olumlu etkilediğini dile getirdi. 

Hacim 238.5 ton 
Borsada işlem miktar ve hacminin yılın bitmesine 1.5 ay kala 2003 yılını geride bıraktığına dikkat çeken Vedat Özdan 2003 yılının tamamında 237.3 ton işlem hacmi ve 2 bin 959 adet işlem miktarının, 12 Kasım itibariyle 238.5 ton hacim ve 4 bin 809 adet işlem miktarıyla aşıldığını belirtti. Özdan işlem başına hacmin düşmesini ise şöyle yorumladı 
"Eskiden külçe altın Kapalıçarşı'da işlenmek için alınıyordu. Artık spekülasyon amaçlı işlemler de oluyor. Miktar artışına karşın hacmin düşmesi de bunu gösteriyor. Bu, İAB'nin borsa olmaya başladığını gösteriyor." 




</TEXT>
</DOC>
