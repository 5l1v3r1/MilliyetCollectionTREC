<DOC>
<DOCNO> 287988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sondun28.html </URL>
<DATE> 2004/11/11/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Ticaret Bakanı Arafat, 'şimdilik' Ramallah'a gömülecek 
</HEADLINE>
<TEXT>

     Filistin Ticaret Bakan Yardımcısı Ziyad Ebu Ein, Filistin Lideri Yaser Arafat'ın Ramallah'taki karargahının bahçesine gömüleceğini açıkladı. Ein, ''ancak bizim ona borcumuz istediği gibi Kudüs'e gömülmesini sağlamaktır'' diye konuştu. 
     Ein, Arafat'ın Ramallah'taki karargahının önünde DHA muhabiri Burçun İmir'in sorularını yanıtladı. 
     Ein, Arafat'ın karargahında eskiden namaz kıldığı caminin bulunduğu bölgeye gömüleceği açıkladı. Bu camii 2002 yılındaki İsrail operasyonu sırasında yıkılmıştı. 
     
     "BORCUMUZ ONU KUDÜS'E GÖMMEKTİR" 

     Filistin halkının, liderleri Arafat'ı Kudüs'e götürmek istediğini belirten Ein, "bu El Fetih'in ona borcudur. Şimdi olmasa bile ileride onu Kudüs'e gömeceğiz" diye konuştu. 
     Filistinlilerin Arafat'ın naaşı Ramallah'a getirildikten sonra Arafat'ın naaşını sırtlarına alıp, Kudüs'e doğru yürüyüşe geçmelerinden korkan İsrail yönetimi, ülkedeki güvenlik önlemlerini artırdı. 
     
     "ŞİMDİLİK RAMALLAH'A DEFNEDİLECEK" 

     Ticaret Bakan Yardımcısı, Arafat'ın naaşının bu akşam Fransa'dan Mısır'ın başkenti Kahire'ye götürüleceğini, oradaki cenaze töreninin ardından da cumartesi sabahı Ramallah'a getirilerek, defnedileceğini söyledi. 
     Arafat'ın naaşı Kahire'deki cenaze törenin ardından Ramallah'a getirilecek. Arafat'ın üç yıl boyunca İsrail ablukasında yaşadığı Ramallah'taki karargahı şimdi Filistin liderinin defin işlemleri için hazırlanıyor. 
     Tören sırasında, binlerce Filistinlinin liderlerini son bir kez görebilmek için karargaha akın etmesi bekleniyor. 
     
     ARAFAT'IN NAAŞINA EL AKSA TOPRAĞI 

     Fransa'da tedavi gördüğü askeri hastanede sabaha karşı vefat eden Filistin Devlet Başkanı Yaser Arafat 75 , İslam'da Mekke ve Medine'den sonra en kutsal yer olan, Hazreti Muhammed'in Miraç mucizesinin mekanı Mescid-i Aksa'dan alınan toprakla defnedilecek. 
     Filistin Ulusal Özerk Yönetimi-El Fetih Örgütü'nün yöneticilerdinden Ahmed Gneym'in verdiği bilgiye göre, Kudüs Eski Kent'te, üç semavi dince en kutsal mekan olan Kubbettüssahra'nın güneyinden alınan toprak Arafat'ın kabrine konulacak. 
     Güney kanat Haremmüşşerif'te yer alan Mescid-i Aksa'dan alınan toprak, Arafat'ın yarın Cuma Ramallah'taki çileli ''El Mukata'' karargahında yapılacak kabrine konulacak. On torba toprak, Mescid-i Aksa'dan alındı. 
     Arapça ''Mekke'den en uzaktaki cami'' anlamına gelen Mescid-i Aksa Irak Cami , Mekke'ye kuş uçuşu 1000 km uzakta. 
     
     DOĞU KUDÜS 

     El Fetih ve Filistin Kurtuluş Örgütü ve Filistin Özerk Yönetimi'nin kırk yıldır en meşru hak olarak istediği gibi, Doğu Kudüs'ün Filistin'in başkenti olması isteniyordu. Eski BM planı ve gizli yürütülen süreçle başarılan Oslo anlaşması da bunu öngörüyordu. 
     İsrail'in kıdemli siyasetçisi Şimon Peres'e 81 ve eski Başbakan İzak Rabin'e 1994 Nobel Barış Ödülü'nü getiren Oslo barış anlaşmasında, Kudüs'ün nihai statüsünün 1999'da ele alınması kaydedilmişti. 
     
     REİS 

     Rabin ve Peres, Arafat'a Arapça Reis, yani ''Devlet Başkanı'' diye hitap eden üst düzey İsrailliler oldu. 
     İzak Rabin, Kasım 1995'te Tel Aviv'de Filistin'le barış isteyen büyük İsrail mitinginde Siyonist bir genç tarafından kurşunlanarak öldürülmüştü. 
     
     BİZANS VE HAZRETİ ÖMER 

     Arafat'ın kabrine toprağı serpilecek El Aksa Camii'nin ilk biçiminin Bizans İmparatoru I. İustinianos'un 6. yüzyılda yaptırdığı bazilika olduğu kabul ediliyor. Hazreti Ömer 638'de Kudüs'ü aldıktan sonra yapıyı değişiklik yaptırmadan camiye çevirdi. 
     Filistinli yetkililer, Arafat'ın naaşının toprağa verileceği Ramallah-Mukata kabrinin geçici olabileceğini belirtiliyor. 
     İsrail'de Ariel Şaron hükümeti, Arafat'ın Kudüs'e defnedilmesini, ''tüm Kudüs'teki İsrail egemenliği bakımından'' sakıncalı buluyor. 
     
</TEXT>
</DOC>
