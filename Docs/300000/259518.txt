<DOC>
<DOCNO> 259518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/son/sondun03.html </URL>
<DATE> 2004/07/31/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Kaddafi'den "Irak'a asker göndermeyin" çağrısı... 
</HEADLINE>
<TEXT>

     Libya lideri Muammer Kaddafi, Arap ve Müslüman ülkelere, Irak'a asker göndermeme çağrısında bulundu. 
     JANA ajansının haberine göre, Kaddafi, ''İşgal güçleri Irak'tan çekilinceye kadar, Arap ve Müslüman birlikleri bu ülkeye gönderilmemeli'' dedi. 
     Kaddafi, Irak'a ancak BM kararıyla asker göderilmesi gerektiğini, aksi takdirde bunların da işgal gücü durumuna düşeceğini söyledi. 
     Irak'ta ''Müslüman Gücü'' oluşturulmasını Suudi Arabistan önermişti. Öneri, Irak'a sınırı olmayan Arap ve Müslüman ülkelerin bu güce katılmasını öngörüyor. 
     Öneri, Arap Birliği bakanlar komitesinin geçen perşembe Tunus'ta yapılan toplantısında ele alınmış, ancak somut bir karara varılamamıştı. 
     
</TEXT>
</DOC>
