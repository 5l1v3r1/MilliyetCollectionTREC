<DOC>
<DOCNO> 287068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sondun42.html </URL>
<DATE> 2004/11/08/ </DATE>
<TIME> 19.07 </TIME>
<AUTHOR>  </AUTHOR>
<HEADLINE>
Felluce'de 4 binden fazla deniz piyadesi katılıyor 
</HEADLINE>
<TEXT>

     Irak'ta Felluce'ye yönelik olarak başlatılan ve ''Hayalet Öfke'' adı verilen operasyona, 4 binden fazla Amerikan deniz piyadesi katılıyor. 
     Kara birliklerinin kentin kuzeydoğusuna doğru yol alabilmesi için, karşı taraftaki direnişçi mevzileri yoğun olarak bombalanıyor. 
     Bu birliklerin, direnişçilerin en yoğun olduğu bölge olan Colan adlı semti hedefledikleri bildirildi. 
     Kente yönelik ilk saldırıyı düzenleyen birliklerin, Deniz Piyadeleri Muharebe Alayı 1 no'lu takımı olduğu, bunların Irak yerel güçleri tarafından da takviye edildikleri kaydedildi. 
     Bu güçler, bir süvari tümenine bağlı tanklar ve zırhlı araçlarla destekleniyor. 
     Bu arada, Irak Başbakanı İyad Allavi, öğleden sonra Felluce kenti dışındaki birliklere sürpriz bir ziyaret düzenleyerek, sokağa çıkma yasağı başlar başlamaz teröristlere yönelik operasyonun başlayacağını duyurdu. 
     Allavi, Irak askerlerinin Felluce'deki kampında gazetecilere yaptığı açıklamada, ''Sokağa çıkma yasağı yürürlüğe girdikten hemen sonra teröristlere yönelik operasyon başlayabilir'' dedi. 
     
</TEXT>
</DOC>
