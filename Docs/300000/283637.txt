<DOC>
<DOCNO> 283637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/spor/spo04.html </URL>
<DATE> 2004/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Affetmiş gibi görünüyor 
</HEADLINE>
<TEXT>


Trabzonspor Başkanı Atay Aktuğ, Ziya Doğan ve yönetimin baskısıyla İbrahim Ege'yi bağışladı. Aktuğ buna rağmen şöyle dedi "15 futbolcuyla konuşmayan İbrahim bakalım ne yapacak Artık kimse mazeret üretmesin." 


Ege yine ısındı 
TRABZONSPOR'DA İbrahim Ege affedildi ama, sular bir türlü durulmadı. Teknik Direktör Ziya Doğan ve yönetici arkadaşlarının baskısı karşısında bu oyuncuya izin veren Başkan Atay Aktuğ'un bu olayı h l içine sindiremediği öğrenildi. Affa karşı olan Aktuğ'un, "Antrenmana çıksın, bakalım sonuç ne olacak İbrahim ile takımdaki 15 futbolcu konuşmuyor. Ama herkes onu kurtarıcı gibi görüyor. Artık kimse bir mazeret üretmesin" dediği öğrenildi. 

'Yardımcı olun' 
ZİYA Doğan ise İbrahim konusunda futbolcularıyla dün bir toplantı yaptı. Oyuncularından anlayış beklediğini vurgulayan Doğan şunları söyledi "Hepimiz hata yapabiliriz. Bu yanlıştan dolayı dışlamamız gerekmiyor. İbrahim de bir hata yapmış. Onu bağışlamayı bilmeliyiz. Sizden, İbrahim'e yardımcı olmanızı bekliyorum" dedi. Teknik direktörlerinin bu isteği karşısında Bordo - Mavili futbolcuların sessiz kalmayı tercih ettiği öğrenildi. 

Uslan artık 

Trabzonspor'un yaramaz çocuğu Yattara, önceki gece yine dışarıda görüldü. Esnafın uyarısı üzerine futbolcu uzaklaştı 

Yönetimi dinlemedi 
TRABZONSPOR Yönetimi'nin İbrahim Yattara konusundaki çalışması bir türlü sonuç vermiyor. Gece hayatından yakasını bir türlü kurtaramayan Bordo - Mavili oyuncu, şimdi de Ramazan nedeniyle eşini Belçika'ya gönderdi, rahatladı. Yattara, "Yalnız kaldığı sürece tesislerde kalsın" diyen idarecilerin de sözünü dinlemedi. 

Taraftar ikaz etti 
GİNELİ oyuncunun, önceki gece geç saatlerde yine dışarıda görüldüğü ifade edildi. Ailesinin evde olmaması nedeniyle bekar hayatı yaşayan İbrahim Yattara'nın esnafla da diyaloğa girdiği öğrenildi. Trabzonsporlu taraftarların uyarısı karşısında şaşıran yıldız futbolcunun, ikazlara cevap vermeden hemen uzaklaştığı kaydedildi. 

Transfer planı 

BORDO - Mavili yönetim, kongrede göreve devam etmesi durumunda dört yeni transfer yapmayı planlıyor. Teknik Direktör Ziya Doğan'ın isteği üzerine çalışmalara başlayan Trabzonspor'un yerli transferde ağırlığı Denizlispor'dan Özgür'e verdiği öğrenildi. Bu arada Çanakkale Dardanelspor'dan Hasan Kabze ve Kocaelispor kalecisi Hakan üzerinde de duruluyor. 

Doğan takıma uydu 

İdman iftar sonrası 
ORUÇ konusunda yasak getirmemesine rağmen, "İbadetinizin işinize engel olmaması gerekir" diyen Trabzonspor Teknik Direktörü Ziya Doğan, sonunda idmanları iftar sonrasına aldı. Oyuncularının çoğunluğunun oruç tuttuğunu gören Doğan, Diyarbakırspor maçının hazırlıklarını 20.00'de başlattı. 

Tam kadro çalıştılar 
BORDO - Mavililer uzun bir aranın ardından ilk kez dün tam kadro çalıştı. Yönetim tarafından affedilen İbrahim Ege 2.5 ay aradan sonra yeniden takımla idmana çıktı. Düz koşunun ardından şut çalışması yapan futbolcular idmanı yarı sahada çift kale maçla tamamladı. 


</TEXT>
</DOC>
