<DOC>
<DOCNO> 270121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sonspo18.html </URL>
<DATE> 2004/09/08/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Beşiktaş, pres çalışıyor... 
</HEADLINE>
<TEXT>

     Beşiktaş, Sakaryaspor maçı hazırlıklarını yaptığı idmanla sürdürdü. 
     BJK Nevzat Demir Tesisleri'nde gerçekleştirilen ve yaklaşık 1.5 saat süren antrenmanda siyah-beyazlı futbolcular ısınma hareketlerinin ardından, minik sahada prese dayalı değişik çalışmalar yaptı. Oldukça zevkli geçen bu çalışmaların ardından, yarım sahada yapılan çift kale maçla antrenman sona erdi. 
     Mısır Milli Takımı'nın Dünya Kupası Afrika Elemeleri'nde Kamerun ile oynadığı maçta forma giyen Ahmed Hassan, İstanbul'a döndü ve sabah çalışmasında yer aldı. 
     Siyah-beyazlıların sabah çalışmasına milli futbolcular dışında tüm oyuncular katıldı. 
     Beşiktaş, hazırlıklarını bu akşam İkinci Lig A Kategorisi takımlarından Karagümrük Kyoto ile BJK Nevzat Demir Tesisleri'nde yapacağı özel maçla sürdürecek. 
     
</TEXT>
</DOC>
