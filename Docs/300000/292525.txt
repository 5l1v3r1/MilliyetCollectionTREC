<DOC>
<DOCNO> 292525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/guncel/gunz1.html </URL>
<DATE> 2004/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>



Soba faciası 2 ölü, 2 yaralı 
İZMİR DHA 
Urla'da Erdoğan ailesi gece yanık bıraktıkları sobadan zehirlendi. Devlet Hastanesi'nde çalışan hemşire Salime Erdoğan ve aynı hastanede idari memur Veysi Erdoğan, işe gelmeyince arkadaşları polise haber verdi. Kapıyı açan polis, Veysi Erdoğan, Salime Erdoğan, oğulları Emre ve Hikmet'i 7 hareketsiz yatarken buldu. Yapılan kontrolde, Salime Erdoğan 40 ile Emre'nin 13 kömür sobasından çıkan karbonmonoksit gazından zehirlenerek öldüğü belirlendi. Baba ile küçük oğlunun ise durumu ağır. 

Taksiciyi öldürüp sokağa attılar 
GÖKHAN KARAKAŞ İstanbul 
Ümraniye'de bir taksici, boğazı kesilerek öldürüldü. Vatandaşlar, dün sabah Erdoğan Çetin 27 adlı taksicinin cesedini Ümraniye Sevap Sokak'ta yol kenarında buldu. Polis, üzerinden 200 milyon lira para ile cep telefonu çıkan Çetin'in katil ya da katillerini yakalamak için geniş çaplı operasyon başlattı. Çetin'in kullandığı 34 TİP 06 plakalı taksi ise bulunamadı. Cesedi Adli Tıp'a kaldırılan Çetin'in 8 aylık hamile eşi Banu Çetin, olayı duyunca gözyaşına boğuldu. 

Okulda taciz iddiası 
KIRKLARELİ DHA 
Kırklareli'ye bağlı Dokuzhöyük Köyü İlköğretim Okulu'nda öğrenim gören K.E. 10 ve B.D. 9 , okul arkadaşlarından 10 yaşındaki A.E., M.D. ve G.A. ile 9 yaşındaki K.Ç.'nin kendilerine cinsel tacizde bulunarak zorla cinsel ilişkiye girdiklerini iddia etti. E. ve D.'ye 
Kırklareli Devlet Hastanesi'nde yapılan muayenede D.'nin fiili livataya uğradığının saptandığı belirtildi. Olayla ilgili olarak Kırklareli Cumhuriyet Başsavcılığı adli, İl Milli Eğitim Müdürlüğü ise idari soruşturma başlattı. 

Bebeğini tuvalette boğdu 
DENİZLİ DHA 
Denizli'nin Çivril ilçesinde, nişanlısı İhsan Doğan'dan hamile kalan S.K.'nın 16 , 24 Kasım'da gittiği Devlet Hastanesi'nin tuvaletinde doğurduğu bebeğini boğarak öldürdüğü öne sürüldü. S.K.'ya, cinayeti işlerken annesi Huriye Ketik'in 37 de yardımcı olduğu iddia edildi. Kaçmaya çalışan anne - kız gözaltına alındı. Anne - kız, Adliye'ye sevk edildi. Savcılıkça ifadeleri alınan anne - kız, çıkarıldıkları Ağır Ceza Mahkemesi'nce tutuklandı. 
S.K.'nın nişanlısı Doğan ise aranıyor. 

Umut Davası'nda 5 tahliye 
Kamuoyunda "Umut Davası" olarak bilinen ve gazeteci Uğur Mumcu, Ahmet Taner Kışlalı, Muammer Aksoy ve Bahriye Üçok'un da katledilmesinin aralarında bulunduğu 22 faili meçhul cinayetin zanlılarının yargılandığı davada, yeni Türk Ceza Kanunu'nun TCK hükümleri dikkate alınarak Yusuf Karakuş, Mehmet Şahin, Fatih Aydın, Muzaffer Dağdeviren, Abdulhamit Çelik tahliye edildi. Davada tutuklu olarak sadece Ferhan Özmen, Mehmet Ali Tekin, Hasan Kılıç ve Ekrem Baytap kaldı. 

Rumenlere oy kullanma hakkı 
İSTANBUL Milliyet 
Romanya'nın Ankara Büyükelçiliği, yarın yapılacak Romanya Cumhurbaşkanlığı, Senato ve Milletvekilleri Kamarası seçimi sebebiyle Türkiye'de yaşayan Rumen vatandaşların, Ankara'daki Romanya Büyükelçiliği, İstanbul ve İzmir'deki Romanya Başkonsolosluklarındaki seçim bürolarında 07.00 ile 21.00 saatleri arası oy haklarını kullanabileceklerini açıkladı. Oy kullanacakların yanlarında Milli pasaport, Konsolosluk pasaportu ve 2 adet fotoğraf getirmeleri gerekiyor. 

Müşerref'in İstanbul molası 
SİNAN TOROS İstanbul 
Pakistan Devlet Başkanı Pervez Müşerref, resmi bir ziyaret için Karaçi ülkesinden Fas'a giderken İstanbul'da mola verdi. Özel bir uçakla Atatürk Havalimanı'na gelen Müşerref, Cumhurbaşkanı Ahmet Necdet Sezer tarafından askeri törenle karşılandı. Sezer'in eşi Semra Sezer de konuk devlet başkanının eşini çiçekle karşıladı. Daha sonra Hava Harp Okulu'na giden Sezer ve Müşerref, öğle yemeği yedi. Müşerref, yaklaşık 1 saat 45 dakikalık ziyaretinin ardından Fas'a uğurlandı. 

Mayına basan 3 Türk öldü 
Yunanistan'a kaçak olarak geçmek isteyen 3 Türk, sınırda mayına basarak hayatını kaybetti. Müslüm Yılmaz, Ahmet Şenyer ve Ergün Kürekçi adlı kaçaklar Karaağaç Mahallesi Ardakule Sınır Bölgesi'nden önceki akşam kaçak olarak Yunanistan'a geçti. Kaçaklar sınırı geçtikten sonra Yunanistan tarafından döşenen mayına bastı. Patlamayla birlikte olay yerine gelen Yunan askerleri, 3 Türkün cesediyle karşılaştı. Cesetler daha sonra Dimetoka Devlet Hastanesi morguna kaldırıldı. 


</TEXT>
</DOC>
