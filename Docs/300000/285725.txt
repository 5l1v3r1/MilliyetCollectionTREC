<DOC>
<DOCNO> 285725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/soneko15.html </URL>
<DATE> 2004/11/03/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
İngiltere'de kredi kartı kullanımında patlama... 
</HEADLINE>
<TEXT>

     İngiltere'de kullanılan kredi kartı sayısının 2003 sonu itibariyle 67 milyona ulaşarak 59.6 milyonluk ülke nüfusunun üzerine çıktığı bildirildi. 
     BBC televizyonunun araştırma şirketi Datamonitor verilerine dayandırdığı haberine göre İngiltere'deki aktif kullanımdaki kredi kartı sayısı önümüzdeki yıllarda da hızla artmayı sürdürerek 2008'de 93 milyona ulaşacak. 
     ABD'den sonra kredi kartı pazarının en çok geliştiği ülke olan İngiltere'nin Batı Avrupa'da kullanımdaki toplam 121 milyon kredi kartının yüzde 55'ine sahip olduğu bildiriliyor. 
     Avrupa'da farklı ülkelerde farklı ödeme şekillerinin tercih edildiğini bildirilen BBC haberinde, Almanya'da kredi kartı yerine bankamatik kartlarının yaygın kullanıldığı, Fransa'da ise İngiltere kadar olmasa da ağırlıklı olarak kredi kartıyla ödemenin tercih edildiği kaydedildi. 
     Bankamatik ve taksit kartları dahil Batı Avrupa'da bulunan toplam 542 milyon plastik ödeme kartından 134 milyonunun İngiltere'de, 114 milyonunun ise Almanya'da olduğu belirtiliyor. 
     
</TEXT>
</DOC>
