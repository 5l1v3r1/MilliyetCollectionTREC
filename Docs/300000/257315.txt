<DOC>
<DOCNO> 257315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sondun33.html </URL>
<DATE> 2004/07/22/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Afanistan ve Irak'ta resmen 94 işkence... 
</HEADLINE>
<TEXT>

     Amerikan ordusu, 2001 sonbaharından bu yana Afganistan ve Irak'ta, doğrulanmış ya da iddia halinde 94 işkence vakası saptadığını açıkladı. 
     Amerikan ordusunun başmüfettişlik raporunda, 1 Ekim 2001'den 9 Haziran'a kadar olan süreçte Irak ve Afganistan'daki durum incelendi. Raporda, bu süreçte ABD'nin Irak ve Afganistan'da 50 bin kişiyi hapiste tuttuğu belirlendi. 
     Raporda, doğrulanmış ya da iddia halinde 94 işkence vaka sayısının 94 olarak belirtilmesi, bu rakamın ABD Savunma Bakanlığı'nın Pentagon daha önceki tüm tahminlerinden daha yüksek olması açısından dikkat çekiyor. 
     Ordu başmüfettişinin, Ebu Garib cezaevindeki işkence skandalının patlak vermesinin ardından 10 Şubat'ta soruşturma emri üzerine hazırlanan ve henüz yayımlanmayan raporun bazı kısımları, Amerikan Senatosu'nda okundu. 
     Raporun bazı kısımları, Kongre yaz tatiline girmeden önce başmüfettiş raporunun sonuçlarını görmek isteyen ABD Senato Silahlı Hizmetler Servisi Komitesi Başkanı Cumhuriyetçi senatör John Warner'ın çağrısıyla son dakika oturumunda dinlendi. 
     
</TEXT>
</DOC>
