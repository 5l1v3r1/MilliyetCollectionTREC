<DOC>
<DOCNO> 282502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sonspo02.html </URL>
<DATE> 2004/10/22/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Daum'a devre arasına kadar destek... 
</HEADLINE>
<TEXT>

     Fenerbahçe Yönetimi, Şampiyonlar Ligi’ndeki kötü gidişe karşın takımda bir teknik adam krizi yaratmamak için özel çaba harcayacak. Takımın Avrupa’daki performansından memnun olmamasına karşın, Süper Ligi riske etmek istemeyen yöneticiler, bu nedenle Alman hocaya sözde’ tam destek, ama gerçekte’ kerhen destek verecek. Varılan ilk kararı doğrultusunda, tecrübeli teknik adamla devre arasına kadar herhangi bir konuda tartışmaya girilmeyecek. 
     
     Başkan çok üzgün 

     Farklı Manchester United maçından sonra Şükrü Saracoğlu’nda uğranılan Lyon bozgununa karşın yine de takımın geleceğini düşünen yöneticiler, özellikle Daum hakkında kamuoyu önünde destek gösterisi’ yapacak. Devre arasına kadar sabretme kararı alan Fenerbahçe Yönetimi, Şampiyonlar Ligi’ndeki kalan maçlardan umutlarının tükenmediğinin mesajını da verecek. Başkan Aziz Yıldırım, taraftarların daha fazla üzülmemesini istiyor. 
     
</TEXT>
</DOC>
