<DOC>
<DOCNO> 272303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/soneko08.html </URL>
<DATE> 2004/09/16/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
IMF Heyeti, TÜSİAD yönetecileriyle buluştu... 
</HEADLINE>
<TEXT>

     Uluslararası Para Fonu IMF Türkiye Masası Şefi Rıza Moghadam Başkanlığındaki heyet, Türk Sanayicileri ve İşadamları Derneği TÜSİAD yöneticileriyle biraraya geldi. 
     TÜSİAD'ın merkezinde yapılan ve basına kapalı olarak gerçekleştirilen görüşmede, son ekonomik gelişmeler ve yapısal reformlarda kaydedilen ilerlemelerin değerlendirilmesi, Türkiye ile imzalanması düşünülen 3 yıllık yeni stand by anlaşmasıyla ilgili görüş alışverişinde bulunulması bekleniyor. 
     Görüşmeye, Rıza Moghadam ve IMF Türkiye Temsilcisi Hugh Bredenkamp ile TÜSİAD Yönetim Kurulu Üyeleri Pekin Baran, Ömer Aras, Ayça Dinçkök, Piraye Antika, Tayfun Bayazıt, Zekeriya Yıldırım, Şaban Erdikler ile Hazine Müsteşarlığı'ndan uzmanlar katıldı. 
     Bu arada, TÜSİAD'da yapılan görüşme, IMF Türkiye Temsilcisi Bredenkamp'ın göreve gelmesinden bu yana ilk önemli teması oldu. TÜSİAD Başkanı Ömer Sabancı'nın, yurt dışında olması nedeniyle görüşmeye katılmadığı bildirildi. 
     
</TEXT>
</DOC>
