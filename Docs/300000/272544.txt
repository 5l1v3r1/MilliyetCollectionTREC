<DOC>
<DOCNO> 272544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/spor/axspo02.html </URL>
<DATE> 2004/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma tutuştu 
</HEADLINE>
<TEXT>


UEFA'nın, İsveçli hakem Anders Frisk'in yaralanması nedeniyle yarıda kalan Dinamo Kiev maçı nedeniyle İtalyan kulübüne men cezası vermesi bekleniyor 


Sabıkası çok 
ŞAMPİYONLAR Ligi'nde İsveçli hakem Anders Frisk'in yaralanmasıyla yarıda kalan Roman - Dinamo Kiev maçının ardından gözler UEFA Disiplin Kurulu'na çevrildi. İtalyan basını saha kapatmadan, Avrupa Kupaları'ndan men cezasına kadar kararların çıkabileceğini yazdı. "Roma'da rezalet" başlığını kullanan La Gazzetta dello Sport, "Olimpiyat Stadı'nın geçmişte de sabıkaları var. UEFA, örnek bir ceza verme yoluna başvurabilir" yorumunu yaptı. 

Karar 21 Eylül'de 
GAZETE spora göle düştüğünü, atılan cismin protokol tribününden geldiğini de kaydetti. Tuttosport Gazetesi de Roma'nın bu kez 13 Şubat 2002'de Galatasaray ile yaşanan kavgalı maçtan çok daha ağır bir cezaya maruz kalacağını savundu. Corriere dello Sport ise UEFA'nın işi ticari kaygıları da gözönüne alarak Roma'yı Avrupa kupalarından men etmeye dek vardırmayacağını ileri sürdü, "Bir deli Roma'yı yaktı" ifadesini kullandı. UEFA kararını 21 Eylül'de açıklayacak. 


</TEXT>
</DOC>
