<DOC>
<DOCNO> 283776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sonsiy01.html </URL>
<DATE> 2004/10/27/ </DATE>
<TIME> 02.20 </TIME>
<AUTHOR>  </AUTHOR>
<HEADLINE>
Başbakan Erdoğan, Ankara'ya geldi... 
</HEADLINE>
<TEXT>

     Almanya'nın başkenti Berlin'de Fransa Cumhurbaşkanı Jacques Chirac ve Almanya Başbakanı Gerhard Schröder ile görüşen Başbakan Recep Tayyip Erdoğan, temaslarını tamamlayarak özel uçak ''ATA'' ile saat 02.00'da Türkiye'ye döndü. 
     Başbakan Erdoğan'ı, Esenboğa Havalimanı'nda, Başbakan Yardımcısı Mehmet Ali Şahin karşıladı. Karşılamada, Ankara Valisi Kemal Önal, Ankara Emniyet Müdürü Ercüment Yılmaz, Ankara Büyükşehir Belediye Başkanı Melih Gökçek ve öteki yetkililer de bulundu. 
     Erdoğan ile birlikte Maliye Bakanı Kemal Unakıtan, Başbakanlık ve Dışişleri Bakanlığı bürokratları da Ankara'ya geldi. 
     Dışişleri Bakanı Abdullah Gül ise Erdoğan'dan önce ayrı bir uçakla Berlin'den Ankara'ya geldi. 
     Temasları çerçevesinde Almanya Başbakanı Schröder ve Fransa Cumhurbaşkanı Chirac ile görüşen Erdoğan, THY'nın 36 adet Airbus yolcu uçağı satın almasına ilişkin protokolün imza törenine ve Schröder'in onuruna verdiği akşam yemeğine katıldı. 
     Erdoğan, ayrıca Birlik 90 Yeşiller partisi eş başkanları Claudia Roth ve Reinhard Butikofer ile büyükelçilikte bir araya geldi. 
     
</TEXT>
</DOC>
