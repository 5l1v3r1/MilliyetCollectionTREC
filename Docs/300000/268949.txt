<DOC>
<DOCNO> 268949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/yasam/ayas.html </URL>
<DATE> 2004/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçın 'canavar' geliyor 
</HEADLINE>
<TEXT>


2.5 milyon Amerikalı, 'canavar kasırga Frances'ten kaçıyor. NASA korkudan uzay üssünü bile kapadı 

SEMA EMİROĞLU New York 

ABD'nin Florida eyaletini tehdit eden ikinci 'canavar kasırga Frances' hızla karaya yaklaşıyor. 
Eyaletin doğusu ve güneyinde oturan 2,5 milyon kişiye evlerini terk etme çağrısı yapılınca, arabalarıyla yolları dolduran Floridalılar, kilometrelerce uzunlukta kuyruk oluşturdu. 'Frances', perşembe günü saatte 225 kilometre hızla Bahama adalarının güneyinden geçti. Kasırganın bu sabah Florida'ya ulaşması bekleniyor. 
Florida'nın doğu kıyılarında okullar, mahkemeler ve resmi daireler kapanırken, sekiz hastane ve 19 bakım evi boşaltıldı ve hastalar helikopterlerle başka hastanelere taşındı. 
Amerikan Ulusal Havacılık Dairesi de NASA , Cape Canaveral'daki Kennedy Uzay Merkezi'ni tarihinde ilk kez tamamen kapattı. NASA yetkilileri, fırlatma rampasının saatte en çok 200 kilometrelik rüzg ra dayanıklı oluğunu bildirdi. Tanesi iki milyar dolar değerindeki uzay mekiklerinin de, saatte en çok 168 kilometrelik rüzg ra dayanıklı hangarlarda bulunduğu kaydedildi. 



</TEXT>
</DOC>
