<DOC>
<DOCNO> 272512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/guncel/gun03.html </URL>
<DATE> 2004/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yere düşene cop yok 
</HEADLINE>
<TEXT>


İnsan hakları ihlalleri için internet sitesi kuruldu. Şik yetlere 30 gün içinde cevap verilecek... 

ANKARA Milliyet 

İçişleri Bakanlığı, insan hakları ihlallerinin bildirilmesini sağlamak amacıyla özel internet sitesi kurdu. Sistematik işkence iddialarının doğru olmadığını yineleyen İçişleri Bakanı Abdülkadir Aksu da, iddiaları araştırmak için Mülkiye müfettişlerini görevlendirdi. 
İçişleri Bakanlığı'nın Teftiş Kurulu bünyesinde başlattığı yeni uygulamaya göre, vatandaşlar, işkence, kötü muamele ve hak ihlaliyle ilgili şik yetleri için oluşturulan özel internet adresine bildirimde bulunabilecek. Uygulamada şik yetçilerin açık kimlik ve adres vermekten çekinmeleri halinde sadece kendilerinin bileceği özel şifre kullanacak. Şik yetler 20 günde yanıtlanacak, ancak en çok 30 gün içinde şik yet sahibine kesin ve resmi bilgi verilecek. Uygulamanın başlatılmasıyla ilgili törene katılan Aksu, şunları söyledi "Ülkemizde işkence ve kötü muamele, bireysel hatalardan kaynaklanan, münferit olaylar olarak varlığını sürdürecektir. İşkence ve kötü muamele bir zihniyet meselesidir. Bu alışkanlıktan vazgeçilmesi için çaba sarf ediyoruz, takipsiz bırakılmayacak. Bunların hepsi önlenecek, yere düşen göstericiye cop vurmaya cevap verilecek." 


</TEXT>
</DOC>
