<DOC>
<DOCNO> 262014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sondun31.html </URL>
<DATE> 2004/08/10/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Kayıp Bakan ölü bulundu 
</HEADLINE>
<TEXT>

     Gürcistan'dan tekyanlı bağımsızlığını ilan eden Güney Osetya'nın dün sabahtan beri kayıp olan Ekonomi Bakanı Ruslan Pliyev'in cesedinin bulunduğu bildirildi. 
     Güney Osetya İçişleri Bakanı Robert Guliyev, İtar-Tass'a yaptığı açıklamada, Pliyev'in trafik kazasında öldüğünü, cesedin otomobilinin birkaç kilometre uzağında Liakvi nehrinde bulunduğunu söyledi. 
     Guliyev, edindikleri bilgiye göre, Pliyev'in keskin virajda aracın kontrolünü kaybettiğini belirterek, ''Pliyev'in kazada otomobilden fırlayarak nehre düştüğüne inanıyoruz. Pliyev'in cesedinin akıntıyla birlikte kaza yerinden uzağa sürüklendiğini sanıyoruz'' dedi. 
     Uzmanların ceset üzerinde inceleme yaptığını kaydeden Guliyev, cesette herhangi bir darp izine rastlanmadığını sözlerine ekledi. 
     
</TEXT>
</DOC>
