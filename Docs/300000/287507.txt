<DOC>
<DOCNO> 287507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sonspo30.html </URL>
<DATE> 2004/11/09/ </DATE>
<TIME> 21.36 </TIME>
<AUTHOR>  </AUTHOR>
<HEADLINE>
PFDK kararları... Futbolculara para cezası yağdırdılar... 
</HEADLINE>
<TEXT>

     Futbol Federasyonu Profesyonel Futbol Disiplin Kurulu PFDK , Beşiktaş-Fenerbahçe derbisinde, Fenerbahçeli Nobre'ye yaptığı el hareketi nedeniyle Beşiktaşlı futbolcu Emre ve Beşiktaş tribünlerine yönelik hareketi nedeniyle Fenerbahçeli kaleci Volkan'a 2'şer maç oynamama cezası verdi. Kurul, centilmenliğe aykırı hareketten ceza kuruluna sevk edilen Beşiktaşlı Carew için ceza tayinine yer olmadığı kanaatine vardı. 
     Futbol Federasyonu'nun Levent'teki merkezinde toplanan kurul, Ankaragücü takımının oyuncusu Yılmaz'a da Büyükşehir Belediyesi Ankaraspor maçında rakibine tekme attığı için 2 maç ceza verdi. 
     Bu arada, derbi maçta taraftarlarının, ''kötü ve çirkin tezahüratı'' nedeniyle Beşiktaş Kulübü'ne 7,5 milyar lira para cezası veren PFDK, Galatasaray Kulübü'ne de Akçaabat Sebatspor maçında taraftarlarının sahaya yabancı madde atması nedeniyle 10 milyar lira para cezası uyguladı. 
     Kurul, Nevşehirspor'un sahasını da Bitlis Özgüzelderespor maçında çıkan olaylar nedeniyle 1 maç kapattı. 
     PFDK'nın verdiği öteki cezalar şöyle 
     6 maç oynamama Cem Şimşek Anadolu Üsküdar 1908 
     5 maç oynamama Murat Kurt Nevşehirspor 
     4 maç oynamama Saygın Gülüm, Hayri Şahin Nevşehirspor , Metin Aslanboğa, Erdal Bilir Bitlis Özgüzeldere 
     2 maç oynamama Samet Gören Akşehirspor , Taylan Uzunoğlu Y.Turgutluspor , 
     3 milyar lira Vestel Manisaspor 
     2.5 milyar lira Ankaragücü, Adana Demirspor, Nevşehirspor 
     2 milyar lira Hatayspor, Mersin İdmanyurdu 
     1.5 milyar lira Sarıyer, Kasımpaşa, Mecidiyeköy, 
     1 milyar lira Sivasspor, Elazığspor, Karagümrük Kyoto, Bursaspor, 
     500 milyon lira Pendikspor, Adıyamanspor, Elazığspor, Adana Demirspor, 
     250 milyon lira Beykoz 1908, Gaziosmanpaşaspor 
     3 ay hak mahrumiyeti Savaş Sertbakan Nevşehirsporlu yönetici 
     2 ay hak mahrumiyeti Muhsin Kaya Akhisar Belediyesporlu yönetici 
     1 ay hak mahrumiyeti Hakan Kurt Pendiksporlu yönetici , Ali Keset Maltepesporlu yönetici , Erden Arat Adana Demirsporlu yönetici , M. Ali Tankut Adıyamansporlu yönetici , Nazmi Yıldız Elazığsporlu yönetici , Abdülkerim Çelebi Beykoz 1908 yöneticisi , Naim Şenol Gaziosmanpaşasporlu yönetici , Tunahan Akdoğan Gölcükspor teknik sorumlusu 
     
</TEXT>
</DOC>
