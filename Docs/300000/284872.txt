<DOC>
<DOCNO> 284872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sonspo06.html </URL>
<DATE> 2004/10/31/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Lyon'da Cacaba ve Wiltord Fenerbahçe maçında yok... 
</HEADLINE>
<TEXT>

     Fenerbahçe'nin Avrupa Şampiyonlar Ligi'ndeki rakibi Olympique Lyon'da, Claudio Cacaba ve Sylvain Wiltord, son lig maçında sakatlandı. 
     Fenerbahçe ile 3 Kasım Çarşamba günü kendi evinde karşılaşacak olan Olympique Lyon'un, Fransa Birinci Ligi'nde Strasbourg'u 1-0 yendiği maçta, takım kaptanı Brezilyalı Cacaba'nın dizinden sakatlandığı ve sezonu kapatabileceği belirtilirken, golcü futbolcu Wiltord, maçın bitimine 13 dakika kala sakatlandı. 
     Wiltord'un durumunun netlik kazanmadığını kaydeden, Lyon teknik direktörü Paul Le Guen, Wiltord'un sakatlığı ile ilgili ''Düşündüğümüzden daha ciddi'' açıklamasını yaptı. 
     Le Guen, ''2 çok önemli oyuncumuz kasım ayında yok. Halbuki biz kasım ayında takımımızın tam kadro olmasını istiyorduk'' dedi. 
     Öte yandan, Şampiyonlar Ligi D Grubu'nda ve Fransa Ligi'nde yenilgisiz liderliğini sürdüren Lyon'un Strasbourg'a karşı galibiyet golünü Pierre Alain Frau kaydetti. 

     
</TEXT>
</DOC>
