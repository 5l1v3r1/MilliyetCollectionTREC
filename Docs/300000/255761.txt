<DOC>
<DOCNO> 255761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/ekonomi/eko03.html </URL>
<DATE> 2004/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Akkanat'ın borcu yok 
</HEADLINE>
<TEXT>



Emlakbank'ın takipteki kredileri ile ilgili olarak dün yayınlanan haberin tablosunda EGS Grubu'na ait 16.8 trilyon liralık kredi riski Akkanat Grubu'na ait gibi yer aldı. TBMM'ye sunulan Emlak Bankası raporunda canlı krediler ve takipteki krediler listesinin tablosunda satır kayması sonucu oluşan bu hatadan dolayı okurlarımızdan ve Akkanat Grubu'ndan özür dileriz. 
Emlak Bankası'ndan yapılan yazılı açıklamada da Akkanat Holding ve gruba bağlı, Beytek Konfeksiyon, Beybo Boya, Akkanat Konfeksiyon, Trapeze Fashion, Target Modern Teks. San., Alteks Konfeksiyon, Beypa Dış Ticaret, Beyenerji, Beytur Turizm İnş., Antalya Golf Kulübü AŞ'nin herhangi bir borcu bulunmadığı bildirildi. 
Akkanat Grubu Genel Koordinatörü Ercüment Türktan tarafından yapılan açıklamada da, grup şirketlerinin hiç birinin borcu bulunmadığı vurgulanırken, grubun yıllık 100 milyon dolarlık ihracat gerçekleştirdiği ve 4 bin kişiye istihdam sağladığı kaydedildi. 
Açıklamada Akkanat Grubu'nun 100 milyon dolarlık ihracatın yalnızca yüzde 5'i kadar Eximbank ve banka kredisi kullandığı da belirtildi. 


</TEXT>
</DOC>
