<DOC>
<DOCNO> 288087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sonspo04.html </URL>
<DATE> 2004/11/11/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Beşiktaş, bu sezon PFDK'dan en çok para cezası alan kulüp oldu 
</HEADLINE>
<TEXT>

     Beşiktaş, Birinci Süper Futbol Ligi'nde, taraftarların kötü tezahüratları nedeniyle en çok ceza alan kulüp oldu. 
     Siyah-beyazlılar, bu sezon toplam .5 milyar lira para cezası alarak, taraftarların taşkınlığı nedeniyle Profesyonel Futbol Disiplin Kurulu PFDK tarafından cezaya çarptırılan kulüpler içinde başı çekti. 
     Beşiktaş'ı, 31 milyar lira ceza ile Galatasaray, 25 milyar lira ile Sakaryaspor ve 21.5 milyar lira ile Diyarbakırspor takımları izledi. 
     Trabzonspor 16 milyar lira ile 5., Fenerbahçe ise 12.5 milyar lira ceza ile 7. sırada yer aldı. 
     
     14 TAKIM CEZA ALDI 
     Birinci Süper lig'de mücadele eden 18 takımdan 14'ü taraftarlarının taşkın hareketleri nedeniyle para cezası aldı. 
     Ligde 12. hafta sonunda kulüplerin aldığı para cezaları şöyle 
     1-Beşiktaş....... .5 milyar lira. 
     2-Galatasaray.... 31 milyar lira. 
     3-Sakaryaspor.... 25 milyar lira. 
     4-Diyarbakırspor. 21.5 milyar lira. 
     5-Trabzonspor.... 16 milyar lira. 
     6-Ankaragücü..... 15 milyar lira. 
     7-Fenerbahçe..... 12.5 milyar lira. 
     8-Malatyaspor.... 7.5 milyar lira. 
     9-Kayserispor.... 7 milyar 250 milyon lira. 
     10-Gaziantepspor. 5 milyar lira. 
     ..- Konyaspor.... 5 milyar lira. 
     12-A.Sebatspor... 3.5 milyar lira. 
     13-Ç.Rizespor.... 2.5 milyar lira. 
     ..-Gençlerbirliği 2.5 milyar lira. 
     
     4 TAKIM CEZA ALMADI 
     Birinci Süper lig'deki 4 takımın taraftarları centilmenlik örneği göstererek takımlarının ceza almasına neden olmadı. 
     Ligde Büyükşehir Belediyesi Ankaraspor, Denizlispor, İstanbulspor ve Samsunspor para cezası almayan kulüpler oldu. 
     
     BEŞİKTAŞ'IN CEZA ALDIĞI 8 MAÇ 
     Ligde oynadığı 12 karşılaşmanın 8'inde toplam .5 milyar lira ile cezalandırılan Beşiktaş'ın, ceza aldığı maçlar şöyle 
     2.hafta Gençlerbirliği-Beşiktaş 10 milyar lira . 
     4.hafta Beşiktaş-Gaziantepspor 7.5 milyar lira . 
     5.hafta Sakaryaspor-Beşiktaş 5 milyar lira . 
     6.hafta Beşiktaş-Galatasaray 2.5 milyar lira . 
     7.hafta Beşiktaş-Büyükşehir Belediyesi Ankaraspor 10 milyar lira . 
     9.hafta Beşiktaş-Diyarbakırspor 7.5 milyar lira . 
     10.hafta Ankaragücü-Beşiktaş 3.5 milyar lira . 
     11.hafta Beşiktaş-Fenerbahçe 7.5 milyar lira . 
     Siyah-beyazlılar, bu sezon 1. haftadaki Malatyaspor, 3. haftadaki Denizlispor ve 8. haftadaki Trabzonspor maçlarında para cezası almadı. PFDK, 12. haftada oynanan maçlar için henüz kararını açıklamadığı için, Konyaspor karşılaşması değerlendirmeye alınmadı. 
     
     TOPLAM 207 MİLYAR 750 MİLYON LİRA CEZA 
     PFDK, bu sezon Birinci Süper Lig takımlarına toplam 207 milyar 750 milyon lira para cezası verdi. 
     Bu sezon Birinci Süper Lig'de, 1 maç için en çok para cezasını Diyarbakırspor aldı. 
     Yeşil-kırmızılılar, ligin ilk haftasında İstanbul'da İstanbulspor ile oynadığı maçta, taraftarlarının taşkın hareketleri nedeniyle toplam 20 milyar lira para cezası almıştı. 
     Bu arada Galatasaray takımı, 1 para cezasını AEK takımıyla oynadığı hazırlık maçında, taraftarlarının kötü tezahüratı nedeniyle aldı. 
     
</TEXT>
</DOC>
