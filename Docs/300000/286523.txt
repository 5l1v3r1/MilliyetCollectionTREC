<DOC>
<DOCNO> 286523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sonyas20.html </URL>
<DATE> 2004/11/05/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Saati 1 milyon liraya cep telefonu kiralıyor... 
</HEADLINE>
<TEXT>

     Edirne'de bir esnaf saati 1 milyon liraya cep telefonu ve fotoğraf makinesi kiralıyor. Müşteriler arasında, çarşı iznine çıkan er ve erbaşlar ile üniversite öğrencileri ilk sırayı alıyor. 
     Kiralık uygulamasını başlatan Osman Gül 35 , AA muhabirine yaptığı açıklamada, iş yerinde er ve erbaşların ihtiyaçlarına uygun eşya sattıklarını belirterek, dükkana gelen er ve erbaşlar ile üniversite öğrencilerinin kendilerinden sürekli cep telefonunu isteyerek, konuşma talebinde bulunduklarını belirtti. 
     Hem talepleri karşılamak, hem de maddi kazanç sağlamak için kiralama uygulamasını başlattıklarını söyleyen Gül, şunları kaydetti 
     ''Cep telefonu ve fotoğraf makinesinin saatini 1 milyona kiralıyoruz. Buna karşılık müşteriden teminat olarak cep telefonu için 10-15 milyon, fotoğraf makinesi için de 25-30 milyon lira alıyoruz. Müşteri kiralamış olduğu malzemeyi geri getirince parayı ve nüfus cüzdanını teslim ediyoruz.'' Gül, yaklaşık 2 haftadır kiralama işini yaptıklarını belirterek, işe başladıklarında kiraladıkları telefon sayısı 1 iken, taleplerin artmasına bağlı olarak cep telefonu sayısını 4'e yükselttiklerini, kiralık fotoğraf makinesinin da 2 adet olduğunu söyledi. 
     
</TEXT>
</DOC>
