<DOC>
<DOCNO> 285378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sondun47.html </URL>
<DATE> 2004/11/02/ </DATE>
<TIME> 18.22 </TIME>
<AUTHOR>  </AUTHOR>
<HEADLINE>
Irak'ta bir terör şebekesi ortaya çıkarıldı... 
</HEADLINE>
<TEXT>

     Irak'ın başkenti Bağdat'ın kuzeydoğusundaki Mokdadiye bölgesinde, 10 kişiden oluşan bir terör şebekesinin ortaya çıkarıldığı, çok sayıda silahın ele geçirildiği bildirildi. 
     Adının açıklanmasını istemeyen bir yetkili, ''ulusal muhafızlar tarafından düzenlenen operasyonda video kasetlerin bulunduğunu, bu kasetlerdeki görüntülerde şebekenin Mokdadiye, Bakuba ve Bağdat'ta düzenlenen bazı saldırılara karıştığının görüldüğünü'' belirtti. 
     Irak güçleri operasyonda ayrıca, roket, iletişim cihazları, uzaktan ateşleme mekanizması ve TNT'nin de bulunduğunu duyurdu. 
     Kimlikleri açıklanmayan şebeke üyelerinin Mokdadiyeli oldukları ve ilgili servislere teslim edildikleri kaydedildi. 
     
</TEXT>
</DOC>
