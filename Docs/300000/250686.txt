<DOC>
<DOCNO> 250686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sonyas03.html </URL>
<DATE> 2004/06/24/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Türk erkeği limon aromalı prezervatifi seviyor 
</HEADLINE>
<TEXT>

     Prezervatif kullanımını 10'a katlayan Türk erkeği limon aromalı prezervatifi tercih ediyor. 
     Sağlık Bakanlığı verilerine göre, Türk erkeğinin prezervatif kullanımı arttı. Sağlık Bakanlığı, 1992 yılında piyasada satılmak üzere 30 milyon prezervatife izin verirken, 2002 yılında 100 milyon prezervatife izin verdi. 
     2003'te ise 300 milyon prezervatifin piyasada satışına izin verdi. Bakanlığın, halka ücretsiz dağıttığı prezervatif sayısı da arttı. 1992 yılında 1.2 milyon kişiye ayda 12 tane olmak üzere toplam 14 milyon 400 bin prezervatif dağıtırken, 2003 yılında bu rakam 2 milyon kişiyi buldu ve 24 milyon prezervatif dağıtıldı. 
     Bakanlık, 1 kişinin yılda 200 civarında cinsel ilişkiye girdiğini hesap ederek, ücretsiz dağıtımları gerekleştiriyor. Kondom kullamını yüzde 100'ün üzerinde artış gösterdi. Bakanlık, talep olmadığı için kadın kondomunu ücretsiz dağıtmıyor. Bakanlık, sağlık ocaklarında ücretsiz dağıttığı prezervatiflerin boyunu, standart olarak ortalama 17 santim olarak belirlenen Türk erkeği penis boyuna göre saptıyor. Türk erkekleri piyasada satılan prezervatiflerden en çok limon aromalıları tercih ediyor. 1992 yılında 750 bin kişiye doğum kontrol hapını ücretsiz veren Bakanlık, 2002'de 1 milyon 100 kişiye, 2003'te ise 1 milyon 570 bin kişiye ücretsiz doğum kontrol hapı dağıttı. 
     
</TEXT>
</DOC>
