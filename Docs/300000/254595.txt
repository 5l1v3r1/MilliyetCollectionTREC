<DOC>
<DOCNO> 254595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/son/soneko19.html </URL>
<DATE> 2004/07/11/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Sinan Aygün Yarın pompa kapatma eylemi olmayabilir 
</HEADLINE>
<TEXT>

     Ankara Ticaret Odası ATO Başkanı Sinan Aygün, yarın ülke genelinde yapılması planlanan pompa kapatma eyleminin olmayabileceğini söyledi. Aygün, uzlaşma arayışlarının sürdüğünü, henüz sonuç alınamadığını, ancak yarın eylemin iptal edilebileceğini açıkladı. 
     ATO Başkanı Sinan Aygün, ANKA'ya yaptığı açıklamada, akaryakıt bayilerinin kar payının artırılması yönünde şu anda İstanbul'da Enerji Bakani Hilmi Güler'le görüşmelerin devam ettiğini bildirdi. Görüşmelerde anlaşma sağlanabileceğini söyleyen Aygün, çıkacak sonuca göre yarınki eylemin iptal edilebileceğini kaydetti. Aygün, beklenilen artışın verilmemesi durumunda ise eylemin yapılacağını ifade etti. 
     Petrol Ürünleri İşverenleri Sendikası PÜİS Genel Başkanı Muhsin Alkan da Enerji Bakanıyla yapılan görüşmelerde çeşitli alternatifler ortaya konulduğunu belirterek, bunun üzerinde çalışmaların devam ettiğini ve anlaşılabileceğini söyledi. Alkan, sonuç alındığı takdirde yarın yapılması planlanan eylemin sona ereceğini, alınamaması durumunda ise eylemin gerçekletirileceğini söyledi. 
     Akaryakıt bayii ve anadağıtım şirketlerinin paylarında yapılması öngörülen 2 cent'lik artışın yapılmaması nedeniyle yarın Ankara'da, durum değişmemesi durumunda da tüm Türkiye'de bir günlük istasyon kapama eylemi yapma kararı almıştı. Bayilerin son 4 yıl boyunca akaryakıt satışından zarar ettiklerini ileri sürülerek, sektörün büyük ticari sıkıntı içerisinde olduğunu savunulmuştu. 
     
</TEXT>
</DOC>
