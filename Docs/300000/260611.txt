<DOC>
<DOCNO> 260611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sontur34.html </URL>
<DATE> 2004/08/04/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Kaçak elektrik kavgasında silahlar konuştu... 
</HEADLINE>
<TEXT>

     Iğdır'da TEDAŞ görevlileri ile elektriği bir süredir kesik olan bir vatandaş ve yakınları arasında çıkan kavgada 5 kişi yaralandı. 
     Emniyet kavşağında, bir süreden beri borcunu ödemediği gerekçesiyle evinin elektriği kesilen ve borcunu ödemesinin ardından elektriğin tekrar bağlanmasını isteyen Nesip Beklen ve yakınları İsmet, Fuat ve Fatih Beklen ile elektrik bağlamak istemeyen TEDAŞ görevlileri arasında çıkan tartışma, kavgaya dönüştü. 
     Kavgada, Iğdır TEDAŞ Müessese Müdürlüğü'nde elektrik sayaçlarını okumakla görevli Gıyasettin Kahraman ve Erhan Aslan'ın, bu kişileri silahla yaraladığı bildirildi. 
     Kavga sırasında, kavşakta bulunan ve kurşunların isabet ettiği Burhan Sökmen'in de hafif yaralandığını belirtildi. 
     Yaralıların Iğdır Devlet SSK Hastanesi'nde tedavi altına alındığı, olayla ilgili soruşturmanın sürdürüldüğü bildirildi. 
     
</TEXT>
</DOC>
