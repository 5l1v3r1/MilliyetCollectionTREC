<DOC>
<DOCNO> 266408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/ekonomi/eko04.html </URL>
<DATE> 2004/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çukurova'nın ilk ödemesinde gecikme 
</HEADLINE>
<TEXT>


Yapı Kredi, Çukurova Grubu'nun eylülün ilk haftasında yapacağı duyurulan ödemesinin TMSF ile anlaşma imzası nedeniyle eylülün ikinci haftasında başlayacağını açıkladı 

EKONOMİ SERVİSİ 

Yapı ve Kredi Bankası'nın YKB İMKB'ye yaptığı açıklamada Çukurova Holding'in, TMSF ve BDDK ile olan anlaşmalarını 4 Ağustos ve 5 Ağustos'ta gerçekleştirmesi nedeniyle ek ödeme protokolündeki ilk ödemenin eylülün ilk haftası yerine ikinci yarısında yapılabileceği bildirildi. 
İzleyen ödemelerin de bu tarihe göre revize edileceği açıklandı. Açıklamada, erken ödeme amacıyla yurtdışından sağlanan kredinin kullanım şartlarının ödemelerin başlaması, grubun YKB, TMSF ve BDDK ile ek sözleşmelerin imzalanıp yürürlüğe girmesi ve rehin konusu hisselerin yeddiemin banka sıfatıyla bankaya tevdii, sair evrakların tamamlanması gibi formalitelerin karşılandığının tespitinden itibaren belli bir bekleme süresinin geçmesini öngördüğü belirtildi. 

Bekleme süresi var 
Kreditörün bekleme süresinin tamamını kullanmasının bir zorunluluk olmamakla birlikte, ilk ödemenin eylülün ikinci yarısında geleceği kaydedildi. 
Çukurova'nın ilk ödeme taksidinin 115 milyon doları YKB'ye, 15 milyon doları TMSF'ye olacak. Ek sözleşme gereği, Çukurova kendi kullandığı kredilerden dolayı YKB'ye 31 Mart 2006'ya kadar yaklaşık 1.7 milyar dolarlık bir borç ödemesinde bulunacak. Bundan başka Çukurova YKB'nin mülkiyetinde olan ve grup şirketlerine ait hisselerin satın alınması karşılığında 30 Nisan 2005'e kadar bankaya 1 milyar dolar dolayında ödeme yapacak. 

İlk ödeme 115 milyon dolar 2004'te Yapı Krediye ödemeler Eylül 115 milyon dolar Ekim 115 milyon dolar Kasım 115 milyon dolar Aralık 115 milyon dolar 

2004'te TMSF'ye yapılacak ödeme Eylül 15 milyon dolar Ekim 15 milyon dolar Kasım 15 milyon dolar Aralık 15 milyon dolar 

TMSF'ye yapılacak 3 yıllık ödeme 2004 60 milyon dolar 2004 1.4 milyar dolar 2006 490 milyon dolar 

</TEXT>
</DOC>
