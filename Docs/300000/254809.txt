<DOC>
<DOCNO> 254809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sonsiy09.html </URL>
<DATE> 2004/07/12/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Bakanlar Kurulu toplandı... 
</HEADLINE>
<TEXT>

     Bakanlar Kurulu, Başbakan Recep Tayyip Erdoğan'ın başkanlığında toplandı. 
     Başbakanlık Yeni Bina'da gerçekleştirilen toplantı, saat 12.00'de başladı. 
     Sanayi ve Ticaret Bakanı Ali Coşkun, Almanya'da resmi temaslarda bulunduğundan toplantıya katılmıyor. 
     Edinilen bilgiye göre, Bakanlar Kurulu toplantısında, akaryakıt bayilerinin satış payının artırılması konusu ele alınacak. 
     Devlet Bakanı Kürşad Tüzmen, İpek Yolu Türk İhracat Ürünleri Fuarları çerçevesinde 7 ülkede tren yoluyla Türk ihracat ürünlerinin tanıtılması konusunda kurul üyelerini bilgilendirecek. 
     Devlet Bakanı ve Başbakan Yardımcısı Mehmet Ali Şahin, Avrupa Birliği uyum çalışmaları ve TBMM'de görüşülen kanun tasarıları hakkında sunum yapacak. 
     Başbakanlık Müsteşarı Ömer Dinçer'in de toplantıda Bakanlar Kurulu'ndan TBMM'ye sevk edilen yasa tasarıları hakkında bilgi vereceği bildirildi. 
     
</TEXT>
</DOC>
