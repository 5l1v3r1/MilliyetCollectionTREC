<DOC>
<DOCNO> 257750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sonyas07.html </URL>
<DATE> 2004/07/23/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Mutluluk ve zenginlik bölgelere göre değişiyor 
</HEADLINE>
<TEXT>

     İngiltere Ulusal İstatistik Ofisi'nin yaptığı araştırma, kent yaşamında mutlu evlilik, zenginlik ve sağlığın bölgelere göre değiştiğini ortaya koydu. 
     İngiliz toplumunun profilini çıkarmak için yapılan araştırmada, 2001 yılında yapılan nüfus sayımının verileri esas alındı. 
     İngiltere'de ''mutlu evlilik''lerin en çok Kuzey Yorkshire'da görüldüğü, bölgede 16 yaşın üzerindeki kişilerden yüzde 72'sinin evli olduğu açıklandı. 
     Bu arada, Lancashire'ın Higher Folds bölgesinde fakirler için yapılan belediye evlerinde oturanlar arasında her 6 yetişkinden birinin boşanmış olduğuna dikkat çekildi. 
     Sağlık konusunda da İngiltere'nin fakir kuzey kesiminin zengin bölgelerin gerisinde olduğuna işaret eden uzmanlar, County Durham'da her üç kişiden birinin uzun süreli hastalığı bulunduğu belirtildi. 
     Bölgede her 5 kişiden birinin de ''sağlığının bozuk olduğunu'' bildirdiği açıklandı. 
     
</TEXT>
</DOC>
