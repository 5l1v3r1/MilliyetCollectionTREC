<DOC>
<DOCNO> 292687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sontur31.html </URL>
<DATE> 2004/11/27/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Yangına çağrılan itfaiye aracı arıza yapınca vatandaş kızdı .. 
</HEADLINE>
<TEXT>

     Konya'nın Tuzlukçu İlçesi'nde çıkan yangında, bir ev, traktör, otomobil ve tarım aletleri zarar gördü. 
     Alınan bilgiye göre, Yukarı Mahalle'de Mevlüt Saka'ya 60 ait evin bitişiğindeki çardakta henüz belirlenemeyen nedenle yangın çıktı. 
     Yangına müdahale etmek için gelen Tuzlukçu Belediyesi'ne ait itfaiye aracının yolda arıza yapması üzerine, 30 kilometre uzaklıktaki Akşehir'den yardım istendi. 
     Akşehir'den gelen itfaiye ekibinin müdahalesi ile yangın söndürüldü. Yangında, çardakta bulunan 42 P 8247 plakalı minibüs, 42 D 7037 traktör, gübre makinesi ve iki bisiklet kullanılmaz hale geldi. 
     Çardağın bitişiğindeki evin bir bölümü ile istiflenmiş çok miktarda yonca ve saman da zarar gördü. 
     İtfaiye aracının sürekli arıza yaptığını öne süren Mevlüt Saka'nın yakınlarını ile olay yerine gelen Belediye Başkanı Suat Şahin arasında sert tartışmalar yaşandı. 
     Olayla ilgili soruşturma başlatıldığı bildirildi. 
     
</TEXT>
</DOC>
