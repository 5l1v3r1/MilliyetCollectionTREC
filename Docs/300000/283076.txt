<DOC>
<DOCNO> 283076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/yazar/ulagay.html </URL>
<DATE> 2004/10/25/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Doların düşüşünü Kerry durdurur mu 
</HEADLINE>
<TEXT>


Bu yılın mart ayından beri 1.18 - 1.25 bandında hareket eden dolar euro paritesi son on gün içinde bu bandın dışına çıktı ve euronun değeri 1.27 dolara yaklaştı. 
Doların değer kaybetmesinde ABD ekonomisinin büyüme temposundaki yavaşlamanın Federal Rezerv Bankası'nın faiz artırımlarını frenleyeceği izlenimini yaratması da etkili oldu ama olayın temelinde ABD'nin dev boyutlardaki dış açığının cari işlemler açığının finansmanı yatıyor. ABD, bu yıl 600 milyar doları aşması beklenen dış açığını tamamen borç enstrümanlarıyla finanse ediyor. Ancak bu yolla ABD'ye akan dış kaynak bu yılın ilk çeyreğinde ayda 85 milyar dolardan ikinci çeyrekte 71.6 milyar dolara, üçüncü çeyrekte ise 61.5 milyar dolara düştü. ABD'nin dış ticaret açığı ve cari işlemler açığı ise genişlemeye devam etti. Petrol fiyatlarının yükselmesiyle kabaran petrol faturası da buna katkıda bulundu. 
Doların düşüşünü durdurmak için umutlar John Kerry'nin başkanlık seçimini kazanmasına bağlandı şimdi. Kerry'nin seçimi kazanması dolara da biraz zaman kazandırabilir ama kalıcı bir toparlanma için yeni başkanın yaratacağı yeni beklentileri beklemek gerekebilir. 

AB Türkiye'yi neden alsın Türkiye'nin Avrupa Birliği AB tam üyeliğine giden yolun açılmasını beklediği şu günlerde, bu bütünleşmenin hiçbir zaman gerçekleşmeyeceğini ve AB'nin Türkiye'yi tam üye olarak içine almayacağını savunanların dilinden düşmeyen soru "Avrupa bizi niye alsın " sorusu. Bu soruyu, AB'nin Türkiye'yi tam üyeliğe kabul etmemek için ileri sürebileceği gerekçeleri sayarak desteklemek de çok zor değil. Türkiye gibi topraklarının büyük bölümü Avrupa'da olmayan yoksul, geri kalmış, kalabalık ve üstelik farklı kültürden gelen, Müslüman bir nüfusa sahip olan, koskoca bir ülkeyi tam üye olarak içine alıp da ne yapacak Avrupa AB'nin karar organlarında Türkiye'ye, Almanya ve Fransa gibi AB'nin büyükleriyle aynı oranda temsil yetkisi verip başına bela mı alacak Türkiye'nin AB üyeliğine karşı çıkan Avrupalılar da aynı hemen hemen gerekçeleri kullanarak Türkiye'yi AB dışında tutmak için çaba harcıyorlar. Her iki tarafın söyleminde de tarihsel önyargıların belirleyici olduğunu, geleceğe yönelik değerlendirmelerin değil geçmişe dönük takıntıların öne çıktığını görüyoruz. Özellikle Avrupa'da bu söylemin kitlesel bir tabana da oturduğu, dolayısıyla dikkate alınması gereken bir siyasal olgu olduğu da bir gerçek. Bu gerçeğin farkında olan Avrupalı politikacının, Türkiye'nin AB'ye tam üyeliğini savunması zorlaşıyor. Fransa'daki son gelişmeleri biraz da bu gözlükle değerlendirmek gerekiyor. 

AB'NİN KÜRESEL İDDİASI 
AB Konseyi, tüm bu koşullara karşın, Türkiye'ye tam üyelik yolunu açmaya karar verirse Daniel Cohn - Bendit'in deyimiyle bir "mucize"nin yolunu açmış olacak. Avrupa'nın siyasi liderleri, olası toplumsal tepkileri göze alarak, bu "mucize"ye giden yolu açabilirlerse, Avrupa'nın küresel düzende belirleyici bir oyuncu olma iddiasına sahip çıkmış olacaklar. "AB, Türkiye'yi neden alsın " sorusuna anlamlı bir cevap verebilmek için de olayın bu büyük politika boyutunu iyi anlamak gerekiyor. 
Olayın temelinde, ABD'nin askeri üstünlüğünü öne çıkartarak küresel düzende tek belirleyici güç olma iddiasına karşı AB'nin etkili bir küresel güç haline gelmek için uyguladığı farklı seçenek var. ABD, en güçlünün kendi iradesini gerektiğinde güç kullanarak diğer ülkelere empoze ettiği bir düzen kurup bu düzenin tek hakimi olma hevesinde. AB ise, her ülkenin kendi iradesiyle içinde yer aldığı bir kanunlar ve kurallar birliği olarak etki alanını genişletmeye ve böylece küresel düzende önemli bir oyuncu haline gelmeye çalışıyor. 
Bugüne kadarki uygulamada AB'nin yönteminin daha başarılı olduğu görülüyor. Sovyetler Birliği'nin çöküşü sonrasında kendilerine yön arayan eski sosyalist ülkelerin hemen tümünün AB ile bütünleşme sürecini büyük ölçüde tamamlamış olmaları bu başarının son somut örneği. 

TÜRKİYE'NİN ÖNEMİ 
Ancak AB'nin belirlediği yasal ve kurumsal çerçeveyi benimseyerek kendi iradeleriyle AB ile bütünleşmeyi kabul eden ülkeler arasında bile dış politika ve güvenlik politikası konusunda tam bir görüş birliği sağlanabilmiş değil. AB'nin en büyük zaafı ortak bir dış politika ve güvenlik politikası oluşturup uygulamaya koyamamış olması. Irak savaşı öncesinde de görüldüğü gibi, ABD de bundan yararlanarak AB içinde çatlaklar yaratabiliyor. 
Şimdi gelinen noktada AB bir yandan etki alanını daha da genişletme, diğer yandan da, Ortadoğu'da da etkili olacak, tutarlı bir dış politika ve güvenlik politikası stratejisi oluşturma çabasında. İşte bu noktada Türkiye, AB'nin küresel güç olarak geleceğini belirleyecek bir önem kazanmış durumda. 
Birincisi Türkiye, bugüne kadar gerçekleştiremediği büyük dönüşümü AB'ye üye olma yolunda gerçekleştirebilir ve AB'ye katılırsa AB'nin gönüllü katılım modeli en büyük başarısını elde etmiş olacak. İkincisi, AB Türkiye'nin bölgedeki etkisinden ve hatırı sayılır askeri gücünden de yararlanarak, etkili bir küresel güç haline gelme iddiasını artırabilecek. 
Bütün bunları Avrupa'da sokaktaki adama anlatarak Türkiye'nin AB üyeliğine destek sağlamak pek kolay değil herhalde ama Almanya Dışişleri Bakanı Joschka Fischer gibi bu analizi yapabilen siyasetçiler de var Avrupa'da. Onlar başlıktaki sorunun cevabını iyi biliyor. 

'Küresel oyunu AB ile beraber oynayalım' AB ile müzakere sürecinde rol oynayabilecek kişiler arasında adı geçen Devlet Bakanı Mehmet Aydın, 20 Ekim tarihli Tercüman gazetesinde yer alan söyleşiside AB ile bütünleşme konusunda şunları söylemiş "AB'nin yol haritası bellidir. Ülkeniz işgal edilip demokratlığı benimseyeceksin denilmiyor. Siz, 'Ben bu küresel oyunu sizinle birlikte oynamak istiyorum' diyorsunuz. Onlar da diyorlar ki, 'Bunun kuralları şunlar, bunlar, size yardımcı olalım.' Yol haritası iki tarafın karşılıklı oturup müzakere etmesiyle şekilleniyor." 



</TEXT>
</DOC>
