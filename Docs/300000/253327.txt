<DOC>
<DOCNO> 253327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sonsiy09.html </URL>
<DATE> 2004/07/06/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Erdoğan'dan zam sinyali... 
</HEADLINE>
<TEXT>

     Başbakan Recep Tayyip Erdoğan, önümüzdeki dönemde enflasyonda artışlar olabileceğini belirterek zam sinyali verdi. Erdoğan, "Şüphesiz ki bazı sıkıntılar var. Tabi bunlar çok kısa sürede çözülecek sorunlar değil. Önümüzdeki dönemde ufak ufak artışlar olabilir" dedi. 
     Erdoğan, dün grup toplantısında işsizlik sorununun çözümünde de istedikleri noktada olmadıklarını açıkladı. 
     
     İşsizlik için 3 yıllık program 

     İşsizliğin önlenmesi için ekonomi yönetiminin 3 yıllık yeni bir program üzerinde çalıştığını belirten Erdoğan, "bu program sosyal boyutlu da olacak" diye konuştu. Parametrelerde ve göstergelerde üst üste iyileşmeler olduğunu vurgulayan Erdoğan, "Kuşkusuz eksiklerimiz, gediklerimiz var. Örneğin işsizlik konusunda hedeflediğimiz noktada olmadığımızın farkındayız. Ama tüm bu sevindirici göstergelerin önümüzdeki günlerde yatırım ve istihdama da yansıyacağını biliyoruz" dedi. Erdoğan, önümüzdeki günlerde çıkartılacak Teşvik Kanunu ile işsizlik konusunda önemli bir adım atılarak yeni istihdam alanlarının gündeme geleceğini bildirdi. 

     
</TEXT>
</DOC>
