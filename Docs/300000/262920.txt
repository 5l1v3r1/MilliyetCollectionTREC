<DOC>
<DOCNO> 262920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sontur64.html </URL>
<DATE> 2004/08/12/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
"Az iç de kendine bir saat al" dedi ve... 
</HEADLINE>
<TEXT>

     Kavgaya tutuşan alkollü iki kişiden biri, diğeri tarafından bıçaklanarak öldürüldü. 
     Emniyet yetkililerinden alınan bilgiye göre, Hüseyingazi Mahallesi'nde bir fırının önünde alkol alan inşaat işçisi Gazi Ç. ile Siteler'de mobilya işçisi olarak çalışan Mustafa M. arasında çıkan tartışma ölümle son buldu. 
     Gazi Ç.'nin yanından geçerken saati soran ve kendisi de alkollü olduğu bildirilen Mustafa M., Gazi Ç.'nin, ''Saatim yok'' demesi üzerine, ''Az iç de kendine bir saat al'' diye karşılık verdi. Bunun üzerine Gazi Ç., Mustafa M.'yi bıçaklayarak öldürdü. 
     Olay yerinden kaçan Gazi Ç, görgü tanıklarının verdiği ifadeler doğrultusunda çalışma yapan Cinayet Bürosu ekipleri tarafından yakalanarak gözaltına alındı. 
     Gazi Ç. ile öldürdüğü Mustafa M'nin önceden birbirlerini tanımadıkları bildirildi. 
     
</TEXT>
</DOC>
