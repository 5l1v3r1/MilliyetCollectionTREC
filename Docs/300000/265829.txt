<DOC>
<DOCNO> 265829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/ekonomi/eko01.html </URL>
<DATE> 2004/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Harcama isteği var ama moral yok 
</HEADLINE>
<TEXT>


Tüketici güven endeksi temmuz ayında da düştü. Satın alma gücü,genel ekonomik durum ve iş bulma olanağına ilişkin bekleyişlerde kötümserlerin oranı aydan aya artarken iyi giden tek veri dayanıklı tüketim mallarına harcama isteği oldu 

EKONOMİ SERVİSİ 

Satın alma gücü, iş bulma olanağı ve genel ekonomik duruma ilişkin bekleyişlerde kötümserlerin oranının artması tüketici güven endeksinin de düşmesine neden oluyor. Şubatta 111.9 değerine ulaşan güven endeksi temmuzda 105.4'e kadar geriledi. İçinde bulunan dönemin dayanıklı tüketim mallarını satın almak için uygun olduğuna ilişkin bekleyiş ise endeksin tek olumlu verisi oldu. 
Devlet İstatistik Enstitüsü ve Merkez Bankası'nın hazırladığı tüketici güven endeksinin temmuz sonuçları açıklandı. Endeksi oluşturan beş alt kalemden dördünde kötümserlerin oranı artarken dayanıklı tüketim malı almak için uygunluğa ilişkin bekleyişlerde olumlu gidiş sürüyor. 
100'ün altındaki değerlerin tüketici güveninde kötümserliğe işaret ettiği endekste gelecek dönem satın alma gücüne ilişkin değer hazirana göre yüzde 3.94 düştü ve 97.9'a geriledi. Tüketicilerin en olumsuz yaklaştığı konu ise 90 endeks değeriyle iş bulma olanakları oldu. Dayanıklı tüketim harcamaları dışında olumsuzluğun artması tüketici güven endeksinin değerinin de 105.4'e düşmesine neden oldu. Bu değer endeksin yayımlanmaya başladığı Aralık 2003'ten bu yana aldığı en düşük değer oldu. 
Eğilim anketinde ise temmuz kötümserliğin en fazla olduğu ay oldu. Altı ay öncesine göre bugünkü satın alma gücünün kötüleştiğine inananların oranı Aralık 2003'te 27.7 iken oran temmuzda yüzde 29.5'e çıktı. 'Daha iyi'' diyenlerin oranı ise yüzde 24'ten yüzde 20.2'ye geriledi. Gelecek dönem alım gücünün azalacağına inananların oranında ise daha hızlı bir dönüşüm gerçekleşti. Aralıkta her üç katılımcıdan biri iyimserken oran temmuzda beşte bire kadar düştü. Satın alma gücünün daha da kötüleşeceğini bekleyenlerin oranı ise yüzde 19.2'den yüzde 24.3'e yükseldi. 
İş bulma olanaklarının gelecek altı ayda azalacağını düşünenlerin oranında ise dramatik bir yükseliş yaşanıyor. Aralık 2003'te azalacak diyenlerin oranı yüzde 20.4 iken oran temmuzda yüzde 35'e yükseldi. İş bulma olanağı "aynı kalacak" veya "artacak" diyenlerde ise düşüş var. 

Alım için uygun ama para yok 
Tüketicilerin dayanıklı tüketim harcamalarına iyimser bakışı sürüyor. Temmuzun dayanıklı tüketim malı almak için uygun olduğunu düşünenlerin oranı Aralık 2003'te yüzde 39.4 iken temmuzda yüzde 53.4'e çıktı. Alım için uygun olduğunu düşünenlerin gelecek aylarda alma ihtimali ise yok denecek kadar az. Ankete katılanların yüzde 81.6'sı dayanıklı tüketim malı, yüzde 90.4'ü otomobil, yüzde 92.3'ü de konut alma olasılığının kesinlikle olmadığını belirtti. 

Gelecek dönem satın alma umudu azalıyor Mayıs Haziran Temmuz Haz.değ. Tem.değ. Satın alma gücü mevcut dönem 95.8 96.9 94.6 1.19 -2.36 Satın alma gücü gelecek dönem 100.2 101.9 97.9 1.70 -3.94 Genel ekonomik durum gel. dönem 106.1 107.5 105.0 1.35 -2.28 İş bulma olanakları gel. dönem 94.4 92.4 90.0 -2.16 -2.57 Day. tük. malı almak için uygunluk mev. dön. 139.8 134.4 139.4 -3.86 3.69 Tüketici Güven Endeksi 107.3 106.6 105.4 -0.59 -1.16 

Ankette kötümserlerin oranı artıyor Kişinin 6 ay öncesine göre. şu andaki satın alma gücü Çok biraz daha iyi Aynı Çok biraz daha kötü Aralık 2003 24.0 47.9 27.7 Temmuz 20.2 50.1 29.5 Geçen üç aya göre. şu andaki genel ekonomik duruma ilişkin beklenti Aralık 2003 42.6 40.5 14.5 Temmuz 31.5 41.2 24.3 Gelecek üç aydaki genel ekonomik duruma ilişkin beklenti Aralık 2003 44.3 40.6 11.3 Temmuz 31.4 42.7 20.6 

Gelecek 6 ayda. iş bulma olanaklarına ilişkin beklenti Artacak Aynı kalacak Azalacak Aralık 2003 31.7 42.5 20.4 Temmuz 22.4 37.1 35.2 Önceki 3 aya göre. gelecek 3 ayda giysi. ayakkabı. mutfak eşyası vb. alma düşüncesi Şubat 2004 19.9 56.8 20.0 Temmuz 22.2 57.6 18.0 

Temmuzun buzdolabı. TV. mobilya gibi day. tük. malı almaya uygun olup olmadığı Şu an uygun Ne uygun ne değil Uygun değil Fikri yok Aralık 2003 39.2 12.4 18.9 29.5 Temmuz 53.4 15.0 14.0 17.6 

Gelecek bir yılda konut satın alma ya da inşa ettirme olasılığı Çok yüksek Olabilir Pek sanmıyorum Yok Fikrim yok Ocak 0.8 2.8 3.7 91.4 1.2 Temmuz 1.0 1.9 4.1 92.3 0.7 Gelecek 6 ayda. konut tamiratına para harcama ihtimali Ocak 2.3 14.5 7.9 73.6 1.8 Temmuz 4.2 10.5 5.4 79.1 0.8 
NOT Aralıkta açıklanmaya başlayan tüketici güven endeksi ve eğilim anketinde bazı soruların yanıtları ocak ve şubattan itibaren verilmeye başlandı. 

</TEXT>
</DOC>
