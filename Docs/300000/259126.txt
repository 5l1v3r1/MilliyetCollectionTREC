<DOC>
<DOCNO> 259126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sontur45.html </URL>
<DATE> 2004/07/29/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Koç Özel Lisesi'nden dereceye girenlere "başarı bursu"... 
</HEADLINE>
<TEXT>

     Özel Okullar Sınavı'nda, Vehbi Koç Vakfı VKV Koç Özel Lisesi'ne ilk 3 sırada girmeye hak kazanan öğrencilerin, öğrenimlerini burslu olarak yapacakları bildirildi. 
     Koç Özel Lisesi'nden yapılan yazılı açıklamaya göre, kuruluşundan bu yana başarılı öğrencilere ihtiyaç bursu veren Koç Özel Lisesi, bu yıldan itibaren başarı bursu da vermeye başladı. 
     Başarı bursu bu yıl, Koç Özel Lisesi'nce, Özel Okullar Sınavı'nda 810.793 puan alan Özgecan Korkmaz, 797.052 puan alan Egemen Özkan ve 793.100 puan alan Nalan Akalın'a verilecek. 
     Okul eğitim ücretini kapsayacak olan başarı bursu, Koç Özel İlköğretim Okulu'ndan ilk 3 dereceyle mezun olanlara, Koç Özel Lisesi'nin her sınıf düzeyinde ortalaması en yüksek olan öğrencilere ve Özel Okullar Sınavı ile Koç Özel Lisesi'ni tercih ederek asıl listeden kazanan öğrencilerden en yüksek puan alan ilk 3 öğrenciye verilecek. 
     
</TEXT>
</DOC>
