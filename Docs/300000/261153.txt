<DOC>
<DOCNO> 261153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sonspo13.html </URL>
<DATE> 2004/08/06/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Asya Futbol Şampiyonası... Taraftarları 6000 Çin askeri koruyacak 
</HEADLINE>
<TEXT>

     Çin'in başkenti Pekin'de yarın oynanacak Asya Futbol Şampiyonası finali için güvenlik önlemleri artırıldı. 
     Çin ve Japonya arasında oynanacak final karşılaşmasını izleyecek Japon taraftarların güvenliğini 6000 asker sağlayacak. 
     Bu arada final maçının biletleri karaborsada 2000 yuana 363 milyon TL alıcı buluyor. Yetkililer biletlerin karaborsacıların eline düşmesinin ve olay çıkma olasılığının seyirci sayısını düşürmesinden endişe duyuyorlar. 
     Çin makamları yayınladıkları duyurularda maça gidecek olan Çin vatandaşlarından Japon futbolcu ve taraftarlara karşı saygılı olmalarını ve aşırı davranışlarda bulunmamalarını istediler. Öte yandan, Çin Dışişleri Bakanlığı Japon Futbol Federasyonu'nun turnuva için hazırladığı broşürde bulunan Asya haritası ile ilgili rahatsızlığı Pekin'deki Japon büyükelçiliğine iletti. Söz konusu haritada Çin ve Tayvan ayrı renklerde gösteriliyordu. Çin makamlarının uyarısı üzerine broşürler Japonya'ya geri gönderildi. 
     
</TEXT>
</DOC>
