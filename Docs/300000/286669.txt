<DOC>
<DOCNO> 286669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sonspo07.html </URL>
<DATE> 2004/11/06/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Canaydın'dan Ümit Davala'ya yeşil ışık 
</HEADLINE>
<TEXT>

     G.Saray Başkanı Canaydın, ocak ayında kiralanması gündeme gelen yıldız oyuncuya kulübün kapısını açtı. 
     G.Saray'ın ocak ayında transfer gündemine aldığı eski oyuncusu Ümit Davala'nın gelmesinin önünde hiçbir engel kalmadı. Teknik direktör Hagi'nin isteği üzerine bu oyuncuyu listeye alan 2.başkan Ergun Gürsoy ile yönetici Fatih Gökşen, salı günü yapılacak yönetim kurulu toplantısında başkan Özhan Canaydın'la görüşüp bu transfer için onay alacaklar. Yani Ümit'in transferi şu anda tamamen Özhan Canaydın'a kalmış durumda. Tüm baskılara rağmen Fatih Akyel'in transferine karşı çıkan Canaydın'ın, Werder Bremen'de oynayan Ümit Davala konusuna sıcak baktığı ve "Giderken efendiliğini hiç bozmadı. Daha sonra da saygısızlığı olmadı. Ona kapımız her zaman açık" dediği öğrenildi. 
     
</TEXT>
</DOC>
