<DOC>
<DOCNO> 269899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/magazin/amag.html </URL>
<DATE> 2004/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Nehir, Tuba'dan rövanşı aldı 
</HEADLINE>
<TEXT>


Sunuculuğunu yaptığı programı Tuba Ünsal'a kaptıran Nehir Erdoğan'a, Ünsal'ın 'Ege'de Aşk' dizisindeki rolü verildi... 

İLKNUR GÜLMEZ 

Tuba Ünsal, Kanal D'nin yakında çekimleri başlayacak olan 'Ege'de Aşk' isimli dizisinin kadrosundan çıkartıldı. Dizide Gaziantepli bir baklavacının kızını oynamaya hazırlanan Ünsal'ın dizinin çekimleri başlamadan BKM'nin 'Hızlı Adımlar'ında rol alması, dizinin danışmanı Yavuz Turgul'u kızdırdı. 
Ünsal'ın aynı anda iki projede birden oynamasının mümkün olmadığını belirten Turgul, fiziği daha uygun olduğu için Nehir Erdoğan ile anlaştı. Böylece geçen yıl NTV'deki Life Style Sinema programının sunuculuğunu Tuba Ünsal'a kaptıran Nehir Erdoğan rövanşı almış oldu. 

'Evlilik hazırlıklarım var' 
Ünsal, ise yapımcı şirketin "Tuba'yla yollarımızı ayırdık" açıklamasına şöyle cevap verdi "Diziden ayrılmam söz konusu değil. Ancak evlilik hazırlıkları içindeyim. Bir yandan da televizyon filmi çekiyoruz. Bu yoğunlukta dizinin çekimlerine yetişemiyebilirim. Belki ayrılma ihtimalim olabilir." 



</TEXT>
</DOC>
