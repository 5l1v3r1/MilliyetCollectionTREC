<DOC>
<DOCNO> 268403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sondun36.html </URL>
<DATE> 2004/09/02/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Irak'ta 3 Türk rehine öldürüldü, görüntüler yayımlandı 
</HEADLINE>
<TEXT>

     El Cezire televizyonu, Irak'ta 3 Türk rehinenin öldürüldüğünü duyurdu. 
     Haberde, Iraklı bir örgütün 3 Türk rehineyi öldürdüğünü bildirdiği belirtildi, ancak ayrıntı verilmedi. 
     Ölenlerin, Irak'ın başkenti Bağdat'ın kuzeyindeki Calsiya köyü yakınında yol kenarında cesetleri bulunan Türkler olup olmadığı henüz bilinmiyor. 
     Iraklı Yarbay Ferhan Muhammed, 42 ve yaşlarında 2 Türkün cesedinin, başkentin 90 kilometre kadar kuzeyindeki Calsiya köyü yakınında yol kenarında bir köylü tarafından bulunduğunu söylemişti. 
     Muhammed, Türk olduğu sanılan üçüncü bir kişinin cesedinin de diğerlerinin yanında bulunduğunu, ancak bu kişinin üzerinden kimlik çıkmadığını belirtmişti. Diğer iki kişinin isimleri de açıklanmamıştı. 
     
     GÖRÜNTÜLER YAYIMLANDI 

     El Cezire televizyonu, Irak'ta Tevhid ve Cihad örgütü tarafından öldürüldüğü ileri sürülen Türklerin görüntülerini yayımladı. 
     Örgütten televizyona bir açıklama ve Türklerin öldürülüşünün görüntülerinin gönderildiği belirtildi, ancak televizyon, görüntülerin bir kısmını yayımlarken, rehinelerin öldürülüşü ekrana gelmedi. Türklerin isimleri ve nasıl öldürüldükleri de açıklanmadı. 
     Televizyon, arkasında 2'si silahlı, maskeli 5 kişi bulunan 3 adamın yerde oturur haldeki görüntülerini yayımladı. 
     Maskelilerden birinin bir açıklama okuduğu, açıklamada, ''Bağışlama zamanı geçti. Artık öldürülme ve kafanızın kesilmesi dışında bir seçeneğiniz yok'' denildiği kaydedildi. 
     Ölenlerin, Irak'ın başkenti Bağdat'ın kuzeyindeki Calsiya köyü yakınında yol kenarında cesetleri bulunan Türkler olup olmadığı henüz bilinmiyor. 
     Iraklı Yarbay Ferhan Muhammed, 42 ve 53 yaşlarında 2 Türkün göğsünden vurulmuş cesetlerinin, başkentin 90 kilometre kadar kuzeyindeki Calsiya köyü yakınında yol kenarında bir köylü tarafından bulunduğunu söylemişti. 
     Muhammed, Türk olduğu sanılan üçüncü bir kişinin cesedinin de diğerlerinin yanında bulunduğunu, ancak bu kişinin üzerinden kimlik çıkmadığını belirtmişti. Diğer iki kişinin isimleri ise açıklanmamıştı. 
     
     TEVHİD VE CİHAD ÖLDÜRDÜ 

     Irak'ta 3 Türk rehinenin Tevhid ve Cihad adlı bir örgüt tarafından öldürüldüğü bildirildi. 
     Tevhid ve Cihad örgütünün 3 Türk rehineyi öldürdüğünü duyuran El Cezire televizyonu, bu örgütün El Kaide ile bağlantısı olan Ebu Musab Ez Zerkavi'nin örgütü olup olmadığı hakkında bilgi vermedi. 
     
</TEXT>
</DOC>
