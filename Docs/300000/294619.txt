<DOC>
<DOCNO> 294619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/ekonomi/eko05.html </URL>
<DATE> 2004/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bankacılıkta yabancı payı artacak' 
</HEADLINE>
<TEXT>


AB sürecinin bankacılığı büyüteceğini söyleyen Garanti Bankası Genel Müdürü Özen, "İki yılda sektörde yabancıların payı yüzde 30'a çıkar" dedi 


Garanti Bankası Genel Müdürü Ergun Özen, "Bankacılık sektöründe patlama, büyüme geliyor" dedi. Özen, 2. Uluslararası Finans Zirvesi'nde yaptığı konuşmada, sektörde yabancı girişiyle yüksek rekabet ortamı ve verimliliğin öneminin artacağını, faiz dışı gelir kaynaklarının önem kazanacağını kaydetti. Özen, bir katılımcının, AB'ye üyelik sürecinde ve üye olduktan sonra Türk bankacılık sektörüne yabancı sermaye girişlerinin artıp artmayacağına ilişkin sorusu üzerine, şunları söyledi 
"İnanılmaz cazip bir piyasa. Bankacılık sektöründe patlama geliyor, büyüme geliyor. İhtiyacımız düşük enflasyondu, doğru bir mevzuattı, istikrardı. İki yıl içinde yabancıların payının yüzde 30'a çıkacağını düşünüyorum. Ondan sonrası, Türkiye'nin AB yolunda kat edeceği mesafe ve ev ödevlerini ne kadar başarılı yapacağına bağlı." 

Halkbank'ın hedefi 
Zirvede konuşan Halk Bankası Genel Müdürü Hasan Cebeci de yılın ilk dokuz ayında 455 trilyon net k r elde eden bankanın yıl sonunda bu rakamı 550 trilyona çıkarmayı hedeflediğini söyledi. 


</TEXT>
</DOC>
