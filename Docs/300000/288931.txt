<DOC>
<DOCNO> 288931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sondun21.html </URL>
<DATE> 2004/11/15/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
AP Türkiye raporuna tam 550 değişiklik önergesi 
</HEADLINE>
<TEXT>

     Avrupa Parlamentosu'nda bugün ele alınacak Türkiye raporuna tam 550 değişiklik önergesi verildi. 
     Bu önergelerin raporun tamamını değiştirebileceği belirtiliyor. 
     Birçok parlamenterin kaba ve kırıcı bulduğu raporda Güney Kıbrıs'ın tanınması, Ermenistan sınırının açılması, Alevilerin Müslüman azınlık olarak görülmesi gibi talepler var. 
     Hollandalı Hıristiyan Demokrat Milletvekili Camiel Eurling'in kaleme aldığı Türkiye raporu Avrupa Parlamentosu Dış İlişkiler Komisyonu'nunda görüşülecek. 
     Avrupa Parlamentosu bu raporla, 17 aralık öncesi tavsiye niteliği taşıyan bir görüş belirtmek istiyor. 
     
     Raporun 2 aralıkta genel kurulda oylanması bekleniyor 

     2 aralıkta parlamento genel kurulunda tartışılarak oylanması beklenen raporun, 6 ekimde yayınlanan 'tavsiye raporunu' benimseyen bir hale getirilmesi amaçlanıyor. 
     Raporu kaba, kırıcı,dengesiz , kabul edilemez ve düşüncesiz , kelimeleriyle tanımlayan pekçok parlamenter, rapora olumsuz oy vereceklerini ya da birçok değişiklik önergesi sunarak içeriğini değiştireceklerini, önceki tartışmalarda da belirtmişti. 

     
</TEXT>
</DOC>
