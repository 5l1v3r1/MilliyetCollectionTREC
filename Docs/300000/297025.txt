<DOC>
<DOCNO> 297025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/son/soneko11.html </URL>
<DATE> 2004/12/12/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Kerkük-Yumurtalık hattından aralıklarla petrol pompalanıyor... 
</HEADLINE>
<TEXT>

     Irak'ın kuzeyindeki petrol boru hatlarına yapılan sabotajlar sonucu kesintiye uğrayan Kerkük-Yumurtalık boru hattından, belirli aralıklarla da olsa petrol pompalandığı bildirildi. 
     Iraklı yetkililer, Kerkük'ün güneydoğusunda bulunan Riyad bölgesinde, sabotaj sonucu meydana gelen hasara rağmen, ikinci boru hattı vasıtasıyla, petrolün pompalanarak Baiji bölgesi yakınındaki petrol istasyonunda depolandığını bildirdiler. 
     Yetkililer, Cuma günü Yumurtalık'a 550 bin varil ham petrol pompalandığını da ifade ettiler. 
     Sobotajlar nedeniyle, geçen ay, Yumurtalık'a, 7.5 milyon varil planlanmasına rağmen, toplam 3.8 milyon varillik ham petrol gönderilebildiği kaydedildi. 
     
</TEXT>
</DOC>
