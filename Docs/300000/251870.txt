<DOC>
<DOCNO> 251870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sondun26.html </URL>
<DATE> 2004/06/30/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
KKTC'de hükümet çabaları sonuç suz kaldı... 
</HEADLINE>
<TEXT>

     KKTC'de yaklaşık on gündür sürdürülen üçlü koalisyon arayışları sonuçsuz kaldı. 
     Cumhuriyet Meclisi'ndeki milletvekili sayısı 26'dan 23'e inen ve azınlık durumuna düşen Cumhuriyetçi Türk Partisi CTP -Demokrat Parti koalisyon hükümetinin, Barış ve Demokrasi Hareketi'nin de BDH katılımıyla üçlü koalisyon olarak sürdürülmesi amacıyla yürütülen çalışmalarda anlaşmaya varılamadı. 
     BDH Genel Başkanı Mustafa Akıncı, parti genel merkezinde düzenlediği basın toplantısında, hükümetin istifasını sunması ve yeni bir arayışın başlaması gerektiğini söyledi. 
     Partisinin de katılımıyla hükümetin üçlü koalisyon olarak sürdürülmesi için yapılan toplantılarda anlaşmaya varılamadığını açıklayan Akıncı, CTP-DP hükümetini, 24 Nisan'da yapılan referandumda Türk tarafından çıkan ''evet''in gereğini yapmak yerine, Rum tarafının ''hayır''ının arkasına sığınmakla suçladı. 
     Hükümetin, 24 Nisan referandumunun anlamını çok iyi kavramadığını savunan Akıncı, CTP'yi, DP ile paylaştığı yetkileri BDH ile paylaşmak istememekle suçladı. 
     Halkın statükonun değişmesini istediğini ifade eden Akıncı, partisinin herhangi bir hükümet modelinde statükonun sürmesi için değil, değişmesi için yer alabileceğini kaydetti. 
     
</TEXT>
</DOC>
