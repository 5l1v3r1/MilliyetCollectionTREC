<DOC>
<DOCNO> 297408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/guncel/axgun02.html </URL>
<DATE> 2004/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam gizlice idam edilecek 
</HEADLINE>
<TEXT>


ABD ve Irak'ın anlaştığını iddia eden Peyamner gazetesi, infazın gizlice yapılacağını duyurdu 

NAMIK DURUKAN Ankara 

ABD ve Irak'ın, devrik Irak lideri Saddam Hüseyin'in idam edilmesi için anlaştığı iddia edildi. Irak Geçici Hükümeti, infazın darağacında ya da kurşuna dizilerek ye-rine getirilmesini istiyor. 
Kuzey Irak'ta Kürtçe yayımlanan "Peyamner" gazetesinin "Fars News" ajansına dayandırarak verdiği haberde, Saddam'ın idamı konusunda 2 hafta önce anlaşmaya varıldığı belirtildi. Irak Geçici Hükümeti ile ABD Büyükelçiliği arasındaki görüşmenin anlaşmayla sonuçlandığı, imza altına alındığı vurgulandı. Buna göre, Saddam'ın yargı süreci hızlandırılacak. Çıkacak idam kararı, gizlice infaz edilecek. ABD'liler, Saddam'ın ABD'de olduğu gibi iğne ya da elektrikli sandalyeyle Irak Geçici Hükümeti ise darağacında ya da kurşuna dizilerek idam edilmesini istiyor. 
Hükümetin, Saddam'ın idamını infazdan bir hafta sonra kamuoyuna duyurmayı, haber ve görüntüleri ajanslara dağıtmayı planlıyor. CIA'nin da infazı kamerayla görüntüleyeceği belirtildi. 

1 yıl önce yakalanmıştı 

DIŞ HABERLER SERVİSİ 
Irak'ın devrik lideri Saddam Hüseyin'in geçen yıl 13 Aralık 2003'te Tikrit'in bir köyünde bir çukurda yakalanmasının üzerinden 1 yıl geçti. Saddam'ın bulunduğu çukur, ABD ordusunun "doldurması" beklentisine rağmen aynen duruyor. 


</TEXT>
</DOC>
