<DOC>
<DOCNO> 283497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sonspo17.html </URL>
<DATE> 2004/10/26/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Fenerbahçeli Serhat 6-0'lık galibiyet bile bazı kesimlere yetmemiş .. 
</HEADLINE>
<TEXT>

     Fenerbahçeli futbolcu Serhat Akın, medyada bazı kesimlerin Sakaryaspor maçından sonra da kendilerini eleştirdiğini ifade ederek, ''6-0'lık galibiyet bile bazı kesimleri mutlu etmemiş. Bu insanlara ağzımız ile kuş tutsak yaranamayız'' dedi. 
     Serhat, ''www.serhatakin9.com'' adlı internet sitesinde yaptığı açıklamada, medyanın yıkıcı eleştiri yerine yapıcı eleştiri yapması gerektiğini belirterek, şu görüşlere yer verdi 
     ''Ben kötüyüm, Tuncay, Deniz, Van Hooijdonk, Rüştü, hocamız ve başkan kötü de, bunları veryansın eden basın sütten çıkmış ak kaşık mı Her fırsatta, en ufak bir olayda bizi dar ağcına asmayı ihmal etmeyen basın mensupları neden acaba iğneyi kendilerine, çuvaldızı bize batırmıyorlar Acaba biz gerçekten kötü müyüz, yoksa bu kefen mi bize biçiliyor 
     Biliyorum ben bu yazıyı yazarak kendimi ateşe atıyorum. Belki yangına körükle gidiyorum ve o yangının içine atıyorum kendimi. Ama birilerinin 'Kral Çıplak' deme zamanı gelmedi mi 
     Şampiyonlar Ligi'nde şansımızın hala devam ettiğini düşünüyorum. Aldığımız iki mağlubiyet ve bu maçlarda oynadığımız kötü futbol belki bize olan inancın yok olmasına neden oldu, ama bunun değişeceğini dosta düşmana göstereceğiz.'' 
     
</TEXT>
</DOC>
