<DOC>
<DOCNO> 272803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/guncel/gun90.html </URL>
<DATE> 2004/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Bizi aşar... 

Amerika'da insanın başına ne zaman ne geleceği hakikaten belli olmuyor. Bir sabah evden yaya çıkıyorsunuz, akşam Pontiac'la dönüyorsunuz. Neden Çünkü, izlemeye gittiğiniz programın sunucusu Oprah Winfrey , stüdyodaki 250 kişiye araba hediye etmiş, biri de size düşmüş. Arabaların tanesi orada 28 bin dolar, koyun üzerine bizim katmerli vergileri, burada 60 bin dolar... Her şeyimizi arakladığımız Amerikalılar, bu sefer fazla ileri gittiler. Diyelim ki, delinin biri aynı şeyi Türkiye'de yaptı, neler olurdu... 
1 Maliye Bakanı Unakıtan olaya derhal el koyar, arabaların neredeyse kendisi kadar olan vergilerini "çatır çatır" ya da "kazları ürkütmeden" alırdı... 
2 Tayyip Bey, arabaların anahtarlarını kendi vermek ister ve ne yapıp eder bir şekilde de verirdi... 
3 CHP vakanın üzerine gider, bu işte kesin bir çapanoğlu olduğunu iddia ederdi... 
4 Araba kazananlar, renk değiş tokuş olayına girerler, iş arapsaçına dönerdi... 
5 O programın yapıldığı stüdyonun önünde ertesi gün 40-50 bin kişi olur, sahte program biletleri piyasaya sürülür olayın bir kerelik olduğunun anlaşılması üzerine stüdyo dağıtılır, programcılar dövülür, program tarihe karışırdı belki de. Ya da bize öyle geldi, sallıyor olabiliriz... 

Rüya yorumu yapılır. 5 milyon .. 
Sigmund Freud 
camına astığı tabelada 

Radar Oldum .. 

ShockHabercilerden ve SerinDuruşçulardan gelen yaşanmış hikayeler .. 
"Avrupa Birliği 21. Yüzyıl Kıraathanesi" lili 
</TEXT>
</DOC>
