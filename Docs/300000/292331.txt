<DOC>
<DOCNO> 292331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/soneko03.html </URL>
<DATE> 2004/11/26/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Euro dolar paritesi 1.33 sınırını zorluyor 
</HEADLINE>
<TEXT>

     Rusya'nın döviz rezervlerinin bir kısmını euroya çevireceğini açıklamasıyla hafta başından bu yana yükselen euro dolar paritesi 1.33 seviyesini zorlamaya başladı. 
     Şu sıralar 1.3287 seviyesinde bulunan parite böylece güne de yeni bir rekorla başlamış oldu. 
     
     Bütçe açıkları düşüşte etkili 
     Doların değer kaybetmesinde, ABD'de ikiz açık olarak adlandırılan bütçe ve cari işlemler açığındaki yükseliş ile ABD'nin henüz bu konuda ciddi adımlar atacağını gösteren bir harekette bulunmaması etkili oluyor. 
     Bunun yanında büyük döviz rezervine sahip Rusya'nın rezervlerindeki doların bir bölümünü euro ile değiştireceğini açıklaması da euronun rekor yükselişinde etkili oldu. 
     
     G-20 toplantısı da etkiledi 
     Ayrıca hafta sonu yapılan G-20 toplantısından da dolardaki düşüşü durdurmaya yönelik bir kararın çıkmaması ve Avrupa Merkez Bankası’nın müdahale ihtimalinin yüksek olmaması, pariteyi rekor seviyelere taşıyor. 
     
</TEXT>
</DOC>
