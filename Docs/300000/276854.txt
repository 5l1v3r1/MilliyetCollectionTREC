<DOC>
<DOCNO> 276854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/guncel/gun05.html </URL>
<DATE> 2004/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Halı saha davasında suçlu kim 
</HEADLINE>
<TEXT>


İstanbul'da 4 kişinin ölümünde kusurlu bulunan işletme müdürünü, kurumu savundu 

LUBE AYAR İstanbul 

Boğaziçi Elektrik Dağıtım AŞ BEDAŞ , 2 yıl önce halı sahada futbol oynayan 3'ü çocuk 4 kişinin elektrik çarpması sonucu ölmesi olayında kusurlu bulunan işletme müdürünü aklamaya çalışıyor. 
BEDAŞ, olayda bilirkişinin 8'de 3 kusurlu bulduğu Çağlayan İşletme Müdürü Sedat Olgunsoy'u kurtarmak için harekete geçti. Davanın görüldüğü mahkemeye BEDAŞ'ın gönderdiği raporda Olgunsoy'un idari, disiplin ve cezai sorumluluğu olmadığı iddia edildi. 

Rapordaki suçlama 
17 Ağustos 2002'de K ğıthane'de maç yapan Abide-i Hürriyet Spor Kulübü'nün futbolcuları Caner Batıgün, Orçun Türkyılmaz ve Ufuk Değirmenci yerde birikmiş olan suya basıp, elektrik akımına kapılarak, Mustafa Eryılmaz da onlara yardım etmek isterken hayatını kaybetmişti. 
Şişli 6. Asliye Ceza Mahkemesi'nde devam eden dava için elektrik mühendisleri Ramazan Divleli, Hasret Genç ve Lütfü Alpsoy'dan oluşan bilirkişi heyetinin hazırladığı ve Sedat Olgunsoy'un 8'de 3 kusurlu bulunduğu bilirkişi raporundaki şu satırlar dikkat çekmişti "Eğer bu tesisin enerjisi kesilse veya tesisat uygun hale gelmeden enerji verilmese, bu kaza olmazdı." 




</TEXT>
</DOC>
