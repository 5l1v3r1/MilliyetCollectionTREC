<DOC>
<DOCNO> 288551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/sondun19.html </URL>
<DATE> 2004/11/13/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
KKTC 21 yaşında... 
</HEADLINE>
<TEXT>

     Kıbrıs Türk halkı, Ramazan Bayramı'yla birlikte, 15 Kasım 1983'te ilan edilen Kuzey Kıbrıs Türk Cumhuriyeti'nin KKTC 21. kuruluş yıldönümünü de kutlayacak. 
     KKTC'nin kuruluş yıldönümü kutlamalarına, her yıl olduğu gibi bu yıl da Türkiye'den üst düzey yetkililer katılacak. 
     Kutlamalarda, Cumhurbaşkanlığı'nı Cumhurbaşkanlığı Genel Sekreteri Kemal Nehrozoğlu, TBMM'yi TBMM Başkanvekili Sadık Yakut ve hükümeti Devlet Bakanı ve Başbakan Yardımcısı Abdullatif Şener temsil edecek. 
     Nehrozoğlu, Yakut ve Şener, KKTC'ye yarın saat 15.10'da gelecek. Konuklar sırasıyla, KKTC Cumhurbaşkanı Rauf Denktaş'ı, Cumhuriyet Meclisi Başkanı Fatma Ekenoğlu'nu ve Başbakan Mehmet Ali Talat'ı ziyaret edecek. Heyet, gece de Ekenoğlu'nun Cumhuriyet Meclisi'nde vereceği resepsiyona katılacak. 
     Nehrozoğlu, Yakut ve Şener, 15 Kasım Pazartesi günü cumhuriyeti kutlama etkinliklerine katılacak. Nehrozoğlu pazartesi akşamı, Yakut ve Şener ise salı günü KKTC'den ayrılacak. 
     
</TEXT>
</DOC>
