<DOC>
<DOCNO> 276786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/sonspo04.html </URL>
<DATE> 2004/10/02/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Şahin Taraftarın da desteğiyle Beşiktaş karşısında galip geleceğiz 
</HEADLINE>
<TEXT>

     Trabzonspor Basın Sözcü İbrahim Şahin, bordo-mavili taraftarların desteğiyle Beşiktaş karşısında galip geleceklerini tahmin ettiğini söyledi. 
     Şahin, AA muhabirine yaptığı açıklamada, Beşiktaş'ın çok önemli bir rakip olduğunu, yarınki maçın zorlu geçeceğini tahmin ettiğini belirtti. Siyah-beyazlı ekibin ligde bulunduğu durumun Trabzonspor camiasını rehavete düşürmemesi gerektiğini ifade eden Şahin, şöyle konuştu 
     ''Çok önemli bir maç. UEFA Kupası 1. tur rövanş maçında Alhletic Bilbao'ya yenilerek elenmemiz, camiada üzüntü yarattı. Şimdi bütün gücümüzle lige konsantre olmamız lazım. Teknik kadromuz ve futbolcularımızın konsantre olduğunu biliyorum. Yarın taraftarlarımıza çok büyük iş düşüyor. Bilbao'da bir şehrin, taraftarların takımlarına ne kadar pozitif etki yaptığını gördük. Bana göre, Trabzon'un bu anlamda Bilbao'dan geri kalır tarafı yok. Bu nedenle taraftarlarımızı bayrakları ve formalarıyla tribünleri doldurmaya ve maç sonuna kadar takımımızı desteklemeye çağıyorum. Taraftarın da desteğiyle Beşiktaş karşısında galip geleceğimizi tahmin ediyorum.'' 
     
</TEXT>
</DOC>
