<DOC>
<DOCNO> 298696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sondun09.html </URL>
<DATE> 2004/12/18/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Almanya'da 17 yaşındaki genç trenin altında kalarak öldü... 
</HEADLINE>
<TEXT>

     Almanya'nın Jena kenti yakınlarındaki Rudolstadt kasabasında 17 yaşındaki bir genç, hızlı trenin ICE altında kalarak hayatını kaybetti. 
     Kazada ölen gencin yanında bulunan 16 yaşındaki arkadaşı da ağır yaralı olarak hastaneye kaldırıldı. 
     Polis, 2 gencin kaza sırasında rayların üzerinde yürüdüğünü bildirdi. 
     Saalfeld ve Rudolstadt arasındaki tren yolu, kaza nedeniyle yaklaşık 4 saat süreyle ulaşıma kapandı. 
     Stuttgart kentindeki bir kadınlar yurdunda çıkan yangında ise 24 kişi yaralandı. 
     Polis, binanın tahliyesi sırasında 1 kadın ile 1 erkeğin yurdun 3. katından atlayarak yaralı bir şekilde yangından kurtulduğunu, yangının da bu katta başladığının tespit edildiğini bildirdi. 
     Yangın dolayısıyla 22 kişinin de duman zehirlenmesi sonucu hastaneye kaldırıldığı, yangının çıkış nedeninin ise henüz bilinmediği kaydedildi. 
     Kadınlar yurdunda meslek sahibi kadınlarla üniversite öğrencisi kızların bulunduğu bildirildi. 
     
</TEXT>
</DOC>
