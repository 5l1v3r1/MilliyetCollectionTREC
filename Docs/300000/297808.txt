<DOC>
<DOCNO> 297808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sondun12.html </URL>
<DATE> 2004/12/15/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
The Guardian Chirac zor durumda 
</HEADLINE>
<TEXT>

     BBC 

İngiltere'nin prestijli gazetesi The Guardian, Fransa'nın Türkiye'ye bakışını konu alan bir haberinde Cumhurbaşkanı Jacques Chirac'ın büyük bir ikilemle karşı karşıya olduğunu vurguluyor. 
     Gazeteye göre, Türkiye'nin üyeliği konusunda halkından farklı düşünen Chirac, Türkiye'ye duyulan tepki yüzünden önümüzdeki yıl mayıs ayında yapılacak Avrupa Anayasası referandumundan 'Hayır' oyu çıkmasından endişe ediyor. 
     Guardian'a göre böyle bir sonuç Chirac'ın üçüncü kez cumhurbaşkanı seçilme şansını azaltacak. Chirac, bu aşamadan sonra kamuoyunu tatmin etmek için gazetenin ifadesiyle kazık değiştirmesi halinde ise, Avrupa içindeki müttefiklerinin önünde zor duruma düşecek. 
     Financial Times, Londra'nın Türkiye'yle üyelik görüşmelerine başlanması konusunda mümkün olduğu kadar az sınırlama içerecek ve Ankara'yı gücendirmeyecek bir sonuç bildirisi için çaba harcadığını belirtiyor. 
     Gazetede yazan Larry Siedentop ise Türkiye'yle ilgili karar alınırken, Avrupa'nın Türk seçkinleri dinlemekle yetinmemesi gerektiğini söylüyor. Yazar şöyle diyor 
     "Avrupa Birliği'nin bir Hristiyan kulübü olarak algılanacağı kaygısı yersiz. Ilımlı yönetimlerin iktidarda olduğu Mısır, Fas, Pakistan ve Endonezya gibi müslüman ülkelerde laiklikle askeri gücün rolü arasında rahatsız edici bir bağlantı var. 
     "Laiklik, sadece devletin dayattığı ve askeri gücün desteklediği değil, halkın da benimsediği bir olgu olmalı. İşte Avrupa Birliği bu konuda kendini tatmin ettiğine inandıktan sonra karar vermeli." 
     
</TEXT>
</DOC>
