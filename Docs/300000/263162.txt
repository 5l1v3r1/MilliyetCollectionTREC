<DOC>
<DOCNO> 263162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/son/sonspo05.html </URL>
<DATE> 2004/08/13/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Cimbom, Gaziantep'i kasetten ezberledi 
</HEADLINE>
<TEXT>

     Sabah idmanında taktik çalışma yaptıran Hagi, daha sonra oyuncularına Gaziantepspor’un maç kasetlerini izlettirerek uyarılarda bulundu 
     
     Hızlı adamlara dikkat’ 
     Cim Bom’un hocası, Gaziantep sınavı öncesi futbolcularına rakiple ilgili tüm detayları aktardı. Basına kapalı olarak gerçekleşen sabah antrenmanında maçın taktiği üzerinde duran Hagi, daha sonra oyuncularını altyapı tesislerinde bulunan sinema odasına götürdü. Burada öğrencilerine geçtiğimiz hafta oynanan Denizlispor - Gaziantep karşılaşmasını izleten Rumen çalıştırıcı, sık sık maçı durdurarak, rakibin yaptığı hücum varyasyonlarını oyuncularına anlattı. 
     
     Kozu yine Şükür 
     Antep’in hücuma çok hızlı çıktığına dikkat çeken ve hızlı oyuncularının bulunduğunu ifade eden teknik adam, alınacak önlemleri de orta saha ve savunma oyuncularına anlattı. Futbolcularından orta sahanın gerisinde kontrollü oynamalarını isteyen Hagi, rakibin zaaflarından ne şekilde yararlanacaklarını da bir bir sıraladı. Rumen hocanın, ceza alanı içerisine atılacak topların da Hakan Şükür’le buluşturulmasını istediği öğrenildi. 
     
</TEXT>
</DOC>
