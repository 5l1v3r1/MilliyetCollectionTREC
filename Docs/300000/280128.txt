<DOC>
<DOCNO> 280128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sontur37.html </URL>
<DATE> 2004/10/14/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Genç kızı döverek gasp etti, 12 yıl hapis cezasına çarptırıldı 
</HEADLINE>
<TEXT>

     Samsun'da bir genç kızı darp ederek cep telefonu ile kolye ve künyesini gasp ettiği iddiasıyla yargılanan kişi, 12 yıl 6 ay hapis cezasına çarptırıldı. 
     Samsun 2. Ağır Ceza Mahkemesi'nde görülen davada, Hacı İsmail Köyü'nde yaklaşık 5 ay önce Dudu Taşdoğan'ı 26 darp ederek, cep telefonu, künye ve kolyesi ile 24 milyon lirasını gasp ettiği iddiasıyla tutuklanan Serkan Köksal'ın 22 yargılanmasına devam edildi. 
     Hakkında 20 yıla kadar hapis cezası istenen sanık Köksal, savunmasında iftiraya uğradığını öne sürdü. 
     Mağdureyi uygunsuz davranışları nedeniyle uyardığını, küfür edince de dövdüğünü iddia eden sanık, ''Mahalleye sürekli arabalarla ve değişik erkeklerle gelip uygunsuz hareketlerde bulunuyordu. Bu nedenle uyardım. Ancak küfür edince ben de dövdüm'' şeklinde konuştu. 
     Mahkeme heyeti, sanık Köksal'ı 12 yıl 6 ay hapis cezasına çarptırdı. 
     Kararın okunmasının ardından mahkeme heyetine tepki gösteren sanık, salondan çıkarıldı. 
     
</TEXT>
</DOC>
