<DOC>
<DOCNO> 294757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sonsiy18.html </URL>
<DATE> 2004/12/04/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Y. Nuri Öztürk "Hiç kimse Türkiye'nin 21.yy süper güç olmasını önleyemez" 
</HEADLINE>
<TEXT>

     İstanbul Bağımsız Milletvekili, Yaşar Nuri Öztürk, ''Hiç kimse Türkiye'nin 21. yüzyılda süper güç olmasını engelleyemez'' dedi. 
     Öztürk, ''Halkın Yükselişi Hareketi''ni İzmir Atatürk Stadı Hakemler Derneği Salonu'nda anlatmak amacıyla düzenlediği toplantıda, Türkiye'nin 20 yıldır iki büyük acıyla yaşadığını, bunlardan birinin dinin, ikincisinin de siyasetin mesleğe dönüşmesi olduğunu savundu. 
     Türkiye'de ''dinle siyasetin birilerinin mesleği olmaktan süratle çıkartılması'' gerektiğini ifade eden Öztürk, şunları kaydetti 
     ''Nüfusun yüzde 52'sini oluşturan kadınlar, siyasetin dışındadır. Son seçimde, halkın yüzde 32'si sandığa gitmemiştir. Hiç kimse Türkiye'nin 21. yüzyılda süper güç olmasını engelleyemez. Ya yok oluruz, parçalanırız, ya da 21. yüzyıla hükmeden bir ülke oluruz. Bunun orta yeri, noktası yok.'' Büyük Orta Doğu Projesi'nde BOP Türkiye'nin dikkate alındığını belirten Öztürk, sözlerine şöyle devam etti 
     ''İdeolojiler çöktü, şimdi dine saldırıyorlar. Din bizim. Bin yıldır da İslam'ı yaşayan biziz. Dün yeşil kuşak, bugün ılımlı İslam... Ilımlı İslam ile bizzat gerçek İslam'ı karşı karşıya koymak istiyorlar. Batı, Atatürk Cumhuriyeti'ni ve Müslüman Türkiye'yi bir örnek olmaktan çok, coğrafyadan çıkartmak istiyor. Ortadoğu'da, İsrail'den daha büyük devlet olmasın istiyorlar.'' Öztürk, başlattıkları ''Halkın Yükseliş Hareketi'nin küskünler, kırgınlar veya İslamcılar hareketi olmadığını kaydetti. 
     
</TEXT>
</DOC>
