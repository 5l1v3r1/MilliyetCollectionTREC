<DOC>
<DOCNO> 260781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sondun40.html </URL>
<DATE> 2004/08/05/ </DATE>
<TIME> 21.17 </TIME>
<AUTHOR>  </AUTHOR>
<HEADLINE>
Atina'dan hava sahası ihlali iddiası... 
</HEADLINE>
<TEXT>

     Atina, 12 adet F-16 tipi Türk savaş uçağının bugün Yunan hava sahasını 7 kez ihlal ettiğini ileri sürdü. 
     Yunanistan Genelkurmay Başkanlığı'ndan yapılan açıklamada, Ege'de 6 kol halinde uçan Türk savaş uçaklarının, Midilli Lesbos Adası'nın kuzeybatısı, Sakız Hios Adası'nın güney ve güneybatısı, Sisam Samos Adası'nın kuzeyi ile Andipsara Adası'nın batısında Yunan Hava sahasını 7 kez ihlal ettiği iddia edildi. 
     Açıklamada, Türk savaş uçaklarının, ''ihlallerin'' yapıldığı bölgelere giden Yunan savaş uçaklarınca uzaklaştırıldığı da kaydedildi. 
     Yunanistan Genelkurmay Başkanlığı, dün de 2 adet F-14 tipi Türk savaş uçağının Limni Limnos Adası üzerinde uçarak Yunan Hava sahasını ihlal ettiğini ileri sürmüştü. 
     
</TEXT>
</DOC>
