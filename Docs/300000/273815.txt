<DOC>
<DOCNO> 273815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/siyaset/siy01.html </URL>
<DATE> 2004/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte AİHM adaleti 
</HEADLINE>
<TEXT>


Adli Tıp'ın 5 Korsakoff'lu için verdiği "Cezaevinde kalabilirler" kararı, AİHM'ye takıldı. Muayene edilen hükümlüler hakkındaki tutuklama kararı da kaldırıldı 

TÜRKER KARAPINAR Ankara 


Avrupa İnsan Hakları Mahkemesi AİHM , Adli Tıp Kurumu'nun "iyileşemez" görüşü bildirmesiyle cezaevinden tahliye edilen, ancak daha sonra kurumun "cezaevinde kalabilir" raporlarıyla tutuklanmalarına karar verilen Wernicke Korsakoff hastası 5 hükümlü hakkındaki kararları kaldırdı. Adli Tıp, Haziran 2003'ten itibaren "iyileşemez" raporu vererek cezaevinden tahliye edilen hükümlülere daha sonra "cezaevlerinde kalabilir" raporları vermeye başladı. Çelişkili raporları nedeniyle mahk mlar hakkında tekrar tutuklama kararları çıkarıldı. 

İlk karar Balyemez'le geldi 
Avukat Gülizar Tuncer, Korsakoff hastalığına yakalanan müvekkili Bekir Balyemez hakkında verilen tutuklama kararıyla ilgili AİHM'ye başvurdu. Başvuruda, tutuklama kararına, AİHM'nin "yaşama hakkı" ile ilgili içtüzük hükümlerinde yer alan 39. maddesi uyarınca "ihtiyati tedbir" kararı konulması talep edildi. AİHM de tutuklama kararını 6 Şubat 2004'te kaldırdı. Haklarında aynı şekilde tutuklama kararları çıkarılan cezaevindeki ve firari olarak aranan 54 Korsakoff hastası da AİHM'ye başvurdu. Başvuruları birleştiren AİHM, mahk mları yerinde muayene edebilmek için hükümetten 6 - 13 Eylül arasında izin istedi. 

Cezaevinde inceleme 
Hükümet, istek doğrultusunda mahk mlar hakkındaki yakalama kararlarını bu tarihler arasında kaldırdı. Aralarında doktor ve yargıçların da bulunduğu 8 kişilik heyet, İstanbul Bayrampaşa ve Tekirdağ Kandıra F Tipi Cezaevi'nde incelemelerde bulundu. 
Haklarındaki yakalama kararları kaldırılan mahk mlar da, AİHM heyeti tarafından muayene edildi. Heyet, ilk incelemesinde, fiziki şartlarını çok ağır bulduğu ve yürüyemeyecek durumda olduğuna karar verdiği "yasadışı örgüt üyeliği" veya "yardım - yataklık" suçlarından hüküm giyen Gülnaz Kuruçay, Cafer Gürbüz, Sait Oral Uyan, Tekin Yıldız ve Aziz Hun'un hakkında verilen tutuklama kararlarının kaldırılmasına karar verdi. 



</TEXT>
</DOC>
