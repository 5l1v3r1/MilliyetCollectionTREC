<DOC>
<DOCNO> 262544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sontur54.html </URL>
<DATE> 2004/08/11/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Irak'taki TIR şoförü 45 gündür kayıp... 
</HEADLINE>
<TEXT>

     Irak'ta, ABD askerlerine malzeme taşıyan Hataylı TIR şoförü Tahir Karaf'dan 45 gündür haber alınamadığı bildirildi. Eşi Tahir Karaf'ın 58 , Hatay'da faaliyet gösteren bir uluslararası nakliye şirketi aracılığıyla yaklaşık 3 ay önce Kuveyt'e gittiğini belirten Fatma Karaf, buradan Irak'taki ABD askerlere gıda malzemesi taşıdığını söyledi. 9 çocukla ortada kaldığını ve ne yapacağını bilemediğini ifade eden Fatma Karaf, şöyle konuştu 
     ''Eşimin de bulunduğu konvoya silahlı saldırı yapıldığını öğrendim. Firma yetkilileri de başka bir bilgi veremiyor. 45 gündür haber alamıyoruz. Eşimin öldüğü veya yaşadığına dair bir şey söylenmiyor. Endişe içinde bekliyoruz. Umutla kendisine ulaşmak için her yere başvuruyoruz. Ancak, ne arayan ne de ilgilenen var.'' Fatma Karaf, büyük oğlu Teysir ve kayınbiraderi Mustafa Karaf'ın Bağdat'a eşini aramaya gittiklerini, ancak herhangi bir bilgi elde edemediklerini söyledi. 
     Karaf'ın 7 yaşındaki kızı Fatma da çok özlediğini babasının bir an önce eve gelmesi için yetkililerden yardım istedi. 
     
</TEXT>
</DOC>
