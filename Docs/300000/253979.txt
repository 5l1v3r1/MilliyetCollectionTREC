<DOC>
<DOCNO> 253979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/ekonomi/eko08.html </URL>
<DATE> 2004/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
S P, İtalya'nın kredi notunu kırdı 
</HEADLINE>
<TEXT>


EKONOMİ SERVİSİ 

Kredi derecelendirme kuruluşu Standard and Poor's S P , bütçe açığı ve kamu borcunun yüksekliği nedeniyle İtalya'nın uzun dönemli kredi notunu AA'dan AA eksiye düşürdü. Euro bölgesinde ilk kez yapılan bu not indirimine yönelik İtalya Başbakanı Silvio Berlusconi "kaygılanacak durum yok" değerlendirmesinde bulundu. 
Bütçe açıkları ve kamu borcunun gayri safi yurtiçi hasılaya GSYİH oranının yüzde 106 düzeyinde olması İtalya'nın notunun düşürülmesine neden oldu. 
Hükümet yetkilileri not indirimini "aceleci bir karar" şeklinde nitelendirirken Roma'da, İtalya Bankalar Birliği'nin yıllık kongresinde konuşan Berlusconi, "İtalya Devlet İstatistik Kurumu ISTAT komedi sanatçılarının çalıştığı bir yer değildir. Yayınladıkları veriler merkez sağ hükümetin son üç yıldaki icraatını açıkça ortaya koyuyor. İtalya'nın yoksullaşması söz konusu değildir" dedi. 


</TEXT>
</DOC>
