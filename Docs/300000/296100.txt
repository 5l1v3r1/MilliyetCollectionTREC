<DOC>
<DOCNO> 296100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/siyaset/asiy.html </URL>
<DATE> 2004/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kıbrıs sorun olmayacak' 
</HEADLINE>
<TEXT>


Antalya'daki 'Dinler Bahçesi'nin açılışına katılan Hollandalı Bakan Nikolai, "17 Aralık'ta Türkiye'nin önüne Kıbrıs kriteri konmayacak" diye konuştu 

ELÇİN ERGÜN - NEDİM ŞENER Antalya 


Başbakan Recep Tayyip Erdoğan dün Antalya Belek'teki "Dinler Bahçesi"nin açılışını yaptı. AB'nin 17 Aralık zirvesinde Türkiye hakkında alacağı karara ilişkin ikinci taslağı Ankara'ya getiren Hollanda'nın AB'den sorumlu bakanı Atzo Nikolai de Antalya'ya Erdoğan'la birlikte geldi. Nikolai, 17 Aralık'ta Türkiye'nin önüne konulan kriterler arasında Kıbrıs sorununun olmayacağını söyledi. 
Ankara'da Erdoğan'la görüşme yapamayan Nikolai'nin Antalya'ya dün sabah büyükelçiler için hazırlanan uçakla gitmesi bekleniyordu. Son dakikada yapılan değişiklikle Nikolai, Erdoğan'ın ATA uçağına davet edildi. NTV'ye de zirvede kriz yaşanmayacağı görüşünde olduğunu açıklayan Nikolai, Dışişleri Bakanı Abdullah Gül'le görüşmenin de gergin geçmediğini savundu. 
Belek'teki törene devlet erk nının yanı sıra Diyanet İşleri Başkanı Prof. Dr. Ali Bardakoğlu, Türkiye Musevi Cemaati Hahambaşısı İshak Haleva, Türkiye Ermenileri Patriği II. Mesrob, Vatikan Katolik Kilisesi'ni temsilen Fr. Alphonse T. Sammut da katıldı. 
Vatikan temsilcisi Sammud, ihtiyaç duyulan kilisenin h l kurulamadığından yakınarak, "Bu hak Katolik inanca sahip olanlara tanınmazsa, arzu ettiğimiz dinler mozaiği olmayacak" diye konuştu. 

Enver Sedat'ın hayali 
Türkiye Ermenileri Patriği II. Mesrob da, Dinler Bahçesi projesinin 1981'de öldürülen Mısır Devlet Başkanı Enver Sedat'ın hayali olduğu söyledi. 



</TEXT>
</DOC>
