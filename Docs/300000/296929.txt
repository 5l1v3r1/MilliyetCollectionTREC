<DOC>
<DOCNO> 296929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/guncel/gun10.html </URL>
<DATE> 2004/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanat ürünleri... 
</HEADLINE>
<TEXT>


GÜLSEREN TUMBA 

mentalKLİNİK, bir grup sanatçıyı aynı tema etrafında birleştirerek bir ürün yelpazesi yaratmayı ve pazarlamayı amaçlayan bir mağaza-galeri. Birol Demir ve Yasemin Baydar tarafından projelendirilen mentalKLİNİK, 2000'de hayata geçti. mentalKLİNİK, dördüncü projeleri olan "self" ile Lüksemburg'da Grand - Duc Jean Modern Sanat Müzesi'nin 2004 ön açılış programına katıldı. Sergide yer alan eserler, aynı zamanda "ürün" niteliği taşıyor. Örneğin, Maksut Aşkar tarafından hazırlanan "Kök" adlı eser-ürün alternatif bir enerji içeceği olarak tanımlanıyor. Engin Akın tarafından hazırlanan "Mamul" ise pekmezin sıvıdan katıya yedi ayrı hali niteliğinde. "Self" projesinin editörlüğünü, Birhan Keskin ve Tül Akbal Süalp yaptı. mentalKLİNİK'in çalışmaları, ilk defa 10 Aralık'ta ve sadece 1 günlüğüne İstanbul'da da sergilendi. 



</TEXT>
</DOC>
