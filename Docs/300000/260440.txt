<DOC>
<DOCNO> 260440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/yazar/pulur.html </URL>
<DATE> 2004/08/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tesadüfen yaşamak... 
</HEADLINE>
<TEXT>


DENİZ kazası olmaz mı, olur 
Tren kazası olmaz mı, olur 
Uçak kazası olmaz mı, olur 
Trafik kazası olmaz mı, olur 
Olur ama, bu kadar sorumsuz kaza olmaz. 
İstanbul'dan Bandırma'ya giden feribot, Fener Adası açıklarında muhtemelen bir kayaya çarpıyor, su alıyor, yolculara can yeleği giydiriliyor, panik başlıyor, bir başka feribot gönderilip insanlar kurtarılıyor. 

DİYECEKSİNİZ ki ne var bunda 
Çok şey var, laubalilik var, gayretkeşlik var, aman kimse duymasın, biz işi halledelim, gerisi kolay, gibi saçma sapan bir zihniyet var 
Çünkü bu memlekette Kıyı Emniyeti ve Gemi Kurtarma işletmesi var, adı üstünde kıyı emniyeti ve gemi kurtarma... 
Oysa bu işletmenin sorumlusu kazayı Milliyet muhabiri Gürkan Akgüneş'ten öğreniyor, yoksa haberleri bile olmayacak... 

GENEL Müdür Yardımcısı Salih Orakçı'nın dediklerine bir bakın 
"Kaptan olayı kendisi koordine etmek için imdat çağrısında bulunmamış... Risk değerlendirilmesini kişilerin yapması sakıncalıdır. Bütün çağrıların, Denizcilik Müsteşarlığı'na bağlı Ana Arama Koordinasyon Merkezi'ne yapılması lazımdır. Risk tanımlamanın uluslararası normları ve kontrol soruları vardır, kaptana bunlar sorulur, bilimsel veriler elde edilir, ona göre müdahale uygulanır." 
Duydunuz değil mi "Bilimsel veriler" deniyor... 
Tren kazasının aynısı. Onlar bilim adamlarının lafını kulak arkası ettiler, bunlar "bilimden kaçıyorlar" böyle bir zihniyet... 
Her ikisinin kaynağı da İstanbul Belediyesi... 

DİYECEKSİNİZ kaza kayıpsız atlatıldı. 
Ya yüzlerce kişi denize dökülseydi, ne olacaktı 
Hiç... Tren kazasında 38 kişi öldü de ne oldu 

PEKİ, bu feribot kaptanlarının elinde bir talimat yok mudur 
Bir kaza anında şuraya, şuraya bilgi vereceksiniz, diye... 
Belki vardır, tıpkı "teftiş macunu" gibi... 
Teftiş yapan komutan askerin sırt çantasını açtırmış, diş macununu görmüş 
"Oğlum bu ne " 
Asker ne bilsin, macunu da fırçayı da teftişten teftişe veriyorlar, teftiş bitince topluyorlar 
"Teftiş macunu komutanım " demiş... 
Herhalde o talimat da teftiş talimatıdır. 
Talimat da ne oluyormuş, gemisini kurtaran kaptan değil mi 

KAZANIN olduğu yer sabıkalıymış, 1998'de Fener Adası açıklarında bir feribot daha kayalıklara çarpmış... 
Peki, o günden bugüne, orası tehlikelidir, geçmeyin, rotayı değiştirin, denmemiş mi 
Kimin umurunda Neyse ki bu defa "Allah'ın takdiri " diyen kara cahil çıkmadı. 
Uzun lafın kısası tesadüfen yaşıyoruz, tesadüfen... 
Mithat Cemal Kuntay der ki 
"Sefa, cefa, zek , deha, cehalet, ilm - ü fen 
Tesadüfen, tesadüfen, tesadüfen." 



</TEXT>
</DOC>
