<DOC>
<DOCNO> 250923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sontur16.html </URL>
<DATE> 2004/06/25/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
YÖK Genel Kurulu toplandı... 
</HEADLINE>
<TEXT>

     Yükseköğretim Kurulu YÖK Genel Kurulu, YÖK Başkanı Prof. Dr. Erdoğan Teziç'in, başkanlığında toplandı. 
     Üniversitelerarası Kurul kontenjanından YÖK üyeliğine seçilen ÖSYM Başkanı Prof. Dr. Savaş Küçükyavuz ile Prof. Dr. Mustafa İlhan'ın ilk kez yer alacağı toplantıda, 22 devlet üniversitesinin rektör adayları belirlenecek. 
     Toplantıda, üniversitelerde yapılan seçimlerde en fazla oy olan 6 aday adayı arasından 3 aday belirlenecek. 
     Belirlenen adaylar Cumhurbaşkanı Ahmet Necdet Sezer'e sunulacak. Sezer, 3 aday arasından birini rektör atayacak. 
     Genel Kurul, toplantısı basına kapalı gerçekleştiriliyor. 
     YÖK Başkanı Prof. Dr. Teziç, AA Muhabirinin konuya ilişkin sorusu üzerine, bugünkü toplantıda 22 üniversitenin rektör adaylarını belirleyeceklerini anımsatarak, bunları Cumhurbaşkanı'nın imzasına gitmeden açıklamak istemediklerini belirtti. 
     Aday belirleme sürecinin bugün tamamlanmayabileceğini de kaydederek Teziç, ''Dedikodular başlayabilir. Bunu istemiyoruz'' dedi. 
     
     SÜRESİ DOLAN REKTÖRLER 
     Yükseköğretim Yasası'na göre 2 dönem rektörlük yapan öğretim üyeleri, 3. dönem için aday olamıyor. 
     Buna göre, Ağustos ayında 4 yıllık görev süresini dolduracak rektörlerin isimleri ve görevde kaldıkları dönem sayısı şöyle 
     - Akdeniz Üniversitesi Rektörü Prof. Dr. Yaşar Uçar 2 
     - Ankara Üniversitesi Rektörü Prof. Dr. Nusret Aras 1 
     - Atatürk Üniversitesi Rektörü Prof. Dr. Yaşar Sütbeyaz 1 
     - Boğaziçi Üniversitesi Rektörü Prof. Dr. Sabih Tansal 1 
     - Cumhuriyet Üniversitesi Rektörü Prof. Dr. Ferit Koçoğlu 2 
     - Çukurova Üniversitesi Rektörü Prof. Dr. Mustafa Yalçın Kekeç 1 
     - Dicle Üniversitesi Rektörü Prof. Dr. Fikri Canoruç 1 
     - Dokuz Eylül Üniversitesi Rektörü Prof. Dr. Emin Alıcı 1 
     - Ege Üniversitesi Rektörü Prof. Dr. Ülkü Bayındır 1 
     - Erciyes Üniversitesi Rektörü Prof. Dr. Ahmet Zeki Yılmaz 1 
     - Fırat Üniversitesi Rektörü Prof. Dr. Ahmet Feyzi Bingöl 1 
     - Gazi Üniversitesi Rektörü Prof. Dr. Rıza Ayhan 1 
     - Gaziantep Üniversitesi Rektörü Prof. Dr. Hüseyin Filiz 2 
     - İnönü Üniversitesi Rektörü Prof. Dr. Fatih Hilmioğlu 1 
     - İstanbul Teknik Üniversitesi Rektörü Prof. Dr. Gülsün Sağlamer 2 
     - Karadeniz Teknik Üniversitesi Rektörü Prof. Dr. Türkay Tüdeş 2 
     - Mimar Sinan Güzel Sanatlar Üniversitesi Rektörü Prof. Dr. İsmet Vildan Alptekin 1 
     - Ondokuz Mayıs Üniversitesi Rektörü Prof. Dr. Ferit Bernay 1 
     - Orta Doğu Teknik Üniversitesi Rektörü Prof. Dr. Ural Akbulut 1 
     - Trakya Üniversitesi Rektörü Prof. Dr. Osman İnci 2 
     - Uludağ Üniversitesi Rektörü Prof. Dr. Mustafa Yurtkuran 1 
     - Yıldız Teknik Üniversitesi Rektörü Prof. Dr. Ayhan Alkış 2 
     
</TEXT>
</DOC>
