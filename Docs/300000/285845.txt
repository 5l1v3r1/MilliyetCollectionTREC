<DOC>
<DOCNO> 285845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sontur25.html </URL>
<DATE> 2004/11/03/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Makedonya'ya gidecek vatandaşlara uyarı... 
</HEADLINE>
<TEXT>

     Makedonya'da yürürlükte olan gümrük mevzuatı uyarınca, 2 bin euro veya karşılığı döviz miktarını aşan nakit paranın ülkeye girişte beyan edilmesi zorunluluğu bulunduğu bildirildi. 
     Dışişleri Bakanlığı'ndan yapılan duyuruda, bu miktarı aşan ve beyan edilmeyen dövizin ülkeden çıkışta yapılan kontroller sırasında yolcunun üzerinde bulunması durumunda, yolcunun mahkemeye sevk edilerek para cezasına çarptırıldığı ve elinde bulunan tüm paraya el konulduğu belirtildi. 
     Duyuruda, Makedonya makamlarının özellikle Kosova sınırından ülkeye giriş çıkışları daha sıkı denetime tabi tuttuklarından, Kosova'ya havayoluyla gidip Makedonya üzerinden Türkiye'ye dönmek isteyen vatandaşların daha dikkatli olmaları gerektiği kaydedildi. 
     
</TEXT>
</DOC>
