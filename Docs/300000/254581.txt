<DOC>
<DOCNO> 254581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/son/soneko05.html </URL>
<DATE> 2004/07/11/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Enerji özelleştirmelerinde ilk adım atılıyor... 
</HEADLINE>
<TEXT>

     Enerji özelleştirmelerinde ilk adım atılıyor. Enerji dağıtım özelleştirmeleri için tutulacak danışman için önceki hafta danışman firmalara davetler gönderilirken, bu ay sonunda danışman firmanın belirlenmesi hedefleniyor. 
     A.A muhabirinin Özelleştirme İdaresi Başkanlığı'ndan ÖİB edindiği bilgiye göre, danışmanlık için son teklifler 26 Temmuz 2004 tarihinde alınacak. Finansal danışman olacak firma Temmuz sonuna kadar belirlenecek. 
     Hukuki danışmanlık yapacak firma için ise ilgili danışmanlık kuruluşlarına davet mektupları da geçtiğimiz hafta gönderildi. 
     
     DAĞITIM ÖZELLEŞTİRMELERİ 2005 MART'INDA BAŞLAYACAKTI 
     Enerji stratejisine göre, 2005 yılının Mart ayından itibaren enerji dağıtım özelleştirmelerinin başlaması öngörülürken, yapılan çalışmalarla bu tarihin öne çekilmesi planlanıyor. 
     ÖİB, Enerji Piyasası Düzenleme Kurumu EPDK , Türkiye Elektrik Dağıtım A.Ş. TEDAŞ ile Enerji ve Tabii Kaynaklar Bakanlığı'nın elektrik dağıtım ihalelerinin yapılabilmesi için üzerine düşenleri yapmaya devam ettikleri vurgulanıyor. 
     Bu çalışmaların tamamlanmasının ardından bu yıl sonunda hukuk sorunu bulunmayan dağıtım bölgelerinden en az bir veya ikisinin özelleştirilmesi için ihaleye çıkılması hedefleniyor. 
     
</TEXT>
</DOC>
