<DOC>
<DOCNO> 258745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/soneko10.html </URL>
<DATE> 2004/07/28/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Uluslararası piyasalarda petrol fiyatlarının geriledi... 
</HEADLINE>
<TEXT>

     Uluslararası piyasalarda petrol fiyatlarının gerilemesine karşın, fiyatlarda artış beklentisinin bulunduğu bildirildi. 
     Asya kıtasının önemli petrol borsalarından Singapur'da, Batı Teksas türü petrolü varil fiyatı 15 cent azalarak 41.69 dolara, Kuzey Denizi Brent türnü petrolün varil fiyatı da 24 cent azalarak 38.30 dolara geriledi. 
     Yatırımcılar arasında petrol fiyatlarında yükselme beklentisine neden olarak, dünyanın en büyük petrol tüketicisi konumunda olan ABD'nin petrol stoklarının durumu, Petrol İhraç eden Ülkeler Örgütü'nün OPEC küresel petrol talebini karşılayabilme imkanı üzerinde yoğunlaşan endişeler gösterildi. 
     Küresel düzeyde devam eden rafineri problemi, Rusya'nın önde gelen petrol firması YUKOS'un mali sorunları nedeniyle petrol sevkiyatına devam edememe ihtimali, yatırımcıların spekülatif petrol alımlarına yönelmesine neden oluyor. 
     Yatırımcıların ABD Enerji Enformasyon Kuruluşu tarafından bugün açıklanacak ABD'nin haftalık petrol stok verilerine odaklandığı da ifade ediliyor. 
     
</TEXT>
</DOC>
