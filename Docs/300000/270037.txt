<DOC>
<DOCNO> 270037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/soneko07.html </URL>
<DATE> 2004/09/08/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Sanayi üretimi ikinci çeyrekte yüzde 15.3 arttı... 
</HEADLINE>
<TEXT>

     Sanayi üretimi, bu yılın ikinci üç ayında geçen yılın aynı dönemine göre yüzde 15.3 oranında arttı. 
     Devlet İstatistik Enstitüsü DİE , 2004 yılı ikinci dönem üç aylık sanayi üretim endeksi sonuçlarını açıkladı. 
     2004 yılı ikinci çeyreğinde geçen yılın aynı dönemine göre, imalat sanayi üretiminde yüzde 16.3, elektrik, gaz ve su sektöründe yüzde 8.2, madencilik sektöründe de yüzde 10.1 oranında bir artış görüldü. 
     Bu dönemde imalat sanayi alt sektörleri itibarıyla üretim, en fazla yüzde 104.5 artış ile büro, muhasebe bilgi işlem makinaları imalatında yaşandı. 
     İkinci dönemde taşıt araçları ve karoseri imalatında yüzde 83.8, plastik kauçuk ürünleri imalatında yüzde 15, ağaç ve mantar ürünleri imalatı yüzde 16, basım ve yayım imalatında yüzde 42.8, ana metal sanayi imalatında yüzde 12.3, metalik olmayan diğer mineral madde imalatında yüzde 9.3, radyo, tv haberleşme cihazları imalatında yüzde 64.6 arttı. 
     Aynı dönemde, diğer ulaşım araçları imalatı yüzde 13.9, tütün ürünleri imalatı yüzde 3, tekstil ürünleri imalatı yüzde 5.1, mobilya imalatı yüzde 3.2, gıda ürünleri ve içecek imalatı yüzde 0.1 azaldı. 

     
</TEXT>
</DOC>
