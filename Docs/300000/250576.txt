<DOC>
<DOCNO> 250576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sonspo03.html </URL>
<DATE> 2004/06/24/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Trabzonspor, Galatasaraylı Batista'dan vazgeçti... 
</HEADLINE>
<TEXT>

     Trabzonspor Kulübü Asbaşkanı Nevzat Şakar, Galatasaraylı Batista ile görüşmelerde hiçbir sonucun çıkmadığını ve kendilerinin de bu transfere kesin noktayı koyduklarını söyledi. 
     Nevzat Şakar, A.A muhabirine yaptığı açıklamada, Batista ile son kez görüştüğünü ve aralarındaki anlaşmazlıkları gidermeye çalıştıklarını bildirdi. Şakar, görüşmeden olumlu bir sonuç elde edemediklerini vurgulayarak, ''Yaptığımız görüşmelerde hiçbir sonuç çıkmadı ve bizde bu transferde kesin noktayı koyduk'' dedi. 
     Şakar, Batista'nın aklında başka kulüpler olduğunu ve onun için bu transferi yokuşa sürdürdüğünü vurguladı. 
     Öte yandan Ukrayna'nın Shaktar Donetsk takımın Tolga'ya çok yüksek bir transfer önerisinde bulunduğunu hatırlatan Şakar, ''Tolga, bizim evladımız. Onla görüşerek ikna ettik. Büyük paraların teklif edilmesi, onunda aklını karıştırmış olabilir ama bizde de uzun vadede oynayarak bu paraları kazanabilir'' diye konuştu. 

     
</TEXT>
</DOC>
