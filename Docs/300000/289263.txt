<DOC>
<DOCNO> 289263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sonspo07.html </URL>
<DATE> 2004/11/16/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Ukrayna'da idmana geç kalan üç oyuncu kadro dışı .. 
</HEADLINE>
<TEXT>

     Ukrayna Milli Takımı Teknik Direktörü Oleg Blokhin, antrenmana geç geldikleri gerekçesiyle Metalurgi Donetsk'den Alexander Zotov ve Viacheslav ile Mairupol'dan Serhiy Zakarlyuka maç kadrosundan çıkardı. Oyuncuların niçin geç kaldıkları ise açıklanmadı. 
     Türkiye A Milli Futbol Takımı, Ukrayna maçı hazırlıklarına dün basına kapalı yaptığı antrenmanla devam etti. Karşılaşmanın oynanacağı Şükrü Saracoğlu Stadı'nda yaklaşık 1.5 saat süren çalışmada, teknik direktör Ersun Yanal taktik ağırlıklı bir idman yaptırdı. Antrenmanın sonunda ise kaleci Rüştü ve Volkan'ın koruduğu kalelere karşı futbolcular şut çalışması yaptı. Özellikle Altıntop kardeşlerin isabetli ve sert şutları dikkat çekti. Öte yandan dün gelmesi beklenen Ukrayna Milli Takımı rötar yaptı. Ukrayna kafilesi bugün 12.30'da gelip Swiss Otel'de kampa girecek ve akşam saatlerinde karşılaşmanın oynanacağı Şükrü Saracoğlu'nda son antrenmanını yapacak. 
     
</TEXT>
</DOC>
