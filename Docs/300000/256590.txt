<DOC>
<DOCNO> 256590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sontur14.html </URL>
<DATE> 2004/07/19/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Bu bir rekor... Antalya'ya dün 43 bin 519 kişi geldi... 
</HEADLINE>
<TEXT>

     Antalya'ya bir günde gelen yolcu sayısında 11 Temmuz'da 40 bin 776 ile kırılan rekor, dün gelen 43 bin 519 yolcu ile bir kez daha kırıldı. 
     Antalya Havalimanı Şube Müdürlüğü Yolcu İstatistikleri'ne göre, Antalya Havalimanı'na 18 Temmuz Pazar günü 43 bin 519 turist geldi. 11 Temmuz'da 40 bin 776 yolcu ile ''Bir günde gelen yolcu sayısı'' bakımından rekora imza atan Antalya, dün gelen 43 bin 519 kişiyle bu rekorunu daha da geliştirdi. 
     Bu yılki 6 milyon turist hedefine adım adım yaklaşan Antalya'ya, 1-18 Temmuz tarihlerinde 9 bin 554 kişi geldi. Yıllık bazda yolcu sayısındaki artış ise yüzde 47 olarak gerçekleşti. 
     Bu yıl 18 Temmuz itibariyle, geçen yıl ve 2002 yılı 31 Temmuz tarihinde ulaşılan rakamların da önüne geçildi. 31 Temmuz 2002 itibariyle 2 milyon 568 bin 75 kişiyi, geçen yıl 31 Temmuz tarihine kadar olan sürede ise 2 milyon 296 bin 257 kişiyi ağırlayan Antalya'ya, bu yılbaşından 18 Temmuz tarihine kadar 2 milyon 850 bin 616 kişi geldi. 
     Yıllık bazda geçen yıl 1 Ocak-18 Temmuz döneminde Antalya'ya 1 milyon 933 bin 795, 2002 yılının 1 Ocak-18 Temmuz döneminde ise 2 milyon 217 bin 624 kişi gelmişti. 
     
</TEXT>
</DOC>
