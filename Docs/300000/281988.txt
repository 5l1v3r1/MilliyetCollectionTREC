<DOC>
<DOCNO> 281988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonyas14.html </URL>
<DATE> 2004/10/20/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
En çok kazayı beyaz araçlar yapıyor .. 
</HEADLINE>
<TEXT>

     Ahmet KAYA GAZİANTEP, DHA 

GAZİANTEP Emniyet Müdürlüğü Trafik Tescil ve Denetleme Şube Müdürlüğü'nce yapılan bir araştırma, beyaz renkli araçların diğer renkteki araçlara göre daha fazla, kırmızı renkliler ise daha az kazaya karıştığını ortaya çıkarttı. 
     Emniyet Müdürü Feyzullah Arslan, 187 bin 956 trafiğe kayıtlı araç bulunan Gaziantep'te bu yılın ilk 9 aylık döneminde 6 bin 837 kaza meydana geldiği belirtirken, "56 bin 87 kırmızı araçla toplam araç sayısının yüzde 29.8'i kırmızı renkli olmasına karşın, kaza yapma oranının yüzde 10.6 civarında. 50 bin 459 ile trafiğe kayıtlı araçlar içinde yüzde 26.8 pay alan beyaz araçların kaza yapma oranı 42.7 gibi yüksek bir oranda gerçekleşti'' dedi. 
     Emniyet Müdürü Arslan, kaza oluş sayısının yalnız araç rengiyle değerlendiremeyeceğini belirterek şöyle dedi 
     "Ama, istatistikler böyle bir sonucu ortaya çıkardı. Kırmızı renk tehlike habercisi, önlem aldırıcı ve daha fazla fark edilme özelliğine sahip. Hem sürücü, hem de yayalar ve diğer araç sürücüleri tarafından fark edilebiliyor ve sanırım bu nedenle kazaya daha az karışıyorlar. Beyaz renkli araçlar ise az fark edilebilir özellikte oldukları için kaza yapma oranları daha yüksek. Konunun uzmanları renk ile trafik kazalarının oluşumuyla ilgili araştırma yapabilirler.'' 
     
</TEXT>
</DOC>
