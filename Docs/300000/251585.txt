<DOC>
<DOCNO> 251585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/yasam/yas05.html </URL>
<DATE> 2004/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fahrenheit 9 11 rekora koşuyor 
</HEADLINE>
<TEXT>


SEMA EMİROĞLU New York 

Oscar ödüllü ABD'li yönetmen Michael Moore'un ABD Başkanı George W. Bush'u ve Irak savaşını eleştiren 'Fahrenheit 9 11' adlı tartışmalı filmi, gösterime girdiği ilk 3 gün içinde 21.8 milyon dolar kazanarak, Hollywood'un hafta sonunda en çok izlenen ilk belgesel filmi unvanını kazandı. Filmin ABD çapında gösterime girmeden 2 gün önce New York'taki 2 sinemada kazandığı ekstra gelir, toplam geliri 21.96 milyon dolara çıkardı. Önceki rekor, yine 2002'de Oscar ödülü kazanan Michael Moore'un "Bowling for Columbine" adlı belgesel filmine aitti. 

'Sağcılar, sağ olun' 
'Fahrenheit 9 11'in, Başkan Bush'un 11 Eylül sonrasında izlediği politikaları eleştirmesi nedeniyle Cumhuriyetçilerin büyük tepkisini çeken Michael Moore, filmi durdurmak isteyen sağ kuruluşlara teşekkür etti ve "Bu sadece daha çok insanın merak edip filmi görmesini sağladı" dedi. 
Bush yanlısı muhafazak r gruplar, sinemaları filmi göstermekten caydırmaya çalışmış ve Federal Seçim Komisyonu'na başvurarak, filmin reklamında Bush aleyhtarlığı yapmasının, seçim kampanyasına ilişkin yasaları ihlal edip etmediğini belirlemesini istemişti. Cannes'da 'Altın Palmiye' alan film, ABD'de 900 sinemada gösteriliyor. 


</TEXT>
</DOC>
