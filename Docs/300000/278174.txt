<DOC>
<DOCNO> 278174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sontur46.html </URL>
<DATE> 2004/10/07/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Patrikhane'ye ses bombası atıldı... 
</HEADLINE>
<TEXT>

     Fener Rum Patrikhanesi'nin bahçesine atılan ses bombası, küçük çapta maddi hasara neden oldu. 
     AA muhabirinin aldığı bilgiye göre, Fener Rum Patrikhanesi'nin bahçesine gece kimliği henüz belirlenemeyen kişilerce patlayıcı madde atıldı. 
     Sabah saatlerinde idari bölümün bulunduğu binanın camları ile görevlilere ait odaların camlarında ve katedral binasının çatısında küçük çapta maddi hasar meydana geldiğini gören görevliler, durumu polise bildirdi. 
     Emniyet güçlerince yapılan incelemede, patlamaya, dışarıdan atılan bir ses bombasının neden olduğu belirlendi. 
     Polisin olayla ilgili başlattığı çalışma sürdürülüyor. 
     
</TEXT>
</DOC>
