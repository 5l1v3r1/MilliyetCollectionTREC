<DOC>
<DOCNO> 275931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/soneko43.html </URL>
<DATE> 2004/09/29/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Moghadam Türkiye'den ayrıldı... 
</HEADLINE>
<TEXT>

     Uluslararası Para Fonu IMF Türkiye Masası Şefi Rıza Moghadam Türkiye'den ayrıldı. 
     Edinilen bilgiye göre, ABD'ye gitmek üzere Ankara'dan ayrılan Moghadam'ın, Washington'da, Türkiye'deki çalışmalar konusunda IMF Avrupa bölümü sorumlusu Michael Deppler başta olmak üzere, diğer Fon yetkililerine de bilgi vermesi bekleniyor. 
     IMF heyetindeki diğer uzmanların ise yarın Türkiye'den ayrılması bekleniyor. 
     IMF heyeti, 16 Eylül'den buyana Türkiye'de temaslarda bulunuyordu. IMF heyetinin Türkiye ziyaretine, 1 Ekim 2004 tarihinde başlayacak IMF-Dünya Bankası Güz Dönemi Toplantıları nedeniyle ara verildi. 
     Türk heyetinin, IMF yetkilileriyle çalışmalarının, IMF-Dünya Bankası Güz Dönemi Toplantıları çerçevesinde Washington'da devam edeceği belirtilirken, IMF heyeti, Ekim ayı ortalarında tekrar Türkiye'ye gelecek, çalışmalara kaldığı yerden devam edilecek. 
     IMF ile çalışmaların, yeni Stand By ayrıntıları çerçevesinde, yılsonuna kadar devam edebileceği belirtiliyor. 
     
</TEXT>
</DOC>
