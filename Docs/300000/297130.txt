<DOC>
<DOCNO> 297130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/siyaset/siy02.html </URL>
<DATE> 2004/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Asker, başkan olmayacak 
</HEADLINE>
<TEXT>


Türk Hava Kurumu'nda, "asker genel başkan" dönemi sona erdi. Görev başındaki askerlerin yönetimde yer almasının yolu kapatıldı 

ANKARA Milliyet 


Türk Hava Kurumu'nda, yeniden yapılandırma çalışmaları sonucu "asker genel başkan" dönemi sona erdi. THK'nin 38. Büyük Genel Kurulu, dün Ankara Dedeman Oteli'nde yapıldı. Başbakan Erdoğan programında yer almasına rağmen genel kurala katılmaktan son anda vazgeçti ve yerine Dışişleri Bakanı Abdullah Gül'ü gönderdi. Erdoğan'ın, İstanbul - Ankara ve ardından Konya programı nedeniyle genel kurula katılamadığı bildirildi. 

Yolsuzluk iddiaları 
THK, 1998'de çıkan yolsuzluk iddialarından sonra kayyum yönetimine devredilmişti. Yeniden yapılandırma çalışmalarında askeri yöneticiler ağırlıklı görev üstlendi. Kurban derileri, zek t ve fitre toplama yetkisine sahip olan kurumla ilgili tüzük değişikliğinin ardından görev başındaki askerlerin yönetimde yer almasının yolu kapatıldı. Hava Pilot Tümgeneral Rasim Arslan'ın görevi dün sona ererken genel başkanlık için Taylan Benli ile emekli Tümgeneral Yusuf Güngör'ün listeleri yarıştı. Cumhurbaşkanı Sezer, "Yurttaşlarımızın bu seçkin kuruma her zaman destek olacaklarına inanıyoruz" dedi. Genel başkanlığa, emekli Hava Pilot Tümgeneral Yusuf Güngör seçildi. 



</TEXT>
</DOC>
