<DOC>
<DOCNO> 291970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sondun19.html </URL>
<DATE> 2004/11/25/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Rusya-AB zirvesi başladı 
</HEADLINE>
<TEXT>

     Rusya Devlet Başkanı Vladimir Putin'in AB liderleriyle yapacağı zirve toplantısı, Hollanda'nın Lahey kentinde başladı. 
     Ukrayna'da pazar günü yapılan devlet başkanlığı seçim sonuçlarına ilişkin bu ülkede ortaya çıkan siyasi krizin ardından Rusya ile AB arasında gerilen ilişkinin zirveye damgasını vurması bekleniyor. 
     AB, uluslararası standartları karşılamadığını savunduğu Ukrayna seçimlerine ilişkin şikayetlerin incelenmesi çağrısında bulunmuştu. Rusya ise Avrupa'yı, Ukrayna'nın iç işine karışmak ve şiddeti kışkırtmakla suçlamıştı. 
     Ukrayna'da, Merkez Seçim Komisyonu'nun açıkladığı seçim sonucunu kabul etmeyen muhalefet lideri Viktor Yuşçenko'nun çağrısıyla 4 gündür kitlesel gösteriler yapılıyor. 
     
</TEXT>
</DOC>
