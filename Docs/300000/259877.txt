<DOC>
<DOCNO> 259877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/yasam/axyas02.html </URL>
<DATE> 2004/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Turist turiste tecavüz etti 
</HEADLINE>
<TEXT>


Ölüdeniz'de 16 yaşında bir İngiliz genç, 14 yaşındaki vatandaşına tecavüz etmekten tutuklandı 

ERDOĞAN CANKUŞ Muğla DHA 

Fethiye'de, İngiliz turist M.H. 16 , 14 yaşındaki vatandaşı L.O.ya tecavüz ettiği iddiasıyla tutuklandı. 
Aileleriyle birlikte tatile geldikleri Ölüdeniz'de tanışan M.H. ve L.O. gittikleri bir diskoda eğlendikten sonra, dün sabaha karşı saat 01.00 sıralarında otele dönmek üzere yola çıktı. Ancak iddiaya göre M.H., 'Kumsalda konuşalım' diyerek sahile getirdiği L.O.'ya tecavüz etti. Genç İngiliz kızın başına gelenleri anlattığı ailesi de, dün sabah jandarmaya başvurarak İngiliz M.H.'den 'tecavüz' iddiasıyla şikayetçi oldu. Jandarma, L.O.'yu kontrol için Fethiye Devlet Hastanesi'ne sevk etti. Raporda genç kızın tecavüze uğradığı belirlense de, genç kız ve ailesi daha sonra M.H.'den davacı olmadı. M.H. "L. arkadaşımdı. İsteyerek cinsel ilişkiye girdik. Tecavüz yok" şeklinde ifade verse de tutuklanarak cezaevine gönderildi. 


</TEXT>
</DOC>
