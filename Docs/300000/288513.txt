<DOC>
<DOCNO> 288513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/yasam/yas03.html </URL>
<DATE> 2004/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiğdem suçu A.Ç.'ye attı 
</HEADLINE>
<TEXT>


İSTANBUL Milliyet 

İstanbul'a gelmek için bindiği Adapazarı Ekspresi'nde, üniversite öğrencisi Ahmet Hakan Canıdemir'in 18 cep telefonunu aldıktan sonra trenden atarak ölümüne neden olmakla suçlanan üçüncü zanlı Ümit Çiğdem de tutuklandı. 
Asayiş Şube ekipleri, Çiğdem ile ona yardım ve yataklık ettiği ileri sürülen Zeki B.'yi Kadıköy'de gözaltına aldı. Cumhuriyet Savcısı Alaattin Demir'in sorguladığı Çiğdem, tutuklanarak Ümraniye Cezaevi'ne gönderildi. 
Savcılık sorgusunda Ümit Çiğdem'in, Ahmet Hakan Canıdemir'in cep telefonunu, olayla ilgili daha önce yakalanan A.Ç.'nin zorla aldığını, daha sonra Mehmet Emin Tolon'la genç üniversiteliyi trenden attıklarını ileri sürdüğü belirtildi. 

Trenlere polis 

ANKARA Milliyet 
Emniyet Genel Müdürlüğü Sözcüsü Ramazan Er, son günlerde kapkaç suçunun arttığı trenlerde, TCDD güvenlik güçleriyle birlikte artık polislerin de görev yapacağını açıkladı. Er, son yıllarda kapkaç olaylarının toplumsal rahatsızlık boyutuna ulaştığını belirterek, TCDD ile Asayiş Daire Başkanlığı'nın, trenlerde polislerin de görev yapmasını kararlaştırdığını kaydetti. 


</TEXT>
</DOC>
