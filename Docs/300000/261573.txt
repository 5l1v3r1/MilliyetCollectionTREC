<DOC>
<DOCNO> 261573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sonspo10.html </URL>
<DATE> 2004/08/08/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
'12 Dev Adam', 'Rüya Takım'a hazırlanıyor... 
</HEADLINE>
<TEXT>

     ABD Profesyonel Basketbol Ligi NBA yıldızlarından kurulu ABD Milli Basketbol Takımı'nın başantrenörü Larry Brown, Abdi İpekçi Spor Salonu'nda eski öğrencisi Mehmet Okur ile biraraya geldi. 
     Milli takımın idmanının bitiminden sonra ilk çalışmasını yapmak üzere salona gelen ABD Milli Takımı kafilesi, milli takım oyuncularıyla bir süre sohbet etti. 
     Mehmet Okur, Detroit Pistons'ta şampiyonluk yaşadığı antrenörü Brown ile bir süre konuşarak hasret giderirken, Brown'un ise Mehmet'e yeni takımı Utah Jazz'da gelecek sezonlar için başarılar dilediği ve bu akşam saat 21.00'deki maç için de görüş alışverişinde bulunduğu bildirildi. 
     Bu arada ABD Milli Takımı, Abdi İpekçi Spor Salonu'nda basına kapalı bir çalışma gerçekleştirdi. ''Rüya Takım'' sıkı güvenlik önlemleri altında salona getirilirken, çalışma sırasında Abdi İpekçi Spor Salonu'nun çevresinde yol trafiğe kapatıldı. 
     
</TEXT>
</DOC>
