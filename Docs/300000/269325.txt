<DOC>
<DOCNO> 269325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/siyaset/siy05.html </URL>
<DATE> 2004/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ege'de 2005'te anlaşma olabilir' 
</HEADLINE>
<TEXT>



Türkiye'nin Atina Büyükelçisi Milli Güvenlik Kurulu Sekreteri Yiğit Alpogan, Atina'da yayımlanan To Vima gazetesine demecinde, Türkiye ile Yunanistan arasında Ege konusunda yakın zamanda bir anlaşmaya varılabileceğini belirtti. Ege'deki sorunların son derece hassas ve teknik konulardan oluştuğunu ifade eden Alpogan, "Bu yüzden görüşmeler herhangi bir tarih baskısı olmaksızın sükunet içerisinde sürdürülmelidir. Acele etmemize gerek yok. Görüşmelerin aralıktan sonra da sürdürüleceğine inanıyorum. Bu konuda bir anlaşma için 2005 muhtemel bir tarih olabilir" dedi. Türkiye - AB ilişkilerine değinen Alpogan, AB'nin ne istediğine kesin karar verme zamanının geldiğini söyledi, Türkiye'nin bu konuda gerekeni yaptığını belirtti. Alpogan, Kıbrıs konusunda da, "Kıbrıs'ta asıl sorun Kıbrıslı Türklere karşı uygulanan insanlık dışı haksız ambargolardır" dedi. 



</TEXT>
</DOC>
