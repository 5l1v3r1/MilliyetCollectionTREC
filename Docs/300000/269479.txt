<DOC>
<DOCNO> 269479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sonsiy14.html </URL>
<DATE> 2004/09/06/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
ANAP Emine Erdoğan'ın fakirlere verdiği evlerin parası nerden geliyor 
</HEADLINE>
<TEXT>

     ANAP Genel Merkezi'nden yapılan açıklamada, Başbakan Recep Tayyip Erdoğan'ın eşi Emine Erdoğan'ın, fakirlere verdiği evin parasının nereden karşılandığı sorularak, ''Eğer Sosyal Dayanışma Fonu'ndan ise bunun Başbakan'ın eşiyle ne ilgisi var '' denildi. 
     ANAP Genel Merkezi'nden yapılan yazılı açıklamada, ''Türkiye'de izah edilemeyecek kadar ilginç derecede çelişkili olaylar yaşanmaktayken AK Parti'nin de şaşırtıcı ve inkarcı söylemlerinin milleti hayrete düşürdüğü'' savunuldu. 
     Açıklamada, ''Bir tarafta 'maaşım yetmiyor' diye sızlanan bir Başbakan, diğer tarafta ise Ankara Altındağ'da basını da yanına alarak fakirlere dayalı döşeli ev dağıtan ve bunu duygusal sömürü malzemesi yaparak haber bültenlerine taşıtan bir başbakan eşi var...'' denildi. 
     Ramazan ayının yaklaşmasıyla ''iktidarın yine vatandaşın dini duygularını sömürmek için her türlü şovu yapacağı'' öne sürülen açıklamada, şunlar kaydedildi 
     ''Fakirlere verilen evlerin parası nereden karşılanıyor Eğer Sosyal Dayanışma Fonu'ndan ise bunun Başbakan'ın eşiyle ne ilgisi var Yok bu paralar Başbakan'ın Büyükşehir Belediye Başkanlığı zamanında kurulan şirketlerden geliyorsa o da ayrı bir tartışma konusu... 
     Ne yaparsa yapsınlar bilmeleri gereken bir şey var halkımız artık bu ucuz inanç ve duygu sömürücülüğüne prim vermemektedir. Bu nedenle Emine Hanım boşuna yorulmasın, evinde otursun.'' 
     
</TEXT>
</DOC>
