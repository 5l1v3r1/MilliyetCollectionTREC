<DOC>
<DOCNO> 274304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sonsiy21.html </URL>
<DATE> 2004/09/23/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
AB'deki Türkiye karşıtları kampanyayı hızlandırdı 
</HEADLINE>
<TEXT>

     Başbakan Tayyip Erdoğan'ın Avrupa Komisyonu ile görüşmelerinde mutabakat sağlanırken AB'deki Alman ve Fransız muhafazakarlar, Türkiye için "imtiyazlı ortaklık" talebiyle yürüttükleri kampanyayı hızlandırdı. 
     Alman Hristiyan Demokrat Birlik Partisi CDU Genel Başkanı Angela Merkel, Frankfurter Allgemeine gazetesinde yarın yayımlanacak söyleşide Türkiye'nin AB üyeliği karşıtı açıklamalarını sürdürüyor. 
     Merkel, AB'nin Türkiye ile üyelik müzakerelerine başlama kararı alması durumunda, müzakerelerde tam üyeliğin yanı sıra, kendisinin önerdiği "imtiyazlı ortaklık" konusunun da görüşülmesi gerektiğini savundu. 
     Avrupa'daki Hristiyan demokrat ve muhafazakar parti başkanlarının İlerleme Raporu'nun yayınlanmasından önce 4 Ekim'de yapacağı zirvede de konuyu gündeme getireceğini ifade eden Merkel, Türkiye'nin üyeliğini destekleyen Başbakan Gerhard Schröder'i sert biçimde eleştirdi. 
     

     
</TEXT>
</DOC>
