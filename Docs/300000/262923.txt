<DOC>
<DOCNO> 262923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sontur67.html </URL>
<DATE> 2004/08/12/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Böyle iğrençlik görülmedi Pendik'te silah tehdidiyle tecavüz ve gasp 
</HEADLINE>
<TEXT>

     Pendik'te silah tehdidiyle kaçırdıkları bir kişiye tecavüz ettikleri ve cep telefonunu aldıkları öne sürülen 4 kişi yakalandı. 
     Asayiş Şube Müdürlüğü'nden alınan bilgiye göre, Pendik'te bir parkecide çalışan ve geçirdiği iş kazası sonucu el parmaklarını kaybeden S.A.Ö, işyeri sahibi K.G. tarafından tazminatsız olarak işten atılınca SSK Pendik Bölge Müdürlüğü'ne şikayette bulundu. 
     Bunun üzerine SSK'ya yüklü miktarda ceza ödeyeceğini düşünen K.G, 15 milyar lira para vereceğini söyleyerek C.B. ve C.Y'den Ö'nün kaçırılarak şikayetinden vazgeçmesinin sağlanmasını istedi. 
     Silah tehdidiyle Ö'yü kaçırarak bir gecekonduya götüren zanlılar, işkence yaptıkları mağdura ''fiili livata'' yoluyla tecavüz ederek, cep telefonunu da aldılar. 
     Ertesi gün şikayetini geri alması için SSK Pendik Bölge Müdürlüğü'ne götürülen Ö, zanlıların elinden kurtulmayı başararak polise başvurdu. 
     Bunun üzerine harekete geçen Gasp Büro Amirliği'ne bağlı ekipler, K.G. ile C.B, C.Y. ve olayda kullanılan silahı kendilerine temin eden M.G'yi gözaltına aldı. 
     Polisteki işlemleri tamamlanan 4 kişi, daha sonra Pendik Cumhuriyet Savcılığı'na sevk edildi. 
     
</TEXT>
</DOC>
