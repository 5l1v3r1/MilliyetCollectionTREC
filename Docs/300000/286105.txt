<DOC>
<DOCNO> 286105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sonspo15.html </URL>
<DATE> 2004/11/04/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Konyaspor Teknik Direktörü Susiç Beşiktaş maçında galibiyet istiyorum 
</HEADLINE>
<TEXT>

     Konyaspor Teknik Direktörü Saffet Susiç, Beşiktaş maçına beraberlik için değil galibiyet için çıkacaklarını söyledi. 
     Susiç, yaptığı açıklamada, bu hafta sahalarında yapacakları Beşiktaş maçı için hazırlıklarını sürdürdüklerini belirterek, takımın moralinin son derece yerinde olduğunu kaydetti. 
     Lige kötü bir başlangıç yapan Beşiktaş'ın, son haftalarda başarılı sonuçlar aldığını ifade eden Susiç, Fenerbahçe karşısında iyi oynayarak son maçlarını da kazandıklarını anımsattı. 
     Buna rağmen Beşiktaş maçında Konyaspor'un da şanslı olduğunu savunan Susiç, şunları söyledi 
     ''Konyaspor her geçen gün daha iyi futbol oynamaya başlıyor. Beşiktaş'ın yapacağı UEFA Kupası maçı da bizim için bir avantaj olacak. Beşiktaş, Konya'ya yorgun gelecek. Geçen hafta Sakaryaspor'a karşı oynadığımız futbolu bu hafta da sergilersek iyi bir sonuç alacağımıza inanıyorum. Beşiktaş maçına beraberlik için değil, galibiyet için çıkacağız. Okan'ın eski takımına karşı oynamaması bizim bir dezavantaj olurken, Altan'ın durumunun iyiye gitmesi sevindirici bir gelişme.'' Takımın golcü futbolcusu Zafer Biryol ise Beşiktaş'ın güçlü bir ekip olduğunu belirterek, zorlu bir maç olacağını söyledi. 
     Son haftalarda Beşiktaş'ın iyi olmasının kendilerini ilgilendirmediğini ifade eden Biryol, ''Önemli olan bizim iyi olmamız. Seyirci avantajımızı kullanıp, iyi mücadele edersek kazanacağımıza inanıyoruz'' dedi. 
     
</TEXT>
</DOC>
