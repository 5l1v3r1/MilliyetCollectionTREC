<DOC>
<DOCNO> 267208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/son/sontur30.html </URL>
<DATE> 2004/08/28/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Kayseri Devlet Hastanesi'nde yangın... 
</HEADLINE>
<TEXT>

     Kayseri Devlet Hastanesi'nin acil servisinin çatısında yangın çıktı. 
     Hastanede kısa süreli paniğe yol açan ve çatıda maddi hasara neden olan yangın, Büyükşehir Belediyesi itfaiye ekiplerinin müdahalesiyle söndürüldü. 
     Hastane Başhekimi Dr. İsmail Tamer, gazetecilere yaptığı açıklamada, yangının büyümeden kontrol altına alınmasının sevindirici olduğunu belirtti. 
     Yangının, çatının yanındaki psikiyatri servisinde tedavi gören hastaların attığı izmaritin, çatıda toplanan kağıtları tutuşturması sonucu çıkmış olabileceğini ifade eden Tamer, ''Küçük çaplı bir yangın. Sadece maddi hasara yol açtı. Hastanenin diğer bölümlerine sıçramadan söndürüldüğü için şükrediyoruz. Yangının çıkış sebebini araştırıyoruz'' dedi. 
     
</TEXT>
</DOC>
