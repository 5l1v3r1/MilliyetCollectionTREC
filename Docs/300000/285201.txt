<DOC>
<DOCNO> 285201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sontur23.html </URL>
<DATE> 2004/11/01/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Otomobilde tecavüz .. 
</HEADLINE>
<TEXT>

     Tokat'ta, 16 yaşındaki lise öğrencisi gence tecavüz ettiği iddiasıyla tutuklanan 19 yıllık memurun yargılanmasına başlandı. 
     Tokat 1. Ağır Ceza Mahkemesi'ndeki duruşmaya, Gaziosmanpaşa Üniversitesi'nde memur olarak görev yapan tutuklu sanık Faruk M. 40 ile Açıköğretim Lisesi 1. sınıf öğrencisi mağdur S.E. 16 katıldı. 
     Duruşmada söz alan sanık Faruk M, yaklaşık 1 ay önce yolda gördüğü mağduru kent merkezine bırakmak için otomobiline aldığını belirterek, ''Bir süre birlikte gezdikten sonra içki içtik. Daha sonra çarşıya bıraktım'' dedi. 
     Faruk M, tecavüz iddiasını kabul etmedi. Üzerine atılı suçtan dolayı kendisinin ve ailesinin mağdur olduğunu söyleyen sanık, 19 yıllık memur olduğunu belirterek tahliyesini istedi. 
     Olay günü ailesinden izin alarak üniversitede okuyan arkadaşlarını ziyarete gittiğini belirten mağdur S.E. ise kent merkezine bırakması için otomobiline bindiği sanık Faruk M'nin kendisini silah tehdidiyle alıkoyduğunu, daha sonra Fevzi Çakmak Mahallesi'ndeki boş bir arazide, otomobilde tecavüz ettiğini öne sürdü. 
     Sanık avukatı Süleyman Kaya da mağdurun çeşitli nedenlerle 2 kez evden kaçtığını, mahkeme heyetine de tutarsız ifadeler verdiğini savunarak, müvekkilinin kefaletle tahliyesini talep etti. 
     Sanığın tutukluluk halinin devamına karar veren mahkeme heyeti, evraktaki eksikliklerin tamamlanması için duruşmayı erteledi. 
     
</TEXT>
</DOC>
