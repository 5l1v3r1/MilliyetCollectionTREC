<DOC>
<DOCNO> 299200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sonspo14.html </URL>
<DATE> 2004/12/20/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Memo 13 sayı attı, yine double-doule yaptı ama Jazz kazanamadı 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 5 maçla devam edildi. 
     Mehmet Okur'lu Utah Jazz, deplasmanda New York Knicks'e 94-93'lük skorla kılpayı kaybetti. 
     Maçta 32 dakika forma giyen Okur, double-double yaparak 13 sayı, 5'i hücum 9'u savunma olmak üzere 14 ribaunt, 2 asist, 1 top çalma ve 1 blokla oynadı. Okur, 2 sayılık atışlarda 6'da 4, 3 sayılık atışlarda 1'de 1 ve serbest atışlarda 2'de 2 isabet buldu. 
     Jazz'da, Matt Harpring'in 21 sayı, 8 ribaunt ve 2 asist, Raja Bell'in 20 sayı, 4 ribaunt ve 2 asist, Carlos Boozer'in 19 sayı, 9 ribaunt ve 3 asistlik performansları yenilgiyi engelleyemedi. 
     Knicks'de ise Jamal Crawford, 24 sayı, 3 ribaunt ve 2 asist, double-double yapan Stephon Marbury de 19 sayı ve 12 asistle galibiyeti takımlarına getirdiler. 
     Böylece Knicks, 8 yıldan uzun bir süredir ilk kez evinde Jazz'a karşı kazanmış oldu. 
     Hidayet Türkoğlu'nun takımı Orlando Magic ise deplasmanda Miami Heat'e 117-107 yenildi. 
     Maçta 25 dakika forma şansı bulan Türkoğlu, 11 sayı attı, 2'si hücum 1'i savunma olmak üzere 3 ribaunt aldı, 1 asist yaptı ve 1 de top çaldı. Türkoğlu, 2 sayılık atışlarda 10'da 3, 3 sayılık atışlarda 1'de 1 ve serbest atışlarda 2'de 2 isabet buldu. 
     Magic'de Steve Francis, 31 sayı, 4 ribaunt ve 3 asistle maçın yıldızı oldu, ancak 22 sayılı Cuttino Mobley ve 20 sayılı Grant Hill gibi o da takımına galibiyeti getiremedi. 
     Miami'de ise Shaquille O'Neal'in 27 sayı, 6 ribaunt ve 5 asist, Eddie Jones'un 25 sayı, 3 ribaunt ve 3 asist, Dwyane Wade'in de 22 sayı, 5 ribaunt ve 4 asisti, galibiyeti getiren performanslar oldu. 
     Diğer maçlarda da Toronto Raptors, New Jersey Nets'i 110-99, Sacramento Kings, New Orleans Hornets'ı 107-71, Memphis Grizzlies da Los Angeles Clippers'ı 92-82 yendi. 
     Lige, TSİ yarın sabaha karşı yapılacak 6 maçla devam edilecek. 

     
</TEXT>
</DOC>
