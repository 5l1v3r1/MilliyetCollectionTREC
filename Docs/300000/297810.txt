<DOC>
<DOCNO> 297810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sondun14.html </URL>
<DATE> 2004/12/15/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Irak'ta yeni utanç fotoğrafları 
</HEADLINE>
<TEXT>

     Amerikan deniz piyadeleri tarafından dün yayınlanan yeni belgeler, Iraklı esirlere kötü muamele edildiğine dair yeni kanıtlar ortaya koydu. 
     Yeni belgeler, deniz piyadelerinin 1 Haziran ile 6 Temmuz 2003 tarihleri arasında 4 deniz piyadesinin 4 Iraklı genç yağmacıya kötü davrandığını gösteriyor. Bu belgelere göre, deniz piyadeleri, korkutmak amacıyla 4 genci çok derin olmayan çukurların önünde diz çökmeye zorladı ve silahlarını onlara doğrultmadan ateş açtı. 
     Bu olayda kusurlu bulunan askerlerden ikisinin suçu sabit görülerek 30 gün zorunlu çalışma cezasına çarptırılırken, üçüncüsünün rütbesi indirildi, dördüncüsü ise aklandı. 
     Belgelere göre, bir başka olayda da 5 deniz piyadesi Nisan 2004'te bir esire elektro şok uygulamaktan suçlu bulundu. Denizcilerden biri 1 yıl, diğeri 8 ay hapse mahkum edildi, diğer üçünün dosyalarının askeri mahkemece hala incelendiği belirtiliyor. 
     Belgeler, ayrıca Ağustos 2004'te bir mahkumun ellerinin yakıldığını ortaya koyuyor. Bu olaya karışan deniz piyadesinin 90 günlük hapis cezası almasının yanı sıra rütbesinin indirildiği ifade ediliyor. 
     Yine aynı belgelerde, Mart 2003'te bir esiri döven deniz piyadesinin, kendini savunduğu, bu yüzden aklandığı belirtiliyor. 
     
</TEXT>
</DOC>
