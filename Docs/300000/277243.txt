<DOC>
<DOCNO> 277243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sontur23.html </URL>
<DATE> 2004/10/04/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Kırmıtlı'daki çatışma ile ilgili belediye başkanı gözaltına alındı 
</HEADLINE>
<TEXT>

     Osmaniye'nin Kırmıtlı Beldesi'nde, 2 kişinin öldüğü, 4 kişinin yaralandığı olayla ilgili olarak belediye başkanı Ali Murtaza D'nin gözaltına alındığı bildirildi. 
     Jandarma yetkililerinden alınan bilgiye göre, Kırmıtlı Beldesi'nde, eski belediye başkanı Erdal Ünlü 40 ile mevcut belediye başkanı Ali Murtaza D'nin ailesi arasında, 28 Mart seçimleri öncesinde başlayan husumet nedeniyle dün meydana gelen silahlı çatışma olayıyla ilgili soruşturma sürüyor. 
     Yetkililer, olayda babası ölen belediye başkanı Ali Murtaza D'nin yakalandığını ve sorgulamasının sürdüğünü, zanlılar Mükremin D. ve Ali D'nin yakalanmasına çalışıldığını bildirdiler. 
     Olayın beldedeki kahvehanede oturan Ali Murtaza D'nin yakınları ile yoldan geçen Ünlü ailesinin mensuplarının birbirlerine sözlü sataşmalarıyla başladığı ve ardından karşılıklı olarak ateş edildiği kaydedildi. 
     Olayda Remzi D. 70 ve Erdal Ünlü ölmüş, yaralılar Ali Ünal 35 , Hakan D. 30 , İnan Ünlü 60 ve Remzi D'nin eşi Zeynep, Osmaniye Devlet ile Özel İbni Sina Hastanesi'nde tedavi altına alınmıştı. 
     Bu arada, CHP'li Ali Murtaza D'den önce, dünkü olayda hayatını kaybeden Erdal Ünlü'nün ağabeyi Necdet Ünlü'nün belediye başkanı olduğu öğrenildi. 
     
</TEXT>
</DOC>
