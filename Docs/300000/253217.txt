<DOC>
<DOCNO> 253217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/yasam/yas06.html </URL>
<DATE> 2004/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tacizciye uydu takibi... 
</HEADLINE>
<TEXT>


Cinsel taciz ya da aile içi şiddetten tutuklanan İngilizler, takip cihazıyla 24 saat izlenecek 

DIŞ HABERLER SERVİSİ 

İngiltere'de aile içi şiddet veya cinsel taciz suçlarından tutuklananlar, hapisten çıktıktan sonra GPS Global Positioning System - küresel yer belirleme sistemi ile izlenecek. 
İçişleri Bakanlığı'nın eylülden itibaren uygulamaya başlayacağı programa göre, hapishaneden çıkan suçlunun ayak bileğine takılacak bir bileklik ile belinde taşıyacağı takip cihazı, uydulara sinyal gönderecek. Uydu aracılığıyla, suçlunun her adımı takip edilerek, mahkeme kararıyla girmesi yasak olan bölgelere yaklaşması halinde kontrol birimine alarm verilecek, ardından da polis suçlunun olduğu yere doğru harekete geçecek. Halen Florida'da kullanılmakta olan sistem sayesinde, yeni cezaevleri inşa etme zorunluluğu da ortadan kalkacak. Sistemin özellikle çocukları pedofillerden sübyancılardan korumada etkili olacağı belirtiliyor. 24 uydudan faydalanacak sisteminin, üst üste suç işleyenlerde de kullanılması planlanıyor. 



</TEXT>
</DOC>
