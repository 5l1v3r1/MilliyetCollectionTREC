<DOC>
<DOCNO> 250632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sontur32.html </URL>
<DATE> 2004/06/24/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Samsun'da aşırı yağış su baskınlarına neden oldu... 
</HEADLINE>
<TEXT>

     Samsun'un Bafra İlçesi'nde aşırı yağış nedeniyle 6 köydeki ekili alanların büyük bölümü su altında kaldı. 
     Edinilen bilgiye göre, sabah saatlerinde başlayan ve özellikle ilçenin Örencik, Yörgüç, Gökçesu, Gökçekent, Harız ve Altınay köylerinde etkili olan yağış sonucu bu köylerdeki seralar ile ekili alanların büyük bölümü su altında kaldı. Altınay Köyü'ndeki Muhanlı Kanalı'nın taşması sonucu ile bazı evleri su bastı. 
     Su baskınına uğrayan bölgelerde incelemelerde bulunan Kaymakam Selahattin Aparı, gelen ihbar ve yardım taleplerinin değerlendirildiğini, Köy Hizmetleri ekiplerinin çalışmalarını sürdürdüğünü söyledi. 
     Aparı, zarar tespit çalışmalarının ise daha sonra yapılabileceğini kaydetti. 
     
</TEXT>
</DOC>
