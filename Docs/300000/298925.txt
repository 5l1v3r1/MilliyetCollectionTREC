<DOC>
<DOCNO> 298925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sonspo14.html </URL>
<DATE> 2004/12/19/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Valencia Barcelona'yı durdurdu, Real Madrid 90'da kurtuldu 
</HEADLINE>
<TEXT>

     İspanya La Liga'da lider Barcelona Valencia'ya takıldı, Real Madrid ise Zidane'nın son dakika golüyle 3 puana ulaştı. 
     Yenilgisiz liderliğini sürdüren Barcelona, haftanın maçında Valencia önünde zor dakikalar yaşarken Ronaldinho'nun penaltı golüyle 1 puanı kurtardı. Konuk Valencia Fiore ile 63'te 1-0 öne geçti, 73. dakikada Barcelona kalecisi Valdes kırmızı kart gördü. 
     79. dakikada ise Ronaldinho Katalan ekibine beraberliği getiren golü penaltıdan attı. Çok sert geçen mücadelenin hakemi Valdes'e gösterdiği kırmızı kart dışında 7 de sarı kart kullandı. Bu sonuçla Barcelona puanını 40'a, Valencia ise 29'a çıkardı. 
     
     Zidane 90'da sahneye çıktı 

     Barcelona'nın en yakın takipçisi yıldızlar topluluğu Real Madrid, iki kez yenik duruma düştüğü Racing Santander deplasmanında galibiyete son dakika golüyle ulaştı. 
     Ev sahibi ekipten Benayoun 24'te takımını öne geçirdi, Owen 35'te skoru eşitledi. İkinci yarının başında bu kez Guerrero durumu 2-1 yaptı, Raul 61'de yeniden eşitliği sağladı. Ve Fransız süperstar Zinedine Zidane 90. dakikada sahneye çıktı ve beyaz-şimşeklere 3 puanı getirdi. 
     La Liga'da dünün bir diğer maçında Levante ile Albacete 1-1 berabere kaldı. 
     
     Zaragoza Bilbao önünde 

     Fenerbahçe'nin UEFA Kupası'ndaki rakibi Real Zaragoza, bu sezon Trabzonspor ve Beşiktaş'la yine UEFA Kupası'nda oynayan Athletic Bilbao ile karşılaşıyor. Nihat'ın takımı Real Sociedad ise Getafe karşısında puan arayacak. 
     Bugünün programı şöyle 
     

18 00 Mallorca-Osasuna 18 00 Numancia-Espanyol 18 00 Real Sociedad-Getafe 18 00 Villarreal-Malaga 18 00 Zaragoza-Athletic Bilbao 20 00 Sevilla-Real Betis 22 00 Atletico Madrid-Deportivo La Coruna      
</TEXT>
</DOC>
