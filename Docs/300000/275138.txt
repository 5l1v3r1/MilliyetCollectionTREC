<DOC>
<DOCNO> 275138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/son/sontur18.html </URL>
<DATE> 2004/09/26/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Düğünde tüfek patladı 3 yaralı... 
</HEADLINE>
<TEXT>

     Antalya'nın Korkuteli İlçesi'ne bağlı Yelten Beldesi'nde, bir düğünde tüfek patlaması sonucu 1'i çocuk 3 kişi yaralandı. 
     AA muhabirinin aldığı bilgiye göre, Habip Pınar'ın düğün törenine katılan Abdullah Nişancı 36 , yanındaki otomatik av tüfeğiyle havaya ateş açtı. 
     Abdullah Nişancı'nın fişeklerin bittiğini sanarak tüfeği yere koyması ve tüfeğin ateş alması sonucunda, Hasan Çakan 13 ile Korkuteli Bölge Trafik Denetleme İstasyonu'nda görevli polis memuru Zafer Kuru 42 ve Süleyman Taşçı 33 yaralandı. 
     Yaralılar, Korkuteli Devlet Hastanesi'nde yapılan ilk müdahalenin ardından Antalya'daki Akdeniz Üniversitesi Hastanesi'ne sevk edildi. 
     Yaralılardan Hasan Çakan'ın durumunun ağır olduğu, Abdullah Nişancı'nın gözaltına alındığı bildirildi. 
     
</TEXT>
</DOC>
