<DOC>
<DOCNO> 288011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sondun51.html </URL>
<DATE> 2004/11/11/ </DATE>
<TIME> 19.10 </TIME>
<AUTHOR>  </AUTHOR>
<HEADLINE>
Arafat'ın İsviçre bankalarınıda hesabı yokmuş 
</HEADLINE>
<TEXT>

     İsviçre Dışişleri Bakanı Micheline Calmy-Rey, hayata bugün veda eden Filistin Devlet Başkanı Yaser Arafat'ın İsviçre bankalarında hesabı bulunmadığını söyledi. 
     Calmy-Ray, düzenlediği basın toplantısında, Arafat'ın İsviçre bankalarında hesapları bulunduğu yolundaki iddialara ilişkin olarak, ''Benim böyle bir bilgim yok'' dedi. 
     İsviçre'nin dünyanın en katı bankacılık kurallarından birine sahip olduğunu belirten Calmy-Ray, bu kuralların, mali kuruluşlara, üst düzey yetkililere ait hesapların kaynağını saptama zorunluluğu getirdiğini hatırlattı. 
     Arafat'ın İsviçre bankalarında yüklü hesapları olduğu yolunda iddialar bulunuyor. 
     Öte yandan Fransa Adalet Bakanlığı geçen şubatta, 2002 ve 2003 yıllarında Arafat'ın eşi Süha'nın hesaplarına 9 milyon euro aktarıldığı iddiasıyla ilgili ön soruşturma başlatmıştı. Ancak paranın yasadışı kaynaklardan aktarıldığına dair yeterli kanıt olmadığı için tam soruşturma yapılamamıştı. 
     
</TEXT>
</DOC>
