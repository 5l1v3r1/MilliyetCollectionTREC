<DOC>
<DOCNO> 274497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sondun15.html </URL>
<DATE> 2004/09/24/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Verheugen TCK yüzyılın işi ama üyelik 2013'ten sonra... 
</HEADLINE>
<TEXT>

     AB'nin Genişlemeden Sorumlu Üyesi Günter Verheugen, Türk Ceza Kanunu'nda yapılan değişiklikleri "yüzyılın işi" olarak değerlendirdi. Verheugen AB bütçesi dolayısıyla, 2013 yılına değin Türkiye'nin AB'ye alınması konusunda bir plan bulunmadığını savundu. 
     Günter Verheugen, kriz çözen Brüksel buluşması sonrasında Deutschland Radio'da bir programa telefonla katılıp soruları yanıtladı. Türkiye'nin katılım müzakerelerinin başlatılmasına yönelik istemini savunan Verheugen, "Türk Ceza Yasası yüzyılın işi" dedi. Reformların tek başına yeterli olmadığını, bazı eksik bileşenler bulunduğunu kaydeden Günter Verheugen, Türkiye'nin "büyük bir reform sonucu hazır noktaya geldiğini" belirtti. 
     Verheugen, "Bu reformların toplamı şimdiden çok etkileyici bir resim ortaya koymaktadır. Türkiye gerçekten son yıllarda Avrupa ile uyumlu hale gelirken büyük değişiklikler yaptı" dedi. 

     
</TEXT>
</DOC>
