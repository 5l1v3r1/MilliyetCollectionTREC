<DOC>
<DOCNO> 258210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sondun29.html </URL>
<DATE> 2004/07/26/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
İspanya'da sıcaklar can alıyor, ölü sayısı 9'a çıktı 
</HEADLINE>
<TEXT>

     İspanya'da yüksek sıcaklar can almaya devam ederken, şimdiye kadar sıcaktan ölenlerin sayısı 9'a çıktı. 
     Özellikle ülkenin güneyindeki Endülüs bölgesinde etkili olan ve 49 dereceye kadar yükselen sıcaklıklar, yaşamı olumsuz yönde etkiliyor. Son iki gün içinde 2'si kadın, 2'si erkek 4 kişinin daha hayatını kaybettiğini açıklayan yetkililer, 29 Haziran'dan bu yana sıcaklardan dolayı ölenlerin sayısının 9'a çıktığını duyurdu. 
     Güneş çarpmasının belirtisinin yüksek ateş ve şuur kaybı olduğuna işaret eden yetkililer, çocuklardan ve yaşlılardan güneşe çıkmamalarını istiyor. 
     Kırmızı alarm verilen Endülüs bölgesindeki birçok kentte, acil yardım numaraları açıklayan belediyeler, sürekli olarak halka bol su içmeleri ve gölgede dolaşmaları tavsiyesinde bulunuyor. 
     Bu arada Segovia'da 200 domuzun sıcak havalar yüzünden telef olduğu bildirildi. 
     
</TEXT>
</DOC>
