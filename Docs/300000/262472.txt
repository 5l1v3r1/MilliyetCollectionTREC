<DOC>
<DOCNO> 262472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sonspo29.html </URL>
<DATE> 2004/08/11/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Beşiktaş'ta Gençlerbirliği maçı hazırlıkları... 
</HEADLINE>
<TEXT>

     Beşiktaş, Gençlerbirliği ile yapacağı lig maçının hazırlıklarını sağanak altında yaptığı antrenmanla sürdürdü. 
     Teknik direktör Vicente del Bosque yönetiminde BJK Nevzat Demir Tesisleri'nde gerçekleştirilen ve ilk yarım saati basına açık olan idmanda, siyah-beyazlı futbolcular 2 grup halinde çalıştı. Aralarında yeni transferler Juanfran ve Tayfun'un yer aldığı grup, salonda ağırlık çalışırken, diğerleri ise sahada Del Bosque yönetiminde idman yaptı. 
     Antrenmana kondisyon çalışması ile başlayan siyah-beyazlılar, daha sonra taktik ağırlıklı bir çalışma gerçekleştirdi. İdmanın son bölümünde ise futbolcular kanatlardan yapılan ortalarla gol çalışması yaptı. 
     Siyah-beyazlılar, bu akşam basına kapalı yapacakları antrenmanla Gençlerbirliği maçı hazırlıklarını sürdürecek. 
     
</TEXT>
</DOC>
