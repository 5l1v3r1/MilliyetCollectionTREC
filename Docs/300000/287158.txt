<DOC>
<DOCNO> 287158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sonspo02.html </URL>
<DATE> 2004/11/08/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Taraftarın ısınamadığı Rüştü'ye Daum desteği.. 
</HEADLINE>
<TEXT>

     Barcelona’dan Daum’un ısrarlı istekleri sonucu kiralanan Rüştü, bir türlü taraftarın kalbini fethedemedi. Geldiği ilk günden bu yana milli kaleciye soğuk davranan Sarı-Lacivertliler, maçlardan önce Volkan’a sevgi gösterisinde bulunup, Rüştü’ye karşı ilgisiz kalarak, bu tavrını ortaya koydu. Lyon maçından sonra ise eleştiri okları tecrübeli file bekçisinde yoğunlaşırken, Ankaraspor karşılaşması sonrasında bir grup, işi küfür etmeye kadar vardırdı. 
     
     Senden memnunum’ 

     Bu davranışın kalecisini olumsuz etkileyeceğini gören teknik direktör Daum, bilinçli olarak onu övmeye başladı. Alman hoca, Ankara maçından önce kendisine başvurup, Fenerbahçe’nin çıkarı için gerekirse yedek bekleyeceğini hatta kadro dışı bile kalmaya razı olduğunu belirtip, kaleci seçimini yaparken rahat olmasını isteyen Rüştü’ye, Lyon maçının son dakikalarında yenilen gollerde hatan yok. Ben senden memnunum. İşini yapmaya bakö diyerek moral verdi. 
     
</TEXT>
</DOC>
