<DOC>
<DOCNO> 266709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/ekonomi/eko08.html </URL>
<DATE> 2004/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonlardan da cari açık uyarısı 
</HEADLINE>
<TEXT>



Japon Kredi derecelendirme kuruluşu JCR'nin kıdemli analisti Yoshihiko Tamura, Türkiye'nin cari işlemler açığının hızlı bir artış içinde olduğunu ifade ederken, "Sürdürülemez bir düzeye ulaşmak üzere" dedi. Cari açığın ortaya çıkaracağı ciddi bir durumu engellemek için, ekonomik büyümenin yavaşlatılmasının gerekebileceğini belirten Tamura, "TL'nin değer kaybı, faiz oranlarındaki yükseliş ve büyümedeki yavaşlama ile birlikte çalışabilir" dedi. 
Tamura, hükümetin reform programına sadık kalması halinde, yüksek cari işlemler açığından kaçınılabileceğini vurguladı. Tamura, kaygıların giderilmesi durumunda Türkiye'nin kredi notunun yükseltilebileceğini söyledi. JCR, mart ayında, Türkiye'nin B olan notunu teyit etmiş, görünümü pozitife çevirmişti. 


</TEXT>
</DOC>
