<DOC>
<DOCNO> 253752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/spor/spo04.html </URL>
<DATE> 2004/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek devrelik Trabzon 3-0 
</HEADLINE>
<TEXT>


Bordo-Mavililer, Almanya'daki ikinci hazırlık maçını da kazandı. Holstein Kiel karşısında Gökdeniz, Mehmet Yılmaz ve İbrahim Ege'nin ilk yarıda attığı gollerle galibiyete uzandı 


Bu kez zorlanmadı 
ALMANYA'DA oynadığı ilk hazırlık maçında Neumünster'i zor mağlup eden Trabzonspor ikinci sınavında üçüncü lig takımlarından Holstein Kiel'i ilk yarıda attığı gollerle geçti. İlk gol 8. dakikada Gökdeniz'den geldi. 34'te Mehmet Yılmaz Bordo - Mavililer'i iki farklı üstünlüğe taşıdı. 38'de sahneye çıkan İbrahim Ege hem ilk yarının, hem de maçın skorunu ilan etti. 

Maçın karnesi 
HAKEMLER Thorsten Schricver, Axel Wendt, Boris Jeromim 
TRABZONSPOR Petkoviç 7 Hasan Sönmez Dk.46 6 - Emrah 6 , D'Haene 6 , Tayfun 6 - Hasan Üçüncü 6 , İbrahim Ege 7 Yattara Dk.46 7 , Hüseyin 6 Selim Dk.72 5 , Thijs 6 , Celalettin 6 Ufuk Dk.58 5 - Mehmet Yılmaz 7 Çağlar Dk.66 5 , Gökdeniz 7 Mustafa Dk.66 5 
HOLSTEIN KIEL Simon 4 - Herej 7 , Jan 5 , Sren 5 , Thomas 5 Christian Dk.62 4 - Stefan 6 , Pavel 5 , Patrick 5 , Jorben 6 - Niels 5 Bjoin 5 
GOLLER Gökdeniz Dk.8 , Mehmet Yılmaz Dk.34 , İbrahim Ege Dk.38 

Thijs'in mazereti var 

ERGUN ATA 

Çıplak ayaklı transfer 
TRABZONSPOR'UN orta sahasına bu sezon katılan Thijs, çalışmayı sevdiğini ancak cilt problemi nedeniyle idmanlarda gereken performansı gösteremediğini belirtti. Ayağındaki bu sorun yüzünden yaz aylarında ayakkabı giyemediğini vurgulayan Belçikalı futbolcu, "Bu durum çalışmalarımı biraz aksattı ama iyiye gidiyor. Yakında sorunum kalmayacak" dedi. 

'Kondisyonum iyidir' 
AĞIR bir oyuncu olduğu yönündeki eleştirilere katılmadığını vurgulayan Thijs, " Bir Gökdeniz kadar hızlı değilim. Ama futbol sadece hız değildir. Ben iki ayağımı da iyi kullanırım. Kondisyonum iyidir" dedi. Belçikalı, Ziya Doğan'ı da şöyle yorumladı Çalışmayı çok seven, oyuncunun yanında olan, her şeyin iyisini yapmaya çalışan bir çalıştırıcı." 


</TEXT>
</DOC>
