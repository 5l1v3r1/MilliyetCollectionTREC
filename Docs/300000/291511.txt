<DOC>
<DOCNO> 291511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sontur06.html </URL>
<DATE> 2004/11/23/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
30 milyonu duyan nüfus cüzdanı çıkartıyor 
</HEADLINE>
<TEXT>

     Mehmet AYDIN MUŞ, DHA 

HÜKÜMETİN Sosyal Yardımlaşma ve Dayanışma Vakfı aracılığıyla ilköğretim okulu öğrencilerine verdiği 30'ar milyon liralık eğitim yardımı, saklı nüfusun kayıt altına alınmasını sağladı. Yardımı duyan ancak nikahsız yaşayan onlarca aile, bir yandan resmi nikah yaptırırken, bir yandan da çocuklarına nüfus cüzdanı çıkarmak için koşturuyor. 
     Geçen 13 Mayıs tarihinden itibaren Sosyal Yardımlaşma ve Dayanışma Vakfı kanalıyla yapılan yardımdan yararlanmak isteyen, ancak resmi nikahları bulunmayan onlarca aile reisi, çocuklarına nüfus cüzdanı çıkartabilmek için resmi nikah yaptırmaya başladı. 
     Nüfus ve Vatandaşlık idaresi yetkilileri, "Doğu Anadolu Bölgesi'nde kırsal kesimde çocukların büyük bir bölümünün nüfus kayıtları yok. Ayrıca, evlilikler de kayıt altında değil. Eğitim yardımı çocukların okula gitmesini, nüfusa kayıt olmalarını sağladı. Ayrıca, dini nikahla yetinilen evlikler de resmi nikahla kayıt altına alınıyor'' dedi. 
     
     13 YILDAN SONRA NİKAH MASASINA OTURDULAR 
     Eğitim yardımından alabilmek için başvuruda bulunan Ercan ve Kevser Aydın çifti de 13 yıl aradan sonra nikah yaptırmanan mutluluğunu yaşadı. Nikah işlemlerini yıllarca ihmal ettiklerini söyleyen 5 çocuk babası Ercan Aydın, "Köy yerinde hiç kimsenin resmi nikahı yok. Eğitim yardımı almak için nikah yaptırdık ve çocuklara nüfus cüzdanı çıkardık'' diye konuştu. 
     
</TEXT>
</DOC>
