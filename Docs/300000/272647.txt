<DOC>
<DOCNO> 272647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/soneko21.html </URL>
<DATE> 2004/09/17/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Unakıtan 2005, yıllık bütçenin uygulanacağı son yıl olacak 
</HEADLINE>
<TEXT>

     Maliye Bakanı Kemal Unakıtan, 2005'in, yıllık bütçenin uygulanacağı son yıl olacağını bildirdi. 
     Bakan Unakıtan, düzenlediği basın toplantısında, çok yıllı bütçeleme anlayışının, 3 yıllık olarak hazırlanacak 2006 bütçesi ile birlikte hayata geçirileceğini söyledi. 
     2005 yılı bütçesinin ise daha önceki yıllarda bütçe dışında yönetilen özel gelir ve giderleri de kapsayan ilk bütçe olacağını anlatan Unakıtan, ''tabii biraz hafif zorlandık ama aldık. Bundan dolayı ilgili arkadaşlara teşekkür ediyorum'' dedi. 
     Böylece bütçenin kapsamının genişleyeceğini hem de bütçe birliği ve disiplininin kuvvetlendirilmesi açısından önemli bir adım daha atılmış olacağını belirten Bakan Unakıtan, ''Öte yandan bütçe takvimi işlemekte olup, genel ve katma bütçe kanun tasarıları 17 Ekim 2004 tarihine kadar TBMM'ne sunulacaktır'' dedi. 
     Bakan Unakıtan, 2003 ve 2004 yılında tesis edilen mali disiplinin, '2005 yılında da, 2055 yılında da' aynen devam ettirileceğini bildirdi. Unakıtan bu konuda şöyle konuştu 
     
     MALİ DİSİPLİNİN ÖNEMİ 

     ''Bu ülke AB'ye girmek, onlar gibi gelirlerini yükseltmek istiyorsa, o ülkelerin seviyesindeki milli geliri yakalamak istiyorsa, bu mali disiplini sürekli kılması gerekir. 
     IMF olsa da olmasa da, AB'ye girsek de girmesek de bu mali disipline devam edilmesi gerekiyor, ekonomik yönden bağımsızlığı devam ettirmek buna bağlıdır. Türkiye böylece kalkınmasını sağlam kuvvetli şekilde yapacak, dışarıda da sözü ona göre geçecektir. Böyle olduğunda Dışişleri Bakanımızın yürüyüşü bile değişecek.'' Diğer yandan yapısal reformlara devam edileceğini belirten Unakıtan, bundan asla vazgeçilemeyeceğini, eğitim, sağlık, adalet ve altyapı yatırımlarına önem ve öncelik verileceğini ifade etti. 
     
     ''VERGİNİN FAİZE YETMEDİĞİ DÖNEMLER GERİDE KALDI'' 

     Bakan Unakıtan, faiz giderlerinin vergi gelirleri içindeki payının, ilk 8 ayda önceki yılların ilk 8 ayına göre önemli gelişme gösterdiğini belirtirken, yüzde 63'ü olarak gerçekleştiğini belirtti. 
     Yılsonu itibarıyla faiz giderlerinin vergi gelirlerine oranının yüzde 'e inmesinin beklendiğini ifade eden Bakan Unakıtan, artık verginin faize yetmediği dönemlerin geride kaldığını söyleyedi. 
     Bakan Unakıtan, milli emlak faaliyetlerine ilişkin olarak da şunları kaydetti 
     ''Bakanlığımızca yürütülen gelir, yatırım ve istihdama yönelik faaliyetlerden birisi de, atıl durumdaki hazina arazilerinin ekonomiye kazandırılması çalışmalarıdır. Bu çerçevede 2004 yılında 1.411 adet gayrimenkulün tahsis işlemi, 1.300 adet gayrımenkulun devir işlemi, 155 adet gayrımenkulun satış işlemi, 62 adet gayrımenkulun üst hakkı, 27 adet gayrımenkulun de kiralanması gerçekleşti.'' 
     
</TEXT>
</DOC>
