<DOC>
<DOCNO> 257402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sonspo27.html </URL>
<DATE> 2004/07/22/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Beckham'ın penaltı atışında kaçırdığı top 34 bin dolara satıldı 
</HEADLINE>
<TEXT>

     12. Avrupa Futbol Şampiyonası finallerinde İngiltere ile Portekiz'in oynadığı çeyrek final maçında İngiltere Milli Takımı'nın kaptanı David Beckham'ın kaçırdığı penaltı atışındaki top, 34 bin 382 dolara Kanadalı bir kolleksiyoncuya satıldı. 
     Lizbon'un Luz Stadı'nda yapılan maçta tribünde olan İspanyol Pablo Carral, Beckham'ın kaçırdığı penaltıdaki topu tesadüfen yakalamış ve internetteki ''www.es.ebay.com'' sitesinden satışa çıkarmıştı. 
     1 Euro ile başlayan ve bir ara değeri 10 milyon Euro'ya kadar ulaşan topun, 34 bin 382 dolara satıldığı bildirildi. 
     Coca Cola fabrikasında işçi olarak çalışan 25 yaşındaki Carral, İspanyol basınına demecinde topun satışından elde edeceği gelirle kendisine yeni ev, araba alma ve iş kurma planlarına başladığını söylemişti. 
     Bu arada şampiyonanın kopya edilen topları, maçlar boyunca 123 dolara satılmıştı. 
     04 
     
</TEXT>
</DOC>
