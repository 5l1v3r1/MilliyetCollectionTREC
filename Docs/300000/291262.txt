<DOC>
<DOCNO> 291262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonyas14.html </URL>
<DATE> 2004/11/22/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
'Dice Kayek' Fransız basınında... 
</HEADLINE>
<TEXT>

     Fransa'da yayımlanan Liberation gazetesi, modacı Ayşe ve Ece Ege kardeşlerin oluşturduğu ''Dice Kayek'' markasının ''Türklerin Avrupa'daki başarılı entegrasyonunun bir simgesi olduğunu'' yazdı. 
     Gazetede ''Osmanlı Başarısının Hikayesi' başlığıyla yer alan iki sayfanın ayrıldığı yazıda, genç modacıların başarılı kariyeri tanıtıldı ve ''Dice Kayek'' markasının son yıllarda moda dünyasındaki hızlı yükselişine dikkat çekildi. 
     Paris'te moda çalışmalarını sürdüren ''Dice Kayek''in yurt dışındaki en iyi müşterilerinin Japonlar olduğunu belirten Liberation, genç tasarımcıların yılda 3 milyon euro civarında ciro yaptıklarını yazdı. Liberation, ''Dice Kayek'in, Avrupa'daki Türklerin kırsal kesimden gelen ve fakir göçmen imajını da değiştirdiğini'' belirtti. 
     
</TEXT>
</DOC>
