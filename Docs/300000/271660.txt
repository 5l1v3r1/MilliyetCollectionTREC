<DOC>
<DOCNO> 271660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/soneko09.html </URL>
<DATE> 2004/09/14/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
S.Arabistan Petrol Bakanı Fiyatın 40 doların altına inmesini istiyoruz 
</HEADLINE>
<TEXT>

     Suudi Arabistan Petrol Bakanı Ali El Naimi, petrolün varil fiyatını 40 doların altına çekmek amacıyla fazla üretime devam edeceklerini söyledi. 
     Petrol İhraç Eden Ülkeler Örgütü OPEC petrol bakanlarının yarınki toplantısı için Viyana'ya gelen El Naimi, Suudi Arabistan olarak petrolün varil dolarının 40 dolara inmesini yeterli görmeyeceklerini, piyasa koşullarının, fiyatın 40 doların altında olmasını gerektirdiğini söyledi. 
     El Naimi, fiyatları 40 doların altına çekebilmek için Suudi Arabistan'ın Ekim ayında günde 9.5 milyon varil petrol üretimi yapacağını bildirdi. 
     Dünyanın en büyük petrol ihracatçısı ve OPEC ülkeleri içinde ciddi bir fazla üretim kapasitesine sahip tek ülke olan Suudi Arabistan, fiyatları dengelemek için halen kendisine tanınan resmi üretim kotasından günde yaklaşık 1 milyon varil fazla üretim yapıyor. 
     
</TEXT>
</DOC>
