<DOC>
<DOCNO> 276459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sondun26.html </URL>
<DATE> 2004/10/01/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Arafat'tan Erdoğan'a mektup Saldırılara müdahale edin 
</HEADLINE>
<TEXT>

     Filistin lideri Yaser Arafat, Başbakan Recep Tayyip Erdoğan'a gönderdiği mektupta, ''İsrail'in Gazze'ye yönelik saldırılarının durdurulması için müdahale edilmesini'' istedi. 
     Türkiye'nin Kudüs Başkonsolosluğu aracılığıyla iletilen mektupta Arafat, ''İsrail'in son birkaç gündür Gazze'ye yönelik, 30'dan fazla insanın öldürüldüğü ve 130'a yakın kişinin yaralandığı yoğun operasyonlarına'' dikkat çekti ve ''Halkımıza yönelik katliamın durdurulması için müdahale edin'' ifadesini kullandı. 
     
     KUREY, ANKARA'YA GİDİYOR 
     Öte yandan, Filistin Başbakanı Ahmet Kurey'in Başbakan Erdoğan'ın resmi konuğu olarak önümüzdeki hafta Türkiye'ye gideceği bildirildi. 
     Kurey'e, 5 Ekim'de başlayacak ve 3 gün sürecek Türkiye temaslarında Dışişleri Bakanı Nebil Şaat ile danışmanları eşlik edecek. 
     Görüşmelerde, bölgedeki son durum, Türkiye ile Filistin arasındaki ikili ilişkiler, Türkiye'nin Filistin'e yönelik yardım imkanları ele alınacak. 
     
</TEXT>
</DOC>
