<DOC>
<DOCNO> 260353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sonyas10.html </URL>
<DATE> 2004/08/03/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Vahşet Hayat kadınlarını timsahlara attılar 
</HEADLINE>
<TEXT>

     Avustralya'da 2 gencin, Taylandlı iki hayat kadınını canlı canlı timsahlara attıkları ortaya çıktı. 
     Savcılık, Darwin mahkemesine çıkan Ben William McLean ve Phu Ngoc Trinh adlı 18 yaşlarındaki Avustralyalı gençlerin iki hayat kadınını timsahlara atarak öldürdüklerini itiraf ettiklerini açıkladı. 
     Phuangsri Kroksamrang 58 ve Somjai Inssamnan 27 isimli hayat kadınlarının cesetleri, mart ayında Darwin kentinin 70 kilometre güneybatısında bulunan Adelaide'deki timsahları görmeye gelen turistler tarafından bulunmuştu. 
     Savcı Rex Wild, iki gencin, kadınları nehre atmadan önce boyunlarına otomobil aküsü bağladıklarını, ''kadınların bilinçlerinin suya atılırken yerinde olmayabileceğini'' belirtti. 
     Zanlılardan Trinh, kadınları suya atmadan önce boğarak öldürdüklerini söyledi. Otopsi sonucunda, kadınların canlı canlı suya atıldıkları ve boğuldukları anlaşıldı. 
     McLean ise olayın uyuşturucu borcuyla ilgili olduğunu belirtti. 
     
</TEXT>
</DOC>
