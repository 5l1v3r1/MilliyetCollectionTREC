<DOC>
<DOCNO> 288167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sontur54.html </URL>
<DATE> 2004/11/11/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
Mantardan zehirlenen 2 kişi öldü, 8 kişi tedavi altına alındı 
</HEADLINE>
<TEXT>

     Gebze ve Sultanbeyli'de, yedikleri mantardan zehirlenen 2 kişi öldü, 8 kişi tedavi altına alındı. 
     Alınan bilgiye göre, Gebze'de, topladıkları mantarlardan yiyen aynı aileden Yüksel, Makbule, Ömer, İpek ve Ayşegül Mert, rahatsızlanarak Dr. Lütfi Kırdar Kartal Eğitim ve Araştırma Hastanesi'ne kaldırıldı. 
     Bu kişilerden İpek Mert, kurtarılamazken, diğerlerinin tedavisinin sürdüğü bildirildi. 
     Sultanbeyli'de de ormanlık alanda topladıkları mantarlardan yiyen Sabriye, Pembe ve Mehmet Gökkaya ile Ali ve Fatma Güleçoğlu zehirlendi. 
     Aynı hastaneye kaldırılan bu kişilerden Sabriye Gökkaya öldü. Diğerlerinin tedavisine devam ediliyor. 
     Pembe Gökkaya, topladıkları mantarları soğanla kavurup yediklerini ifade ederek, ''Yedikten sonra hepimizde bulantı ve kusma gibi şikayetler başladı. Hastaneye gülerek, sohbet ederek geldik. Bize şaka gibi geldi. Ölümcül olduğunu bilmiyorduk'' dedi. 
     
</TEXT>
</DOC>
