<DOC>
<DOCNO> 299541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sonspo06.html </URL>
<DATE> 2004/12/21/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Demirören'den Malatyasporlu Eren'e resmi teklif... 
</HEADLINE>
<TEXT>

     Demirören, Malatyaspor Başkanı Hikmet Tanrıverdi'den sol kanat oyuncusu Eren'i resmen istedi. Taraflar, Ocak ayında masaya oturacak. 
     
     Ümit’ten sonra... 
     Sezon başında Denizlispor’a kiralık olarak verilen Ümit Aydın’ı ara transfer döneminde yeniden Siyah-Beyazlı kadroya dahil etmek için anlaşma sağlayan Beşiktaş Yönetimi, yurt içindeki genç yıldızların da peşine düştü. Bu sezon Malatyaspor’da sol kanadın vazgeçilmez ismi olan Eren Aydın’ı uzun süredir izleyen Kara Kartallar, 22 yaşındaki genç oyuncu için resmi temaslarına da başladı. 
     
     Sözleşmesi sürüyor 
     Başkan Yıldırım Demirören, Malatyaspor Başkanı Hikmet Tanrıverdi’yi arayarak Eren’e talip olduğunu ifade etti. Tanrıverdi devre arasında konuşmak için Demirören’e randevu verdi. Tarafların Ocak ayı başında masaya oturacağı öğrenildi. Sorularımızı yanıtlayan Eren, Beğenilmek ve istenmek elbette güzel. Ancak mukavelem var. Bu nedenle önce kulübümle anlaşılması şartö dedi. 
     
</TEXT>
</DOC>
