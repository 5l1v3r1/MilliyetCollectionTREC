<DOC>
<DOCNO> 263854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/son/sonspo14.html </URL>
<DATE> 2004/08/16/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
A Milli takım İstanbul'da toplandı 
</HEADLINE>
<TEXT>

     Belarus ile 18 Ağustos Çarşamba günü Denizli'de özel maç yapacak A Milli Futbol Takımı'nın aday kadrosu İstanbul'da toplandı. 
     Polat Reneissance Oteli'nde biraraya gelen milli takım, saat 18.30'da Galatasaray'ın Florya Metin Oktay Tesisleri'nde antrenman yapacak ve akşam saat 21.30'da Turkcell Futbol Ödülleri törenine katılacak. 
     Yarın saat 12.00'de özel uçakla Denizli'ye gidecek ay-yıldızlı ekip, Pamukkale Collosae Termal Otel'de kalacak. Aynı gün Denizli Atatürk Stadı'nda saat 20.00'de antrenman yapacak milliler, 18 Ağustos Çarşamba günü saat 20.00'de Denizli Atatürk Stadı'nda oynanacak maçın ardından saat 23.45'de kalkacak özel uçakla İstanbul'a dönecek. 
     
     ADAY KADRO 
     Eylül ayında başlayacak 18. Dünya Kupası Eleme Grubu maçları öncesi son hazırlık maçını yapacak olan A Milli Futbol Takımı'nın, Belarus ile yapacağı özel karşılaşmanın aday kadrosunda şu futbolcular yer alıyor 
     Fatih Tekke, Gökdeniz Karadeniz Trabzonspor , Hakan Şükür, Bülent Korkmaz, Hasan Şaş, Hakan Ünsal, Ergün Penbe Galatasaray , Ersen Martin Denizlispor , Ömer Çatkıç Gençlerbirliği , Kürşat Duymuş Çaykur Rizespor , Ümit Özat, Tuncay Şanlı, Serhat Akın, Volkan Demirel, Servet Çetin, Serkan Balcı, Önder Turacı Fenerbahçe , Adem Dursun Ankaragücü , İbrahim Toraman, Okan Buruk Beşiktaş , Rüştü Reçber FC Barcelona , Emre Belözoğlu FC Inter , Nihat Kahveci Real Sociedad , Mustafa İzzet Birmingham City , Hamit Altıntop FC Schalke 04 . 
     Bu arada Mustafa izzet, Hamit Altıntop, Emre Belözoğlu ve Nihat Kahveci'nin öğleden sonra kampa katılacakları bildirildi. 
     
</TEXT>
</DOC>
