<DOC>
<DOCNO> 260088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/ekonomi/eko05.html </URL>
<DATE> 2004/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Çin'den yana çıktı 
</HEADLINE>
<TEXT>


İHKİB Başkanı Orakçıoğlu, Çin konulu DTÖ toplantısına Türkiye'nin diplomatik girişimlerle davet edildiğini söyledi 

BERRİN HABERVEREN Düsseldorf 

İstanbul Hazırgiyim ve Konfeksiyon İhracatçıları Birliği Başkanı İHKİB Başkanı Süleyman Orakçıoğlu Avrupa Birliği'nin AB tekstil kararlarında Türkiye'yi dışlamaya çalıştığını iddia etti. 
Orakçıoğlu, Dünya Ticaret Örgütü'nün DTÖ 3 Ağustos'ta Cenevre'de yapacağı ve Çin'in 2005'teki konumunun konuşulacağı ön toplantıya Türkiye'nin çağrılmadığını belirtti. Orakçıoğlu, diplomatik girişimlerde bulunarak toplantıya son anda davet edildiklerini söyledi. 
Önceki gün Düsseldorf'ta düzenlenen CPD Collection Premieren Düsseldorf Fuarı'nın açılışında konuşan Orakçıoğlu, AB içindeki birkaç gelişmiş ülkenin kendi politikasını AB politikası olarak uygulamaya çalıştığını belirtti. AB'nin büyük ve tekstil üretmeyen ülkelerinin Çin'den yana tavır aldığını ifade eden Orakçıoğlu, bu ülkelerin amacının ucuz tekstil ürünü ithal etmek olduğunu ileri sürdü. Orakçıoğlu, "Dünya ticaretini etkileyen kararları dikkatle izleyip çıkarlarımızı savunmamız gerekir" dedi. 

CPD'de 104 Türk firması 
Hazır giyimde dünyanın en büyük fuarı olan CPD'ye Türkiye'den katılan 104 firma, toplam 4 bin 400 metrekarelik alanda ürünlerini sergiledi. 
Yaklaşık 35 bin profesyonelin ziyaret ettiği fuarın açılış defilesini Özlem Süer yaptı. 


</TEXT>
</DOC>
