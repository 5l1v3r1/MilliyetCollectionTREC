<DOC>
<DOCNO> 277329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/siyaset/siy01.html </URL>
<DATE> 2004/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükanıt Askerlik bir yaşam tarzıdır 
</HEADLINE>
<TEXT>


TAHSİN AKSU İstanbul 


Kuleli Askeri Lisesi bünyesinde yaptırılan Orgeneral Doğu Aktulga Kültür Sitesi, Kara Kuvvetleri Komutanı Orgeneral Yaşar Büyükanıt'ın da katıldığı törenle açıldı. Büyükanıt ile Aktulga'nın eşi Tülay Aktulga, açılış kurdelesini birlikte kesti. Site Şeref Defteri'ni imzalayan Büyükanıt, duygulanarak gözyaşlarına h kim olamayan Tülay Aktulga'yı teselli etti. Konferans salonunda devam eden törende de bir konuşma yapan Büyükanıt, Aktulga'nın yüksek nitelikleri bulunan, aydınlanmış beyin yapısı olan ve Atatürkçü düşünce sistemini yalnız hisleriyle değil, bilimle özümsemiş aydın bir insan olduğunu ifade etti. Öğrencilere de seslenen Büyükanıt, şunları söyledi 
"Meslek, bir insanın hayatını idame ettirmesi için bir kazanç sağlamak, para kazanması amacıyla yaptığı bir iştir. Ama askerlik mesleği para kazanmak amacıyla yapılmaz. Bu millet bizi aç bırakmaz. Askerlik mesleği para kazanmak amacıyla yapılan bir iş değil, bir yaşam tarzıdır." 



</TEXT>
</DOC>
