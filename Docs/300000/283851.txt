<DOC>
<DOCNO> 283851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sontur12.html </URL>
<DATE> 2004/10/27/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Piknikte ilişkiyi reddeden sevgilisini, satırla doğrayıp, yaktı 
</HEADLINE>
<TEXT>

     DHA 

ESKİŞEHİR'de 54 yaşındaki kasap Hasan Ülkügüder, cinsel ilişkiye girmek istemeyen sevgilisi 41 yaşındaki Hanife Yıldırım'ın başına taşla vurarak öldürdürdü. Cesedi satırla parçalara ayırıp sonra da yakan Hasan Ülkügüder, dumanı farkeden jandarma ekibine yakalandı. 
     Olay, önceki gün saat 15.00 sıralarında meydana geldi. Sevgilisi 41 yaşındaki Hanife Yıldırım'ı yanına alan 54 yaşındaki evli iki çocuk babası kasap Hasan Ülkügüder, kendisine ait 26 DP 873 plakalı kamyonetle Sevinç Köyü yakınlarında pikniğe gitti. Cinsel ilişkiye girme teklifini reddeden sevgilisi Haifi Yıldırım'la tartışan Hasan Ülkügüder sinirlendi. Öfkesine yenik düşen Hasan Ülkügüder, başına taşla vurup öldürdüğü sevgilisi Yıldırım'ın cesedini satırla parçalara ayırıp, ortadan kaldırmak için yaktı. 
     Dumanı gören devriye jandarma ekipleri tarafından suçüstü yakalanan Hasan Ülkügüder, gözaltına alındı. Suçunu itiraf eden Ülküdüger'in hakkındaki işlemlerin ardından adliyeye sevk edilecek. 
     Vahşete kurban giden Hanife Yıldırım'ın yıllar önce trafik kazasında yaşamını yitirdiği ve 3 çocuğuyla yaşadığı belirtildi. 
     
</TEXT>
</DOC>
