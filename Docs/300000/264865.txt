<DOC>
<DOCNO> 264865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/guncel/gun07.html </URL>
<DATE> 2004/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
En başarılı Antalya en başarısız Hakk ri 
</HEADLINE>
<TEXT>


Lisans programlarına öğrenci yerleştirme oranına göre en başarılı il Antalya. Bir yükseköğretim programına en fazla öğrenci yerleştiren il ise İstanbul 


Üniversitelerin lisans programına öğrenci yerleştirme oranına göre en başarılı il yüzde 14.09 ile Antalya oldu. Antalya'yı İzmir yüzde 13.87 , Kırklareli yüzde 13.83 , Ankara yüzde 13.6 , Aydın yüzde 13.58 , Muğla yüzde 13.38 , Denizli yüzde 13.23 , Eskişehir yüzde 13.18 izledi. 
Herhangi bir yükseköğretim programına en fazla öğrenci yerleştiren il 101 bin 662 ile İstanbul oldu. En başarısız il sıralamasında yüzde 4.83 ortalamayla Hakk ri ilk sırayı aldı. Hakk ri'de sınava giren 4411 adayın 610'u bir yükseköğretim programına yerleşebildi. Hakk ri'den sonra Ardahan yüzde 5.14'lük ortalamayla sondan ikinci, Şırnak 6.57 oranıyla sondan 3. sırada yer aldı. İmam hatip lisesi mezunları büyük ölçüde açıköğretim programlarına girebildi. Sınava başvuran 71 bin 689 İHL mezununun yüzde 28.3'ü açıköğretim programlarına yerleşti, lisans programına girenlerin oranı yüzde 2.9'da kaldı. İHL mezunlarının yüzde 5'i de önlisans programlarına yerleşti. 

Kız - erkek eşit 
Kız adayların yüzde 32.1'i, erkek adayların ise yüzde 32.2'si bir yükseköğretim programına yerleşmeye hak kazandı. 1202 engelli adayın 423'ü yüzde 35.2 bir yükseköğretim programına yerleşti. 


</TEXT>
</DOC>
