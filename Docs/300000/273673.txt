<DOC>
<DOCNO> 273673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sonspo08.html </URL>
<DATE> 2004/09/21/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Maradona Küba'da 
</HEADLINE>
<TEXT>

     Arjantinli eski ünlü futbolcu Diego Armando Maradona, uyuşturucu tedavisine devam etmek için bu sabah erken saatlerde Küba'ya geldi. 
     Havana havaalanında Küba Sağlık Bakanı Armando Balaguer ve diğer yetkililer tarafından karşılanan Maradona hiçbir açıklama yapmadı. 
     Arjantin'deki adli kaynaklar, mahkeme kararıyla Maradona'ya sadece Küba'nın başkenti Havana'da bulunan ve devletten bağımsız bir kuruluş olan Akıl Sağlığı Hastanesi'ne gitme serbestisi tanıdığını belirtmişti. 
     Uyuşturucu bağımlısı olan 43 yaşındaki Arjantinli efsanevi oyuncu, 18 Nisan'da akciğer ve kalp sorunları nedeniyle hastaneye kaldırılmış, iyileştikten sonra istememesine karşın, eski karısı ve iki kızının talebi üzerine 9 Mayısta başkent Buenos Aires'teki bir psikiyatri kliniğine kapatılmıştı. 
     
</TEXT>
</DOC>
