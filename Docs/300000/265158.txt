<DOC>
<DOCNO> 265158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/guncel/gun07.html </URL>
<DATE> 2004/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Basın, skandalı Milliyet'ten takip ediyor 
</HEADLINE>
<TEXT>


Milliyet'in ortaya çıkardığı Çakıcı skandalı, basının peşine düştüğü en önemli olay oldu. Birçok gazete ve TV, Milliyet'ten alıntı yaptı 

İSTANBUL Milliyet 

Yurtdışına kaçan Alaattin Çakıcı'nın kurtarılması amacıyla Yargıtay ve MİT'e uzanan bağlantıları tüm ayrıntılarıyla ortaya çıkaran Milliyet'in haberlerinin ardından Türk basını da skandala geniş yer vermeye başladı. 

Medya peşine düştü 
Medyanın peşine düştüğü skandalla ilgili televizyon ve radyo bültenlerinde Milliyet'in haberlerinden alıntılar yapıldı. 
Son günlere de yine Milliyet'te yayımlanan ses kayıtları damgasını vurdu. Ses kayıtlarının deşifreleri birçok gazete ve televizyon tarafından alıntı yapılarak kullanıldı. Gazetemiz, skandalla ilgili yeni bulguları duyurmaya dün de devam etti. Milliyet'in dün duyurduğu gelişme, Yargıtay Başkanı Eraslan Özkaya'nın Milas'taki villasının inşaat malzemelerinin Alaattin Çakıcı'nın adamları tarafından taşındığıydı. Hürriyet dün, müteahhit Hakkı Süha Şen'le sevgilisi Serra Yaşar'ın telefon konuşmalarını manşetten duyurdu. Dünden Bugüne Tercüman'ın, "H l istifa yok" manşetiyle verdiği haberde, "Yargıtay Başkanı Özkaya 'Görüşmedim' dedi. Ama Çakıcı'nın aracısıyla 20 defa görüştüğü ortaya çıktı. 


</TEXT>
</DOC>
