<DOC>
<DOCNO> 289968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sonyas13.html </URL>
<DATE> 2004/11/18/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Uzaktan kumandalı motosiklet 
</HEADLINE>
<TEXT>

     Sinan KORKMAZER NEVŞEHİR, DHA 

NEVŞEHİR'in Göreme Beldesinde 54 yaşındaki Mehmet Erdoğan, motosikletini, kendi yaptığı uzaktan kumanda cihazı ile çalıştırıyor. 
     Nevşehir'in merkez ilçeye bağlı Göreme beldesinde, başta hırsızlık olmak üzere her türlü olumsuz olaya karşı önlem almak isteyen Mehmet Erdoğan, kendi geliştirdiği uzaktan kumanda cihazını motosikleti üzerinde denedi ve başarı sağladı. 
     Motosikletin uzaktan kumanda yöntemi ile çalışmasını sağlayacak diğer tüm gereçleri geliştirdiği bir sistem içinde kendisinin yaptığını belirten Erdoğan, "Motosikletimi geliştirdiğim uzaktan kumanda cihazı ile daha güvenli hale getirdim. Motosikletim uzaktan kumanda ile çalışmasının yanısıra aynı düzenekte alarm yöntemini de geliştirdim. Şimdi hiçbir kaygıya kapılmadan motosikletimi kapının önüne bırakabiliyorum. Benden izinsiz olarak kimse motosikletimi kullanamaz'' diye konuştu. 
     
</TEXT>
</DOC>
