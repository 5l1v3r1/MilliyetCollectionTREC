<DOC>
<DOCNO> 283622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/siyaset/axsiy02.html </URL>
<DATE> 2004/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri'nde atama 
</HEADLINE>
<TEXT>


Dışişleri Müsteşarı Büyükelçi Ziyal, Roma Büyükelçisi Bölükbaşı da Dünya Ticaret Örgütü'ne daimi temsilci oldu 

ANKARA Milliyet 


Dışişleri Bakanlığı'nda yapılan yeni atamalarla Atina, Bağdat ve Pekin gibi önemli merkezlerdeki isimler değişirken, bakanlık müsteşarı Büyükelçi Uğur Ziyal, Roma Büyükelçisi oldu. Dışişleri Bakanlığı'nın uluslararası hukuk konularındaki tartışmasız tek ismi Deniz Bölükbaşı da Dünya Ticaret Örgütü WTO nezdindeki daimi temsilciliğine atandı. Türkiye'nin Roma Büyükelçisi Necati Utkan ise merkeze dönüyor. Ziyal'den boşalan göreve de Müsteşar Yardımcısı Büyükelçi Ali Tuygan atandı. Oslo Norveç Büyükelçisi Mehmet Kazım Görkay, Bern İsviçre Büyükelçisi Alev Kılıç oldu. MGK Genel Sekreteri Yiğit Alpogan'dan boşalan Atina Büyükelçiliği'ne Tahsin Burcuoğlu getirildi. 


</TEXT>
</DOC>
