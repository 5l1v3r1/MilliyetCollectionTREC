<DOC>
<DOCNO> 279064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sondun30.html </URL>
<DATE> 2004/10/11/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Yunanistan'da 'ELA'cılara 4 bin 696 yıl hapis 
</HEADLINE>
<TEXT>

     Yunan terör örgütü İhtilalci Halk Mücadelesi ELA üyesi 4 kişi, toplam 4 bin 696 yıl hapis cezasına çarptırıldı, bir kişi ise serbest bırakıldı. 
     Atina 3 Yargıçlı Ağır Ceza Mahkemesi, örgütün, 2003'ün Şubat ayından bu yana Koridalos Cezaevi'nde bulunan, silah ve patlayıcı madde bulundurmak, 41 bombalı saldırı, bir suikast ve 49 suikast girişimden yargılanan üyelerinden Hristos Cigaridas 65 , Kostas Agapiu 57 , Angeletos Kanas ile İrini Athanasaki'yi 49 1174'er yıl hapis ve 48'er bin euro para cezasına çarptırdı. 
     Mahkeme, Mihalis Kasimis'in 68 ise delil yetersizliğinden beraatine karar verdi. 
     Yunanistan'daki infaz yasası, uzun hapis cezalarının 25 yıl olarak uygulanmasını öngörüyor. 
     Yunanistan'da faaliyet gösteren sol eğilimli tüm silahlı terör örgütlerinin ''anası'' olarak nitelenen ve 1975 yılında başladığı faaliyetini birkaç yıl öncesine kadar sürdüren ELA'nın, önceki yıl polis tarafından çökertilen terör örgütü 17 Kasım ile bağlantısı olduğu da iddia edilmişti. 
     
</TEXT>
</DOC>
