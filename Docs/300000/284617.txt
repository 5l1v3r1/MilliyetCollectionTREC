<DOC>
<DOCNO> 284617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sondun25.html </URL>
<DATE> 2004/10/30/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Kuveyt'teki Suudi Arabistan Büyükelçiliği ihbar üzerine tahliye edildi 
</HEADLINE>
<TEXT>

     Kuveyt'teki Suudi Arabistan Büyükelçiliği, polisin binaya patlayıcılar yerleştirildiği ihbarı alması üzerine tahliye edildi. 
     Bir güvenlik yetkilisi, patlayıcı imha ekibine, elçiliğin bulunduğu alanı araştırmak için talimat verildiğini kaydetti. 
     Elçiliğin çevresini kuşatan ve binayı tahliye eden polis, bölgeye kimsenin girmesine izin vermiyor. 
     
     ELÇİLİKTE BULUNAN PAKET PATLATILDI 

     Kuveyt'te, bir ihbar üzerine boşaltılan Suudi Arabistan Büyükelçiliği'nde bulunan ve içinde patlayıcı olduğu sanılan paket patlatıldı. 
     Bir güvenlik yetkilisi, içinde patlayıcılar bulunan bir paketin elçilikte olduğu yönünde telefonla gelen ihbar üzerine, elçiliğin kısa bir süre boşaltıldığını kaydetti. 
     Yetkili, elçilikte bulunan ve içinde henüz ne olduğu bilinmeyen paketin patlatıldığını belirtti. 
     
</TEXT>
</DOC>
