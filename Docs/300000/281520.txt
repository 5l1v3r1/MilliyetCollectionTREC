<DOC>
<DOCNO> 281520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/soneko23.html </URL>
<DATE> 2004/10/19/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
BTC Petrol Boru Hattı Güvenilk Anlaşması imzalandı... 
</HEADLINE>
<TEXT>

     Muhterem Erkul AA 

Azeri ana üretim petrolünü Türkiye üzerinden batı pazarlarına taşıyacak Bakü-Tiflis-Ceyhan BTC petrol boru hattının Gürcistan kesiminin güvenliğinin sağlanmasına ilişkin anlaşma imzalandı. 
     Gürcistan Başbakanı Zurab Jvanıya, Cumhurbaşkanlığı Sarayı'nda düzenlediği basın toplantısında, İngiliz BP şirketi ile boru hattının güvenliğine ilişkin anlaşma imzaladıklarını, buna göre hattın son teknolojinin kullanılacağı güvenlik sistemiyle korunacağını bildirdi. 
     Hattın Gürcistan kesiminde oluşturulacak güvenlik sistemiyle her türlü sabotaj ve terör tehlikesine karşı etkili önlemlerin alınmış olacağını ifade eden Jvanıya, boruların geçtiği yerlerde çevre güvenliğini de tam olarak sağlamış olacaklarını söyledi. 
     Jvanıya, BP şirketinin, Borjomi kesiminde yaşayan halkın sosyal yaşamlarının iyileştirilmesine yönelik çalışmalarda da bulunacağını belirterek, bu çerçevede hayata geçirilecek programlar için 5 milyon dolar ayrılacağını kaydetti. 
     Başbakan Zurab Jvanıya, Cumhurbaşkanı Mihail Saakaşvili'nin talimatı ile Borjomi kesiminde uygulamaya konulacak çevre programlarının yanı sıra sosyal ve turistik tesislerin yapımına da başlanacağını ifade etti. 
     
</TEXT>
</DOC>
