<DOC>
<DOCNO> 254984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/spor/spo05.html </URL>
<DATE> 2004/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bıçakçı'ya süper destek 
</HEADLINE>
<TEXT>


Başkan adaylığını ve 13 kulüpten aldığı imzaları bugün açıklayacak 

CEMAL ERSEN 


70 imza tamam 
22 Temmuz'da düzenlenecek Futbol Federasyonu Genel Kurulu'nda başkan adayı olacak Levent Bıçakçı bugünkü basın toplantısıyla bu kararını kamuoyuna da duyuracak. Bıçakçı'nın, Fenerbahçe, Galatasaray ve Beşiktaş'ın da aralarında bulunduğu 13 Süper Lig kulübünden toplam 70 imza aldığı öğrenildi. Beşiktaş Başkanı Yıldırım Demirören'in ise daha önce söz verdiği gibi Haluk Ulusoy'dan yana tavrını koruduğu bildirildi. 

Kulüpler belli 
BAŞKAN adayı olmasında topladığı imzaların büyük rolü olduğu bildirilen UEFA Asbaşkanı Levent Bıçakçı'ya destek veren diğer kulüplerin ise Gençlerbirliği, Samsun, Gaziantep, Diyarbakır, Ankaraspor, Malatya, Konya, Sakarya, Kayseri, İstanbulspor ve Ç.Rize olduğu ifade edildi. Bıçakçı'ya karşı olduğunu açıklayan Ankaragücü Başkanı Cemal Aydın ile Trabzon, Denizli ve A.Sebat'ın tavırlarında değişiklik olmadığı ifade edildi. 

Ulusoy'un eli boş 
BIÇAKÇI'YA taban birlikleri ile 2. ve 3. Lig'den de 80'e yakın delegeden olumlu yanıt geldiği belirtildi. Bıçakçı bugünkü basın toplantısından sonra 14.30 uçağı ile Cenevre'ye uçacak. Bu arada Haluk Ulusoy'un dün Başkent'te Başbakan Recep Tayyip Erdoğan ve Bakan Mehmet Ali Şahin ile bir araya gelme isteği programların "yoğunluğu" nedeniyle gerçekleşmedi. Başkanın seçime girmeme olasılığının yüksek olduğu öğrenildi. 




</TEXT>
</DOC>
