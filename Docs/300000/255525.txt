<DOC>
<DOCNO> 255525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/guncel/gun10.html </URL>
<DATE> 2004/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fethullah Gülen İyiyim Türkiye'ye döneceğim 
</HEADLINE>
<TEXT>


İSTANBUL Milliyet 

Nur Cemaati lideri Fethullah Gülen, dün bazı haber ajanslarında şeker komasına girdiği ve acilen ABD'den Türkiye'ye getirileceği haberlerinin ardından bir televizyon kanalının ana haber bülteninde canlı yayına çıkarak, "Başkalarına sermaye olmamak ve şahsım adına yıpranmamak için şimdilik burada kalmayı düşünüyorum. Ama Allah'ın izniyle döneceğim. Türkiye'ye gelmemde hiç mahsur olmadığını açıktan açığa bakanlar söyledi" dedi. Beş yılı aşkın süredir sağlık gerekçesiyle ABD'de yaşayan Gülen, STV'ye yaptığı canlı bağlantıda, "Komplo haberleriyle nereye varmak istediklerini anlamıyorum" diye konuştu. Gülen, "Türkiye'ye gelişim gösterişle olamaz. Halkın karşılaması gibi spekülasyonlar benim şiarım değil. Ayrıca dönmemem için bir sebep de engel de yok" dedi. 
Gülen 'şeker komasına girdi' ve 'emniyet alarmda' gibi iddiaları da yalanladı. 


</TEXT>
</DOC>
