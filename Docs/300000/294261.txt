<DOC>
<DOCNO> 294261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sonyas14.html </URL>
<DATE> 2004/12/02/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Uçağın motor parçası otomobilin üstüne düştü 
</HEADLINE>
<TEXT>

     Tayland'da bir yolcu uçağının motor parçası, uçak havalandıktan az sonra yoldaki bir otomobilin üstüne düştü. Otomobilin sürücüsü mucize kabilinden kurtuldu. 
     Güvenlik yetkilileri, başkent Bangkok'taki havaalanından 362 yolcusuyla dün havalanan Boeing 777 tipi uçağın, motoru koruyan bir parçanın kopup düşmesi üzerine yarım tur attıktan sonra piste indiğini bildirdi. 
     Kopan parçanın havalimanı yakınlarındaki otoyolda seyreden bir otomobilin üzerine düştüğü sonra anlaşıldı. 2 metre çapındaki parça otomobiline isabet eden sürücü, AFP muhabirine başından geçenleri anlatırken, ''Uçağın havalandığını görmüştüm. Çok geçmeden de uçaktan bazı parçaların yere düşmekte olduğunu fark ettim, ama bunların benim arabama çarpacağını tahmin etmemiştim. Çok korktum. Kurtulmam mucize gibi bir şey'' dedi. 
     
</TEXT>
</DOC>
