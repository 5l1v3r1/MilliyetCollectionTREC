<DOC>
<DOCNO> 254539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/yasam/axyas02.html </URL>
<DATE> 2004/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktora 'geç geldin' dayağı 
</HEADLINE>
<TEXT>


Kayseri'de acil serviste görevli kadın doktor, kalp krizi geçiren hastanın yakınları tarafından dövüldü. Buna rağmen hastaya müdahale eden doktor, ölümü engelleyemedi 

DEMET ÖZTÜRK Kayseri DHA 

Kayseri'de 112 Acil Servis'te görevli doktor Yeşim Güntay, kalp krizi geçiren Ahmet Kızıltepe'nin yakınları tarafından olay yerine geç geldiği iddiasıyla dövüldükten sonra hastaya müdahale etti. Ancak Kızıltepe hastanede kurtarılamadı. 
112 Acil Servis'e dün sabah gelen kalp krizi anonsu üzerine, nöbetçi doktor Güntay ve beraberindeki ekip, Mustafakemalpaşa Bulvarı Anadolu Sitesi'ndeki adrese gitti. Kalp krizi geçiren Kızıltepe'nin 55 yakınları, geciktikleri iddiasıyla ekiple tartışmaya başladı. Hasta yakınları, tartışmanın büyümesi üzerine Dr. Güntay'ı dövüp ekibi de tartakladı. 
Hasta yakınlarını sakinleştirmeye çalışan ve anonstan 3 dakika sonra olay yerine ulaştıklarını anlatan Dr. Güntay, daha sonra Kızıltepe'ye müdahale etti. Kızıltepe'nin duran kalbini çalıştıran ve ardından boğazına tüp takarak rahat nefes almasını sağlayan Dr. Güntay, hastayla Devlet Hastanesi'ne geldi. Ancak, Kızıltepe, hastanede yapılan müdahaye rağmen kurtarılamadı. 

Şik yetçi oldu 
Sol kolunda morluklar oluşan Dr. Yeşim Güntay, olaydan sonra karakola giderek kendisini dövdükleri ve 112 ekibini tartakladıkları iddiasıyla kalp krizi geçiren hastanın yakınları hakkında şik yetçi oldu. 



</TEXT>
</DOC>
