<DOC>
<DOCNO> 290876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/sonspo05.html </URL>
<DATE> 2004/10/16/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Galatsaray ile Kayserispor ligde yarın 19. randevuda... 
</HEADLINE>
<TEXT>

     Galatasaray ile Kayserispor, yarın yapacakları maçla birlikte Birinci Futbol Ligi'nde 19. kez karşı karşıya gelecek. 
     Kayserispor'un ligden düştüğü 1997-98 sezonunun ardından, 6 sezon sonra karşı karşıya gelecek. 2 takım arasında geride kalan 18 maçta Galatasaray 13, Kayserispor ise sadece 1 galibiyet alırken, 4 maç da berabere sonuçlandı. 
     ''Cim Bom''un toplam 40 golüne, Kayserili renktaşı 15 golle yanıt verebildi. 
     
     GALATASARAY'IN İSTANBUL'DA FİRESİ YOK 
     Galatasaray, Kayserispor ile İstanbul'da yaptığı lig maçlarının tamamını kazanarak, şimdiye dek rakibine tek puan dahi kaptırmadı. 
     İstanbul'un sarı kırmızılı ekibi, Kayserili renktaşıyla kendi evinde yaptığı 9 lig maçını da kazanırken, toplam 29 gol atıp, kalesinde sadece 7 gol gördü. 
     
     KAYSERİSPOR SON 9 MAÇTA PUAN ALAMADI 
     Galatasaray ile Kayserispor arasında ligde yapılan son 9 maçın tamamını ''Cim Bom'' kazandı. 
     Galatasaray, ligde en son puan kaybını 1992-93 sezonunda, 26 Eylül 1992 tarihinde deplasmanda 1-1'lik skorla yaşadığı Kayserispor ile daha sonra yaptığı 9 lig maçında da galip gelmeyi başardı. 
     
</TEXT>
</DOC>
