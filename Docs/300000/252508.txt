<DOC>
<DOCNO> 252508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sontur06.html </URL>
<DATE> 2004/07/02/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Van'da bomba yüklü araç patladı .. 5 kişi öldü, 24 yaralı var... 
</HEADLINE>
<TEXT>

     Van Valisi 63 yaşındaki 2 çocuk babası Hikmet Tan, bu sabah Ordu Caddesi'nde bulunan Vali Konağı'ndan makam aracıyla eskort ve bir koruma aracı eşliğinde valiliğe giderken, saldırıya uğradı. 
     Vali Konağı na 100 metre uzaklıkta, Ordu Caddesi üzerinde ve Vali Tan ın aracının gidiş yönünde park edilen 65 AE 276 plakalı Kia marka otomobile önceden yerleştirilen bomba uzaktan kumandayla patlatıldı. Bomba yüklü aracın infilak etmesi sonucu 5 kişi öldü, 24 kişi yaralandı. 
     Valinin otomobili 4 saniye önce patlama yerinden geçmesi, Tan'ın hayatını kurtarırken, sadece makam otomobili hasar gördü. Makam otomobilinin, bomba yüklü aracı 30 metre geçtikten sonra patlamanın meydana gelmesi, zırhsız Mercedes marka otomobilin hızının 25 kilometre civarında olduğunu dikkate alan uzmanlar, Vali Tan ın saniyeler farkıyla kurtulduğuna dikkat çekti. 
     Korkunç patlama sırasında Vali Hikmet Tan ve yanındakiler kurtulurken yoldan geçen 3 kişi olay yerinde hayatını kaybederken, 6'sı ağır 24 kişi yaralandı. Yaralılar Yüzüncü Yıl Üniversitesi Tıp Fakültesi ve Devlet Hastanesi nde tedavi altına alındı. 
     . 

     
</TEXT>
</DOC>
