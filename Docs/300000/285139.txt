<DOC>
<DOCNO> 285139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sonspo08.html </URL>
<DATE> 2004/11/01/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Galatasaray taraftarından Fatih Akyel'e ''Hayır''... 
</HEADLINE>
<TEXT>

     Fatih Akyel ismi Galatasaray için ayrı bir önem taşıyordu. Ta ki milli futbolcu, Florya’dan ayrılıp Kadıköy’e gidene kadar. Ancak geçen hafta yaşanan gelişmeler, Fatih ismini bir kez daha Galatasaray’ın gündemine getirdi. Kadroya giremediği için ayrılmaya karar veren ve Fenerbahçe defterini kapayan Fatih’in Cim Bom’a dönüşüne Sarı-Kırmızılı taraftarlar sert bir tavır koydu. Dün geceki A.Sebat maçında da taraftarın Fatih tepkisi devam etti. Ali Sami Yen Stadı’nı dolduran Sarı-Kırmızılılar, karşılaşmadan önce uzun süre Fatih Akyel aleyhine tezahüratta bulundu. 
     
     Başkan da veto verdi 

     Taraftarlar ayrıca, Fatih ile aynı mevkiide forma giyen ve son haftalardaki başarılı grafiğiyle alkış alan Cihan Haspolatlı’yı da bağrına bastı. Genç futbolcuyu tribünlere tam üç kez davet eden seyircilerin Özhan Canaydın başkanlığındaki yönetime mesajı açıktı Cihan varken, sakın Fatih Akyel’i transfer etmeyin .. Ve cevap gecikmedi. Başkan Özhan Canaydın, konuyla ilgili şunları söyledi Temmuz’dan bu yana Fatih ismi geçiyor. Ama böyle birşey yok. Bu futbolcuyu transfer etmeyi kesinlikle düşünmüyoruz." 
     
</TEXT>
</DOC>
