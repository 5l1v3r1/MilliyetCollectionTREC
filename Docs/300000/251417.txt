<DOC>
<DOCNO> 251417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/soneko02.html </URL>
<DATE> 2004/06/28/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Açlık sınırı 474 milyon lira 
</HEADLINE>
<TEXT>

     Türk-İş'in yaptığı araştırmada açlık sınırının 474 milyon lira, yoksulluk sınırının 1 milyar 442 milyon lira olduğu belirlendi. 
     Türk-İş'ten yapılan açıklamada, 4 kişilik bir ailenin aylık gıda ve diğer harcamalarının hesaplandığı bildirildi. 
     Açıklamada, 4 kişilik bir ailenin ''açlık sınırı'' olarak nitelenen ve yeterli ve dengeli beslenebilmek için yapılması gereken asgari gıda harcamasının tutarının 474 milyon 4 bin lirayı bulduğu kaydedildi. Gıda harcamalarının yanı sıra kira, ulaşım, yakacak, elektrik, su, haberleşme, giyim, eğitim, sağlık, iletişim kültür gibi temel ihtiyaçlar için yapılması gereken harcamaların tutarının da 1 milyar 422 milyon lira olarak belirlendiği ifade edildi. 
     Açıklamada, ''asgari ücretle ancak karın doyduğu, insanca yaşamak için asgari ücretin 5 katının gerektiği'' kaydedildi. 
     Gıda fiyatlarının bu ay geçen aya göre yüzde 1.3 gerilediği belirtilen açıklamada, ''Böylece gıda fiyatlarında başlayan gerileme eğilimi bu ay da sürdü ve son 12 ay itibariyle değişim oranı yüzde 4.8 olarak hesaplandı'' denildi. 
     
</TEXT>
</DOC>
