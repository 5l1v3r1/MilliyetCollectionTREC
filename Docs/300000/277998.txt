<DOC>
<DOCNO> 277998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sondun08.html </URL>
<DATE> 2004/10/07/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İspanyol basınında İlerleme Raporu'nun yankıları 
</HEADLINE>
<TEXT>

     Mehmet ÇİFTÇİ İSPANYA, DHA 
İSPANYA'da yayımlanan gazeteler AB'nin Türkiye'ye yeşil ışık yaktığını belirtirken, demokrasideki en ufak bir aksaklığa göz yumulmayacağı kaydedildi. 
     ABC Gazetesi haberi, "Türkiye'ye Şartlı evet' çıktı. Türkler AB'ye 2014'den önce üye olamayacaklar'' şeklinde yazdı. El Mundo Gazetesi, "Türkler'e insan hakları şartı. AB Türkiye'ye kapıyı açtı ancak şartlı olarak. Tarih verilmesiyle ilgili topu liderlere bıraktı'' dedi. 
     La Vanguardia Gazetesi'ys Türkiye şartlı Avrupalı' başlığı altında verdiği haberde "2014'den önce bizden değiller'' diye devam ederken, Türkiye'yi sıkı bir denetimin beklediğini belirtti. 
     El Pais Türkiye'ye Avrupa'nın kapıları açıldı. Nihai kararse 17 Aralık tarihinde liderlere bırakıldı'' derken, El Peridico gazetesi, "AB Türkler'e kapıyı açtı ancak demokraside aksaklığa göz yummayacağını kesin bir ifadeyle dile getirdi'' ifadesini kullandı. Tve Televizyonu da haberi, "Türkler gerçekleştirdiği reformların ilk ürününü elde etti. AB yeşil ışık yaktı ancak gözümüz üzerinde mesajını iletti'' şeklinde aktardı. 
     
</TEXT>
</DOC>
