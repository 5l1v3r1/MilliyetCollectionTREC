<DOC>
<DOCNO> 284111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sonspo16.html </URL>
<DATE> 2004/10/28/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Beşiktaş ve Fenerbahçe, son 15 dakikalarda etkili oluyor 
</HEADLINE>
<TEXT>

     Ligde 30 Ekim Cumartesi günü BJK İnönü Stadı'nda derbi maçında karşı karşıya gelecek Fenerbahçe ile Beşiktaş, şu ana kadar yaptıkları maçlarda son 15 dakikada daha etkili oluyor. 
     Ligde rakip filelere 27 gol atan ve Türkiye'nin en skorer takımı olan Fenerbahçe, maçların son 15 dakikasında 9 gol atarken, toplam 20 gol kaydeden Beşiktaş bu bölümde 8 gol attı. 
     Maçların her bölümünde gol atma başarısı gösteren Fenerbahçe, yaptığı karşılaşmalarda 1 ve 15. dakikalar ile 16 ve 30. dakikalarda 2'şer gol atarken, ilerleyen dakikalarda etkisini arttıran bir görüntü verdi. 
     Sarı-lacivertli takım, devrenin son bölümü olan 31 ve 45. dakikalar ile ikinci yarının başı olan 46-60. dakikalarda 4'er gol kaydetti. Fenerbahçe, bu dakikalarda sonra daha skorer bir oyun ortaya koyarak gol noktalarında etkili oluyor. Sarı-lacivertli ekip, 61 ve 75. dakikalarda 6, 76 ve 90. dakikalarda ise 9 gol attı. Fenerbahçe, böylece ligde attığı 27 golün 15'ini son 30 dakikada kaydetti. 
     
     BEŞİKTAŞ DA SON DAKİKALARDA ETKİLİ 

     Ligde bu sezon istediğini henüz elde edemeyen, ancak son iki haftada çıkışa geçen Beşiktaş da şu ana kadar en çok son 15 dakikada etkili olduğunu gösterdi. 
     Siyah-beyazlı takım, ligde şu ana kadar 20 gol atarken, bu gollerin 8'ini son 15 dakikada rakip filelere bıraktı. 
     Lig maçlarında ilk 15 dakikada etkisiz kalan ve gol atma başarısı gösteremeyen Beşiktaş, 16 ve 30. dakikalarda 2, ilk yarının son bölümü olan 31 ve 45. dakikalarda ise 3 gol kaydetti. 
     ''Kara kartallar'', ikinci yarının başı olan 46 ve 60. dakikalarda 3 gol atarken, Fenerbahçe gibi son 30 dakikalık bölümde skorer yönünü arttırıyor. 
     Siyah-beyazlı ekip, 61 ve 75. dakikalar arasında 4 gol atarken, 76 ve 90. dakikalar arasında 8 gol kaydetti. Ligde şu ana kadar 20 golü bulunan Beşiktaş, böylece maçların son 30 dakikalık bölümünde 12 gol atmış oldu. 
     
     FENERBAHÇE DEFANSI İKİNCİ YARININ BAŞLARINDA ZORLANIYOR 

     Ligde 10 maçta sadece 6 gol yiyen Fenerbahçe, özellikle ikinci yarının başlarında rakibi durdurmakta zorlanıyor. 
     Fenerbahçe, yediği 6 golün 3'ünü ikinci yarının başı olan 46 ve 60. dakikalar arasında kalesinde gördü. 
     Sarı-lacivertli ekip, diğer 3 golün 1'ini ilk 15 dakikada yerken, 1'ini 61 ve 75. dakikalar arasında, 1'ini ise 76 ve 90. dakikalar arasında yedi. 
     
     BEŞİKTAŞ, MAÇIN HER BÖLÜMÜNDE GOL YİYOR 

     Ezeli rekabetin bir diğer tarafı Beşiktaş ise yaptığı karşılaşmalarda her bölümde kalesinde gol gördü. 
     Maçların 1 ve 15. ile 16 ve 30. dakikaları arasında 2'şer gol yiyen siyah-beyazlı ekip, 31 ve 45. dakikalar arasında 3 gol yedi. 
     İkinci yarıya savunmasında daha dikkatli başlayan ''Kara kartallar'', son 15 dakikada yine konsantrasyon eksikliği yaşıyor. 
     Siyah-beyazlı ekip, 46 ve 60. dakikalar arasında 2 gol yerken, 61 ve 75. dakikalar arasında sadece 1 golü kalesinde gördü. 
     Beşiktaş, maçın son 15 dakikalık bölümü olan 76 ve 90 dakikalar arasında ise 5 gol yedi. 
     
</TEXT>
</DOC>
