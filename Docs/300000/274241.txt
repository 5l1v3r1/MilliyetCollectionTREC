<DOC>
<DOCNO> 274241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sondun46.html </URL>
<DATE> 2004/09/23/ </DATE>
<TIME> 21.58 </TIME>
<AUTHOR>  </AUTHOR>
<HEADLINE>
Kanadalı rehine serbest bırakıldı 
</HEADLINE>
<TEXT>

     Iraklı örgüt, Kanadalı rehine Feyruz Yamulki'yi serbest bıraktığını açıkladı. 
     Kendilerini ''Allah'ın Muzaffer Arslanı Tugayları'' olarak tanıtan Iraklı örgüt, Irak'ın Felluce kentinde yayımladıkları yazılı açıklamada, Irak kökenli Yamulki'nin, bazı Amerikan üslerine teçhizat sağlayan bir firma için çalıştığını ve firmanın Irak'tan çekilme sözü vermesi üzerine rehineyi serbest bıraktıklarını bildirdi. 
     Açıklamanın doğruluğu henüz kanıtlanamazken, Kanada Hükümeti ve yakınları, 38 yaşındaki Yamulki'nin serbest bırakıldığını doğruladı. 
     Yakınları, Calgary Sun Gazetesi'ne dün yaptıkları açıklamada, 16 gündür rehin tutulan ve işkence gören Yamulki'nin şu an Amerikan askerlerinin elinde olduğunu söylediler. 
     Örgüt tarafından çıkarılan bir DVD'de de kendisini GSS adlı Amerikan firmasında çalışan bir Kanadalı olarak tanıtan bir kadının görüntüleri yer aldı. 
     Arapça konuşan kadının, bazı patronlarına ve yetkililerine, kendisini kaçıranlarla irtibat kurmaları çağrısında bulunduğu belirtildi. 
     
</TEXT>
</DOC>
