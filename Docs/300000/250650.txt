<DOC>
<DOCNO> 250650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sontur50.html </URL>
<DATE> 2004/06/24/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Meteoroloji Antalyalıları uyardı Etkili yağışa dikkat 
</HEADLINE>
<TEXT>

     Antalya Meteoroloji Bölge Müdürlüğü, ''Meteorolojik İhbar'' yayınlayarak, Antalya'nın doğusundaki ilçelerde öğle saatlerinden itibaren, yer yer etkili olmak üzere gök gürültülü sağanak yağış beklendiği uyarısında bulundu. 
     Meteorolojik ihbarda, yağışların özellikle Alanya, Gazipaşa, Gündoğmuş ve Gazipaşa ilçelerinde etkili olacağı bildirildi. 
     Denizciler ve balıkçıların da uyarıldığı açıklamada, Alanya-Anamur arasında fırtına beklenmediği, rüzgarın kıble ve keşişlemeden 4 ile 6 kuvvetinde ve saatte 16 ile 28 deniz mili hızla eseceği, denizin mutedil ve kaba dalgalı, dalga yüksekliğinin 3 ile 5 metre dolayında olacağı vurgulandı. 
     Açıklamada, denizlerde havanın çok bulutlu, yer yer etkili olmak üzere sağanak ve gök gürültülü sağanak yağışlı geçeceği, görüş uzaklığının 10, yağış anında ise 5 ile 8 kilometre arasında olacağı kaydedildi. 
     
</TEXT>
</DOC>
