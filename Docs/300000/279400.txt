<DOC>
<DOCNO> 279400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/soneko01.html </URL>
<DATE> 2004/10/12/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Borsada satışlar bugün de sürebilir 
</HEADLINE>
<TEXT>

     Borsada 22 bin 500 seviyesi önemli bir destek olarak görülüyor Dün 23 bin seviyelerinin üzerini görmesine rağmen Çukurova Grubu’nun taksit ödemesine ilişkin endişelerle günü düşüşle tamamlayan borsada bugün de düşük açılış bekleniyor. 
     Çukurova Grubu’nun dün TMSF’ye ilk taksit ödemesini gerçekleştirmemesi piyasadaki tedirginliğin artmasına neden olurken, ayrıca yüksek petrol fiyatları da endişelere destek veriyor. 
     Buna karşılık orta vadeli AB ve IMF beklentilerinin önemini koruduğuna dikkat çeken uzmanlar, yine de Çukurova ve petrol konusunun kar satışlarına bahane olarak kullanılabileceğini belirtiyorlar. 
     
     22 bin 500 önemli destek 
     Yatırım Finansman’ın güne ilişkin teknik analizi şöyle 
     1,5 sent seviyesinde kalarak yükselişini sürdüren endekste başlayan kademeli yükseliş, 1.55 sent ara direncine kısa vadede takıldı. Endekste bu dirençten 
     gelen satışlar 1,5 sent seviyesinde karşılandığından, bir süre bu aralıkta hareketin ardından, tekrar 1,62 sente doğru yükselişin devam edeceğini düşünüyoruz. TL bazında da 23,000 psikolojik direncinin üzerinde tutunma sağlayamayan endekste, geri çekilmenin 22 bin 500 ana destek ile sınırlı kalmasını bekliyoruz. Bu nedenle TL’de 22 bin 500, dolar da ise 1.5 sent’in yatırımcılar için zarar kes’ seviyesi olarak alınması gerektiğini düşünüyoruz. Güçlü destek seviyesi olacağını düşündüğümüz için, bu seviyeye çekilemelerde kademeli alım önerimizi sürdürüyoruz. 
     
     İlk seansta satış baskısı olabilir 
     Kısa vadeli göstergelerden CCI ve orta vadeli MACD dışındaki tüm göstergelerde satış sinyalleri üretildi. Ancak göstergelerde üretilen satış sinyalleri normal karşılanmalıdır. Bugün de daha yatay ve satış baskılı bir ilk seans yaşanabilir. 
     22 bin 500-23 bin aralığında kısmi satıcılı bir açılış yaşanabilir. 
     
</TEXT>
</DOC>
