<DOC>
<DOCNO> 297831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sondun35.html </URL>
<DATE> 2004/12/15/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Kohl'ün doktoru, Türklerin sessiz kahramanı 
</HEADLINE>
<TEXT>

     Alman Bild gazetesi, eski Başbakan Helmut Kohl'ün doktoru Walter Möbius'un 67 , Türkler arasında çok sevildiğini yazdı. 
     Bild'in ''Kohl'ün doktoru, çok sayıda Türkün sessiz kahramanı'' başlıklı yorumunda, Dr. Möbius'un yazdığı ''Yol - Der Weg'' adlı kitapta, tedavi ettiği çok sayıda Türk ile kurduğu sıcak ilişkileri anlattığı belirtildi. 
     Dr. Möbius'un, oğlunun duymadığını ve konuşamadığını söyleyen bir Türk babanın oğlunun rahatsızlığını tespit ederek tedavi ettiği, daha sonra da bu kişiden Türkiye'den ''Hayalim gerçek oldu. Oğlum yeniden konuşmaya başladı'' şeklinde bir teşekkür mektubu aldığı ifade edildi. 
     Dr Möbius'un kitabında, polisler tarafından kendilerine karşı geldiği için hırpalanarak hastaneye getirilen bir Türkü acilen apandisit ameliyatına aldığı, bu kişinin böyle bir ameliyat geçirdiğini duyan polislerinse kendisine ve çocuklarına hediye getirdiğini anlatıldı. 
     Dr. Möbius'un ayrıca, bir kavga sırasında başına bıçak saplanan 17 yaşındaki bir Türk gencini ve yapay kalp takmasına rağmen daha sonra ölen bir Türk gazeteciyi de tedavi ettiği kaydedildi. 
     Tedavi ettiği Türk ailelerden sık sık yemek davetleri alan Dr. Möbius'un, ''Bize o kadar uzak görünen ülkelerin insanları sizin bizim gibi insanlar'' şeklinde konuştuğu bildirildi. 
     
</TEXT>
</DOC>
