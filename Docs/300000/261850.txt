<DOC>
<DOCNO> 261850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/sontur27.html </URL>
<DATE> 2004/08/09/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
İlkel teleferiğin halatı koptu, anne-oğul 75 metreden düştü 
</HEADLINE>
<TEXT>

     Ordu'nun Fatsa İlçesi'nde bir anne ile öğretmen oğlu, evleri ile bahçe arasında kurulu ''teleferik'' tabir edilen taşıma düzeneğinin kopması sonucu yaklaşık 75 metre yükseklikten düşerek öldü. 
     Edinilen bilgiye göre, İnönü Köyü'nde Fatma Karataş 60 ile oğlu Ümit Karataş 27 , bahçelerinden topladıkları iki çuval fındığı evleri ile bahçe arasında kurulu bulunan ve yörede ''teleferik'' olarak tabir edilen düzenekle taşımak istedi. 
     Kendileri de bindikten sonra akrabaları Yalçın K'den düzeneği çalıştırmasını isteyen anne ile oğlu, bir süre gittikten sonra halatları birbirine bağlayan kelepçelerin gevşemesi nedeniyle yaklaşık 75 metre yükseklikten düştü. 
     Anne Fatma Karataş olay yerinde hayatını kaybederken Çaltalpınar İlçesi'nde öğretmenlik yaptığı öğrenilen oğlu Ümit Karataş ise yaralı olarak kaldırıldığı Fatsa Devlet Hastanesi'den Samsun'a sevk edilirken yolda yaşamını yitirdi. 
     Olayla ilgili Yalçın K'nin gözaltına alındığı, soruşturmanın sürdürüldüğü bildirildi. 

     
</TEXT>
</DOC>
