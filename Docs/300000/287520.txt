<DOC>
<DOCNO> 287520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sontur10.html </URL>
<DATE> 2004/11/09/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Yasak ilişki tartışması kanlı bitti 
</HEADLINE>
<TEXT>

     
     İZMİR, DHA 
     

İZMİR'in Narlıdere İlçesi'nde evli Ali Yeter yasak ilişki yaşadığını öne süren yeğeni Erhan Yeter tarafından tabancayla vurularak öldürüldü. 
     Olay, dün saat 14.00 sıralarında Çapacı sokak 2 numara önünde meydana geldi. Manavda çalışan 50 yaşındaki evli Ali Yeter yasak ilişki yaşadığını ileri süren yeğeni Erhan Yeter ve kayınbiraderleriyle tartıştı. Tartışma kısa süre içinde kavgaya dönüştü. Kavgada sırasında Ali Yeter boğazından tabancayla vurularak ağır yaralanırken saldırganlar kaçtı. Kanlar içinde kalan Yeter kaldırıldığı Dokuz Eylül Üniversitesi Hastanesi'nde hayatını kaybetti. 
     Olayın namus cinayeti olabileceği ihtimali üzerinde duran polis olaydan sonra kaçan Erhan Yeter ve öldürülen Ali Yeter'in kayınbiraderlerinin yakalanması için çalışma başlattı. 
     
</TEXT>
</DOC>
