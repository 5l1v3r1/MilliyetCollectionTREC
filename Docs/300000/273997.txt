<DOC>
<DOCNO> 273997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sonspo05.html </URL>
<DATE> 2004/09/22/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
MHK'nın gözdesi Fırat Aydınus... 
</HEADLINE>
<TEXT>

     Birinci Süper Futbol Ligi'nde 2004-2005 sezonunda geride kalan 6 haftada en çok maçı Fırat Aydınus yönetti. 
     31 yaşındaki mühendis Fırat Aydınus, 6 haftanın 4'ünde görev yaparak, Futbol Federasyonu Merkez Hakem Kurulu'nun MHK gözdesi oldu. 
     İstanbul Bölgesi hakemi Fırat Aydınus, 1. haftada Samsunspor-Ankaragücü, 3. haftada İstanbulspor-Fenerbahçe, 4. haftada Büyükşehir Belediyesi Ankaraspor-Denizlispor, 6. haftada da Trabzonspor-Gaziantepspor maçlarında düdük çaldı. 
     Ligin ilk 6 haftasında ayrıca Cüneyt Çakır, Mustafa Çulcu, Metin Aydoğan, Cem Papila, İsmet Arzuman, Tolga Özkalfa, Orhan Erdemir ve Serdar Tatlı ise 3'er maçta görev yaptı. 
     
     EN YÜKSEK NOT PAPİLA'YA 
     Birinci Süper Futbol Ligi'nde geride kalan 6 haftada hakem gözlemcilerinden şu ana dek en yüksek notu Cem Papila aldı. 
     Papila, 6. haftadaki Diyarbakırspor-Denizlispor maçındaki yönetimiyle gözlemci Erdoğan Çamlıyurt'tan 9 puan alarak, ilk 6 haftadaki en yüksek nota ulaşmış oldu. 
     Geride kalan 6 haftada en düşük notları ise M.Selçuk Dereli Sakaryaspor-Beşiktaş , Metin Aydoğan Galatasaray-Çaykur Rizespor , Hakan Sivriselvi Konyaspor-Çaykur Rizespor maçlarındaki yönetimleriyle aldı. Her 3 hakeme de gözlemciler 6 verdi. 
     Futbol Federasyonu'nun bu sezon ilk kez basına açıkladığı gözlemci notlarında sayısal not değerlendirmeleri şöyle 
     9.0-10 arası Mükemmel performans . 
     8.0-8.9 arası Çok iyi performans . 
     7.0-7.9 arası İyi performans . 
     6.0-6.9 arası Yeterli performans . 
     5.0-5.9 arası Başarısız performans . 
     
</TEXT>
</DOC>
