<DOC>
<DOCNO> 257183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/son/sontur30.html </URL>
<DATE> 2004/07/21/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Kahramanmaraşlı ailenin dördüz sevinci, endişeyle karıştı... 
</HEADLINE>
<TEXT>

     Kahramanmaraş'ta bir anne dördüz doğurdu. 
     Kahramanmaraş Kadın Doğum ve Çocuk Hastalıkları Hastanesi'nde Ramazan Bayyiğit ile eşi Fatma Bayyiğit'in 2'si kız, 2'si erkek dördüz çocukları dünyaya geldi. 
     Ramazan Bayyiğit, yaptığı açıklamada, 3 yıl önce evlendiklerini ve bu süre içinde çocuklarının olmadığını, bu yüzden eşinin 1.5 yıldır tedavi gördüğünü söyledi. 
     Geçimini inşaatlarda işçilik yaparak sağladığını ifade eden Bayyiğit, ''Bir çocuğumuz olmasını çok istiyorduk, fakat 4 tane birden oldu. Ancak şimdi onlara nasıl bakacağımızı kara kara düşünüyoruz'' dedi. 
     Bayyiğit, eşinin doğumunu yeşil kartla yaptırdıklarını belirterek, çocuklarının bakımı için hayırseverlerden yardım beklediğini kaydetti. 
     
</TEXT>
</DOC>
