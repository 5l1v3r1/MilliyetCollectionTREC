<DOC>
<DOCNO> 255678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sonspo03.html </URL>
<DATE> 2004/07/15/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Tümer'e ceza kapıda... 
</HEADLINE>
<TEXT>

     Penaltı sonrası hakemi ittiği için kırmızı kartla oyun dışı kalan Tümer'e büyük olasılıkla ceza gelecek Karşılaşma bitimi yönetim ve Tümer, Stark’tan özür dileyip olayı rapor etmemesini rica etmesine rağmen, Alman hakemin bunu kabul etmediği öğrenildi. Tümer’in yaptıklarını Alman Federasyonu’na bildirecek olan Stark’ın raporu Türkiye Futbol Federasyonu’na gelirse tecrübeli futbolcu en az 2 maç ceza alacak. 
     
     Ahmet Dursun dönüyor 
     Geçen yıl takımdan ayrılan Ahmet Dursun, Çin’de istediğini bulamayınca takımından ayrıldı. Tecrübeli futbolcu, bedava oynayabileceğini belirtip, Para istemiyorum. Yuvamı özledimö diyerek yönetime başvurdu. Ahmet’in kampın 2. etabında takıma katılması bekleniyor. 
     
     Götz unutmadı 
     Hertha’nın teknik patronu olan Falco Götz, Türkiye’yi unutmadı. Bir dönem Galatasaray forması giyen Alman çalıştırıcı, Türkiye Ligleri’ni yakından tanıyor ve takip ediyorum. Olimpiyat Stadı’nın açılışında Beşiktaş ile oynamayı bizzat ben istedimö dedi. Ayrıca Alman hoca, devre arasında birlikte forma giydiği eski takım arkadaşı Okan Buruk’a sarılıp bir süre sohbet etti. 
     
     Renkler karıştı 
     Beşiktaş, maça siyah, Hertha Berlin de lacivert ağırlıklı formalara çıkınca saha içinde oyuncular ve hakem zor anlar yaşadı. Öte yandan daha önce oynanan iki hazırlık maçında forma giymeyen tek oyuncu olan Oscar Cordoba dün kaleye geçti. 
     
</TEXT>
</DOC>
