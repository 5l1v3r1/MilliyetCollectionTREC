<DOC>
<DOCNO> 287208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sontur12.html </URL>
<DATE> 2004/11/08/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Yüzüstü yatırılan bebek öldü .. 
</HEADLINE>
<TEXT>

     İzmir'in Çamdibi semtinde annesi tarafından yatağına yüzüstü yatırılan 2 aylık bebek boğularak öldü. 
     Alınan bilgiye göre, 465 sokak 14 numaralı evde yaşayan Handan K. 24 , karnını doyurduğu 2 aylık kızı Ayçe'yi yatağına yüzüstü yatırdıktan sonra kendisi de uyudu. Sabaha karşı uyandığında bebeğin sırtüstü dönmüş olduğunu ve nefes alamadığını gördü. 
     Bebeğini Bornova Sağlık Ocağı'na götüren anneye, minik Ayçe'nin ölmüş olduğu söylendi. 
     Olaydan sonra Çamdibi Karakolu'nda ifadesi alınan anne Handan K, bebeğin gece yarısı uyandığını ve ağlamaya başladığını, acıktığını düşünerek karnını doyurduğunu söyledi. Handan K, ''Daha sonra kızımı yüzüstü yatırdım. Sabah kalktığımda sırtüstü durumda gördüm. Morarmıştı ve nefes almıyordu. Bornova Sağlık Ocağı'na götürdüm. Orada bana nefessiz kalarak öldüğünü söylediler'' dediği öğrenildi. 
     Handan K. hakkında, ''Dikkatsizlik ve Tedbirsizlik Sonucu Ölüme Sebebiyet Vermek'' suçundan işlem yapılacağı bildirildi. 
     
</TEXT>
</DOC>
