<DOC>
<DOCNO> 264152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sonspo19.html </URL>
<DATE> 2004/08/17/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Ertuğrul Sağlam Fenerbahçe'ye yenilmek dünyanın sonu değil 
</HEADLINE>
<TEXT>

     Samsunspor Teknik Sorumlusu Ertuğrul Sağlam, ''Fenerbahçe'ye yenilmek dünyanın sonu değil'' dedi. 
     Nuri Asan Spor Tesisleri'nde basın toplantısı düzenleyen Ertuğrul Sağlam, 2. haftadaki Fenerbahçe karşılaşmasının değerlendirmesini yaptı. 
     Fenerbahçe karşısında istediklerini alamadıklarını belirten Sağlam, şunları söyledi 
     ''Maçın ilk yarısında istediğimizi ortaya koyduk. İkinci yarıda ise yediğimiz ilk gol bizi zora soktu. Bunun için maçı riske attık, rakip sahaya daha fazla gitmeye başlatık. Bu dönem içinde oyun disiplininden koptuk ve 2. golü yedik. Özellikle ikinci yarıda ortaya koyduğumuz oyun bizi hiç memnun etmedi. Samsunspor'a yakışır bir mücadaleyi ikinci yarıda ortaya koyamadık. Fenerbahçe'ye yenilmek dünyanın sonu değil. Paniğe gerek yok. Çalışmalarımızı daha sıkı sürdüreceğiz'' Bu hafta yapacakları Konyaspor karşılaşmasının yeni bir başlangıç olacağını kaydeden Sağlam, bu karşılaşmadan 3 puanla ayrılmak zorunda olduklarını kaydetti. 
     Taraftar desteği de isteyen Sağlam, ''Konyaspor maçı bizim için çok daha önemli bir duruma geldi. Bu karşılaşmadan kesinlikle 3 puanla ayrılma zorunluluğumuz var. Hazırlıklarımız bu yönde sürüyor. Konyaspor maçının bizim için yeniden bir başlangıç olmasını diliyoruz. Taraftarlarımızın desteğini bekliyoruz'' diye konuştu. 
     Samsuspor'un güçlü bir kadrosu bulunduğunu da ifade eden Sağlam, ligdeki hedeflerine mutlaka ulaşacaklarını sözlerine ekledi. 
     
</TEXT>
</DOC>
