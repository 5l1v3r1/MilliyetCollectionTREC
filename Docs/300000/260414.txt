<DOC>
<DOCNO> 260414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/yasam/ayas.html </URL>
<DATE> 2004/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Afrika' gibiymişiz ama haberimiz yok 
</HEADLINE>
<TEXT>


Hiç ortalarda görünmeseler de, son araştırmalara göre, Türkiye'de panter, kaplan ve leoparlar h l yaşıyor 

Önay Yılmaz 

Daha çok Afrika ve Asya'da bulunan kaplan, panter, pars, leopar ve sırtlan gibi vahşi hayvanların, Türkiye'de de yaşadığı belirlendi. 
Doğal Hayatı Koruma Vakfı, Güneydoğu Anadolu Bölgesi'nin doğal zenginliğini ortaya çıkaran GAP Biyolojik Çeşitlilik Araştırması'nı tamamladı. Biyolojik çeşitlilik açısından Güneydoğu Anadolu'nun zengin bir yapıya sahip olduğu ortaya çıktı. Yaklaşık 2 yıl süren çalışmada, biyolojik çeşitliliği temsil eden sırtlan, ceylan, yaban keçisi, boz ayı, karakulak, vaşak gibi büyük memeliler, sürüngenler, kelebekler, kuşlar ve tehdit altındaki bitki türleri üzerinde yoğunlaşıldı. Ayrıca Anadolu leoparı ve 1950'den beri neslinin yok olduğu düşünülen Hazar kaplanının, bölgede h l var olduğuna dair bulgular elde edildi. 

Her tür yırtıcı var 
Eskişehir Osmangazi Üniversitesi Biyoloji Bölümü öğretim üyesi Mete Mısırlıoğlu'nun TÜBİTAK Bilim Teknik Dergisi'nde de yayımlanan araştırmasında, Türkiye ormanlarında halen yaşayan, ancak fazla gözlem imk nı bulunamayan vahşi yırtıcılardan bazıları şöyle sıralandı 
Kaplan Son olarak, 30 yıl önce Hakk ri, Şırnak - Uludere, Çukurca çevresinde yakalandı. Yakın zamana kadar bunun, ülkemizdeki son kayıt olduğu sanılıyordu. Ancak 2002'de Silopi, 2003'te de Şırnak'ta kaplan görüldü0. Anavatanlarının Anadolu Dicle havzası olduğu belirtildi.Panter ya da pars Anadolu leoparı ya da Anadolu Parsı olarak biliniyor. Sayıları çok az. Güney Ege ile Batı Karadeniz ve Hakkari civarında h l görülüyor. Bu bölgelerde dışkı ve izlerine rastlanması, yaşadıklarının bir işareti. Ancak sayılarının birkaç tane kadar olduğu sanılıyor.Leopar Yaşadıklarına dair çok önemli kanıtlar var. 1.5 metre kadar olan boylarıyla, ülkemizde yaşadığı belirtilen en iri vahşi kedilerden biri. 

Denizlerimizde balina bile var 

Aynı araştırmalara göre, yırtıcılardan tilki, tüm bölgelerimizde sırtlanlar ise Marmara'nın güneyi, Ege, Akdeniz ve Güneydoğu'da bulunuyor. Bu türe ait bir birey, son olarak Hatay'da yakalandı. Boz ayılar, Anadolu'nun hemen her bölgesinde, özellikle de Doğu Anadolu ve Doğu Karadeniz'de daha çok görülüyor. Kurtlara hemen tüm bölgelerde, mavi balina, fin balinası ve gagalı balinaya ise Akdeniz kıyılarında rastlanıyor. 


</TEXT>
</DOC>
