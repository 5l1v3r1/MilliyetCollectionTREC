<DOC>
<DOCNO> 266156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/guncel/gun13.html </URL>
<DATE> 2004/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk şoför serbest 
</HEADLINE>
<TEXT>


DIŞ HABERLER SERVİSİ 

Irak'ın Tikrit kentinde direnişçiler tarafından kaçırılan Mustafa Halit adlı Türk şoförün serbest bırakıldığı bildirildi. Irak polisinden Yasin Taha Recep, Halit'in kentin kuzeyinde bulunduğunu söyledi. Recep, aldıkları istihbarat doğrultusunda bölgeye gittiklerini ve direnişçilerin birkaç saat önce bıraktıkları Halit'i bulduklarını belirtti. Türkiye'nin Bağdat Büyükelçiliği ise, konuya ilişkin henüz ellerine bir bilgi geçmediğini bildirdi. 

Ağıtlar arasında gömüldü 

Irak'ta pazar günü silahlı saldırıda öldürülen köprü inşaatlarının kontrolörlüğünü yapan Mustafa Karaoğlu'nun cenazesi, dün Habur Sınır Kapısı'nda ailesine teslim edildi. Kalçasından giren kurşunun kalbine saplandığı belirlenen Karaoğlu'nun cenazesi, dün Adana Kabasakal Mezarlığı'nda ağıtlar arasında toprağa verildi. 


</TEXT>
</DOC>
