<DOC>
<DOCNO> 267267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/siyaset/axsiy02.html </URL>
<DATE> 2004/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP, 'uyumlu' aday peşinde 
</HEADLINE>
<TEXT>


Bülent Arınç 3. yasama yılında yeniden aday olmaya hazırlanırken, CHP kulislerinde AKP'den çıkacak "daha uyumlu" bir isme destek verilebileceği konuşuluyor 

SALİHA ÇOLAK Ankara 


Meclis Başkanlığı seçimi AKP Lideri Tayyip Erdoğan'ın belirleyici olacağı bir sürece doğru gider ken, 2 yasama yılı boyunca Bülent Arınç'ı "taraflı" davranmakla suçlayan CHP'de intikam çanları çalıyor. CHP kulislerinde, daha modern bir isim ortaya çıkarsa, Arınç'a karşı desteklenmesi eğilimi ağırlık kazanıyor. 

Grup isterse 
AKP içindeki en güçlü aday olan Arınç, 3. yasama yılında da yeniden aday olmaya hazırlanıyor. Ancak ilk günlerdeki "hodri meydan" tavrını geride bırakan Arınç, "Grup ne isterse o olur" açıklamalarıyla parti yönetimine sıcak mesajlar gönderiyor. AKP'de, Arınç'ın adaylığına sıcak bakmayan kesim, derin krizlere yol açmayacak daha uyumlu bir adayın belirlenmesi için kulis yapıyor. AKP'nin bu kanadında, Çalışma ve Sosyal Güvenlik Bakanı Murat Başesgioğlu, Adalet Komisyonu Başkanı Köksal Toptan, Milli Savunma Bakanı Vecdi Gönül, Dışişleri Komisyonu Başkanı Mehmet Dülger ile eski TBMM Genel Sekreteri Vahit Erdem'in adı öne çıkıyor. 
Kulislerde de CHP'nin, "Arınç'ın tarafsız davranmadığı ve eşinin türbanı yüzünden kamusal alan tartışmalarına neden olduğu" gerekçesiyle AKP'den çıkacak daha uyumlu bir isme destek verebileceği konuşuluyor. 


</TEXT>
</DOC>
