<DOC>
<DOCNO> 274768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/spor/spo15.html </URL>
<DATE> 2004/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Değişim rüzg rı 

FUTBOL Federasyonu yönetimi genç milli takımlarda görev yapacak teknik adamları belirledi. A Genç Milli Takım'ın başına Ünal Karaman ve Şenol Ustaömer getirildi. Diğer teknik adamlar ise şu isimlerden oluştu 19 Yaşaltı Cem Pamiroğlu, 18 Yaşaltı Metin Tekin, 17 Yaşaltı Abdullah Avcı, 16 Yaşaltı Fatih User, 15 Yaşaltı Cezmi Turhan. 

Solmaz birinci 

İZMİR'DE başlayan Uluslararası Ritmik Cimnastik Şampiyonası'nda gençler kategorisi ip ve top aletlerinde Ezgi Solmaz 42.999 puanla birinci oldu. Büyükler Kategorisi'nde Şükran Taşyuran, 1. Seans Çember ve Top Yarışları'nda, üçüncü, Berfin Sütçü ise dördüncülüğü elde etti. 

Dostça bitti 

POTANIN şampiyonluk adaylarından Efes Pilsen, İtalya'da hazırlıklarını sürdürüyor. Lacivert-Beyazlılar, son hazırlık maçında Yunan Panionios ile 73 - 73 berabere kaldı. Kaya 15 sayı ile takımının en skorer ismi oldu. 

Fener'e takviye 

FENERBAHÇE Bayan Basketbol Takımı, ABD'li pivot Alisa Burras ile anlaştı. Lousiana Tech Üniversitesi'nde basketbol hayatına başlayan Burras, Türkiye'de daha önce bir dönem BRİSA Spor formasını giymişti. 

Esinduy için 

TÜRK Voleybolu'na sporcu ve antrenör olarak hizmet veren merhum Deniz Esinduy'un anısına turnuva düzenleniyor. 28-30 Eylül tarihleri arasında yapılacak organizasyona Beşiktaş, Fenerbahçe, Emlak Bankası ve Şişli katılacak. 

Çözüm arayışı 

FIFA, kulüp ve milli maçlar nedeniyle bitkin düşen futbolcuları rahatlatmak için uluslararası karşılaşma takvimini değiştirmenin yollarını arıyor. 2005 - 06 futbol sezonun bitiş tarihinin 14 Mayıs'tan erkene alınması kararlaştırılırken, UEFA Kupası Finali'nin 10 Mayıs, Şampiyonlar Ligi Finali'nin ise 17 Mayıs'a çekilmesi planlanıyor. 

'Yeterli değiller' 

MERKEZ Hakem Kurulu Başkanı Sabri Çelik, Süper Lig hakemleri Mutlu Çelik, Hamza Mısır ve Çetin Sarıgül'ün, yeterli görülmedikleri için görevlendirilmediklerini bildirdi. Çelik, "Bu konularda spekülasyonlara girilmesi gereksiz" dedi. 

Şampiyon Karşıyaka 

ARAS Cup Basketbol Turnuvası'nda, Beşiktaş'ı 76 - 75 mağlup eden Pınar Karşıyaka şampiyon oldu. Yeşil - Kırmızılı takım maçın ilk yarısını ise 44 - 39 geride kapadı. Günün diğer maçında ise Bandırma Banvitspor'u 76 - 62 yenen Fenerbahçe turnuvanın üçüncülüğünü elde etti. 


</TEXT>
</DOC>
