<DOC>
<DOCNO> 252565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/ekonomi/eko08.html </URL>
<DATE> 2004/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
1.2 milyar adet kuruş basılacak 
</HEADLINE>
<TEXT>



Yeni Türk Lirası'na YTL geçiş kapsamında, 31 Aralık 2004'e kadar 1.2 milyar adet madeni para basılacak. 
Hazine'den alınan bilgiye göre, YTL'ye geçiş için madeni paraları Darphane basacak. Buna göre 31 Aralık 2004'e kadar basılacak toplam madeni para adedi, 1.2 milyar adet olacak. 
Paraların basımı için Darphane, ihalelere çıkarak altı yeni Pres Makinası ve 1 milyar 440 milyon adet Para Pulu satın alıyor. 
Darphane, 15 Temmuz - 15 Ağustos arasında 1 ve 5 yeni kuruştan Ykr 82 milyon adet, 16 Ağustos - 15 Eylül döneminde de 163 milyon adet baskı yapacak. Sonraki bir ayda 1 YTL, 50, 25, 10, 5 ve 1 Ykr'den toplam 238 milyon adet üretim gerçekleşecek. Darphane, kalan sürede 10, 25, 50 Ykr ile 1 YTL basımını bitirecek. 

230 milyon adet 1 YTL basılacak Para birimi Basım adedi 1 Yeni Kuruş 150 milyon 5 Yeni Kuruş 183 milyon 10 Yeni Kuruş 208 milyon 25 Yeni Kuruş 204 milyon 50 Yeni Kuruş 225 milyon 100 Yeni Kuruş 1 YTL 230 milyon Toplam 1.2 milyar 

</TEXT>
</DOC>
