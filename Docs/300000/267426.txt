<DOC>
<DOCNO> 267426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/son/sonyas03.html </URL>
<DATE> 2004/08/29/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Carmen Electra, düğün tarihini dövme yaptırdı... 
</HEADLINE>
<TEXT>

     Basketbolcu Dennis Rodman ile 5 aylık olaylı bir evlilik yapan oyuncu Carmen Electra, bu kez işi sağlama aldı. Electra, yeni eşi Dave Navarro ile evliliğinin tarihini bileğine dövme yaptırdı. 
     Internetteki ''usatoday'' sitesinin haberine göre, 32 yaşındaki güzel yıldız, bir parkta eşiyle gazete okuyarak yürüyüş yaparken, bileğindeki yeni dövmesi göze çarptı. 
     Rock gitaristi eşi Navarro ile dünya evine girdiği tarih olan 22 Kasım'ı, ''Eleven XXII-11. ayın 22'si'' olarak bileğine dövme yaptıran Electra'ya benzer bir jest de eşinden geldi. Gitarist Navarro da aynı dövmeyi göğsüne yaptırdı. 
     Dave Navarro ile Carmen Electra, geçen yıl 22 Kasım tarihinde evlenmişti. Electra, daha önceki evliliğini çılgın basketbolcu Dennis Rodman ile yapmış, 14 Kasım 1998 tarihinde evlenen çift, 6 Nisan 1999'da yollarını ayırmıştı. Rodman ile Electra, birbirlerini yumruklamaktan karakola düşmüş, ancak şikayetlerini karşılıklı olarak geri almışlardı. 
     37 yaşındaki Dave Navarro da 1990 yılında 23 yaşındayken evlenmiş ve ''Tanja'' isimli şarkıcıyla kısa süre içinde boşanmıştı. 
     
</TEXT>
</DOC>
