<DOC>
<DOCNO> 290588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/yasam/axyas02.html </URL>
<DATE> 2004/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Taht onu bekliyor o ise askerliği... 
</HEADLINE>
<TEXT>


Prens William, okulu bitirdikten sonra orduya yazılarak asker olmayı düşündüğünü ve askerde özel muamele görmek istemediğini söyledi 


İngiliz tahtının Prens Charles'tan sonra ikinci veliaht adayı Prens William, üniversiteyi bitirince 'özel muamele görmeden' asker olmak istediğini söyledi. 
Prens William, İngiliz basınına verdiği demeçlerinden birinde, İskoçya'nın St. Andrews Üniversitesi'nde coğrafya bölümü son sınıfını gelecek yıl bitirdikten sonra orduya yazılarak asker olabileceğini belirtti. 
"Kraliyet ailesi mensubuyum veya taht v risiyim diye şımartıcı özel muameleyi sindiremem" diyen 22 yaşındaki Prens William, "Askerlerimiz nerede ne yapar, bunu bilmek isterim. Yapmak, bilmek istediğim çok iş var, askerlikle iyi başlangıç yapabileceğimi umuyorum" dedi. 
İngiliz medyası, Prens William'ı, 2005'te üniversiteyi bitirene dek bütünüyle rahat bırakma sözü vermiş bulunuyor. 
İskoçya'da yüksek tahsil hayatında durgun ve düşünceli kişiliği gelişen William, hayatın içinde olmanın güzel olduğunu, alışverişi tamamen kendisinin yaptığını söylüyor. 


</TEXT>
</DOC>
