<DOC>
<DOCNO> 287059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sondun32.html </URL>
<DATE> 2004/11/08/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Uyuşturucu kaçakçılığından aranan Türk Bulgaristan'da yakalandı 
</HEADLINE>
<TEXT>

     Türkiye'de uyuşturucu kaçakçılığından hakkında 30 yıl hapis cezası bulunan Hakkı Kaplan'ın 28 , Bulgaristan'ın Kazanlık kentinde yakalandığı bildirildi. 
     İçişleri Bakanlığı'ndan edinilen bilgiye göre, bir ihbarı değerlendiren polis, Kazanlık kentinde operasyon düzenledi. Operasyonda, Hakkı Kaplan adlı uyuşturucu kaçakçısı gizlendiği evde ele geçirildi. 
     İçişleri Bakanlığı yetkilileri, Kaplan'ın Bulgaristan'da da bazı kaçakçılık olaylarına karıştığının tahmin edildiğini ve soruşturmanın çok yönlü sürdürüldüğünü açıkladı. 
     Bu arada, Hakkı Kaplan'ın yakalanmasının ardından, İçişleri Bakanlığı Genel Sekreteri General Boyko Borisov, Türkiye'nin Sofya Büyükelçisi Haydar Berk'i ziyaret ederek, olay hakkında bilgi verdi. 
     Borisov, gözaltına alınan Hakkı Kaplan'ın geçen Ağustos ayında Kapıkule'de ele geçirilen 22 kilogram Captagon haplarla da bağlantılı olduğunun tahmin edildiğini söyledi. 
     Hakkı Kaplan'ın, soruşturmanın tamamlanmasının ardından Türkiye'ye iade edileceği bildirildi. 
     
</TEXT>
</DOC>
