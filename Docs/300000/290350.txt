<DOC>
<DOCNO> 290350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/spor/bnba.html </URL>
<DATE> 2004/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Orlando'da Türk günü 
</HEADLINE>
<TEXT>


Hidayet Türkoğlu ile Mehmet Okur'u karşı karşıya getiren maç öncesi, Türk folklor ekibi tribünleri coşturdu, Amerikalılar'a nefis bir şov sunuldu 

METİN AKPINAR-DHA 


Yüzlerce gurbetçi 
NBA'DEKİ iki gururumuz Hidayet Türkoğlu ile Mehmet Okur'un takımları Orlando Magic ile Utah Jazz'ın karşı karşıya geldiği karşılaşma sırasında adeta "Türk günü" yaşayan Orlando'da renkli görüntüler göze çarptı. Hidayet ve Mehmet'i izlemek için Orlando'ya akın eden yüzlerce Türk seyirci, maç öncesi karşılaşmanın oynanacağı salonda düzenlenen şovla coştular. 

Fotoğraf yarışı 
MAÇTAN yirmi dakika önce sahne alan Türk folklor ekibi, salonu dolduran 450 Türk'ün yanısıra ABD'li seyircileri de kendisine hayran bırakırken, salondaki dev ekranlardan Türkiye görüntülerini içeren bir sinevizyon gösterimi de yapıldı. Türk izleyiciler, maç bitiminde de yanlarına gittikleri Hidayet Türkoğlu ve Mehmet Okur'la fotoğraf çektirme yarışına girdiler. 

Duncan böyle istedi 

NBA'DE Güneybatı Grubu'nda lider durumda bulunan San Antonio Spurs, Philadelphia 76'ers'ı rakip sahada 88 - 80 mağlup ederek yedinci galibiyetini aldı. San Antonio'da Tim Duncan 34 sayı, 13 ribaund ile double - double yaparak maçın yıldızı oldu. Sloven pivot Rasho Nesterovic de 16 sayı, 11 ribaund ile Duncan'a eşlik etti. Philadelphia'da ise Iverson 24 sayı üretmesine karşın sonucu değiştiremedi. 

Diğer sonuçlar 
Houston - New York 92 - 93 
Charlotte - Cleveland 89 - 106 


</TEXT>
</DOC>
