<DOC>
<DOCNO> 276551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sonspo18.html </URL>
<DATE> 2004/10/01/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
A Milli Takım açıklandı... Hakan Şükür yok... 
</HEADLINE>
<TEXT>

     A Milli Futbol Takımı'nın 18. Dünya Kupası Eleme Grubu'nda Kazakistan ve Danimarka ile yapacağı maçların aday kadroları açıklandı. 
     Milli Takımlar Teknik Direktörü Ersun Yanal, 23 kişilik aday kadroya, bu sezon yükselen form grafiğiyle dikkat çeken Galatasaraylı Necati Ateş'i de çağırırken, milli takımın ''gol kralı'' oyuncusu Hakan Şükür, sakatlıklar haricinde uzun süre sonra aday kadroda yer alamadı. 
     A Milli Futbol Takımı'nın aday kadrosuna çağrılan futbolcular şöyle 
     Rüştü Reçber, Ümit Özat, Tuncay Şanlı, Volkan Demirel, Servet Çetin, Deniz Barış, Serkan Balcı Fenerbahçe , Fatih Tekke, Gökdeniz Karadeniz, Tolga Seyhan, Hüseyin Cimşir Trabzonspor , Bülent Korkmaz, Hasan Şaş, Necati Ateş Galatasaray , Kürşat Duymuş Çaykur Rizespor , Ömer Çatkıç Gençlerbirliği , Okan Buruk, İbrahim Üzülmez, İbrahim Toraman Beşiktaş , Emre Belözoğlu Inter , Nihat Kahveci Real Sociedad , Hamit Altıntop Schalke 04 , Halil Altıntop Kaiserslautern . 
     Türkiye, 9 Ekim Cumartesi günü Fenerbahçe Şükrü Saracoğlu Stadı'nda saat 20.00'de Kazakistan, 13 Ekim Çarşamba günü Kopenhag Parken Stadı'nda TSİ 21.00'de de Danimarka ile karşı karşıya gelecek. 

     
</TEXT>
</DOC>
