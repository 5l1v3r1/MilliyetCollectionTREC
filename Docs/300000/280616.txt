<DOC>
<DOCNO> 280616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sondun27.html </URL>
<DATE> 2005/03/15/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Papadopulos Türk askeri ve 'yerleşik'ler Kıbrıs'tan gitmeli 
</HEADLINE>
<TEXT>

     Güney Kıbrıs Rum yönetimi lideri Tasos Papadopulos, Rum tarafının, ''Kıbrıs halkını, ekonomiyi, kurumları yeniden birleştirmeyi ve Türk askerleri ile 'yerleşiklerin' adayı terk etmelerini öngören bir çözüm istediğini'' bildirdi. 
     Papadopulos, İngiliz Uluslar Topluluğu Commonwealth Günü dolayısıyla dün yaptığı yazılı açıklamada, Rum tarafının ''Kıbrıs sorununa, müzakereler yoluyla BM kararları ve AB ilke ve değerlerine dayanan, işleyebilir, yaşayabilir ve adayı yeniden birleştirecek bir çözüm istediğini'' belirtti. 
     ''Çözüm, halkı, ekonomiyi, kurumları yeniden birleştirmeli ve Türk askerleri ile 'yerleşiklerin' adadan gitmesini öngörmelidir'' ifadesini kullanan Papadopulos, Rum tarafına verdikleri destek nedeniyle Commonwealth üyesi ülkelere teşekkür etti. 
     
</TEXT>
</DOC>
