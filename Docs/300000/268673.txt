<DOC>
<DOCNO> 268673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/yazar/asik.html </URL>
<DATE> 2004/09/03/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Zina soruları... 
</HEADLINE>
<TEXT>


Mevzu derin... O yüzden enine boyuna derinliğine tartışılıyor... Bir hukukçu dostumuza kimi okurlardan gelen soruları yöneltiyoruz 
- Evli bir erkeğin geneleve gitmesi zina suçu olur mu 
- Hayır, olmaz. Ama erkek genelevde tanıştığı kadına dışarıda bir ev tutar, orada sürekli birlikte yaşarsa o zaman zina olur. 
- Evli erkek, bir başka erkekle sürekli cinsel birliktelik yaşarsa 
- Bu da zina olmaz, ahlak dışı yaşam olur. Çünkü erkek doğurgan olmadığı için aileye hile karıştırmak mümkün değildir. 
- Homoseksüel biriyle yaşarsa 
- Yine zina olmaz. Çünkü zinanın tanımında "karşı cins" sözü var. 

AKP, 1999 yılından beri suç sayılmayan zinayı yeniden Türk Ceza Yasası'na sokmak için manevralar yapıyor... Oysa yakında TBMM'de görüşülecek Türk Ceza Yasası tasarısında çok daha ciddi sorunlar ve eksikler var. 
Yeni TCK tasarısında namus cinayetlerinin failleri korunuyor, bekaret testleri yasaklanmıyor, eşcinsellere ayrımcılık sürüyor, rızalarıyla cinsel ilişkiye giren gençlere hapis cezası öngörülüyor, müstehcenlik maddesiyle ifade hürriyeti kısıtlanıyor... AKP bu konulardaki eşitlik taleplerini görmezden geliyor... Zina tartışmasıyla gündemi saptırıyor. 
Bu arada ilginçtir... Kadın erkek eşitliğinin kanayan yarası "imam nik hlı kadınlar"ın durumuyla ilgili hiçbir yeni düzenlemeye gidilmiyor, kimse bu sorunu ağzına almıyor... 

Soru İmam nik hı nedir 
Yanıt Takiye erbabının zinaya bulduğu kılıf... 
Haldun Ertem 

Yeğenlere koltuk- 2 RTÜK'te iki üst yöneticinin gerekçesiz görevden alındığı, yerlerine Dışişleri Bakanı Abdullah Gül'ün yeğeni Halil İbrahim Gül ile Devlet Bakanı Güldal Akşit'in yeğeni Bülent Demirel'in atandığını dün yazmıştık. RTÜK dün yaptığı açıklamada Bülent Demirel'in Hasan Tan'ın vek let görevinin üzerinden alınması için başvurması üzerine oraya atandığını bildirdi. Abdullah Gül ise, Dışişleri aracılığıyla yaptığı açıklamada yeğeninin uzun süredir RTÜK'te çalıştığını, kendisinin bu atamadan haberdar olmadığını bildirdi. İlginç 
Bu konuya yine değineceğiz. 

Garson uzman oldu RTÜK'teki atamalarla ilgili ibretlik olayı okuyalım "Türkiye Gübre Sanayii A.Ş.'de garson kadrosunda olan x şahıs, 1996 yılında RTÜK'teki yardımcı hizmetler bekçi kadrosuna atanmış, 1997'de memur kadrosuna geçirilmiş, 2000 yılında şef kadrosuna, 2003 yılında 4500 ek göstergeli Üst Kurul Uzmanı kadrosuna atanmıştır." 
Cumhurbaşkanlığı Devlet Denetleme Kurulu Raporu'ndan 

AB İlerleme Raporu'nu hazırlayanların dikkatine... 
Türkiye tüm sorunlarını çözmüş, uçkur sorunuyla vakit geçirecek rahatlığa ulaşmış bir ülkedir. 

Adı Terör... "İçimizdeki bazıları"nın şimdiye kadar sadece iki teröre terör, bunları yapanlara da terörist demeye dilleri varmadı, varamadı... İlki, İslamcıların, ikincisi Çeçenlerin yaptıkları terör eylemleri... Ne kadar vahşi, ne kadar insanlık dışı olursa olsun bu iki grubun yaptığı terörün adı "eylem", yapanların adı da "eylemci"den öteye geçmedi. 
Çeçen teröristler Karadeniz'de gemi kaçırdılar, İstanbul'da otel basıp onlarca masum insanı rehin aldılar. Her iki olayda da gerek devletin başında bulunanlardan gerekse polisten inanılmaz biçimde "hoşgörü" gördüler... Eylem sona erdiğinde neredeyse "kahraman" muamelesine tabi tutuldular. Mecburen cezaevine atılanlar da en kısa zamanda resmen kaçırıldılar... 
Çeçen terörü, sırf Rusya'ya karşılar diye Batı'dan da "anlayış" gördü... 
Ve iş sonunda Çeçen teröristlerin okul basıp küçücük çocukları rehin almalarına kadar geldi, dayandı. Yaptıkları şu açıklamaya bir bakar mısınız "Öldürülecek her arkadaşımız için 50, yaralanacak her arkadaşımız için 20 çocuğu kurşuna dizeceğiz " 
Bugüne kadar Çeçen terörüne hoşgörüyle bakanların, hatta ona el altından koltuk çıkanların bu son olayda en az o teröristler kadar suçlu olduğunu artık kabul edelim. Ve artık terörün iyisinin, kabul edilebilirinin olmayacağını anlayalım. Sıra bizim çocuklarımıza gelmeden. 



</TEXT>
</DOC>
