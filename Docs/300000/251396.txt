<DOC>
<DOCNO> 251396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/sondun22.html </URL>
<DATE> 2004/06/28/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
AB'den Irak'a özel temsilci... 
</HEADLINE>
<TEXT>

     Avrupa Birliği'nin AB , Bağdat'a özel bir temsilci göndermeyi planladığı bildirildi. 
     Avrupa Birliği sözcülerinden Cristina Gallach, İstanbul'daki NATO zirvesi sırasında yaptığı bir açıklamada, Irak'taki yeni hükümetle mümkün olan en kısa sürede temas kurmak istediklerini belirterek, gelecek yıl başında yapılacak seçimlere de destek vermeyi önereceklerini bildirdi. 
     Gallach, AB'nin, bölgede istikrarın sağlanmasına yardım için, başta Türkiye, İran ve Suriye olmak üzere Irak'ın komşularıyla temasları yoğunlaştırmak istediğini kaydetti. 
     Gallach, yeni Irak yönetiminden yetkililerin kısa bir süre içinde Brüksel'deki AB merkezine görüşmeler için davet edilebileceğini de belirtti. 
     Irak'ta yönetimin devri, bugün sürpriz bir şekilde beklenenden 2 gün önce yapıldı. 
     
</TEXT>
</DOC>
