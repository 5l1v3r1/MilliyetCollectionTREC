<DOC>
<DOCNO> 286707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sontur10.html </URL>
<DATE> 2004/11/06/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Üç gündür kayıp olan kişi av tüfeğiyle vurularak öldürüldü... 
</HEADLINE>
<TEXT>

     Kütahya'nın Çavdarhisar İlçesi'nde, 3 gündür kayıp olduğu bildirilen kişinin, av tüfeğiyle vurularak öldürüldüğü belirlendi. 
     Çavdarhisar İlçe Jandarma Komutanlığı yetkililerinden alınan bilgiye göre, ilçeye bağlı Çam Köyü'nde oturan Ahmet U'nun 55 3 gün önce kaybolması üzerine, bölgede aramalarını sürdüren köylüler, Kuruçamdere mevkiinde bu kişinin cesedini buldu. 
     İhbar üzerine olay yerine giden güvenlik güçleri, Ahmet U'nun av tüfeği ile 4 el ateş edilerek, öldürüldüğünü belirledi. 
     Jandarmanın yaptığı araştırmalar sonucu, Ahmet U'yu öldürdüğü iddiasıyla yeğeni Mevlüt U 23 gözaltına alındı. 
     Sorgulamasında, amcasını, eşine kötü davrandığı gerekçesiyle öldürdüğünü söylediği öğrenilen Mevlüt U'nun, sorgulamasının tamamlanmasının ardından Gediz Adliyesi'ne sevk edileceği bildirildi. 
     
</TEXT>
</DOC>
