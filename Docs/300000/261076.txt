<DOC>
<DOCNO> 261076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sondun29.html </URL>
<DATE> 2004/08/06/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Evini basıp kocasını vuran 4 kişiyi öldürdü 
</HEADLINE>
<TEXT>

     Çeçenistan'ın başkenti Grozni'de, Adalet Bakanlığı yetkilisi Ramazan Asukhanov'u öldüren 4 kişi, Asukhanov'un eşi tarafından öldürüldü. 
     İtar-Tass, Çeçenistan'daki güvenlik yetkililerine dayanarak verdiği haberde, 4 kişinin dün gece Asukhanov'un evine baskın düzenlediğini ve Asukhanov'u vurduktan sonra olay yerinde bekleyen araçlarıyla kaçmaya çalıştığını belirtti. 
     Kocasının vurulduğunu gören Bayan Asukhanov, evlerindeki silahı alarak katillerin üzerine ateş açmaya başladı. 
     Ateşe karşılık vermek isteyen saldırganlardan birinin atmaya çalıştığı bomba elinde patladı. Güvenlik görevlilerinin olay yerine gelmesinin ardından yapılan incelemede 3 kişinin olay yerinde öldüğü belirlenirken, yaralı bir saldırgan tedavi için götürüldüğü hastanede hayatını kaybetti. 
     Bayan Asukhanov'a ''devlet cesaret belgesi'' verileceği açıklandı. 
     
</TEXT>
</DOC>
