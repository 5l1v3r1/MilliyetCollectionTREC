<DOC>
<DOCNO> 273123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/son/soneko07.html </URL>
<DATE> 2004/09/19/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Rahmi Koç, dünya turuna başladı... 
</HEADLINE>
<TEXT>

     Koç Holding Şeref Başkanı Rahmi Koç, ''Nazenin IV'' yelkenlisiyle 2 yıl sürecek dünya turuna Setur Fenerbahçe Marinası'ndan denize açılarak başladı. 
     Marinadan ''Nazenin IV'' yelkenlisine binen Rahmi Koç ve 7 mürettebat, yakınları ve arkadaşları tarafından uğurlandı. Şort ve tişört giyen Koç, kendilerini uğurlamaya gelenlerle vedalaştı. 
     Mürettebatın Koç tarafından uğurlayanlara tanıştırılmasının ardından saat 10.00 sıralarında denize açılan ''Nazenin IV''e Kalamış açıklarına kadar çok sayıda tekne sirenleriyle eşlik etti. Koç ve mürettebat, kendilerini uğurlayanlara el sallayarak teşekkür etti. 
     Rahmi Koç'un oğlu Mustafa Koç, gelini Caroline ve torunu Esra da bir tekneyle uğurlamaya katıldı. 
     Kaptan Joseph Katalan ile kaptan yardımcısı, hekim, makinist, makine mühendisi, aşçının da aralarında yer aldığı 2'si bayan 7 mürettebatı bulunan ''Nazenin IV'''ün ilk durağı Atina olacak. 
     Ancak, Beşiktaş taraftarı olan Koç, bu gece oynanacak Beşiktaş-Galatasaray karşılaşmasını uygun olması halinde izlemek için bir noktada duracak. 
     ''Nazenin IV'', daha sonra İtalya, Güney Fransa, Balear Adaları İspanya , Mayorka, Cebelitarık, Kadiz İspanya , Portekiz ve Kanarya Adaları'nın ardından Atlantik Okyanusu'na açılacak. 
     St. Martin ve Karayipler'den sonra Panama Kanalı'nı geçerek Galapagos Adaları'ndan Pasifik'e inecek olan ''Nazenin IV'', Polonezya, Yeni Zelanda ve Avustralya'ya ulaşacak. 
     ''Nazenin IV'', dönüş için ise Kızıldeniz veya Güney Afrika rotası olmak üzere iki alternatiften birini seçecek. 
     2 yıl sürecek dünya turu sırasında Koç, zaman zaman tekneden ayrılarak Türkiye'ye gelecek, ancak bu sırada ''Nazenin IV'' Koç'un ayrıldığı noktada bekleyecek. 
     
     ''NAZENİN IV''ÜN ÖZELLİKLERİ 

     Daha önceleri ''Maysylph'' ve ''Northern Star'' adlarıyla denizlere yelken açan ''Nazenin IV'', 1990 yılında Palmer Johnson Yacht'ın Sturgeon Bay Wisconsin'deki tersanesinde alüminyum malzeme ile yapıldı. Yelkenlinin özellikleri şöyle 
     ''Uzunluk Tam Boy 37.5 metre Uzunluk Su çizgisi 29.02 metre Genişlik 8.2 metre Derinlik 3.7 metre Ana motorun gücü 0 hp Jeneratörler 2x Northern Lights 55 kw Baş pervane richfield 70 hp Yakıt kapasitesi 18.000 litre Su kapasitesi 10.000 litre Seyir hızı 11 knots Yelkenler North Sails Türkiye'' 

     
</TEXT>
</DOC>
