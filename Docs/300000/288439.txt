<DOC>
<DOCNO> 288439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/son/sonyas08.html </URL>
<DATE> 2004/11/12/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
İngiltere'de yumurtasını bağışlayan kadınlara 1000 sterlin verilecek 
</HEADLINE>
<TEXT>

     İngiltere'de vücudu yumurta üretmeyen ve kısırlık tedavisi gören kadınlara verilmek üzere yumurtalarını bağışlayan kadınlara 1000 sterlin yaklaşık 2,5 milyar TL ödeme yapılacağı açıklandı. 
     Kısırlık tedavi merkezlerinde yumurta sıkıntısı çekilmesi üzerine, İnsan Üremesi ve Embriyoloji Yönetimi tarafından çıkartılan yeni yönetmelikle, yumurta bağışında bulunan kadınlara ödeme yapılması serbest bırakıldı. 
     İngiltere'de sperm bağışlayan erkeklere de bağış operasyonunun bütün masraflarının yanı sıra 50 sterlinlik ödeme yapılabilecek. 
     İngiltere'de, 18 yaşını doldurmuş birçok öğrenci genç kızın, okul masraflarını karşılayabilmek için yumurta bağışında bulunduğu, bu kesimin dışındaki kadınların ise ''ileride doğacak çocuğun kendilerini bulabileceği'' korkusuyla bağıştan kaçındığı belirtiliyor. 
     
</TEXT>
</DOC>
