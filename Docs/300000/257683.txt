<DOC>
<DOCNO> 257683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sontur08.html </URL>
<DATE> 2004/07/23/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
TCDD Genel Müdürü Sabotaj yok ama bütün ihtimalleri değerlendiriyoruz 
</HEADLINE>
<TEXT>

     Pamukova'daki tren kazasında incelemelerde bulunan TCDD Genel Müdürü Süleyman Karaman, ''Sabotaj yok. Ama bütün ihtimalleri değerlendiriyoruz'' dedi. 
     Genel Müdür Karaman, kaza yerindeki incelemelerinin ardından AA muhabirinin sorularını yanıtladı. Karaman, ''Teknik arkadaşlarımız kaza yerinde çalışmalarına devam ediyor. Ancak şunu belirtmek istiyorum, burada bütün trenlerimizin hızı aynı. Çünkü virajlı bir bölge'' dedi. 
     Karaman, kaza yerinde, sivil, askeri ve diğer yetkililerin çalışmalarını sürdürdüğünü belirtti. 
     Tren personelinden hayatını kaybedenler olduğuna dair şu ana kadar kendilerine bilgi gelmediğini ifade eden Karaman, demiryolu temizleme çalışmalarının öğle saatlerine kadar devam edeceğini tahmin ettiklerini, trafiği öğleden sonra açabileceklerini de sözlerine ekledi. 

     
</TEXT>
</DOC>
