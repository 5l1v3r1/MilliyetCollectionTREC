<DOC>
<DOCNO> 289154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/yasam/ayas.html </URL>
<DATE> 2004/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayetten farksız 
</HEADLINE>
<TEXT>


Antalya'da üzeri açık bırakılan ve yağmur suyuyla dolan rögar kanalı, teyzesini ziyarete gelen 14 yaşındaki Süheyla'nın canına mal oldu 

SÜLEYMAN EKİN DHA 

Antalya'daki şiddetli yağmur can aldı. 14 yaşındaki Süheyla Yöntem, yağmur suyuyla dolduğu için göremediği üzeri açık rögar kanalına düşerek öldü. Serik Lisesi 1. sınıf öğrencisi Yöntem, annesi Hatice Yöntem ve kız kardeşi Güler'le 12 birlikte, teyzesi Melek Böcü'ye bayram ziyareti için Antalya'ya geldi. Kızılarık Mahallesi'nde oturan teyzesinin evine gitmek için Çevreyolu üzerinde Teomanpaşa Mahallesi'ne inen aile, karşıdan karşıya geçmek istedi. 
Süheyla, şiddetle yağan yağmurda koşar adımlarla yolu geçmeye çalışırken, neden açık bırakıldığı belirlenemeyen rögar kanalını fark edemeyerek içine düştü. 

Anne kurtarıldı 
Kızının rögara kanalına düştüğünü gören annesi de rögara atladı. Olayı gören vatandaşların yardımıyla anne Yöntem çıkarılırken, gözlerden kaybolan küçük kızın cesedi, 200 metre ileride rögar kanalının döküldüğü su kanalında çalılıklara takılı halde bulundu. 


</TEXT>
</DOC>
