<DOC>
<DOCNO> 253430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/dunya/dun02.html </URL>
<DATE> 2004/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Talat Erken seçim zorunluluk 
</HEADLINE>
<TEXT>


SEFA KARAHASAN Lefkoşa 


KKTC Başbakanı Mehmet Ali Talat, lideri olduğu Cumhuriyetçi Türk Partisi'nin CTP KKTC Meclisi'ne önceki gün 26 Eylül'de erken seçim yapılması istemiyle önerge sunmasının ardından, "Erken seçim zorunluluk" dedi. Talat, İngiltere'nin başkenti Londra'dan dönüşünde Ercan Havaalanı'nda yaptığı açıklamada "Erken seçim bizi birçok sorundan tutup çıkaracak bir çalışma olacaktır. Erken seçim çekinilecek, korkulacak bir şey değil, günümüz şartlarında galiba bir zorunluluktur" dedi. Koalisyon hükümetinin küçük ortağı Demokrat Parti'nin DP Merkez Yönetim Kurulu'ndan yapılan yazılı açıklamada da, "Bugünkü şartlarda herhangi bir hükümet formülünün uzun vadeli çalışır olamayacağını, bu nedenle erken seçimin çıkış yolu olduğu" bildirildi. 50 sandalyeli mecliste CTP - DP koalisyonu 23 milletvekiliyle azınlık hükümeti konumunda. 


</TEXT>
</DOC>
