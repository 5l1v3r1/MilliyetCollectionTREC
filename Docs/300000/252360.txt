<DOC>
<DOCNO> 252360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/spor/spo05.html </URL>
<DATE> 2004/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Finalin adı Sharapova-Williams 
</HEADLINE>
<TEXT>



Yağmur engeli 
TENİSTE yılın üçüncü Grand Slam turnuvası olan Wimbledon'da, dün oynanan yarı finalin ilk maçı Davenport - Sharapova mücadelesi aralıklarla bastıran yağmur nedeniyle iki kez kesilmesine rağmen sonuçlandı. Amerikalı rakibi Davenport karşısında ilk seti 6 - 2 yitirmesine rağmen sonraki setleri 7 - 6 ve 6 - 1 kazanan Sharapova kariyerinde ilk kez bir Grand Slam turnuvasında finale yükselmiş oldu. 17 yaşındaki Rus raket bu başarısıyla 1997'de 16 yaşında finale yükselen Martina Hingis'in ardından finale kalan en genç ikinci tenisçi oldu. 

Şanslı Serena 
YARI finalin diğer maçı ise ABD'li Serena Williams ile Fransız Amelie Mauresmo arasında yaklaşık iki saatlik bir gecikmeyle oynandı. Tek bayanların bir numarası Serena Williams, Fransız rakibine ilk sette boyun eğmesine rağmen, Mauresmo'nun ikinci setin sonlarında sakatlanmasından da faydalandı ve maçı 6 - 7, 7 - 5, 6 - 4'lük setlerle kazanarak cumartesi günkü final maçında Sharapova'nın rakibi oldu. Williams, Wimbledon'da daha önce oynadığı iki finalde kardeşi Venüs'ü yenerek şampiyonluğa ulaşmıştı. 





</TEXT>
</DOC>
