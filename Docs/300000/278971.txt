<DOC>
<DOCNO> 278971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/ekonomi/eko05.html </URL>
<DATE> 2004/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞİRKET HABERLERİ 
</HEADLINE>
<TEXT>



Baymak çevreci brülör yaptı Baymak, bitkisel yağ ile çalışan brülörlerini kullanıcıların beğenisine sunuyor. Rapsoil adıyla bilinen bitkiden elde edilen yağ ile çalışan ürünler doğaya zarar vermiyor. Bitkisel yağın, ön ısıtmayla inceliği ayarlanıyor ve termostat yardımıyla brülör yanma yolu açılarak sürekli sirkülasyon sağlanıyor. Türkiye'de ilk defa çift emniyet sistemli, yüzde 100 çalışma güvenliği bulunan brülörler, sadece Baymak tarafından üretiliyor. 20 KW'den 200 KW'ye kadar toplam 6 kapasiteye sahip ve her türlü merkezi ısıtma kazanında kullanılabilen ürün, Almanya'ya ihraç ediliyor. 

'Kendi kıymanı kendin çek' makinesi Sinbo, ev kullanımları için özel olarak tasarladığı kıyma makinesiyle eti kolayca kıyma, sucuk ya da sosis haline getirmenizi sağlıyor. Bu sayede bilinmeyen ortamlarda üretilen ve içerisine kemik, kuyrukyağı ve sakatat gibi sağlıksız parçalar karıştırılan et ürünlerini tüketme zorunluluğu ortadan kalkıyor. Paslanmaz çelik bıçakları ve 1000 W gücündeki motor kapasitesiyle eti çok kısa bir sürede istediğiniz incelikte kıyabilen cihaz, küçük tasarımıyla her türlü mutfağa uyum sağlıyor. 

Bosch espresso'yu eve getiriyor Bosch, espresso keyfini evlere taşıyor. Bol köpüklü cappucino ve espresso yapabilen TCA6001 Espresso Makinesi, 1.8 litre kapasitesiyle ister bir kişiye istenirse kalabalık bir misafir topluluğuna kahve yapma olanağı sunuyor. 250 gram çekirdek kahve alabilen ürün, kahve çekme ayarı özelliği sayesinde istenilen büyüklükte kahve çekilmesine imk n tanıyor. Ürünün otomatik temizleme, kireç çözme ve kapanma özelliği de bulunuyor. 

Siemens'ten ıslak - kuru süpürge Siemens'in yeni ıslak - kuru elektrikli süpürgesi ve halı yıkama makinesi, tüm zeminlerde kullanılabiliyor. 11 litrelik kirli su haznesi ve 10 litrelik toz torbası hacmiyle geniş mek nlarda temizliğe yardımcı olan ürün, 4 kademeli filtreleme sistemiyle en küçük toz zerreciklerini bile ortadan kaldırıyor. Gövdesinden ayrılabilen tekerlekli alt şase sayesinde makineyi alçak ve dar bir alanda rahatça saklamak mümkün. 


</TEXT>
</DOC>
