<DOC>
<DOCNO> 288334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/son/sondun51.html </URL>
<DATE> 2004/11/12/ </DATE>
<TIME> 21.36 </TIME>
<AUTHOR>  </AUTHOR>
<HEADLINE>
Bazı arap ülkeleri ve Filistin'de Ramazan Bayramı yarın 
</HEADLINE>
<TEXT>

     Suudi Arabistan, Katar ve Birleşik Arap Emirlikleri'nden sonra başka Arap ülkelerinde de Ramazan Bayramı'nın yarın başlayacağı açıklandı. 
     Bahreyn, Kuveyt ve Sudan'da devlet medyası, yarının bayramın birinci günü olduğunu açıklarken, Kudüs ve Filistin toprakları Müftüsü İkrema Sabri de bayramın yarın başladığını bildirdi. 
     Irak Sünnilerinin liderlerinden, başkent Bağdat'taki Sünni Vakıfları'nın başkanı Adnan el Duleymi de, kendilerinin bayramı yarından itibaren kutlayacaklarını açıkladı. 
     Irak'ta çoğunlukta olan Şiilerin bayramının ne zaman başlayacağı konusundaysa henüz bir açıklama yapılmadı. 
     Mısır, İran, Ürdün, Lübnan, Umman, Suriye ve Yemen'deyse bayramın Pazar günü başlayacağı belirtildi. 
     
</TEXT>
</DOC>
