<DOC>
<DOCNO> 268247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sontur34.html </URL>
<DATE> 2004/09/01/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Söke'deki trafik kazasında ölen kişi Bodrum Karia Otel'in müdürü çıktı 
</HEADLINE>
<TEXT>

     Aydın'ın Söke İlçesi'nde, dün akşam meydana gelen ve 2 kişinin öldüğü, 3 kişinin yaralandığı trafik kazasında kimliği belirlenemeyen sürücünün, Bodrum Karia Otel'in Müdürü Kudret Köşker 46 olduğu belirlendi. 
     Alınan bilgiye göre, Bodrum Karia Princes Oteli'nde 4 yıldır İşletme Müdürü olarak görev yapan Kudret Köşker'in, Bodrum'dan İzmir'e oğlunun nişanı için gitmek üzere yola çıktığı ve araçta yalnız olduğu öğrenildi. 
     Bu arada, kazada hafif şekilde yaralanan Yalıkavak Belediye Başkanı Mustafa Saruhan ve sürücü Halil Özbek, ayakta tedavi gördükten sonra taburcu edildi. Özel Bodrum Hastanesi'ne kaldırılan Göltürkbükü Belediye Başkanı Halil İbrahim Kaynar'ın durumunun iyi olduğu belirtildi. 
     Öte yandan, kazada hayatını kaybeden Yalıkavak Belediyesi Meclis Üyesi Mehmet Boğaz'ın babası Hasan Boğaz, öğlen namazının ardından Geriş Mezarlığı'nda toprağa verildi. 
     
</TEXT>
</DOC>
