<DOC>
<DOCNO> 276769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/soneko10.html </URL>
<DATE> 2004/10/02/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Hisse senetleri geçen hafta ortalama yüzde 2.62 değer yitirdi... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 2.62 oranında değer yitirdi. 
     Piyasanın hafta boyunca sıkışık ve satıcılı bir seyir izlediği gözlendi. Özellikle haftanın son günü Çukurova Grubu'nun borçlarına ilişkin gelen haberlerin özellikle Yapı Kredi Bankası hisselerinde olumsuz etki yaptığını ifade eden Borsa uzmanları, Danıştay'ın Demirbank'a ilişkin kararının da piyasada tedirginlik yarattığını savundu. 
     Endeksin desteklerinin 21,500 ve 21,550 puan seviyesinde bulunduğunu vurgulayan uzmanlar, kapanışın destek seviyelerinin üzerinde olduğunu, Moody's'den gelen not artırımı haberiyle haftanın son gününe moralli başlayan piyasada, süren para çıkışıyla düşüşün devam ettiğini kaydediyor. 
     Uzmanlar, piyasanın 6 Ekim'e odaklı hareket ettiğini belirtiyor. 
     
     ÖZETLE PİYASALAR 
     Borsada sınırlı da olsa düşüş eğiliminin devam ettiği bir hafta yaşandı. İMKB Tahvil ve Bono Piyasası'ndaki ortalama oranlarda 1 puan dolayında düşüşler gözlendi. Altın ve döviz fiyatları artarken, mevduat faizlerinin ortalamalarında bir değişiklik gerçekleşmedi. 
     Hisse senetleri haftalık bazda ortalama yüzde 2.62 oranında değer yitirdi. 24 ayar külçe altının gram satış fiyatı yüzde 2.78, Cumhuriyet altınının satış fiyatı da yüzde 2.62 artış kaydetti. Türk Lirası karşısında dolardaki artış yüzde 0.67, eurodaki yüzde 1.14 oldu. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.62 oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.34, haftalık reponun net getirisi yüzde 0.29 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB , Pazartesi günü ortalama yüzde 1.01'lik düşüşle haftaya başladı. Salı günü gerçekleşen yüzde 0.95'lik artışın ardından endeks Çarşamba günü ortalama yüzde 0.33, Perşembe günü yüzde 1.20 ve Cuma günü de ortalama 1.05 oranında değer yitirdi. 
     Endeks, hafta boyunca 584.94 puanlık düşüşle 22,307.44 puandan 21,722.50 puana geriledi. Hisse senetlerindeki haftalık ortalama kayıp yüzde 2.62 oldu. 
     İMKB Ulusal-Mali Endeksi 945.19 puan düşüşle 30,746.44 puandan 29,801.25 puana, İMKB Ulusal-Sanayi Endeksi 255.78 puan düşüşle 19,881.39 puandan 19,625.61 puana ve İMKB Ulusal-Hizmetler Endeksi de 273.04 puan düşüşle 11,2.80 puandan 11,259.76 puana geriledi. 
     Böylece, mali grup hisseleri ortalama yüzde 3.07 oranında, sanayi grubu hisseleri ortalama yüzde 1.29 oranında ve hizmetler grubu hisseleri de ortalama yüzde 2.37 oranında değer yitirdi. 
     
     KAZANANLAR VE KAYBEDENLER 
     Borsada geçen hafta işlem gören 302 hisse senedinden 106'sı değer kazanırken, 171 hisse senedi değer yitirdi, 25 hisse senedinin değeri değişmedi. 
     Geçen hafta en yüksek oranlı artış, yüzde 44. ile Aviva Sigorta hisselerinde gerçekleşti. Yüzde 30.40'lık artışla İntema hisseleri ikinci ve yüzde 19.74'lük artışla Makina Takım hisseleri üçüncü oldu. 
     En yüksek oranlı düşüş ise yüzde 85.99 ile Bosch Fren hisselerinde oldu. Yüzde 11.69'luk düşüşle İzmir Demir Çelik hisseleri ikinci ve yüzde 10.97'lik düşüşle de Kristal Kola hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 648 milyar 138.7 milyon adet hisse senedi işlem gördü ve karşılığında 4 katrilyon 34.5 milyar liralık işlem hacmi gerçekleşti. 
     
     DÖVİZ 
     Geçen hafta Türk Lirası karşısında İngiliz Sterlini hariç tüm döviz türleri değer kazandı. 
     İstanbul serbest döviz piyasasında alınıp satılan ABD Doları Türk Lirası karşısında yüzde 0.67 oranında, euro da yüzde 1.14 oranında artış kaydetti. 
     Önceki hafta sonuna göre ABD Doları'nın Türk Lirası satış fiyatı 10 bin lira artarak 1 milyon 510 bin liraya, euronun satış fiyatı 21 bin lira artarak 1 milyon 870 bin liraya çıktı. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı haftalık bazda değişmeyerek 2 milyon 720 bin lirada kalırken, İsviçre Frangı'nın satış fiyatı yüzde 1.09 artarak 1 milyon 210 bin liraya yükseldi. 
     Bugün öğle saatlerinde ise İstanbul serbest piyasada ABD Doları 1 milyon 510 bin liradan, euro 1 milyon 870 bin liradan, İngiliz Sterlini 2 milyon 720 bin liradan ve İsviçre Frangı da 1 milyon 210 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış yüzde 2.78, Cumhuriyet altınının satış fiyatı da yüzde 2.62 oranında artış gösterdi. 
     Külçe altının gram satış fiyatı 20 milyon 300 bin liraya, Cumhuriyet altınının satış fiyatı da 137 milyon bin liraya çıktı. 
     İstanbul Altın Borsası'nda İAB geçen hafta içindeki işlemler sonucunda 24 ayar altının gram fiyatı yüzde 0.97 artış göstererek, 19 milyon 887 bin lira oldu. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.62 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 3,267 puan artarak 526,299 puandan 529,566 puana çıktı. 
     Geçen haftanın en çok değer kazanan katılma belgeleri, yüzde 1.87'lik artışla Bizim Menkul Değerler A Tipi Hisse Fon, yüzde 1.82'lik artışla Turkish Yatırım A Tipi Değişken Fon ve yüzde 1.67'lik artışla Evgin A Tipi Karma Fon olarak sıralandılar. 
     Haftanın en çok değer yitiren katılma belgeleri ise yüzde 2.18'lik düşüşle MNG Bank A Tipi Değişken Fon, yüzde 2.16'lık düşüşle Acar Yatırım A Tipi Karma Fon ve yüzde 2.08'lik düşüşle Global A Tipi İMKB-100 Endeks Fon oldu. 
     
     TAHVİL-BONO-FAİZ-REPO 
     Hazine geçen hafta ihale düzenlemedi. İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.33 ile yüzde 0.52 arasında gerçekleşti. 
     Mevduat faizlerinin ortalamalarında geçen hafta herhangi bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.34 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 20.3 dolayında bulunan haftalık reponun net getirisi de yüzde 0.29 oldu. 
     
</TEXT>
</DOC>
