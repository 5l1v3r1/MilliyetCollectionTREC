<DOC>
<DOCNO> 262440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sonsiy19.html </URL>
<DATE> 2004/08/11/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Ulaştırma Bakanı 24 saat önce konuşmuştu 'Hangi tren güvensizdi ' 
</HEADLINE>
<TEXT>

     Ulaştırma Bakanı Binaili Yıldırım, dün İnter Havayolları'nın Kapadokya'ya uçuşu nedeniyle yaptığı gezi sırasında "Halk bize güveniyor" demişti. Yıldırım Pamukova'da 38 kişinin ölümüne neden olan hızlandırılmış tren kazasının ardından halkın demiryollarına güveninin sarsılmadığını belirtirken, bugün meydana gelen kazadan 24 saat önce şu görüşleri dile getirmişti 
     "Tren seferleri başladı, bir haftadır biletler yok satıyor. Hani tren emniyetsizdi, tehlikeliydi O halde halkımız hiçbir şeyi bilmiyor. Bu ülkede hiçbir şey yapmayanlara 'neden yapmadın' diye soracak kimse yok mu . 
     Ankara -İstanbul arası hızlı tren çalışması 1975 yılında başladı. O günden bugüne 12 hükümet eskittik. Hiçbir şey yapılmamış. Biz geldiğimizde bir şeyler yaptık. Bir aksaklık çıktı. Daha nedeni de belli değil araştırılıyor. Kıyamet kopartılıyor." 
     
     ULAŞTIRMA BAKANI OLAY YERİNE GİTTİ 

     İçişleri Bakanı Abdülkadir Aksu ile Bayındırlık ve İskan Bakanı Zeki Ergezen, tren kazasının meydana geldiği Kocaeli'nin Gebze İlçesi'ne gitti. 
     THY'ye ait uçakla İstanbul'a gelen bakanlar Aksu ve Ergezen, Atatürk Havalimanı VIP Salonu'nda tren kazasının olduğunu öğrendikten sonra, programlarını değiştirdi. 
     Aksu ve Ergezen, ardından özel bir helikopterle Gebze'ye hareket etti. 
     Ulaştırma Bakanı Binali Yıldırım'ın da olay yerine gittiği bildirildi. 
     
</TEXT>
</DOC>
