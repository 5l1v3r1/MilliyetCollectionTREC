<DOC>
<DOCNO> 293490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sonspo21.html </URL>
<DATE> 2004/11/30/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Beşiktaş, Belçikalı rakipleriyle yaptığı 10 maçın 2'sini kazandı... 
</HEADLINE>
<TEXT>

     Beşiktaş ile Standard Liege takımları arasında yarın oynanacak UEFA Kupası 2. tur B Grubu maçıyla Türk ve Belçika takımları 11. kez karşı karşıya gelecek. 
     İki ülke takımları arasında bugüne dek oynanan 10 maçta, Türk takımları 2, Belçika ekipleri ise 4 galibiyet alırken, 4 karşılaşma ise golsüz berabere sonuçlandı. 
     Türk takımları rakip filelere 10 gol atarken, kalelerinde 17 gol gördü. 
     
     BEŞİKTAŞ, MOLENBEEK İLE KARŞILAŞTI 

     Belçika takımları ile bugüne dek 1 kez UEFA Kupası'nda eşleşen Beşiktaş, yenilmeden ve gol yemeden bir üst tura çıktı. 
     1996-97 sezonunda Belçika'nın RWD Molenbeek takımıyla eşleşen ''Kara kartallar'', deplasmanda 0-0 berabere kalıp, İstanbul'da 3-0 kazanarak, rakibini elemişti. 
     
     STANDARD LIEGE, ALTAY'I ELEDİ 

     Beşiktaş'ın rakibi Standard Liege ise Kupa Galipleri Kupası'nda Altay'ı eledi. 
     1967-68 sezonundaki eşleşmede Belçika ekibi, İzmir'de 3-2 galip gelip, evinde 0-0 berabere kalarak turu geçti. 
     
     MAÇLAR 

     Türk ve Belçika takımlarının bugüne dek oynadıkları maçlar ve sonuçları şöyle 
     
     Şampiyonlar Ligi 

     2002-03 - Galatasaray-Club Brugge 0-0, 1-3. 
     
     Kupa Galipleri Kupası 

     1967-68 - Altay-Standard Liege 2-3, 0-0. 
     1976-77 - Galatasaray-Anderlecht 1-5, 1-5. 
     
     UEFA Kupası 

     1967-68 - Göztepe-Antwerp 2-1, 0-0. 
     1996-97 - Beşiktaş-RWD Molenbeek 0-0, 3-0. 
     Not İntertoto Kupası maçları değerlendirmeye alınmamıştır. 
     
</TEXT>
</DOC>
