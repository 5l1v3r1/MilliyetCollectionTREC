<DOC>
<DOCNO> 250354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sontur56.html </URL>
<DATE> 2004/06/23/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Gaziantep Toptancılar Sitesi'nde yangın... 
</HEADLINE>
<TEXT>

     Gaziantep Toptancılar Sitesi'nde çıkan yangında, iki işyeri tamamen yandı. 
     Edinilen bilgiye göre, Gaziantep Toptancılar Sitesi'nde GATEM Vedat Ciğerli'ye ait ''İnan Gıda''nın üst katında yangın çıktı. Kısa sürede büyüyen yangın, bitişiğinde bulunan Burhan Kural'a ait ''Kural Ticaret'' adlı işyerine sıçradı. 
     İtfaiye ekiplerinin müdahalesi sonucunda diğer işyerlerine yayılmadan söndürülen yangında, ölen ve yaralanan olmazken, işyerlerinde bulunan yağ, şeker, pirinç, bulgur gibi değişik gıda maddeleri zarar gördü. 
     Yetkililer, yangının ilk belirlemeler göre elektrik kontağından çıktığının sanıldığını söylediler. 
     Olaydan sonra yangın bölgesine gelen Gaziantep Büyükşehir Belediye Başkanı Asım Güzelbey ve Metropol İlçe Şehitkamil İlçesi Belediye Başkanı Metin Özkarslı yetkililerden bilgi aldı. 
     
</TEXT>
</DOC>
