<DOC>
<DOCNO> 294539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sontur09.html </URL>
<DATE> 2004/12/03/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Cinsellik konferansında fotoğrafları çekilince... 
</HEADLINE>
<TEXT>

     Hakan TÜRKTAN DHA 

ESKİŞEHİR Anadolu Üniversitesi'nde düzenlenen Gençlik, cinsellik ve korunma yöntemleri' konulu konferansı izleyen üniversite öğrencileri fotoğraf çeken gazetecilerden yüzlerini sakladı. 
     Anadolu Üniversitesi Psikolojik Danışma ve Rehberlik Merkezi tarafından düzenlenen konferansı Eskişehir Osmangazi Üniversitesi Tıp Fakültesi Kadın Hastalıkları Anabilim Dalı öğretim üyesi Prof. Dr. Hikmet Hassa verdi. 
     
     YÜZLERİNİ SAKLADILAR 

     
Yunus Emre Kampusu sinema salonundaki konferansı çok sayıda üniversite öğrencisi izledi. Konferans sırasında gazeteciler fotoğraf çekerken bazı öğrenciler yüzlerini sakladı. Yüzlerini giysileriyle kapatmaya çalışan öğrenciler, cinsellik konulu bir panele katıldıklarını başkasının bilmesini istemediklerini ifade etti. 
     
     CİNSELLİĞİ VE AİLE PLANLAMASINI ANLATTI 

     Türkiye'de bilinçli anlamda cinsellik' konusunun yeterince tartışılmadığını söyleyen Prof. Dr. Hikmet Hassa, "Görsel ve metinsel yayınlarda cinsellik konuları belirli bir bilgi birikimine kadar izlemek mümkünse de konu hala kırsal kesimlerde konuşabildiği kadarıyla tartışılmaktadır. Az bilen ya da bilmeyen insanların konuşmaları da gerçekle bağdaşmayacak bilgiler içerebilmektedir. Bu da doğrularla yanlışların karışmasına, insanların düşeceği yanılgılarda doğrulardan uzaklaşmalarına neden olmaktadır'' dedi. 
     

     
</TEXT>
</DOC>
