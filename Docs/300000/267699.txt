<DOC>
<DOCNO> 267699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/guncel/gun03.html </URL>
<DATE> 2004/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Basına bildirdi, suçlu muamelesi gördü 
</HEADLINE>
<TEXT>


İzmİr DHA 

Karşıyaka'daki demiryolunda rayları traverslere bağlayan vidaların söküldüğünü görüp bakım yapılmasını için gazetecilere haber veren Mehmet Dedeli, adliyelik oldu. Dedeli, yaz aylarını geçirdiği evinin yakınındaki Nergiz İstasyonu'na 200 metre mesafede 2 rayın birleştiği noktadaki vidanın yerinden çıktığını görünce durumu gazetecilere bildirdi. Haber gazetelerde yayımlanınca İzmir'deki 3. Bölge Müdürlüğü yol bekçisi hakkında soruşturma açtı. Bekçi de raydan çıkmış vida olmadığını öne sürerek Dedeli'yi şik yet etti. Dedeli evinden alınarak karakola götürüldü. Savcılıkta kendisine civatayı neden görevlilere götürmediği sorusunun sorulduğunu ifade eden Dedeli, şunları söyledi "Cıvatayı görevlilere götürseydim, suç örtbas edilecekti. Gerekenin yapılsın diye olayı basına bildirdim." 


</TEXT>
</DOC>
