<DOC>
<DOCNO> 273177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/son/sontur23.html </URL>
<DATE> 2004/09/19/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Traktörü "gelin arabası" yaptı 
</HEADLINE>
<TEXT>

     Tekirdağ'ın Çorlu İlçesi'ne bağlı bir firmada traktör montajı işi yapan damat, traktörü ''gelin arabası''na dönüştürdü. 
     Turgut Dereli 26 , AA muhabirine yaptığı açıklamada, gelin arabası haline getirilen otomobillerin ''toprak bastı'' parası almak için durdurulduğu, bu aracın bir traktör olması halinde para istenmeyeceği düşüncesinden yola çıktığını belirtti. 
     Çalıştığı şirkette traktör montajı yaptığını bildiren Dereli, şöyle konuştu 
     ''Traktörü gelin arabası yapabileceğimi düşündüm ve bu kararı müdürlerime ilettim. Onlar da uygun gördü ve 125 milyarlık bu traktörü gelin arabası yaptım. İlk anda bu kararımı eşine açıklayamadım. Eşimin kabul etmeyeceğini düşünüyordum ve bu yüzden ilk anda söyleyemedim. Ancak son anda söyledim ve o da karşı çıkmadı.'' Nermin Dereli de eşinin böyle bir şey önermesine şaşırdığını ama şimdi çok mutlu olduğunu söyledi. 
     Dereli çifti, şartların müsait olması durumunda balayına bile traktörle çıkabileceklerini belirtti. 
     
</TEXT>
</DOC>
