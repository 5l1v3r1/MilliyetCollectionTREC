<DOC>
<DOCNO> 276010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sontur17.html </URL>
<DATE> 2004/09/29/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
"Kiracımın kızına tecavüze kalkışmadım, sigortayı tamir ettim" 
</HEADLINE>
<TEXT>

     Samsun'da elektrik sigortasını tamire gittiği kiracısının kızına tecavüze kalkıştığı iddiasıyla yargılanan sanık, duruşmada iddiaları reddetti. 
     Karşıyaka Mahallesi'nde yaklaşık 1 ay önce, kiracısının evinin elektriğini kestikten sonra kapısını kırarak K.Ç'ye 20 tecavüze kalkıştığı gerekçesiyle tutuklanan Mustafa Alibaş'ın 24 yargılanmasına, Samsun 1. Ağır Ceza Mahkemesi'nde başlandı. 
     Sanık Alibaş, suçlamaları kabul etmeyerek, ''Olay gecesi alkollü vaziyette evimde otururken kapı çaldı. Kapıyı açtığımda kiracımızın kızı, Elektriğimiz kesik, gelip tamir eder misin diye sordu. Bunun üzerine elektrik sigortasını tamir ettim ve evime döndüm. Kimseye tecavüze kalkışmadım'' dedi. 
     Genç kızın babası M.Ç. ise sanıktan şikayetçi olduğunu söyledi. 
     Mahkeme, duruşmayı, dosyadaki eksikliklerin tamamlanması için erteledi. 
     
</TEXT>
</DOC>
