<DOC>
<DOCNO> 291142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonspo06.html </URL>
<DATE> 2004/11/22/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Fenerbahçe'nin Çek ekiplerle maçları... 
</HEADLINE>
<TEXT>

     Avrupa Şampiyonlar Ligi D Grubu'ndaki 5. maçında AC Sparta Prag ile karşılaşacak Fenerbahçe, Çek temsilcilerine karşı etkili olamıyor. 
     AC Sparta Prag ile daha önce Çekoslovakya döneminde 1989'da Şampiyon Kulüpler Kupası'nda da karşılaşan Fenerbahçe, Çek temsilcileriyle yaptığı 7 maçın sadece ikisini kazanabildi. 
     1983'de Şampiyon Kulüpler Kupası'nda 1. turda Bohemians Prag ile eşleşen sarı-lacivertliler 1-0 ve 4-0'lık sonuçlarla rakibine yenilerek kupadan elendi. 
     1989'da aynı kupada 1. turda Sparta Prag'a deplasmanda 3-1 ve kendi sahasında 2-1'lik sonuçlarla iki kez yenilerek kupaya veda eden Fenerbahçe son olarak 1992'de UEFA Kupası 2. turunda Sigma Olomouc ile karşılaştı. 
     Sarı-lacivertliler Çek rakibi karşısında hafızalardan uzun süre silinmeyen 7-1'lik bir mağlubiyet aldı. Sarı-lacivertli ekip ilk maçta kendi sahasında 1-0 yendiği Sigma Olomouc'a deplasmanda 7-1 yenilerek kupadan elendi. 
     Bu sezon Şampiyonlar Ligi'ndeki mücadelede D gurubunun son sırasında yer alan AC Sparta Prag'ı ilk maçta 1-0 yenen Fenerbahçe, rövanşı da kazanmaya çalışacak. 
     Sparta Prag, bugüne dek Türk takımlarıyla yaptığı 11 maçın 6'sını kazanırken, 4 maçta yenildi, 1 kez de berabere kaldı. 
     
</TEXT>
</DOC>
