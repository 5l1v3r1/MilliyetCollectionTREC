<DOC>
<DOCNO> 277295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/dunya/axdun02.html </URL>
<DATE> 2004/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Referandum çifte standart 
</HEADLINE>
<TEXT>


Başbakan Erdoğan Türkiye'nin AB üyeliği için referandum hiç hoş değil 

DIŞ HABERLER SERVİSİ 


Başbakan Recep Tayyip Erdoğan, Türkiye'nin AB üyeliği konusunda "sonucu açık müzakere" ya da referandum yapılmasının çifte standart olacağını söyledi. 
Fransa Cumhurbaşkanı Jacques Chirac'ın, Türkiye'nin üyeliği konusunda referanduma gidilebileceğini söylemesinin ardından Başbakan Erdoğan, Alman Berliner Morgenpost ve Die Welt gazetelerinde, "Biz ev ödevlerimizi yaptık" başlığıyla yayımlanan demecinde, "Türkiye'nin AB üyeliği konusunda "sonucu açık müzakere" ya da referandum yapılması gibi önerileri hiç hoş bulmuyorum" dedi. 
Erdoğan, "Bugüne kadar hiçbir üye ülke konusunda referandum yapılmadı. Şimdi sadece Türkiye konusunda bir referandumdan söz edilirse, bu çifte standart anlamına gelir" diye konuştu. 

Barroso referandum istedi 
1 Kasım'da Avrupa Komisyonu'nun Başkanlığı'na gelecek olan Jose Manuel Barroso, Türkiye'nin AB üyeliği konusunda Avrupa ülkelerinde referanduma gidilmesini desteklediğini belirtti. "Demokrasilerde tartışmayı kabul etmeliyiz. Özellikle de karar vermesi zor konularda" diyen Barroso, 25 AB ülkesinin halklarının desteği olmadan Türkiye'nin AB üyeliğine kabul edilmemesi gerektiğini söyledi. 


</TEXT>
</DOC>
