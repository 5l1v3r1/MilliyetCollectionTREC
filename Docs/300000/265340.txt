<DOC>
<DOCNO> 265340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/sonyas01.html </URL>
<DATE> 2004/08/21/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Harvard ve Princeton ABD'nin en iyi üniversiteleri seçildi... 
</HEADLINE>
<TEXT>

     Amerikan U.S. News World Report adlı derginin yaptığı ''Amerika'nın En İyi Üniversiteleri'' sıralamasında birinciliği yine, Harvard ve Princeton üniversiteleri paylaştı. 
     Princeton Üniversitesi son 5 yıldır birincilik kürsüsünde yer alırken, Harvard Üniversitesi de son iki yıldır birinciliğe ortak oluyor. Derginin sıralamasına göre, Yale Üniversitesi 3. sırada yer alırken, bu üniversiteyi dördüncü sıradaki Pennsylvania Üniversitesi takip ediyor. 
     Derginin 1800 kolej ve üniversitenin performansını değerlendirerek oluşturduğu sıralamada, 21. sıradaki konumuyla Kaliforniya-Berkeley Üniversitesi kamu üniversiteleri arasında en üst sırada yer aldı. 
     Bu üniversite 22. sıradaki Virginia Ünivesitesi ve Michigan-Ann Arbor üniversitesi gibi yine kamu üniversiteleri tarafından takip ediliyor. Sanat üniversiteleri arasında ise Williams College en üst sırada yer alıyor. 
     
</TEXT>
</DOC>
