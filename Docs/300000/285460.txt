<DOC>
<DOCNO> 285460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sonspo03.html </URL>
<DATE> 2004/11/02/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Daum, ilk 11'de kararsız... 
</HEADLINE>
<TEXT>

     Lyon karşısına çıkarmayı planladığı kadronun derbide başarısız olması yüzünden sıkıntıya giren Daum, kimi oynatacağına karar veremedi 
     
     3-4 kişi değişebilir 

     Fenerbahçe Teknik Direktörü Christoph Daum, Olympique Lyon ile yarın akşam oynayacakları hayati karşılaşma için kafasında bir türlü ilk 11’i oluşturamadı. Beraberlik veya mağlubiyet halinde Şampiyonlar Ligi’nde gruptan çıkma şansının yok denecek kadar azalacak olmasını dikkate alan Alman hoca, bu yüzden ince eleyip sık dokuyor. Lyon provasını yapmayı düşündüğü derbideki kadronun kötü futbolu yüzünden sıkıntı yaşayan tecrübeli teknik adam, 3-4 değişiklik yapmayı planlıyor. 
     
     Dimdik ayakta durun’ 

     Daum’un, Beşiktaş’a karşı ilk 11’de şans vermediği Tuncay, Serkan, Selçuk, Mehmet gibi futbolcuları oynatması bekleniyor. Bu arada Samandıra’da oyuncularıyla bir toplantı yapan Fenerbahçe Teknik Direktörü, Hepinizi hırçın görüyorum. Sinirlerinize hakim olun. Artık derbiyi unutun. Önümüzde çok önemli bir Lyon maçı var. Bu maç, Avrupa’daki yerimizi belirleyecek. Herşeye kulaklarınızı tıkayın. Üzülme dönemi bitti. Dimdik ayakta durun ki, başarılı olalımö diyerek uyardı. 

     
</TEXT>
</DOC>
