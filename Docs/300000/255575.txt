<DOC>
<DOCNO> 255575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/yasam/yas05.html </URL>
<DATE> 2004/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Alibeyköy değil Japonya 
</HEADLINE>
<TEXT>


DIŞ HABERLER SERVİSİ 

Her yağış döneminde başta İstanbul Alibeyköy olmak üzere Türkiye'nin dört bir yanında 'ev ve işyerlerini sular bastı' haberi bu kez Japonya'dan geldi. Sanjo kentinde hafta başından bu yana devam eden yağmur nedeniyle caddeler göle dönerken, sel nedeniyle insanlar evlerini boşaltmak zorunda kalırken bazı insanlar da hayvanlarını korumak için büyük çaba harcadı. Bir Japon kadın köpeğini plastik bir kaba koyup taşırken, bir diğeri de kafesteki kuşunu mümkün olduğunca yukarıda tutarak sel sularından koruyordu. Ülkenin kuzeyinde şiddetli yağmurun yol açtığı sel ve toprak kayması 5 kişinin ölümüne yol açarken binlercesi de alabildikleri eşyalarıyla evlerini boşaltmak zorunda kaldı. 



</TEXT>
</DOC>
