<DOC>
<DOCNO> 285062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sondun41.html </URL>
<DATE> 2004/11/01/ </DATE>
<TIME> 20.39 </TIME>
<AUTHOR>  </AUTHOR>
<HEADLINE>
"Amerikan Futbolu Falına Göre" Kerry kazanacak 
</HEADLINE>
<TEXT>

     ABD'de başkent Washington'un futbol takımı Redskins'in, Wisconsin takımı rakibi Green Bay karşısında kaybetmesi, ABD'de yarın yapılacak başkanlık seçiminde yarışı Demokrat Partili başkan adayı John Kerry'nin kazanacağının işareti olarak değerlendirildi. 
     Washington Post gazetesi, ''Anketleri unutun. Futbolun kararı belli ve o da Kerry'ye gidiyor'' dedi. ABD'de 1936 yılından beri yapılan bütün başkanlık yarışında, Amerikan futbolu takımı Redskins seçimden önce kendi evindeki son oyunu kazanırsa, yönetimdeki ABD başkanının partisi seçimi kazanıyor. Redskins kaybederse, yönetimdeki ABD başkanının rakip partisi seçimi kazanıyor. 
     Redskins, son oyunda, Wisconsin takımı Green Bay Packers'a karşı 28'e 14 kaybedince bu duruma en çok Demokrat Parti başkan adayı John Kerry sevindi. Kerry, Green Bay Packers'ın geldiği eyalet olan Wisconsin'de kazanmayı umuyor. 
     John Kerry, bir açıklama yayınlayarak, ''Packers'ın kazanmasına çok sevindim. Packers, kendi üzerine düşeni yaptı. Bu salı günü de ben üzerine düşeni yapacağım'' dedi. 
     
</TEXT>
</DOC>
