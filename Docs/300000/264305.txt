<DOC>
<DOCNO> 264305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/yasam/yas05.html </URL>
<DATE> 2004/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Beni öldür, sana hakkım helal olsun' 
</HEADLINE>
<TEXT>


Ekmek bıçağını alıp yanına gelen ve "Beni öldür" diyen annesinin boğazını kesti... 

Manİsa DHA 

Manisa'da Şerif Cantürk 22 kendisine "Beni öldürmezsen hakkımı helal etmem" diyen annesi Fidan Cantürk'ü 42 bıçaklayarak öldürdü. 
Salihli'nin Eski Cami Mahallesi'nde yaşanan olayda, eşinden ayrıldıktan sonra bunalıma giren Fidan Uysal, birkaç kez canına kıymak istedi ancak başaramadı. 
Psikolojik sorunları olduğu öne sürülen Uysal, önceki akşam evde oğlu Şerif'le otururken yine canına kıymak istedi. Mutfaktan ekmek bıçağını alan kadın oğlunun yanına gelerek, "Ya bu bıçakla beni öldürürsün ya da ben kendimi öldürürüm. Ama beni öldürmezsen hakkımı helal etmem" dedi. İddiaya göre yalvarmalara bir süre direnen Şerif Cantürk, daha sonra bıçağı alıp annesinin boğazını kesti. Fidan Cantürk olay yerinde can verirken, motosiklet tamircisi oğlu Şerif teslim oldu. 




</TEXT>
</DOC>
