<DOC>
<DOCNO> 263542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/yazar/asik.html </URL>
<DATE> 2004/08/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Öyle bir hik ye 
</HEADLINE>
<TEXT>


Uzun yıllar önce Viyana'nın ünlü Hofburg Sarayı'nda bir davet... Davette Avusturya Dışişleri Bakanı Mock, Başbakan Vranitsky'nin sarayın altın kaşıklarından birini cebine indirdiğini görür... Önce 
- Vay anasını şu Vranitsky'nin yaptığına bak, diye söylenir. 
Peşinden de 
- Ulan sen yaparsın da ben yapamaz mıyım, diye düşünür. Ve kaşıklardan birini çaktırmadan cebine götürür... Aynı anda "çınn" diye bir ses duyulur. Kaşık kazayla kristal bardaklardan birine vurmuştur. Başlar Mock'a döner. Tahminler Bakan'ın bir konuşma yapacağı yönündedir. O da renk vermeden ayağa kalkar, günün anlam ve önemini belirten bir konuşma yaptıktan sonra yerine oturur. 
Ancak kararlıdır. Bir kaşık götürecektir. Dikkatlerin uzaklaştığı bir anda önündeki altın kaşığı tekrar cebine doğru götürür. Aynı anda "çınnn" diye aynı ses duyulur. Mock altın kaşığı yine kristal bardağa çarpmıştır. Başlar yine ona döner. Biraz önce tüm söyleyeceğini söylemiştir. Acaba şimdi ne diyecektir. Mock ağır ağır konuşmaya başlar 
- Sayın konuklar, bizim Avusturyalılar olarak başarımızın tek nedeni yalnız iyi bir yönetim değildir... Biz aynı zamanda çok iyi birer sihirbazızdır. Bakınız şu elimdeki kaşığı görüyor musunuz Şimdi ben bunu gördüğünüz gibi cebime koyuyorum. Ve bakın şimdi aynı kaşığı Başbakanımızın cebinden çıkarıyorum... 

Okurumuz Veli Ergün'ün Binali Yıldırım'a önerisi 
Bundan sonraki kazalarda zayiatı azaltmak için trenlerde de emniyet kemeri uygulaması başlatın... 

Cola pazarlamak... Coca Cola'nın pazarlama temsilcisi Arap ülkesindeki görevinden büyük bir hayal kırıklığıyla geri dönmüş. Arkadaşı başarısızlığın nedenini sorunca anlatmış 
- Onlara vermek istediğim mesajı 3 poster h linde düzenledim. Birinci posterde kızgın çölde kumların üstünde sürünen, susuzluktan kavrulmuş bir adam vardı. İkinci posterde adam, yerde bulduğu Coca Cola'yı içiyordu. Üçüncü posterde ise adam, diriliyor, ayağa kalkıyor ve capcanlı oluyordu... Bu afiş bizi bitirdi. 
- Burada başarısızlık nerede 
- Arapların sağdan sola doğru okuduklarını hesap etmemiştik... 

Pazar esintisi... Öğretmen sınıfta Romen rakamlarının nasıl yazıldığını anlattıktan sonra kara tahtaya XXII yazıp bu nedir diye sormuş. 
Dersi pek dinlemeyen Garson Salih Bey'in oğlu rakamları görünce parmak kaldırmış 
- İki duble rakı, iki tek votka öğretmenim... 

Adamın biri evliliğinin 25. yılını kutlamak için eşini Hawai Adaları'na götürmüş. 
Evliliğin 35. yılında gidip geri alacakmış. 

Bugün yaşasaydı Tarihin önemli isimleri günümüz Türkiyesinde yaşasalardı ne olurdu 
Akif Kökçe konu üzerinde kafa yorarak bir derleme yapmış 
Arşimed Şengül hamamında keseci. 
Attila Moğolistan'ın Roma Büyükelçisi. 
Baltacı Mehmet Paşa Laleli'de derici. 
Barbaros Hayrettin Paşa Mavi yolculukta kaptan. 
Bernard Shaw Minibüs arkalarına özlü sözler yazan metin yazarı. 
Brütüs Dönek köşe yazarı. 
Cengiz Han Cengiz Han Dans Grubu patronu. 
Çiçero Barolar Birliği Başkanı. 
Dadaloğlu Grup Yorum elemanı. 
Darwin Adnan Hoca'nın müridi. 
Deli İbrahim Laila'da etrafa dolar saçan playboy. 
Diyojen Gölge kabinenin, gölge bakanı. 
Dostoyevski Kumarhanede kurupiyer. 
Dördüncü Murat Tekel bayii. 
Dracula Kızılay Kan Merkezi'nde güvenlik görevlisi. 
Evliya Çelebi Turist rehberi. 
Ford Levent Sanayi Sitesi'nde kaportacı. 
Ferhat ile Şirin Caner ile Tülin. 
Harry Potter İHL öğrencisi. 
Gutenberg Korsan kitap yayıncısı. 
Büyük İskender Bursa'da kebapçı. 
İngiliz Kemal Mütercim tercüman. 
Kanuni Sultan Süleyman Yargıtay Başkanı. 
Keloğlan Cem Yılmaz. 
Köprülü Mehmet Paşa Boğaz Köprüsü'nde gişe görevlisi. 
Leonardo da Vinci Leonardo Di Caprio. 
Malkoçoğlu Değnekçi. 
Mithat Paşa BDDK Başkanı. 
Lokman Hekim Korsan ecstasy imalatçısı. 
Montaigne Deneme Lisesi Müdürü. 
Mozart Reklam müziği bestecisi. 
Nasrettin Hoca Yoğurt fabrikatörü. 
Neron Eminönü'de çakmaklara gaz dolduran adam. 
Piri Reis Üsküdar - Beşiktaş arasında motor kaptanı. 
Robin Hood Sülün Osman. 
Robinson Kınalıada'da faytoncu. 
Yunus Emre Türk Dil Kurumu Başkanı 



</TEXT>
</DOC>
