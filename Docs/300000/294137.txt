<DOC>
<DOCNO> 294137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/soneko41.html </URL>
<DATE> 2004/12/02/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Kredi kartı kullanımı 1 haftada 128.7 trilyon lira yükseldi... 
</HEADLINE>
<TEXT>

     Mevduat bankalarının verdiği tüketici kredilerinin toplamı, bir haftada yaklaşık 93.3 trilyon lira artarak 26 Kasım itibariyle 12 katrilyon 524.4 trilyon liraya çıktı. 
     Tüketici kredilerinin toplamı, 19 Kasım'da 12 katrilyon 431.1 trilyon lira düzeyindeydi. 
     Mevduat bankalarından TL cinsinden kullanılan kredilerin dağılımına bakıldığında, 2 katrilyon 513.1 trilyon lirası konut, 4 katrilyon 238.4 trilyon lirası taşıt, 5 katrilyon 772.9 trilyon lirası da diğer kalemlerden oluşuyor. 
     Tüketici kredilerinin banka gruplarına göre dağılımına bakıldığında ise 26 Kasım itibariyle TL cinsinden kredilerin 4 katrilyon 112.2 trilyon lirası kamu bankalarından, 7 katrilyon 433.8 trilyon lirası özel bankalardan, 978.4 trilyon lirası da yabancı bankalardan alındı. 
     
     KREDİ KARTI KULLANIMI 
     Mevduat bankaları tarafından sağlanan bireysel kredi kartlarının kullanım tutarı da bir haftada yaklaşık 128.7 trilyon lira arttı. 
     Bankaların kullandırdığı kredi kartlarının tutarı 19 Kasım'da 12 katrilyon 654.3 trilyon lira iken, 26 Kasım'da 12 katrilyon 783 trilyon liraya çıktı. 
     Bireysel kredi kartlarının Türk Lirası cinsinden 3 katrilyon 423.9 trilyon lirası taksitli, 9 katrilyon 308.2 trilyon lirası da taksitsiz cinsten oluştu. 
     Aynı dönemde TL cinsinden kullandırılan taksitli kredi kartlarının yaklaşık 2 katrilyon 939.4 trilyon lirası özel bankalara, 436.8 trilyon lirası da yabancı bankalardan oluştu. 
     Taksitsiz kredi kartları kapsamında, 980.1 trilyon lirası kamu bankalarına, 7 katrilyon 736.2 trilyon lirası özel bankalara ve 591.9 trilyon lirası da yabancı bankalara ait bulunuyor. 
     
     TASFİYE OLACAKLAR... 
     19 Kasım itibariyle yaklaşık 608.1 trilyon lira olan tasfiye olunacak tüketici kredileri ve kredi kartlarının tutarı, 26 Kasım'da 622.5 trilyon liraya çıktı. 
     Söz konusu tutarın 77.9 trilyon lirası tasfiye olunacak tüketici kredileri, yaklaşık 544.6 trilyon lirası da tasfiye olunacak kredi kartları alacaklarından oluşuyor. 
     
</TEXT>
</DOC>
