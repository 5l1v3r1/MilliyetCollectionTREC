<DOC>
<DOCNO> 266251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sondun33.html </URL>
<DATE> 2004/08/25/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Irak'ta bir kişinin başının kesilmesini gösteren fotoğraflar internette 
</HEADLINE>
<TEXT>

     Irak'ta faaliyet gösteren ''Ensar el Sünnet'' örgütüne ait internet sitesinde, Amerikan casusu olduğu iddia edilen bir kişinin başının kesilmesini gösteren fotoğraflar yayımlandı. 
     Başı kesilirken çekilen fotoğrafları internette yayımlanan kişinin, 1980 yılında Amerikan vatandaşlığına geçmiş ve adını değiştirmiş, Cemal Tevfik Salman olduğu iddia edildi. 
     Fotoğrafların yayımlandığı internet sitesinde yer alan açıklamaya göre bu kişi, Irak'ta gazetecilik yapıyordu. 
     Salman'ı öldüren grubun sitede yayımladığı açıklamada, bu kişinin, ''Irak'ta gazetecilik yapma maskesi altında, direnişçilere karşı casusluk faaliyetlerinde bulunduğu'' iddia edildi. 
     Açıklamada, Salman'ın, adını, Halid Abdül Mesih olarak değiştirdiği belirtildi ve ''bu kişiyi kaçırmayı başardık'' denildi. 
     Sitede, casusluk yapan kişilerin aynı şekilde başlarının kesileceği tehdidi de yer aldı. 
     
</TEXT>
</DOC>
