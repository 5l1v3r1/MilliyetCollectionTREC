<DOC>
<DOCNO> 288159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sontur46.html </URL>
<DATE> 2004/11/11/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
İstanbul Adliyesi'nden firar... 
</HEADLINE>
<TEXT>

     Sahte kimlik gösterdiği gerekçesiyle gözaltına alınarak işlemlerinin yapılması için adliyeye getirilen bir kişi firar etti. 
     Alınan bilgiye göre, M.A.U 22 , Beşiktaş İlçe Emniyet Müdürlüğü ekipleri tarafından sahte kimlik beyan ettiği gerekçesiyle gözaltına alındı. 
     Bu suçtan hakkında işlem yapılmak üzere İstanbul Adliyesi'ne getirilen M.A.U'nun, işlemlerin ardından polislere ''karnının aç olduğunu, bir şeyler yemek istediğini'' söyleyerek kelepçenin çözülmesini sağladığı ve daha sonra firar ettiği öğrenildi. 
     M.A.U hakkında, Beyoğlu Adliyesi'nden, ''meskun mahalde ateş etmek'' suçundan gıyabi tutuklama kararı bulunduğu bildirildi. 
     Zanlı için çevrede geniş çaplı uygulama başlatan polis, ''bir kişinin Kumkapı'daki Su Ürünleri Hali'ne girdiği'' yönündeki ihbarı değerlendirirken, hakkında arama kararı bulunan başka bir kişiyi yakalayarak gözaltına aldı. 
     
</TEXT>
</DOC>
