<DOC>
<DOCNO> 286895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/son/sonspo07.html </URL>
<DATE> 2004/11/07/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Hagi sertleşti .. 
</HEADLINE>
<TEXT>

     Sebat maçından ders çıkarılmadığını söyleyen Hagi, futbolcularını uyardı Kazanma arzunuza ne oldu Geç olmadan kendinize çeki düzen verin. 
     
     Çalışmadan kazanılmaz’ 
     Diyarbakırspor karşısındaki beklenmeyen yenilgi, teknik direktör Gheorghe Hagi’yi de çileden çıkardı. Futbolda yenilmenin doğal olduğunu ancak bunun sahada savaşmamak anlamına gelmediğini belirten Rumen hoca, milli maçlar nedeniyle lige verilen arada üç gün izinli saydığı futbolcularına giderayak sert konuştu. Akçaabat Sebatspor maçındaki kötü oyundan ders çıkarmadıklarını söyleyen genç teknik adam, şunları söyledi 
     
     Golcülere özel idman 
     Son maçtaki oyununuz da gösterdi ki, hırsınız, kazanma arzunuz ve mücadele gücünüzün yerinde yeller esiyor. Şimdi gidin, üç gün kafanızı dinleyin ve Diyarbakır maçını unutun. Döndüğünüzde bir daha sizi böyle görmek istemiyorum. Kendinize, iş işten geçmeden, bir an önce çeki düzen verin ve tekrar konsantre olmuş biçimde karşıma gelin.ö Rumen teknik adam, verilen arada hem özeleştiride bulunacak, hem de golcülerle özel olarak ilgilenecek. 
     
</TEXT>
</DOC>
