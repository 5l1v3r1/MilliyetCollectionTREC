<DOC>
<DOCNO> 281616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sontur06.html </URL>
<DATE> 2004/10/19/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Okeyde taş çalma kavgası 1 ölü, 1 yaralı 
</HEADLINE>
<TEXT>

     GAZİANTEP'te kahvede okey oynanırken, oyun taşı çalma yüzünden çıkan tartışma bıçaklı kavgaya dönüşünce, 21 yaşındaki Mustafa Hanca hayatını kaybedetti, ağabeyi 23 yaşındaki Ali Hanca ağır yaralandı. Olayla ilgili 4 kişi gözaltına alındı. 
     Onur Mahallesi'nde meydana gelen olayda, Mustafa Hanca iftar sonrası arkadaşlarıyla buluşmak için kahveye gitti. Okey oyunu sırasında taş çalındığı iddiasıyla Mustafa Hanca ile arkadaşı 20 yaşındaki Necdet Güzel arasında tartışma çıktı. 
     Diğer arkadaşlarının araya girmesiyle dışarı çıkartılan Mustafa Hanca ile Güzel, kavgaya devam etmek üzere birbirlerini parka davet etti. Bu sırada da tanıdıklarına da haber verdi. Hanca'nın çağrısı üzerine ağabeyi 23 yaşındaki Ali Hanca, Güzel'in haber verdiği akrabaları 26 yaşındaki Murat Altıntaş, 27 yaşındaki Mutlu Altıntaş ve 22 yaşındaki Emre Altıntaş da, parka giderek kavgaya taraf oldu. 
     Kavga sırasında üzerindeki bıçağı çeken Murat Altıntaş, Hanca kardeşleri yaraladı. Gaziantep Devlet Hastanesi'ne götürülen yarılı kardeşlerden Mustafa Hanca öldü, ağabey Ali Hanca'nın tedavisi sürüyor. 
     Kaçan Murat Altıntaş, Emre Altıntaş, Mutlu Altıntaş ve Necdet Güzel, gözaltına alındı. Olayla ilgili soruşturmanın sürdürüldüğü bildirildi. 
     
</TEXT>
</DOC>
