<DOC>
<DOCNO> 278451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sonspo29.html </URL>
<DATE> 2004/10/08/ </DATE>
<TIME> 22.05 </TIME>
<AUTHOR>  </AUTHOR>
<HEADLINE>
Ümit millilerimiz Kazakistan maçını aldı... 
</HEADLINE>
<TEXT>

     Avrupa Ümitler Futbol Şampiyonası Eleme Grubu maçında Türkiye, Kazakistan'ı 1-0 yendi. 
     
     SEYİRCİSİZ OYNANDI 

     Türkiye ile Kazakistan arasındaki maç, Türkiye'nin bir önceki şampiyonadan kalan cezası nedeniyle seyircisiz oynandı. 
     32 bin kişi kapasiteli statta oynanan karşılaşmayı, medya mensuplarının yanı sıra Türkiye ve Kazakistan delegasyonu ve güvenlik güçleri izledi. 
     Kazakistan Ümit Milli Takımı, eşofmanla çıktığı ısınmadan sonra soyunma odasına gitmeyerek, yedek kulubelerinin bulunduğu yerde formalarını giydi. 
     
     İLK YARI 

     11. dakikada İbrahim, mükemmel bir hareketle sağ kanatta rakibinden sıyrılıp topu ortaladı. Altıpasta Semih, kaleciyle karşı karşıya kaldığı pozisyonda, topu auta atarak takımını bir golden etti. 
     29. dakikada Meskhov'un ceza sahası dışında sağ çaprazdan kaleye gönderdiği top, üst ağlarda kaldı. 
     36. dakikada Mehmet Topuz'un sağdan ortasında, Semih topa dokunamayınca kaleci Grigorenko meşin yuvarlağa sahip oldu. 
     37. dakikada Adem'in ceza sahası dışından sert şutunda, kaleci topu iki hamlede kontrol etti. 
     45. dakikada İbrahim'in ara pasında, Semih kaleciyle karşı karşıya kaldı. Bu futbolcu topa vurmakta gecikince, kaleci önünü kapattı. Topla ceza alanı dışına çıkan Semih'in şutunda, kale içindeki savunma oyuncuları topu uzaklaştırdı. 
     Karşılaşmanın ilk yarısı 0-0 sonuçlandı. 
     
     İKİNCİ YARI 

     50. dakikada Mehmet Topuz'un sağdan ortasında Fahri, ceza sahası içinde topun gelişine vurdu. Kaleciden dönen topa meydana gelen karambolde önce Semih vurdu, sonra İbrahim'in vuruşunda savunma tehlikeyi önledi. 
     71. dakikada Suyumagambetov'un pasıyla ceza sahasında topla buluşan Gavilonko'nun vuruşunda, meşin yuvarlak üstten auta gitti. 
     75. dakikada sağdan Mehmet Topuz'un ortasında Umut kafayı vurdu, kaleci son anda topu kornere çeldi. 
     77. dakikada Muhammet'in sağdan ortasında, ceza sahası içinde oluşan karombolde Semih, yakın mesafeden sert bir vuruşla topu filelere gönderdi 1-0. 
     KÜNYE 
     

TÜRKİYE 1 - KAZAKİSTAN 0 Stat BJK İnönü Hakemler Robert Johnsdorf xxx, Francois Mangen xxx, Guy Rolling xxx Lüksemburg Türkiye Fevzi xxx, Mehmet Çoğum xx, Muhammet xx, Bekir xx Dk. 77 Kenan x , Mehmet Topuz xx, Fahri xx, Adem xx Dk. 59 Serkan xx , İbrahim xx, Mahmut Hanefi xx, Caner x Dk. 46 Umut xx , Semih xx Kazakistan Grigorenko xx, Sobolev xx, Aliyev xx, Moldagaliyev xx, Tarassov xx, Sakhalbayev xx Dk. 82 Yakovlev x , Khokhlov xx, Skoryhk xx Dk. 86 Shakin , Meskhov x Dk. 69 Yersheyev x , Suyumagambetov xx, Gavilenko xx Gol Dk. 77 Semih Kırmızı kart Dk. 73 Moldagaliev Kazakistan Sarı kartlar Dk. 34 Moldagaliev, Dk. 69 Skoryhk, Dk. 85 Khokhlov Kazakistan      
</TEXT>
</DOC>
