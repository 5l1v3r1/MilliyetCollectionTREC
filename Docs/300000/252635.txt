<DOC>
<DOCNO> 252635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/son/sondun13.html </URL>
<DATE> 2004/07/03/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Irak'ta petrol boru hattındaki kaçak, Basra terminalinde ihracatı azattı 
</HEADLINE>
<TEXT>

     Irak'ın güneyindeki bir petrol boru hattında meydana gelen kaçak nedeniyle Basra terminalindeki ihracatın azaldığı bildirildi. 
     Irak'ın güneyini denetleyen İngiliz ordusundan bir sözcü, bir petrol boru hattında kaçak olduğunu doğruladı, ancak kaçağın sebebinin bilinmediğini söyledi. 
     Kaçağın kaza eseri mi, yoksa sabotaj sonucu mu meydana geldiğini belirlemek için soruşturma yapılacağını belirten sözcü, ''İncelemelere göre, kaçağın çok önemli olmadığını ve ihracatın devam ettiğini söyleyebiliriz'' dedi. 
     Iraklı bir yetkili ise, Basra terminalinde ihraç edilen petrol miktarının önemli derecede azaldığını belirtti. 
     Adının açıklanmasını istemeyen yetkili, ''Bu kazadan sonra, Basra terminalinin pompaladığı petrol miktarı saatte 84 bin varilden 40 bin varile düşmüştür' dedi. 
     
</TEXT>
</DOC>
