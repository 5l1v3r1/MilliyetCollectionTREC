<DOC>
<DOCNO> 270955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sonspo01.html </URL>
<DATE> 2004/09/11/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Fenerbahçe'den açıklama Tek kuruş vergi borcumuz yok 
</HEADLINE>
<TEXT>

     Fenerbahçe Kulübü, ''vergi borcu bulunmadığını ve vergi tutarlarının son kuruşuna kadar ödendiğini'' bildirdi. 
     Kulübün resmi internet sitesinden yapılan açıklamada, bir gazetede, ''Başbakan Recep Tayyip Erdoğan'ın bir kalemde Fenerbahçe'nin 100 trilyon liralık borcunu sildiği'' yolunda yer alan habere değinilerek, ''Türk vergi sisteminde, başbakan dahil hiç kimsenin, hiçbir vergi mükellefinin tek kuruş vergi borcunu silmeye yetkisi yoktur. Fenerbahçe Spor Kulübü'nün, tek kuruş vergi borcu bulunmamaktadır'' denildi. 
     Fenerbahçe'nin, diğer kulüplerde olduğu gibi, sporcu stopaj vergi oranlarının yükseltilmesi nedeniyle, Vergi İdaresi ile vergi yasalarının yorumu konusunda bir uyuşmazlığa düştüğü ifade edilen açıklama, şöyle 
     ''Fenerbahçe bu nedenle, diğer kulüplerle birlikte yasaların verdiği uzlaşma hakkını kullanmış, onlarla birlikte aynı şekilde uzlaşılmış ve vergi tutarları son kuruşuna kadar ödenmiştir. 
     Uzlaşma, Vergi Usul Kanunu Ek Madde 1'de düzenlenmiş, Türkiye'de her gün binlerce vergi mükellefinin başvurduğu ve vergi idaresinin, yıllarca süren yargılama süreci nedeniyle her zaman tercih ettiği yasal bir yöntemdir.'' 
     
</TEXT>
</DOC>
