<DOC>
<DOCNO> 280437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sontur22.html </URL>
<DATE> 2004/10/15/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Karaciğerini babasıyla paylaştı... 
</HEADLINE>
<TEXT>

     Ege Üniversitesi EÜ Tıp Fakültesi Organ Nakli Merkezi'nde gerçekleştirilen operasyonla, karaciğer hastası babaya, kızının karaciğerinden alınan parça nakledildi. 
     EÜ'den yapılan açıklamaya göre, 4 yıldır Hepatit B'ye bağlı karaciğer sirozu nedeniyle tedavi gören 9 çocuk babası Mardinli Ahmet Koçan'a, 46 kızı Canan Koçan'dan 20 alınan karaciğer parçası takıldı. 
     Sağlığına kavuşan Ahmet Koçan çok mutlu olduğunu, bundan sonraki hayatını kızı Canan'a borçlu olduğunu ifade etti. 
     Canan Koçan ise ''Nakil gerektiğini öğrendiğimde hiç düşünmedim. Babam ailemizin direği 11 kişi bugününü ona borçlu. Ben borcumun bir parçasını olsun böyle ödemek istedim. Aynı durumda ben olsam babam da ciğerini benimle paylaşırdı. Şu anda tek isteğim babamın eski sağlıklı günlerine dönmesi'' diye konuştu. 
     Ahmet ve Canan Koçan, Ege Üniversitesi EÜ Tıp Fakültesi Genel Cerrahi Anabilim Dalı Öğretim Üyesi Doç. Dr. Murat Kılıç, Yrd. Doç. Dr. Murat Zeytunlu, Plastik Cerrahi'den Doç. Dr. Mehmet Alper başkanlığındaki ekibe teşekkür etti. 
     
</TEXT>
</DOC>
