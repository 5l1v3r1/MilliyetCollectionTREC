<DOC>
<DOCNO> 296210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sondun60.html </URL>
<DATE> 2004/12/09/ </DATE>
<TIME> 22.40 </TIME>
<AUTHOR>  </AUTHOR>
<HEADLINE>
Ermenistan, AB'ye Türkiye'nin sınır kapısı açması için baskı yapacak 
</HEADLINE>
<TEXT>

     Ermenistan Dışişleri Bakanı Vartan Oskanyan, Avrupa Birliği'nin AB Türkiye'ye Ermenistan ile sınırını açması için daha fazla baskı yapması gerektiğini belirtti. 
     Oskanyan, Reuters ajansına verdiği demeçte, şunları söyledi 
     ''Türkiye AB üyesi olursa ve bütün kriterleri karşılarsa bu tabii Türkiye'nin daha açık bir toplum olması anlamına gelecektir. Ermenistan, sınırın açılması konusunun AB tarafından daha yüksek sesle, daha zorlayıcı şekilde gündeme geldiğini görmek istiyor. Çünkü AB için de önemli bir konu.'' Türkiye'nin dış politikasının Brüksel ile aynı çizgide olması gerektiğini vurgulayan Oskanyan, ''Bu, Türkiye'nin komşuları ile kapalı sınırlarının olmaması anlamına geliyor'' dedi. 
     Oskanyan, ''sözde Ermeni soykırımının'' tanınmasının hala Erivan yönetiminin dış politika gündeminde olduğunu belirterek, Türkiye'nin AB'ye katılımının ''sözde soykırımın'' tanınmasını sağlamasını umduğunu ifade etti. 
     
</TEXT>
</DOC>
