<DOC>
<DOCNO> 256281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/son/sondun13.html </URL>
<DATE> 2004/07/18/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Asya'da şiddetli yağışlar... Japonya'da en az 16 kişi öldü... 
</HEADLINE>
<TEXT>

     Japonya'nın kuzeyindeki Niigata bölgesini etkisi altına alan şiddetli yağışlar yüzünden, çoğu yaşlı 16 kişinin öldüğü, 2 kişinin de kaybolduğu bildirildi. 
     Yetkililer, Fukui ve Sabae kentlerinde yaklaşık 30 bin evin tahliye edildiğini belirtti. Sel felaketlerine yol açan yağışların, Japonya'da son 6 yılın en şiddetli yağışları olduğu kaydedildi. 
     Tibet'te yağışların son yılların rekor seviyesine ulaşması nedeniyle ülkenin genelinde sel baskınları meydana geldi. 
     Çin Xinhua haber ajansı, ülkenin 34 bölgesinde 31 binden fazla kişinin sellerden etkilendiğini, fırtına nedeniyle en az 3 kişinin hayatını kaybettiğini duyurdu. 
     Güney Kore'de, son 2 gündür süren şiddetli yağışların bugün kesildiği, ancak ülkede çeşitli bölgelerde kamp yapan 9 kişinin fırtına nedeniyle öldüğü belirtildi. 
     Afganistan'da da etkili olan yağışlar nedeniyle 2 çocuğun sele kapılarak boğulduğu, ülke genelinde ölü sayısının 10'a yükseldiği bildirildi. 
     
</TEXT>
</DOC>
