<DOC>
<DOCNO> 283935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/ekonomi/eko09.html </URL>
<DATE> 2004/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı bankalara döviz sorgusu 
</HEADLINE>
<TEXT>



Eski Merkez Bankası Başkanı Gazi Erçel'in, 2001 yılında dalgalı kura geçilmeden önce banka rezervinden 5 milyar dolar satılması ve hesabındaki Türk lirasının dolara çevrilmesi işlemlerinde, görevini kötüye kullandığı iddiasıyla yargılanmasına devam edildi. Ankara 11. Asliye Ceza Mahkemesi'nde dünkü duruşmada yargıç, 2001 yılı şubat ayında Merkez Bankası ile diğer bankalar arasındaki döviz alım - satım işlemlerinin açıklaması için ek rapor almaya karar verdi. 
Mahkemede ayrıca Citibank, HSBC, Deutche Bank ve Manhattan Bank'ın söz konusu dönemde aldığı döviz miktarının bildirilmesi için Merkez Bankası'na yazı yazılmasına kararlaştıldı ve bu bankaların satın aldıkları dövizleri bilançolarında neden göstermedikleri, ne şekilde kullandıkları ve Merkez Bankası üzerinden ne kadarını yurtdışına transfer ettiklerinin sorulmasına da karar verdi. 



</TEXT>
</DOC>
