<DOC>
<DOCNO> 252016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sonyas13.html </URL>
<DATE> 2004/06/30/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
İşte hava kirliliğinin en yüksek olduğu iller... 
</HEADLINE>
<TEXT>

     Hava kirliliğinin 2003-2004 kış sezonunda en yüksek olduğu iller, Kütahya, Çanakkale Merkez, Erzurum, Tekirdağ ve Çorum oldu. 
     DİE, 2003-2004 Kış Sezonuna Ekim-Mart ait Kükürtdioksit ve Partiküler Madde Duman Yoğunluklarını içeren Hava Kirliliği İstatistiklerini yayımladı. 
     Buna göre kükürtdioksit ortalamalarının en yüksek olduğu il, 223 mikrogram metreküp ile Kütahya oldu. 
     Çanakkale Merkez 195, Erzurum ve Tekirdağ 184, Çorum 183, Ağrı 137, Bingöl ve Kırşehir 134, Manisa 130, Isparta 115 mikrogram metreküp kükürtdioksit oranıyla, havası en kirli iller oldu. 
     Partiküler madde duman yoğunluğu en fazla olan il ise 163 mikrogram metreküp ile Çorum oldu. 
     Duman yoğunluğu Kütahya'da 151, Isparta'da 134, Balıkesir'de 120, Zonguldak'ta 108, Bursa Orhangazi 105, Kayseri'de 100, Rize'de 99, Konya'da 87, Burdur'da 86 mikrogram metreküp oldu. 
     2003-2004 kış sezonunda kükürtdioksit ortalamalarında, bir önceki yılın aynı dönemine göre en çok artış görülen il ve ilçe merkezleri, yüzde 101 ile Çanakkale Merkez, yüzde 99 ile Çorum, yüzde 57 ile Bursa Merkez, yüzde 34 ile Bolu ve yüzde 27 ile Konya oldu. 
     Aynı dönemde en çok azalış görülen il ve ilçe merkezleri yüzde 75 ile Samsun Merkez, yüzde 55 ile Elazığ, yüzde 49 ile Edirne, yüzde 48 ile Balıkesir, yüzde 43 ile Niğde Merkez ve Yozgat oldu. 
     2003-2004 kış sezonu partiküler madde duman ortalamalarında bir önceki yılın aynı dönemine göre en çok artış görülen il ve ilçe merkezleri yüzde 94 ile Çorum, yüzde 34 ile Bursa İnegöl, yüzde 32 ile Uşak, yüzde 31 ile Bolu ve yüzde 30 ile Samsun Merkez oldu. 
     Aynı dönemde en çok azalış görülen il ve ilçe merkezleri ise yüzde 50 ile Hatay İskenderun, yüzde 48 ile Erzurum, yüzde 47 ile Elazığ, yüzde 33 ile Kırıkkale ve yüzde 30 ile İzmir Ödemiş oldu. 
     
     ANKARA VE İZMİR'İN HAVASI TEMİZ 
     2003-2004 kış sezonunda Ankara ve İzmir il merkezleri ile İzmir Bergama, Ödemiş ilçe merkezlerinde ölçüm yapılan istasyonlardan elde edilen kükürtdioksit ve duman ortalamaları incelendiğinde, kısa vadeli sınır değeri ölçüm yapılan hiçbir istasyonda aşılmadı. 
     Öte yandan İstanbul'a ait ölçüm sonuçları henüz DİE'ye ulaşmadığından, değerlendirme yapılamadı. 
     
</TEXT>
</DOC>
