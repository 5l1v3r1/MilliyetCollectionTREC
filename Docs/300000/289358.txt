<DOC>
<DOCNO> 289358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sonyas09.html </URL>
<DATE> 2004/11/16/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Cinsel sorun merkezine telefon yağdı... 
</HEADLINE>
<TEXT>

     Türk Androloji Derneği'nin ücretsiz Cinsel ve Üreme Sağlığı Danışma Hattı'nın dört ayda 10 bin 23 kez arandığı bildirildi. 
     Türk Androloji Derneği'nin ücretsiz "Cinsel ve Üreme Sağlığı Danışma Hattı" büyük ilgi görüyor. Derneğin " 212 
     267 49 49 20 hat " numaralı Danışma Hattı'na çok sayıda 
     kişi başvurdu. Androloji Derneği'nden yapılan açıklamaya göre, hattın, Temmuz-Ekim ayları arasında 10 bin 23 kez aradı. Hattı arayanlar, yaşadığı problemler ve tedavi seçenekleri hakkında bilgi aldı. Cinsel danışma hattını arayanların yüzde 62'sini 18-30, yüzde 21'ini 30-40 yaş, yüzde 9'unu 40-50 yaş, yüzde 5'ini 50-60 yaş, yüzde 3'ünü ise 60 yaş ve üstü grup oluşturdu. 
     
     SORUNLAR DAHA ÇOK PARTNER VE DOKTORLARLA PAYLAŞILIYOR 
     Danışma hattını arayanların yüzde 33'ü cinsel sorunlarını partnerleriyle, yüzde 32'si doktorlarla, yüzde 20'si arkadaşlarıyla paylaşırken, yüzde 15'lik bir grup ise 
     sorunlarını hiç kimseyle paylaşmadığını belirtti. 
     Dernek uzmanları ise, erkeklerin cinsel problemlerini dile getirirken artık daha rahat davranmaya başladıklarını belirttiler. 
     
     3 MİLYON ERKEKTE "SERTLEŞME" PROBLEMİ VAR 
     Türk Androloji Derneği Başkanı ve İstanbul Üniversitesi Tıp Fakültesi Androloji Bilim Dalı Başkanı Prof. Dr. Ateş Kadıoğlu da, yaptıkları araştırmaya göre, Türkiye'de 40 yaş üstü 3 milyon erkekte "sertleşme" sorunu bulunduğunu belirlediklerini kaydetti. Kadıoğlu, sertleşme sorununun en çok yüzde 82.6 oranıyla Orta Anadolu'da görüldüğünü bildirirken, doğuda yüzde 74.7, batıda yüzde 60.1, kuzeyde yüzde 57.9, güneyde ise yüzde 40.9 oranında sertleşmeye rastlandığını belirtti. 
     Prof. Dr. Kadıoğlu, kentsel kesimde, kırsal kesime oranla sertleşme sorununun daha fazla görüldüğünü vurgulayarak, eğitim düzeyi düşük olan ve egzersiz yapmayan grupta yüzde 71.8 oranında sertleşme sorunu yaşadıklarını dile getirdi. Sorunun Akdeniz tipi beslenen ve haftada 3 saatten fazla spor yapan erkeklerde, yapmayanlara göre, daha az görüldüğünü ifade eden Kadıoğlu, konu ile ilgili ilaçları kullanmak isteyen çekingen ve utangaç hastaların çeşitli ilaçlara yöneldiklerini bildirdi. 
     
</TEXT>
</DOC>
