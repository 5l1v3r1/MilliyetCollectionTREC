<DOC>
<DOCNO> 270425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sonsiy11.html </URL>
<DATE> 2004/09/09/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Verheugen Zina yasası Türkiye'nin imajını bozacak 
</HEADLINE>
<TEXT>

     AB Komisyonu'nun Genişlemeden Sorumlu Üyesi Günter Verheugen, Türk Ceza Kanunu'nda yapılacak değişikliklerin 6 ekimde yayımlanacak ilerleme raporunu etkiyeceğini söyledi. 
     AB'nin Genişlemeden Sorumlu Üyesi Günter Verheugen, Türkiye'den ayrılmadan önce basın toplantısı düzenledi. 
     CNN TÜRK'te yayınlanan Manşet Özel'de Mehmet Ali Birand'ın sorularını yanıtlayan AB Komisyonu'nun Genişlemeden Sorumlu Üyesi Günter Verheugen, "zina yasası dışarıda çok yanlış anlaşılacak ve Türkiye'nin imajını bozacak" dedi. 
     Zina yasası ile ilgili görüşlerini aktaran Verheugen, "yasak olmaktan çıkarılmış olan bir konunun tekrar gündeme getirilmesi din adına yapıldığı izlenimini yaratacak ve Türkiye'ye karşı olan ülkeler tarafından aleyhte kullanılacak" dedi. 
     Değerlendirmeleri sırasında Türk hükümetine bir son dakika önerisinde de bulunan Verheugen, kararın alınacağı 17 aralık tarihine kadar sonucu etkileyebilecek dört kaygısını açıkladı. 

     
</TEXT>
</DOC>
