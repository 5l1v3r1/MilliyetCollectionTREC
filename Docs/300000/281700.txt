<DOC>
<DOCNO> 281700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/guncel/agun.html </URL>
<DATE> 2004/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis turnuvasında tartışmalı birincilik 
</HEADLINE>
<TEXT>


TBMM'de düzenlenen futbol turnuvasında kupayı kazanan AKP Grubu'nun birinciliğine, 3 yabancı oyuncu oynatabilme sınırını aştığı gerekçesiyle itiraz edildi 

Günseli Önal - Ankara 

Türkiye Büyük Millet Meclisi TBMM personelinin katıldığı futbol turnuvasında birinci olan AK Grup'un 3 yerine 8 yabancı oyuncu oynattığı iddiaları, takımın kazandığı kupaya gölge düşürdü. 
AKP Grubu'nda çalışan personelin kurduğu takımın kaptanı Mustafa Özkan, şik yet konusu 8 oyuncunun AKP milletvekillerinin danışmanları olduğunu belirterek, şunları söyledi 

'Müdürlük değil ' 
"Turnuva, müdürlüklerarası düzenlenen bir futbol turnuvası değil. Burası da AKP Grubu Müdürlüğü değil. Müdürlük olsaydık, dışarıdan 3 yabancı oyuncu oynatma hakkımız vardı." 
AKP Grubu Müdür Yardımcısı olduğunun anımsatılması üzerine, "Resmiyette değil" yanıtını veren Özkan, "Takımı, grupta çalışanlardan ve milletvekillerinin danışmanlarından kurduk. Takımımızı başta kimse ciddiye almamıştı. İyi çıkınca itiraz etiler" dedi. 

'9 maç yaptı' 
Düzenleme Komitesi'nden Basımevi Müdür Yardımcısı Ahmet Korkmaz da şu açıklamayı yaptı 
"Düzenlenen futbol turnuvasının başında bütün takımların listesi verildi. AK Grup'taki 8 oyuncunun yabancı olduğuna dair itiraz yoktu. Hiçbir yerde kupa verildikten sonra itiraz edildiği görülmemiştir. Kupayı alınca mı itiraz ediyorlar Bu takım bu kadroyla 9 maç yaptı." 
Diğer takımların, "Ak Grup kural dışı yabancı oyuncu oynattı" biçimindeki itirazları ise henüz yanıtlanmadı. Turnuvaya TBMM'nin değişik birimlerinden oluşan 23 takım katıldı. 

Saymanlık takımı, şik yet etti 
AK Grup'un şampiyon olduğu turnuvada, İşletme Yapım Müdürlüğü ikinci, Park ve Bahçeler Müdürlüğü üçüncü oldu. Maçları Gençlik ve Spor Genel Müdürlüğü'nden gelen hakemler yönetti. 3 yerine 8 yabancı oyuncu oynatıldığı şikayetini Saymanlık takımı yaptı. 

Erdoğan'a 56 numara 

Fotoğraf MUSTAFA İSTEMİ 
Meclis Futbol Turnuvası'nda birinci olan AKP Grubu çalışanları, Başbakan Erdoğan'a, Siirt'in plaka numarası olan 56'nın ve isminin yer aldığı kırmızı - beyaz forma hediye etti. 


</TEXT>
</DOC>
