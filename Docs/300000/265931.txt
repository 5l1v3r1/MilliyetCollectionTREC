<DOC>
<DOCNO> 265931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sondun18.html </URL>
<DATE> 2004/08/24/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
CDU Partisi Türkiye'de yasaların kısa sürede çıkartılması çok etkileyici 
</HEADLINE>
<TEXT>

     Alman Hıristiyan Demokrat Birlik Partisi CDU Genel Sekreteri Laurenz Meyer, Türkiye'de yasaların kısa sürede meclisten geçmesinin çok etkileyici olduğunu söyledi. 
     Meyer, Almanya'da akredite olan yabancı gazeteciler için düzenlediği basın toplantısında Türkiye'deki gelişmelere ilişkin olarak, ''Türkiye'de yasaların kısa sürede çıkartılması çok etkileyici. Kısa sürede büyük işler yapıldı. Ancak AB son genişlemeden sonra kendi içindeki bazı sorunlarla uğraşmak durumunda'' dedi. 
     Meyer ayrıca, AK Parti heyetleriyle sık sık yaptıkları görüşmelerin karşılıklı olarak birbirlerini tanımak açısından çok faydalı olduğunu kaydetti. 
     Irak konusuna da değinen Meyer, savaşı kendilerinin de istemediğini, Irak'a Alman askeri gönderilmesine karşı olduklarını, ancak Irak savaşı başladıktan sonra müttefik olarak ABD'yi desteklediklerini ifade etti. 
     Meyer iç politikayla ilgili olarak da bazı eyaletlerde yapılacak yerel seçimlere dikkati çekerek, özellikle doğudaki bazı eyaletlerde aşırı sağcı partilerin ve Demokratik Sosyalizm Partisi'nin PDS , vatandaşların büyük partilere duyduğu kızgınlıktan istifade ederek protesto oylarını toplamaya çalıştıklarını savundu. 
     
</TEXT>
</DOC>
