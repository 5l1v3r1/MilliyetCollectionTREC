<DOC>
<DOCNO> 279093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/soneko11.html </URL>
<DATE> 2004/10/11/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Petrol fiyatları yine rekor seviyelerde... 
</HEADLINE>
<TEXT>

     Uluslararası borsalarda geçen haftanın son işlem gününde .31 dolara kadar yükselerek yeni tarihi zirvesini oluşturan petrol, yeni haftaya da kritik seviyelerden başladı. 
     New York Borsası'nda işlem gören ABD hafif petrolünün varili şu saatler itibariyle ağırlıklı olarak Uzakdoğu piyasalarından gerçekleştirilen alımlarda geçen haftaki rekorunun sadece bir sent altı olan .30 dolardan el değiştiriyor. 
     ABD'de büyük hasara neden olan İvan Kasırgası'nın üzerinden 4 hafta geçmiş olmasına rağmen petrol üretimi hala eski seviyesine döndürülemedi. Günlük 475 bin varillik eksik üretim, piyasalarda hafif petrol sıkıntısı oluşmasına yol açıyor. Ülkedeki petrol üretiminin gelecek yıl başında bile normal seviyesine yükseltilemeyeceği bildiriliyor. 
     Talep artışı sonucu dünya petrol ihracatının yaklaşık yarısını gerçekleştiren OPEC ülkelerinin kullanılmayan kapasitelerinin kalmaması, arzda bir sıkıntı oluştuğunda üretim artışı esnekliği imkanını ortadan kaldırıyor. 
     ''Piyasaların bugünlerde yaşadığı, daha önce hiç karşılaşılmadığı şekilde petrolde ilave üretim olanaklarının en alt düzeye inmiş bulunmasının ürünü'' diyen Avustralya bankası Commonwealth'ın enerji analistlerinden David Thurtell, hafif petrolde arzın talebi karşılayamadığını ifade etti. 

     
</TEXT>
</DOC>
