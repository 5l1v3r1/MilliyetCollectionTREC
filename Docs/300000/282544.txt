<DOC>
<DOCNO> 282544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sontur19.html </URL>
<DATE> 2004/10/22/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Tuvalete gittiği sırada tecavüz etmiş .. 
</HEADLINE>
<TEXT>

     Kayseri'de, 14 yaşındaki kıza tecavüz ettiği iddiasıyla yargılanan sanığa 7 yıl hapis cezası verildi. 
     Kayseri 1. Ağır Ceza Mahkemesi'nde yapılan duruşmada, tutuklu sanık Kenan Dinçer 23 , tecavüz edildiği iddia edilen D.D. 14 ile babası Coşkun D. hazır bulundu. 
     D.D., ifadesinde, geçen yıl Akkışla İlçesi'nde evlerinin bahçesinde bulunan tuvalete gittiği sırada Kenan Dinçer'in kendisine tecavüz ettiğini belirterek, şikayetçi oldu. 
     Sanık, olayla ilgisi bulunmadığını belirterek, ''4 aydır tutukluyum. Bu suçu işlemedim. D.D. daha önceki ifadelerinde kendisine babasının tecavüz ettiğini söylemişti. Daha sonra ifade değiştirdi. Suçsuz yere buradayım, beraatımı isterim'' dedi. 
     İddia makamı, sanığın D.D'ye önce cinsel tacizde bulunduğunu, daha sonra bahçede ve evlerinde mağdureyle rızası olmadan birden fazla cinsel ilişkiye girdiğini, konut dokunulmazlığını ihlal ettiğini belirterek, ''ırza geçmek, kızlık bozmak ve konut dokunulmazlığını ihlal'' suçlarından ceza verilmesini istedi. 
     Mahkeme heyeti, Kenan Dinçer'e ırza geçmek ve kızlık bozmak suçlarından 7 yıl hapis, konut dokunulmazlığını ihlal suçundan da 280 milyon lira para cezası verdi. 
     
</TEXT>
</DOC>
