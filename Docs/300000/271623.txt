<DOC>
<DOCNO> 271623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sondun12.html </URL>
<DATE> 2004/09/14/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
İspanya Zina, Türkiye için zorluk yaratır 
</HEADLINE>
<TEXT>

     İspanya Dışişleri Bakanı Miguel Angel Moratinos, ''zina gibi çok hassas konuların Türkiye için zorluklar yaratacağını'' söyledi. 
     Moratinos, İspanya'da yayımlanan El Pais gazetesinde yer alan açıklamalarında, Türk Ceza Kanunu'nda zina konusunda yapılması planlanan değişikliğe de değindi. 
     Türkiye'de tartışılan tasarıda zinanın suç sayılmasıyla ilgili maddenin kabul edilmeyeceği umudunu dile getiren Moratinos, ''Türkiye'nin yapması gereken, AB'ye tamamıyla yakınlaşmasıdır. Zina gibi çok hassas konular Türkiye için zorluklar yaratacaktır'' dedi. 
     İspanya Dışişleri Bakanı, tasarıda öngörüldüğü gibi zinaya ceza getirilmesinin Türkiye'nin AB'ye yakınlaşma sürecinde ''çok olumsuz bir adım'' olacağını savundu. 
     El Pais gazetesi, Brüksel'de düzenlenen AB Dışişleri Bakanları toplantısında Moratinos ve İngiltere Dışişleri Bakanı Jack Straw'un AB'nin Türkiye ile tam üyelik müzakerelerine başlanmasına destek verdiklerini kaydetti. 
     
</TEXT>
</DOC>
