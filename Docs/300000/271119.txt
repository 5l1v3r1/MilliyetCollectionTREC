<DOC>
<DOCNO> 271119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/yazar/pulur.html </URL>
<DATE> 2004/09/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Ali Şen'in müthiş itirafı ve ifşaatı 
</HEADLINE>
<TEXT>


YOOO, bu işte bir başka iş var Ya bizim spor basınının üzerine ölü toprağı serildi ya da Ali Şen çaptan düştü... 
Ali Şen kalkacak, "Ben bir milli maçta, Yugoslav hakemi ayarladım, maçı kazandık " diyecek de kimse sesini çıkarmayacak, olacak iş mi bu 
Hayır, hayır Bu işte, bir iş var 

HİK YE şu... 
"Vatan" gazetesinin 7 Eylül 2004 tarihli sayısında spor sayfasında bir haber vardı, başlık şu 
"Ali Şen 30 yıl önce hakem şikesi yaptım Bir İsviçre maçı öncesi hakemi Kordon'a götürdük, rakı içti sarhoş oldu, sana iyi not verilecek, dedik ve maçı kazandık." 
Ali Şen bu müthiş itirafı nerede yapmış 
"Vatan"daki habere göre "Lig TV"deki programda... 
Ali Şen 1974'te "Milli Takım koordinatörü"ymüş... 
İzmir'de, Atatürk Stadyumu'nda İsviçre'yle oynayacakmışız... 

GERİSİNİ Ali Şen anlatsın, dinleyin 
"1974'te Dünya Kupası finallerini oynuyoruz. Ben o dönemde Milli Takım'ın koordinatörüyüm. İzmir Atatürk Stadı'ndaki İsviçre maçı çok önemliydi. Maçın Yugoslav hakemi geldi, çok güzel bir yer vardı, Kordon'da oraya götürdük. Rakı içtik, balık yedik. Hakem bizi çok sevdi, biraz sarhoş oldu. Aramızda müşterek dostlarımız vardı. Çok ünlü bir hakemdi. Yovanoviç müthiş bir adamdı. Nişli bir hakemdi. Maç delegesi de İskoç'tu. 
'Sen hiç merak etme İskoç delegeyle seni otelde tanıştıracağım. Sana en yüksek puanı verdireceğim' dedim. O da 'Tamam, Türkiye maçı kazanır o zaman' dedi. 
Milli maça çıktık. İskoç delege hakeme, 'Sen merak etme, müthiş bir hakemsin' dedi. Maça başladı. Ne yapsak olmuyor. İsviçre bir de gol attı ve öne geçti. İlk yarı böyle bitti. Ben soyunma odasına gittim, baktım. Şimdi ne diyeyim, hakemin bir kabahati yok. 'Yahu senin 18 içinde düşen oyuncun da yok. Düşse penaltıyı vereceğim' diyor. Bizim Metin Kurt vardı. Sağ açık oynuyordu. Benim futbolcuya düş diyemem ki. Bunlar benim yapıma aykırı şeyler. Ben bunları zaten tenkit eden bir kişiyim." 
Tabii canım, hiç Ali Şen böyle şeyler der mi, onun yapısına aykırı. O da öyle diyor, biz de öyle diyoruz 

MAÇIN ikinci yarısını yine Ali Şen'den dinleyin 
"İkinci yarı başladı. 10 adım Metin Kurt ileride ofsayt, aldı gitti gol yaptı, durum 1 - 1. İsviçreliler kıyameti koparıyor, sahayı terk etmek istiyorlar. Maç tekrar başladı. İtiraz, dışarı, itiraz dışarı. Arkadan 2 gol, 2'si de 5 metre ofsayt. Türkiye 3 İsviçre 1. Ertesi gün Turgay Şeren Milliyet'te yazıyor o zaman, Ali Şen 3 İsviçre 1 manşeti atmış. O biraz ayıp oldu. İsviçreliler dostumdu, tabii vurduk da öldürdük derler ya, bizim hakem de öyle yaptı. Ama bu benim sevdiğim tarz değil. Hakemleri anlatmak istediğim için anlattım." 
Dediği gibi, Ali Şen o, böyle şeyleri hiç sevmez, tarzı değildir. 

LAKİN "Vatan" spor sayfası sorumluları Ali Şen'in bu söylediklerine bir dipnot koymuşlar, iki satır ama, çok önemli... 
Ali Şen ne diyordu 
Maç 3 - 1 Türkiye'nin galibiyetiyle bitti, diyordu. 
Meğer maç 2 - 1 bitmiş 
Ali Şen'e göre, gollerden birini Metin Kurt atmış... 
Hayır, Metin Kurt'un o maçta golü yok, ilk golü 21. dakikada İsmail Arca, ikinci golü de 85. dakikada Mehmet Özgül atmış, bu durumda birinci devrenin 1 - 0 mağlubiyetimizle bitmesine de imk n yok 

DEDİK ya, bu işte, bir başka iş var. 
Tabii var 
Ali Şen böyle müthiş, dehşetengiz bir ifşaat yapacak da onun "sansalları, mansalları" alkış tutmayacak, "En büyük başkan " diye televizyon programı yapmayacaklar, hakem satın almanın faziletini anlatmayacaklar... 
Bu işte bir iş var 



</TEXT>
</DOC>
