<DOC>
<DOCNO> 251484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/sontur10.html </URL>
<DATE> 2004/06/28/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Kaza geliyorum dedi... Triportör kaza yaptı, 12 kişi yaralı 
</HEADLINE>
<TEXT>

     Bursa'nın merkez Yıldırım İlçesi'nde bir triportörün TIR'a çarpması sonucu 12 kişi yaralandı. 
     Alınan bilgiye göre, Karapınar Mahallesi'nde piknik yapan 13 kişilik 3 aile, Erol Çelik'in kullandığı 16 FS 611 plakalı triportörle Yavuzselim Mahallesi'ndeki evlerine gitmek üzere yola çıktı. 
     Triportör, Gürsü Kavşağı mevkiinde benzin almak için bir istasyona girerken Mikdat Kıyak yönetimindeki 42 BC 850 plakalı TIR'a çarparak devrildi. Triportörün kasasındaki 12 kişi, yola düşerek yaralandı. 
     Kazada ağır yaralanan Adile Çelik, Bursa Devlet Hastanesi'nde, diğer yaralılar İbrahim Çelik, Mustafa Çelik, Sema Çelik, Şadiye Çelik, Umutcan Çelik, Arzu Çelik, Elif Savaşman, Ömer Savaşman, Özkan Savaşman, Arzu Yılmaz ve Mahmut Yılmaz ise Bursa Yüksek İhtisas Hastanesi'nde tedavi altına alındı. 
     Kazanın ardından gözaltına alınan sürücü Erol Çelik'in 170 promil alkollü olduğu belirlendi. 
     
</TEXT>
</DOC>
