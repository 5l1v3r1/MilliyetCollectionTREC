<DOC>
<DOCNO> 256944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/dunya/axdun01.html </URL>
<DATE> 2004/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Şer ekseni mi, o da ne 
</HEADLINE>
<TEXT>


Irak'ta ABD ordusunu kazıklayan, Cheney'in eski şirketi Halliburton ambargo uygulanan İran'la da iş yapıyormuş 

DIŞ HABERLER SERVİSİ 


ABD Başkan Yardımcısı Dick Cheney'in bu görevi üstlenene kadar yönetim kurulu başkanı olduğu enerji şirketi Halliburton, Irak'ta pahalı yakıt satarak Amerikan ordusunu kazıklamasının ardından şimdi de ABD'nin ticari ambargo uyguladığı İran'la el altından iş yapmakla suçlanıyor. 
Halliburton şirketinin, ABD ambargosuna rağmen vergi cenneti Cayman Adaları'nda faaliyet gösteren bir yan kuruluşu aracılığıyla, Bush yönetiminin "şer ekseni" ülkeleri arasında saydığı İran ile iş yaptığı öğrenildi. Açılan soruşturma kapsamında Halliburton'un İran ile ilgili tüm kontratları büyük jüriye teslim etmesi istendi. Halliburton ise, İran ile yapılan tüm anlaşmaların yasal olduğunu öne sürüyor. 

81.5 milyon dolarlık iş 
Halliburton'ın bir diğer birimi olan KBR de Irak'ta koalisyona yüksek fiyatla petrol satmakla suçlanıyor. Bu şirketin Nijerya'daki bazı anlaşmaları da mercek altına alınmış durumda. 
Amerikan yaptırımlarının icrasından sorumlu ABD Hazine Bakanlığı'na bağlı Dış Yatırımların Kontrolü ofisinin 2001'de başlattığı soruşturma şimdi Adalet Bakanlığı'nın elinde. 
Halliburton'ın İran anlaşmalarının, şirketin 2003'teki tüm iş hacminin yani 16.3 milyar doların yaklaşık 23 katrilyon TL yüzde 0.5'i olduğu belirtiliyor. Bu 81.5 milyon dolar yaklaşık 115 trilyon TL anlamına geliyor. 


</TEXT>
</DOC>
