<DOC>
<DOCNO> 292766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/yasam/yas01.html </URL>
<DATE> 2004/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gelecek' sokakta 
</HEADLINE>
<TEXT>


Sokakta yaşayan ve çalıştırılan, 7 - 11 yaş arası tam 25 bin çocuğumuz bulunuyor. Ve her türlü bela, bu çocukları bekliyor 

ABDULLAH KARAKUŞ 

Kadın ve Aileden Sorumlu Devlet Bakanı Güldal Akşit'in yaptırdığı bir araştırma, sokakta yaşayan ve çalıştırılan çocuklarla ilgili gerçekleri de ortaya koydu. Araştırmaya göre, Türkiye'de sokakta yaşayan ve çalıştırılan 25 bin çocuk bulunuyor. Sokakta çalışma yaşı da 7 - 11 arasında değişiyor. 
Yine araştırmaya göre, sokaktaki çocukların yüzde 34'ü sigara, yüzde 4'ü alkol, yüzde 6'sı da uyuşturucu madde kullanıyor. Çocukları sokağa iten nedenler arasında, göç ve buna bağlı çeşitli uyum sorunları, yoksulluk, işsizlik, ekonomik yoksunluk, ailenin ihmali veya istismar, aile içi cinsel taciz, tecavüz, şiddet, aile ve çocuğun eğitimsizliği, çarpık kentleşme, sokağın çekiciliği ve özgürlüğü, çocuğun para kazanmasına teşvik edici kültürel değerler başta geliyor. 

Takip etmiyorlar 
Sokakta çalışan veya yaşayan çocukların ailelerine ilişkin bilgiler de şöyle 
Genelde çok çocuklu aileler.Çocukların baba ve abileri yılın büyük bölümünde işsiz.Ailelerin barındıkları mek nlar baraka ve gecekondu.Çoğunlukla göçle gelen ailelerin çocukları bu durumda.Aileler genelde çocuklarının sokakta ne yaptığını bilmiyor, onları takip etmiyor. 


</TEXT>
</DOC>
