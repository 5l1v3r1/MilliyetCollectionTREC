<DOC>
<DOCNO> 262087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sonsiy06.html </URL>
<DATE> 2004/08/10/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
CHP'den Van Valisi'ne yaylım ateşi .. 
</HEADLINE>
<TEXT>

     CHP Grup Başkanvekili Ali Topuz, Genel Başkan Deniz Baykal'ı Van'ın ekonomisine zarar vermekle suçlayan Vali Hikmet Tan'a tepki göstererek, ''Vali uyuşturucu ticareti yapanların hakkını mı koruyor '' diye sordu. 
     Topuz, TBMM'de düzenlediği basın toplantısında, eski milletvekili Mustafa Bayram'ın oğlu Hamit Bayram ile şoförü Hüsnü Özbuz'un uyuşturucu ticareti yaptıkları gerekçesiyle Malatya'da gözaltına alınıp Van'a getirildiklerinde bölge trafik müdürlüğünden kaçırılmaları olayındaki gelişmeleri değerlendirdi. 
     Adalet Bakanı Cemil Çiçek'in, konunun yargıya intikal ettiğini belirterek herkesin yargıya güvenmesi gerektiği yolundaki sözlerini değerlendiren Topuz, kendilerinin de aynı düşüncede olduğunu, ancak bu olayda konu adalete intikal edinceye kadar geçen dönemde idarenin büyük kusurları bulunduğu ve birbirlerini himaye etme anlayışı içinde oldukları yönünde kaygı taşıdıklarını belirtti. 
     
     ''EMNİYET MÜDÜRÜ'NÜN BİLGİSİ DAHİLİNDE'' 
     Van Emniyet Müdürü'nün, ''tutuklu'' dediği saatlerde sözkonusu kişilerin çoktan kaçırıldığını, daha sonraki günlerde, ''ben eksik bilgilendirmeden dolayı hata ettim, kasıt aranmamalıdır'' dediğini anımsatan Topuz, şöyle konuştu 
     ''Emniyet Müdürü'nün baskından, kaçırılmadan haberi yok. Bu mümkün mü O zaman onun müdür olarak ne işi var Bu işte nasıl bir eksik bilgilendirme olur Karakol baskınını nasıl baskın olmadı gibi görebilirsin Anlaşılır gibi değil... Hiç kuşku yok ki Emniyet Müdürü'nün bilgisi dahilinde yapılmış bir iş. 
     Emniyet Müdürü, Bundan benim ne menfaatim olabilir Bu öğrenildiği zaman benim yalan söylediğim ortaya çıkar. Niçin böyle bir şeye teşebbüs edeyim diyor. Sayın Emniyet Müdürü, sizin niçin teşebbüs ettiğiniz konusunda benim kuşkum şudur Sanıklar, karakol baskını yapılarak oradan kaçırılmış, siz bunu ne kadar geç kabul ederseniz kaçanlar o kadar kolay izlerini kaybettirme imkanına sahip olurlar.'' Topuz, Emniyet Müdürü'nün tavrının, kaçırılma olayının görmezden gelindiği ve kaçaklara yakalanmamaları için kafi zaman verildiği kaygısı uyandırdığını bildirdi. 
     
     ''VAN'IN EKONOMİK HAYATI NASIL ZARAR GÖRDÜ '' 
     Van'daki olayla ilgili CHP'nin heyet gönderdiğini, heyetin inceleme raporunun Genel Başkan Deniz Baykal tarafından açıklanmasından sonra Van Valisi Hikmet Tan'ın ''haddini ve boyunu aşarak'' Baykal'ı Van ekonomisine zarar vermekle suçladığını kaydeden Topuz, sözlerini şöyle sürdürdü 
     ''Böyle bir olayın üzerine gidildiğinde Van'ın kültürel ve ekonomik hayatının nasıl zarar gördüğünü bu vali söylemek zorundadır. Böyle bir uyuşturucu olayının meydana çıkması, emniyetin, valinin bu konuda dirayetsiz davrandığını söylemek, Van'da alışveriş yapan esnafın işini ne şekilde sekteye uğrattı, üretimi nasıl durdurdu, hayvancılığı nasıl geriye çekti, ticareti nasıl baltaladı Bu valinin bunları anlatması lazım, yoksa vali, Van'ın ekonomisini sadece ve sadece eroin nakli ve ticaretine dayalı bir ekonomi olarak mı yorumluyor '' Topuz, Van'ın uyuşturucu üretim merkezi değil, üreten merkezlerden tüketen merkezlere giderken önemli uğrak yerlerinden biri olduğunu belirterek, CHP'nin raporundan sonra en azından bir süre bu işi yapanların rahat davranamayacağını belirtti. Topuz, ''Vali uyuşturucu ticareti yapanların hakkını mı koruyor '' diye sordu. 
     
     ''AKSU İZİN VERMİŞ MİDİR '' 
     Devlet memurlarının siyasi demeç verme hakları olmadığını, bazı konularda kamuoyuna açıklama yapmak için de amirlerinden izin almak zorunda bulunduklarını anımsatan Topuz, ''Açıkça soruyorum Bir aydan beri bu konuyla ilgili ne düşündüğü belli olmayan İçişleri Bakanı Sayın Abdülkadir Aksu Van Valisi'ne sen böyle bir açıklama yapabilirsin şeklinde bir izin vermiş midir Vermişse hangi yetkiyle vermiş, o zaman bu açıklamanın bütün sorumluluğu İçişleri Bakanı'na aittir, böyle bir müsaade vermemişse Vali hakkında ne düşünüyor '' dedi. 
     Kafalarındaki kuşkuların silinmesi için İçişleri Bakanı'nın açıklama yapması gerektiğini savunan Topuz, yaşanan gelişmelerin ardından Van Valisi Hikmet Tan'ın devletin valisi olmaktan çıkıp hükümetin vali haline geldiğini ileri sürdü. Topuz, ''Artık bu vali Van'da duramaz. Devleti orada tarafsız bir şekilde temsil edemez. Hükümetin valisi, devletin valisi gibi görev yapamaz. Kaçakçılar Trafik Bölge Müdürlüğü'nde iken vali kendi odasında kaçakçının babası ile neler konuşuyor, bunlar meçhuldür. Bu valiye anamuhalefet partisi olarak bizim güvenimiz kalmamıştır'' görüşünü dile getirdi. 
     
     ''SALDIRININ GERÇEK NEDENLERİ NEDİR '' 
     Topuz, bir gazetecinin Van'daki bombalı saldırılarla kaçırılma olayı arasında bir bağlantı olup olmadığı sorusunu yanıtlarken de bunun araştırılması gerektiğini söyledi. Topuz, şöyle konuştu ''Van Valisi'nin saldırıya uğraması olayının da gerçek nedenlerinin henüz ortaya çıktığı kanısında değilim. Yani teröristler mi bombaladı birileri mi bombaladı, bundan ne amaç güdüldü, o konuda benim kafamda şüpheler var. Hele Van Valisi'nin bu son zamanlardaki davranışlarını göz önünde tutarsak bu olayın da ayrıca özel olarak incelenmesi kanaatindeyim.'' Basın toplantısında SSK pahalı ilaç satılması konusunu da gündeme getiren Topuz, bu konuda araştırma önergesi vereceklerini bildirdi. 
     
     ''ÇOK BÜYÜK YANLIŞ YAPILMIŞTIR'' 
     CHP Grup Başkanvekili Ali Topuz, Diyarbakır Büyükşehir Belediye Başkanı'nın ilçe belediye başkanlarıyla birlikte öldürülen teröristin evine taziye ziyaretinde bulunması, şehit bekçinin ailesine de gittiği yolundaki sözlerinin doğru olmadığının ortaya çıkmasına da değindi. 
     Bunun çok yanlış bir tavır olduğunu belirten Topuz, belediye başkanlarının görevleriyle özel duygularını birbirine karıştırmaması gerektiğini kaydederek ''çok büyük bir yanlışlık yapılmıştır. Umarım ki bu hem kendisi hem de kendisi gibi düşünenler için bir ders olmuştur'' dedi. 
     
</TEXT>
</DOC>
