<DOC>
<DOCNO> 279652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/yazar/asik.html </URL>
<DATE> 2004/10/13/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Yaş kompleksi mi 
</HEADLINE>
<TEXT>


Haftanın konusu malum Hakan Şükür'ün milli kadroya alınmaması. Kimi spor yazarları, Teknik Direktör Ersun Yanal'a ateş püskürüyor. Gerçi takımı seçme ve yönetme yetkisi Ersun Yanal'a verilmiş. Tek yetkili o. Ama gel de bunu bizim spor yazarlarına anlat... Prof. Hasan Erden, bu bağlamda ilginç bir noktaya dikkati çekiyor 
- Hakan'ı almadığı için Ersun Yanal'a ateş püskürenlerin büyük çoğunluğu yaşlı yazarlar, diyor, sakın onların derdi Yanal'ın Hakan'ı almayarak takımı gençleştirmesi olmasın 
Hiç de yabana atılmayacak bir tespit... 

Adalet Bakanı Çiçek, "Yargının eli sade vatandaşa uzanıyor" diyor. 
Dünyanın başka yerinde adaletten bu kadar şik yetçi olan başka Adalet Bakanı var mıdır 
Haldun Ertem 

Şu GAP meselesi... Avrupa Birliği'nin "Etkiler" raporunda yer alan, "Dicle ve Fırat üzerindeki barajlar ile sulama tesislerinin uluslararası yönetimi beklenebilir" cümlesine dikkati çekmiştik. Konuyu Prof. Yüksel İnan'la konuştuk dün. Yüksel İnan, Dicle ve Fırat'ın Suriye ve Irak'a aktığını anımsatarak 
- Uluslararası yönetimden kastedilen uluslararası sulara taraf olan ülkelerin yönetimidir, dedi. Örneğin Dicle ve Fırat'ın yönetimine Suriye ve Irak katılabilir... Bu ifadede olağanüstülük yoktur... 
Onur Öymen ise Dicle ve Fırat üzerinde Türkiye'nin egemenlik hakkı bulunduğunu, bu suların ve üzerindeki barajların yönetimini kimseyle paylaşmayacağımızı söylüyor, bu konunun AB'yi ilgilendirmediğini de ekliyor. 

Kapıda kesmece... İstanbul'da geçen hafta düzenlenen bilimsel toplantıya gelen yabancı bilim adamları, Atatürk Havalimanı'nda kuyruğa girip vize almışlar. Kendilerinden vize ücreti olarak 10'ar euro alınmış. Ancak pasaportlara yapıştırılan vize pullarının üzerinde 10 dolar yazıyormuş. Ve kendilerine herhangi bir fark ödenmemiş. 10 euro ile 10 dolar arasında 2 dolar fark var... Yüzlerce, binlerce turiste aynı şekilde işlem yapıldığını düşünün... Hem oldukça yüklü bir miktar tutar. Hem de yabancılar ister istemez yolsuzluğun Türkiye'de daha kapıda başladığını düşünür. Acaba haksız sayılırlar mı 

Fransız Liberation gazetesi, "Türkiye, AB'yi çökertir" diye yazmış. 
Biz bunca yıldır uğraşıyoruz kendimizi çökertemedik, koskoca AB'yi nasıl çökertelim... 

Denizli minibüsü Denizli Belediyesi, trafikte kanun - kural dinlemeyen minibüslere savaş açmış. Bir gün içinde 23 minibüse toplam 2.5 milyar lira ceza kesilmiş... Trafikte kutsal araçlarmış gibi büyük saygı gören ve yaptıkları her türlü kural ihlali görmezden gelinen minibüslere karşı Başkan Nihat Zeybekci'nin başlattığı mücadele bütün ülkeye örnek olmalıdır. Çünkü minibüs adı verilen araç, yolda yürüyen her masum insanı ölümle tehdit etmektedir. 

Yine AŞTi Ankara Şehirlerarası Otobüs Terminali'nden AŞTİ yolcu alan her taksiden duruma göre 500 bin ile 15 milyon lira arası para alındığını... Bu paraların Keçiörengücü takımına gittiğini dün yazmıştık. Keçiörengücü futbol takımı ise üçüncü kümede nal topluyordu. Peki paralar nereye gidiyordu 
Arkadaşımız Fahrettin Fidan, dün Ankara Büyükşehir Belediye Başkanı Melih Gökçek'le Meclis'te karşılaşınca sormaya başladı. 
- Keçiörengücü kaç yıldır AŞTİ'nin işletmeciliğini yapıyor 
- Ooo, o iş neredeyse on yıldır Keçiörengücü'nde... 
- Bu iş kulübe ihaleyle mi verildi yoksa Belediye Meclisi kararıyla mı 
- Yahu bu da soru mu Tabii ki ihaleyle. 
- İhaleyi on yıldır hep Keçiörengücü mü kazanıyor 
- Bir defa kazandılar, ondan sonra kira sözleşmesiyle devam ediyorlar. Ne yani Keçiörengücü'ne vermeseydik de mafyaya mı verseydik 
- Bu söylediğiniz de laf mı yani şimdi 
- Hayrola, sen bu konuyla neden bu kadar ilgileniyorsun ki Yoksa işletmeciliğine mi talipsin 
Arkadaşımız baktı ki Melih Gökçek'in cevabı yok... Konuşmanın seviyesini düşürüp başka soru sorulmasını önleyecek. Konuşmayı kesti. 



</TEXT>
</DOC>
