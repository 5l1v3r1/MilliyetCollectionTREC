<DOC>
<DOCNO> 262499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sontur09.html </URL>
<DATE> 2004/08/11/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Cep telefonu hırsızlığını parmak izleri çözecek 
</HEADLINE>
<TEXT>

     Orhan UZUN ve Cenap ELMAS - İZMİT Kocaeli DHA 
İZMİT'teki bir ekmek fırınına sabaha karşı hırsızlık yapmak için girdiği belirtilen ve daha önce sabıkası bulunan Sefer Sururi Toraman, işyeri sahibi Maksut Serim tarafından yakalanarak polise teslim edildi. İşyeri sahibi cep telefonunun çalındığını öne sürdü. 
     Serdar Mahallesi Serimler Ekmek Fırını'na dün sabaha karşı 04.00 sıralarında hırsızlık iddiasıyla girdiği belirtilen ve daha önceden de hırsızlık suçlarından sabıkalı olduğu belirtilen Sefer Sururi Toraman fırının arka bölümünde çalışan işyeri sahibi Maksut Serim tarafından fırın dışında kaçarken yakalandı. 
     Fırın sahibi Maksut Serim, kaçan kişinin fırının içersinden çaldığı cep telefonunu kaçarken bir evin bahçesine fırlattığını iddia etti. Olay yerine gelen polis ekipleri kapsamlı araştırma başlattı. 
     Olay Yeri İnceleme Şubesi'nin parmak izi ekibi de çağrılarak atılan cep telefonu üzerinden parmak izi alındı. Yakalanan Toraman'ın hırsızlık yapıp yapmadığı parmak izlerinin incelenmesi sonucunda netlik kazanacak. 
     
</TEXT>
</DOC>
