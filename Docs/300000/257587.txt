<DOC>
<DOCNO> 257587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sondun30.html </URL>
<DATE> 2004/07/23/ </DATE>
<TIME> 22.05 </TIME>
<AUTHOR>  </AUTHOR>
<HEADLINE>
Irak'ta Mısırlı Diplomat kaçırıldı 
</HEADLINE>
<TEXT>

     Katar'ın El Cezire televizyonda yayınlanan video kaydında, Irak'ta silahlı kişilerin, Mısırlı bir diplomatı kaçırdığını duyurdu. 
     Diplomatın, kaçıran kişilerin kimliği ve ne zaman kaçırma eyleminin gerçekleştiği açıklanmadı. 
     
     DİPLOMATIN İSMİ MAHMUD KUTUB... 

     Irak'ta silahlı kişiler, Mısırlı bir diplomatı kaçırarak, Mısır'ın ABD ile işbirliği yapmamasını istediler. 
     Bantta, maskeli 6 silahlı kişi, isminin Muhammed Mahmud Hilmi Kutub olduğu açıklanan tutsak alınan diplomatın arkasında yer aldı. 
     Allahın Aslanları isimli örgütten silahlı kişiler, ''Mısır'ın ABD destekli Irak geçici hükümetine destek vermeyi taahhüt ettiği için eyleme girişildiğini'' açıkladı. 
     Mısır Başbakanı Ahmed Nazif'in, Irak geçici hükümetine ülkesinin güvenlik tecrübelerini aktarmaya hazır olduğunu açıkladığı için kaçırma eyleminin düzenlendiği bildirildi. 
     Mısır'ın Bağdat büyükelçiliği, kaçırma olayını doğruladı. 
     
     DİPLOMATIN DURUMUNUN İYİ OLDUĞU BİLDİRİLDİ 

     Irak'ta ''Allah'ın Aslan Taburları'' isimli bir örgütün kaçırdığı Mısırlı diplomat Muhammed Mahmud Kutub'un durumunun iyi olduğu bildirildi. 
     El Cezire televizyonunun, örgütün yolladığı video bandının yayınına göre, Mısırlı diplomatın Bağdat Büyükelçiliği'nde ''üçüncü kademedeki'' diplomat olduğu kaydedildi. Diplomatın, kaçıranlar tarafından kötü muamele görmediği belirtildi. Mısırlı diplomat Kutub, kendisini kaçıran ''Allah'ın Aslanları'' örgütüne, Mısır'ın ''ABD ile işbirliği için değil, Irak'ın yeniden imarı ve kalkınması için çalıştığını anlattığı'' ifade edildi. 
     Video görüntüsünde Kutub'un arkasında duran 6 maskeli kişinin en az birinin elinde tüfek olduğu görülüyor. 
     Mısır'ın Bağdat büyükelçiliği, Kutub'un kaçırıldığını doğruladı. 
     Iraklı direnişçiler nisan ayından beri çok sayıda yabancıyı kaçırdı ve işgalci ABD yönetimiyle işbirliğine son verilmesi ve tüm yabancı askerlerin ülkeden çekilmesini istedi. 
     
</TEXT>
</DOC>
