<DOC>
<DOCNO> 264795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/sontur18.html </URL>
<DATE> 2004/08/19/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
"İlişkiden sonra fazla para istedi diye öldürdüm.." 
</HEADLINE>
<TEXT>

     Antalya'da bir süre önce cesedi bulunan kadının, ilişkiye girdiği kişi tarafından, fazla para istemesi üzerine boğularak öldürüldüğü belirlendi. 
     Antalya'nın Varsak Beldesi Gaziler Köyü'nde 5 Ağustos 2004'te cesedi bulunan kadının öldürülmesiyle ilgili bir kişi, jandarma ekiplerince yakalandı. 
     Antalya İl Merkez Jandarma Komutanlığı'ndan yapılan açıklamada, cinayetin, öldürülen kadının cep telefonundan hareket edilerek sonuçlandırıldığı bildirildi. Cinayet zanlısı olarak N.B'nin yakalandığı vurgulanan açıklamada, N.B'nin ifadesinde suçunu itiraf ettiği kaydedildi. 
     Alınan bilgiye göre, N.B. ifadesinde, olay günü bir arkadaşıyla alkol alarak gezintiye çıktıklarını ve yolda karşılaştıkları Nari Saltık 57 ile 15 milyon liraya anlaşarak ilişkiye girdiğini belirtti. İlişkinin uzaması üzerine Saltık'ın fazla para talep ettiğini iddia eden N.B, bunun üzerine kadınla tartışmaya başladıklarını ve kadının kendisine bıçak çekerek saldırması sonucu kadını dövdüğünü, daha sonra boğarak öldürdüğünü itiraf etti. N.B, ifadesinde, kadını, öldürdükten sonra kullandığı servis minibüsüne koyarak Gaziler Köyü yakınındaki ıssız bir yere atarak kaçtığını söyledi. 
     Evli ve 3 çocuğu olan N.B'nin bir şirkette servis şoförü olarak çalıştığı bildirildi. 
     N.B, ifadesinin alınmasının ardından adliyeye sevk edildi. 
     
</TEXT>
</DOC>
