<DOC>
<DOCNO> 277720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/soneko03.html </URL>
<DATE> 2004/10/06/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kamunun nakti, kamu bankalarında tutulacak... 
</HEADLINE>
<TEXT>

     Genel ve Katma bütçeli daire ve idarelerin saymanlıklarına ait 'nakitler', Merkez Bankası veya Ziraat Bankası'nda açılan TL cinsinden vadesiz hesaplarda toplanacak. 
     Bunlar dışındaki kamu kurum, kurul ve kuruluşları ise nakitlerini, Türkiye Halk Bankası veya Türkiye Vakıflar Bankası'nda açtırabilecekleri hesaplarda da tutabilecekler. 
     Devlet ve Maliye Bakanlıklarının, konuya ilişkin ''Kamu Haznedarlığı Genel Tebliği, Resmi Gazete'de yayımlandı ve 21 Eylül'den geçerli olmak üzere yürürlüğe girdi. 
     Buna göre söz konusu kurum, kurul ve kuruluşlar ayrıca, birikimlerini devlet iç borçlanma senetlerinde değerlendirebilecek, ihalelere katılabilecekler. 
     Döviz ödemesi ve yükümlülüğü bulunmayan kuruluşlar, hiç bir şekilde döviz tevdiat hesabı açtırmayacak. 
     Ancak döviz ödemesi veya yükümlülüğü bulunan kuruluşlar, bu işlemlerle sınırlı olmak kaydıyla döviz tevdiat hesabı açtırabilecekler. 
     Kamu kurum ve kuruluşları, özel bankalardan bankacılık hizmeti alabilecek, ancak bu kurum, kurul ve kuruluş adına yapılan tahsilat, en geç 7 gün içinde belirtilen kamu bankalarına aktarılacak. 
     
</TEXT>
</DOC>
