<DOC>
<DOCNO> 264353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sondun19.html </URL>
<DATE> 2004/08/18/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Arafat Hatalar yapıldı, bunları düzelteceğim... 
</HEADLINE>
<TEXT>

     Filistin lideri Yaser Arafat, Filistin yönetiminin hatalar yaptığını belirterek, bu hataları düzeltme sözü verdi. 
     Batı Şeria'nın Ramallah kentindeki karargahında milletvekillerine hitap eden Arafat, "Hatalar yaptığımızı kabul edecek kadar cesur olmalıyız. Bu hataları düzeltmek için verdiğimiz sözleri daha güçlü tutucağız" dedi. 
     Filistin lideri bu hataların ne olduğunu açıkça dile getirmedi. Yaser Arafat, Filistin Yönetimi'nde reformların uygulanması için ülkesinde ve uluslararası camiada giderek artan bir baskıya maruz kalıyor. 
     Öte yandan Arafat, İsrail'de cezaevlerinde bulunan ve açlık grevindeki binlerce Filistinli mahkumla dayanışma içinde olduklarını göstermek amacıyla bugün için oruç ilan etti. 
     Filistinli mahkumlar, ailelerin daha sık ziyaretine izin verilmesi ve dış dünyayla daha iyi iletişim için açlık grevine başlamıştı. 
     
</TEXT>
</DOC>
