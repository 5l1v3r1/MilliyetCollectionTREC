<DOC>
<DOCNO> 272391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sonspo21.html </URL>
<DATE> 2004/09/16/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
İspanyol basını Van Hooijdonk rüzgarı esmeye devam ediyor 
</HEADLINE>
<TEXT>

     Şenhan Bolelli 
İspanyol basını, Avrupa Şampiyonlar Ligi D Grubu'nda Fenerbahçe'nin Sparta Prag'ı 1-0 yenmesiyle ilgili değerlendirmelerinde, sarı lacivertlilerin golünü atan Van Hooijdonk'a övgüler yağdırıldı. 
     As gazetesi, ''Van Hooijdonk rüzgarı esmeye devam ediyor'' ifadesini başlığına çıkartırken, ''geçen hafta milli takımına galibiyet getiren Hollandalı futbolcunun, Sparta Prag karşısında da Alex'in mükemmel pasıyla Fenerbahçe'ye galibiyet getirdiğini'' kaydetti. 
     ''Türkler 10 kişiyle dayanıyorlar'' başlığı atan Marca gazetesi de ''Fenerbahçe'nin golcüsü Van Hooijdonk ile maksimum bir maç çıkartıp, 3 puan almayı bildiğini'' yazdı. Yapılan değerlendirmede, maçın özellikle ilk yarısının çok dengeli oynandığı belirtildi. 
     Öte yandan İspanyol gazeteleri, sahasında oynadığı maçta Bayer Leverkusen'e 3-0 yenilen Real Madrid'e büyük tepki gösterdi. Real Madrid'teki dünyanın en yıldız futbolcular için ''Utanmazlar'', ''Küçük düştüler'' ifadeleri kullanırken, Teknik Direktör Camacho'nun Figo ve Ronaldo'yu değiştirerek acısını hafiflettiği yorumu yapıldı. Gazeteler Real Madrid'in yenilgisini ''Dehşet'', ''Real Madrid ayaklar altında çiğnendi'', ''Bayer tayfunu Madrid'i yıkıyor'', ''Bayer, Madrid'i parçalıyor'' şeklindeki ifadelerle yansıttı. Bazı gazeteler, ''Tüm sorumluluk benim'' diyen Camacho'nun görevinden alınması istedi. 
     Bu arada maçta sağ omuzundan sakatlanan Zidane'ın 3 hafta sahalardan uzak kalacağı açıklandı. 

     
</TEXT>
</DOC>
