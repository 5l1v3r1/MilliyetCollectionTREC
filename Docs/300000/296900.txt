<DOC>
<DOCNO> 296900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/son/sonyas06.html </URL>
<DATE> 2004/12/11/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
'Gerdek Köyü' tabeladan silindi 
</HEADLINE>
<TEXT>

     
     Aydın ARSLANYILMAZ ZONGULDAK, DHA 
     

ZONGULDAK'ın merkeze bağlı Gerdek Köyü sakinleri, köylerinin isminden utandıklarını söyleyerek, karayolunda yön tabelasından bulunan Gerdek Köyü' yazısını sildi. 
     Diğer köylülerin kendileriyle dalga geçtiğini söyleyen Gerdek Köyü sakinleri, karayolundaki yön tabelasında yazan Gerdek Köyü' yazısını boya ile kapattı. Alay konusu olmak istemediklerini belirten Gerdekliler, isimlerini değiştirmek amacıyla Zonguldak Valiliği'ne müracaat edeceklerini söyledi. 
     Gerdek Köyü Muhtarı İsmail Durmaz, uzun yıllar önce köylerinin isminin Gerdek' olarak konulduğunu belirterek, "Köyümüzün isminin neden Gerdek konulduğunu bilmiyoruz. Yaklaşık 150 yıldır aynı isimle anılıyoruz. Köyümüzün ismini değiştirmek için Zonguldak Valiliği'ne müracaat edeceğiz. Yerel ve ulusal basında köyümüzle ilgili çıkan haberler ve diğer köylülerin bizlerle alay etmesi nedeniyle bu kararı aldık. Karayolunda köyümüzü gösteren tabeladaki ismi de boyayla kapattık'' dedi. 
     Bir süre önce köylülerin isteği üzerine Devrek İlçesi'ne bağlı Deliahmetoğlu Köyü'nün ismi Sevinç', Ereğli İlçesi'ne bağlı Deliler Köyü'nün ismi ise Pınarcık' olarak Zonguldak İl Genel Meclisi'nce değiştirilmişti. 
     
</TEXT>
</DOC>
