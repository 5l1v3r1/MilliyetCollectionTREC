<DOC>
<DOCNO> 297048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/son/sonspo08.html </URL>
<DATE> 2004/12/12/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Nevzat Şakar Çıkışımız devam edecek... 
</HEADLINE>
<TEXT>

     Trabzonspor Kulübü Asbaşkanı Nevzat Şakar, Trabzonspor'un çıkışının süreceğine inandığını söyledi. 
     Nevzat Şakar, A.A muhabirine yaptığı açıklamada, Ziya Doğan'ın takımın başından ayrılmasından sonra, teknik sorumlu İhsan Derelioğlu ile bordo-mavili takımın 2 maç kazandığını hatırlatarak, ''Takımımız yeniden toparlanma dönemine girdi. Samsunspor karşısında aldığımı farklı skorlu galibiyet bizi sevindirdi. Kendi sahamızdaki İstanbulspor maçını da kazanarak devreyi iyi bir biçimde sonlandırmak istiyoruz. Çıkışımız devam edecek'' dedi. 
     Devre arasında transfer yapılıp yapılmayacağına yeni yönetimin karar vereceğini de kaydeden Şakar, ''Bana göre bu takımın kadrosu güçlü ve yeterlidir. Bu takıma çok fazla oyuncu gerekmez. Belki bir oyuncu alınabilir'' diye konuştu. 
     
</TEXT>
</DOC>
