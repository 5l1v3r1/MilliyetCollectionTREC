<DOC>
<DOCNO> 276862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/guncel/gun90.html </URL>
<DATE> 2004/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Vergi indirimine hayır .. 

Çünkü 
Cari açığımız korkunç boyutlarda, vergi geliri de azalırsa, ekonomi bunu kaldıramaz...Petrol, doğalgaz, elmas vs. bulunmadığı vazgeçilen gelir bir şekilde karşılanmadığı sürece vergi indirimi, yarar değil zarar getirir...AB standartlarındaki bir ekonomiye kavuşmamız imkansız hale gelir...IMF ile başımız belaya girer..."Vergiler indirilecek" beklentisiyle insanlar alışverişi keser sokaktaki ekonomik hayat durur, gelir iyice azalır... 
Gibi ahkam kesmek, ay sonunu zor getiren bizler için fazla iddialı bir söylem olur. Ancak, fıçı içinde yaşayan Diyojen, Büyük İskender'e "Gölge etme başka ihsan istemem " şeklinde laf sokarken vardı bir bildiği illa ki... Tıpkı bizim bildiğimiz gibi. Bunca senedir vergi konmasına fena halde alışmış, ha babam de babam konan vergilere gıkını bile çıkarmamış bir millet olarak, vergi indirimini hazmetmemiz mümkün değil. O yüzden şu ana kadar ödediğimiz ve bize asla yol-su-elektrik olarak dönmemiş vergilere razıyız. Bugün indirilenler, yarın hesap şaştığında bindirilebilir. En iyisi, hiç dokunmamak, böyle iyi... 

İş olsun diye anahtarı buldum. İnsanlar buna uygun olarak kilit yaptılar. Kilidi tamamlamak için kapı, kapıyı tamamlamak için ev, evi tamamlamak için şehirler yaptılar. Şimdi düşünüyorum da, her şeyin başlangıcı o anahtardı galiba... 
Eddie Keymaker 

Dedikoducu musunuz 

1 Tanıdığınız birinin kötü yola düştüğünü öğrendiniz, hemen ortak tanıdıklarınıza telefon açıp ya da bizzat yanlarına gidip haber verir misiniz 
Evet 
2 En yakın 5 arkadaşınızın tüm sırlarını öğrenebilmek için 1 aylık maaşınızı gözden çıkarır mısınız 
Evet 
3 "Sana bir şey anlatacağım ama sakın kimseye anlatma " dediğiniz arkadaşınızın bu olayı başkalarına anlatacağından genellikle ya da kesinlikle emin olur musunuz 
Evet 
4 En iyi arkadaşınız hakkında onu yücelten bir dedikodu yayılmış, gerçek olmadığını bildiğiniz halde bu dedikoduyu yaymaya devam eder misiniz 
Evet 
5 Birine iyi ya da kötü hiç fark etmez bir haberi ilk veren kişi olmak için özel bir çaba harcar mısınız 
Evet 
"Evet"leri toplayın aşağıdan değerlendirin... 
0-1 Dedikodu ile pek işiniz yok. 
2-3 Süper dedikoducusunuz... 
4-5 İftira bile sizden sorulabilir... 

Reklam Kediyi Öldürdü .. 


Yeni Biskrem reklamlarında kız çocuğa evlenme teklif ediyor ve ardından da sünnet şartı koşuyor. Bu nasıl bir mantıktır Teklifi yapan kişinin şart koşmaya hakkı var mıdır Ayrıca yabancı gencin sünnetten önce omzunda bir kuşun olması, sünnetten sonra olmaması ile verilmek istenen mesaj nedir 
Renault Clio reklamındaki telefonun neden hat kablosu yoktur Firma "istediğiniz kadar arayın, zaten telefonun kablosu kopuk, bakamıyoruz " mu demek istemektedir 
Card Finans reklamında Türkçe'nin bozulmasına karşı son derece duyarlı olan Armağan Çağlayan, Aria reklamında "duymam mı " diyerek ilk reklamdaki "konseptine" taban tabana zıt düşmemiş midir 


Vah Vah Yazık 
"Bu taşların hepsi doğadan koptu..." b b 
</TEXT>
</DOC>
