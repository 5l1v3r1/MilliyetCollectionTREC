<DOC>
<DOCNO> 262365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sondun30.html </URL>
<DATE> 2004/08/11/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
İsrail'de bombalı araç patladı 16 yaralı 
</HEADLINE>
<TEXT>

     İsrail'in Kudüs kentinin kuzeyindeki Kalandia kontrol noktasında bomba yüklü bir araçla düzenlenen saldırıda 16 kişinin yaralandığı bildirildi. 
     Sağlık görevlileri, saldırıda yaralananların 7'sinin İsrailli, diğerlerinin Filistinli olduğunu kaydettiler. 
     Kudüs ile Batı Şeria'nın Ramallah kentleri arasındaki yolda bulunan en işlek kontrol noktalarından birinde düzenlenen saldırıyı Filistin lideri Yaser Arafat'ın El Fetih hareketine bağlı El Aksa Şehitleri Tugayları üstlendi. 
     Örgütün Cenin lideri Zekeriya Zübeydi, AFP'ye yaptığı açıklamada, ''Bu operasyon, İsrail'in Gazze Şeridi ve Batı Şeria'daki soykırımına cevap olarak düzenlendi'' dedi. 
     Associated Press haber ajansını arayan bir örgüt üyesi de, aracın uzaktan kumandayla patlatıldığını ve bu saldırının, geçen ay İsrail tarafından bir örgüt liderinin öldürülmesine karşılık düzenlediğini söyledi. 
     
</TEXT>
</DOC>
