<DOC>
<DOCNO> 267412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/son/sontur13.html </URL>
<DATE> 2004/08/29/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Düğün konvoyu kana bulandı 2 ölü, 25 yaralı... 
</HEADLINE>
<TEXT>

     Tokat'ın Niksar İlçesi'nde meydana gelen trafik kazasında, 2 kişi öldü, aralarında çocukların da bulunduğu 25 kişi yaralandı. 
     Alınan bilgiye göre, Turhal'dan Niksar'a gelin almaya giden düğün konvoyundaki Kenan Arı'nın kullandığı 60 M 0468 plakalı minibüs, Niksar girişi Dönekse mevkiinde, yaklaşık 100 metrelik uçuruma yuvarlandı. Minibüsteki yolcuların bazıları aracın camlarından fırladı. 
     Konvoydaki vatandaşlar ve olay yerine gelen güvenlik güçlerinin yardımıyla araçtan çıkarılan Zeynep Sap 19 ile arama çalışmaları sonucu minibüsün uzağında bulunan 2 aylık Hüseyin Çakmak hayatını kaybetti. 
     Kazada, sürücü Arı ile aynı aileden Bedriye, Naciye, Güler, Derya, Nabi, Nafiye ve Merve Sap, Enes, Adem, Selma, Melik, Özge, Fatma, Rabia, Meryem, Necmiye, Yunus, Gülsüm ve Kamile Çakmak ile Gülay Uslu, Nuray Çoban, Ayşe Elmalı, Bedriye Engin ve Canan Başcal yaralandı. Yaralılar, Tokat ve Niksar'daki hastanelere kaldırıldı. 
     Kazadan sonra bir süre trafiğe kapanan yolda ulaşım kontrollü olarak sağlanıyor. 

     
</TEXT>
</DOC>
