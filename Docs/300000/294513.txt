<DOC>
<DOCNO> 294513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sonspo24.html </URL>
<DATE> 2004/12/03/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Carlos Tevez, Corinthians'e 18 milyon dolara transfer oldu... 
</HEADLINE>
<TEXT>

     Brezilya Birinci Ligi takımlarından Boca Juniors'ta forma giyen Arjantinli Carlos Tevez, 18 milyon dolarlık rekor transfer ücretiyle Corinthians'a geçti. 
     Corinthians Kulübü yetkilileri, Tevez'in transferinden duydukları memnuniyeti dile getirerek, daha fazla transfer yapacaklarının sinyallerini verdi. Boca Juniors Kulübü Başkanı Mauricio Macri ise 20 yaşındaki genç golcü futbolcunun bonservisini verdiklerini doğruladı. 
     Yaklaşık 16 milyon dolar borcu bulunan Corinthians Kulübü, geçen hafta Londra merkezli Media Sports Investments MSI şirketi ile anlaşma imzalamış ve nakit para sıkıntısını gidermişti. 
     Dünyanın çeşitli ülkelerinde 800'den fazla futbolcusu bulunan Brezilya'da Tevez'in transferi için ödenen 18 milyon dolar şimdiye kadar ülke içi transferlerde ödenmiş en yüksek ücret oldu. 

     
</TEXT>
</DOC>
