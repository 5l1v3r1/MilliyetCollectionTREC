<DOC>
<DOCNO> 295648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sontur18.html </URL>
<DATE> 2004/12/07/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Kar kuzeyde sürecek, hava soğuk 
</HEADLINE>
<TEXT>

     Dün akşam Trakya üzerinden yurda giriş yapan soğuk ve yağışlı hava, kuzey bölgelerde etkisini hafta sonuna kadar sürdürecek. Yağışlar kıyı kesimlerde yağmur, iç kesimlerde kar şeklinde... 
     Hava sıcaklığı ise azalmaya devam edecek. Sıcaklıklar Cuma günü İstanbul'da 8, İzmir'de 12, Antalya'da 15, Ankara'da 3, Erzurum'da ise -14 dereceye kadar düşecek. 
     Meteoroloji'den alınan bilgiye göre, bugün akşama kadar Marmara, Kıyı Ege, Karadeniz'in kıyısı ve Akdeniz yağmurlu, Bolu-Kastamonu hattı ile İç Anadolu bölgesi ve İç Ege kar yağışlı olacak. Karayel şiddetli esiyor... 
     Yarın yağışlar doğuya kayıyor, alanını genişletiyor. Karadeniz'in kıyı kesimi ile Doğu Akdeniz ve Güneydoğu Anadolu yağmur alırken, Karadeniz'in iç kesimleri, Bolu-Kastamonu çevresi, İç Anadolu'nun kuzeyi ve doğusu ile Doğu Anadolu'da kar yağışı görülecek. 
     Perşembe yalnızca Karadeniz bölgesi yağışlı... Bölgenin kıyısı yağmur, iç kesimleri bölümleri ise kar yağışlı bir gün geçirecek. Akdeniz ve Ege'de gökyüzü güneşli. 
     Cuma günü ise Doğu Marmara ve Batı Karadeniz'in kıyısında karla karışık yağmur, Orta ve Doğu Karadeniz'de ise yağmur var. Kar yine Bolu-Kastamonu hattında etkili, Sivas çevresi, Erzurum-Kars bölümü ve Karadeniz'in iç kesiminde yağacak... 

     
</TEXT>
</DOC>
