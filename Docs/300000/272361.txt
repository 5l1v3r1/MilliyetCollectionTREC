<DOC>
<DOCNO> 272361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sonsiy21.html </URL>
<DATE> 2004/09/16/ </DATE>
<TIME> 18.22 </TIME>
<AUTHOR>  </AUTHOR>
<HEADLINE>
TCK Tasarısı... Kanuna aykırı eğitim kurumu maddesi değiştirildi 
</HEADLINE>
<TEXT>

     TBMM Genel Kurulu'nda görüşülen Türk Ceza Kanunu TCK Tasarısı'nın ''kanuna aykırı eğitim kurumu'' ile ilgili maddesi, AK Parti ve CHP'nin orak önergesiyle değiştirildi. 
     Genel Kurul çalışmalarına yaklaşık 1 saat ara verilmesinin ardından ''kanuna aykırı eğitim kurumu'' ile ilgili 263. maddesi görüşüldü. Madde üzerinde AK Parti ve CHP'nin verdiği önerge kabul edildi. 
     Yapılan değişiklikle, kanuna aykırı eğitim kurumu açanlara, bunları çalıştıranlara, kanuna aykırı olarak açıldığını bildiği halde çalışan öğretmenlere 6 aydan 3 yıla kadar hapis cezası verilecek. Ayrıca, bu yerlerin kapatılmasına da karar verilebilecek. 
     TCK Tasarısı'nda, maddede ''kanuna aykırı olduğunu bildiği halde buralarda öğretmen olarak çalışanlar'' yerine, ''...buralarda çalışan öğretmenlere'' ibaresi yer alıyordu. 
     Tasarı üzerindeki görüşmeler, 264. maddeden itibaren sürüyor. 
     
</TEXT>
</DOC>
