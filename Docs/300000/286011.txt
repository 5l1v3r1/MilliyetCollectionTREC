<DOC>
<DOCNO> 286011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sondun31.html </URL>
<DATE> 2004/11/04/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Barak siyasete geri dönüyor 
</HEADLINE>
<TEXT>

     Eski İsrail Başbakanı Ehud Barak, İşçi Partisi liderliği için yarışacağını ve bir sonraki seçimlerde partisinin başbakan adayı olmak istediğini açıkladı. 
     Barak'ın makamından yapılan açıklamada, Barak'ın, partisinin şubattaki seçimlerinde Şimon Peres'e karşı aday olacağı bildirildi. 
     Ariel Şaron'un 2001'de başbakanlık seçimini kazanmasından sonra siyaseti bırakan Barak'ın, Peres'e, ''İşçi Partisi'nin liderliği için yarışma ve partiyi iktidara taşıma niyetindeyim'' dediği bildirildi. 
     Barak, İsrail devleti için sorumluluk hissiyle hareket ettiğini belirterek, İsrail'i tekrar doğru yola sokmak zorunda olduklarını kaydetti. 
     Üst düzey parti yetkilileri, iktidarı döneminde birçok hata yaptığını belirterek Barak'ın geri dönme planını eleştirdiler. 
     Barak'ın açıklaması, erken seçim olasılığının konuşulduğu bir dönemde geldi. 
     
</TEXT>
</DOC>
