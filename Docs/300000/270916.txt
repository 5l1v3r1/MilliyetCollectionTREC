<DOC>
<DOCNO> 270916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sondun21.html </URL>
<DATE> 2004/09/11/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
KKTC'de en çok orduya güveniliyor... 
</HEADLINE>
<TEXT>

     Doğu Akdeniz Üniversitesi DAÜ İletişim Fakültesi'nin ''Kurumlara Güven'' konulu araştırmasında, insanların, yüzde 80'le en çok orduya güvendiği ortaya çıktı. Araştırmaya göre, cumhurbaşkanına güven yüzde 54, başbakana güven de yüzde 44. 
     Doğu Akdeniz Üniversitesi İletişim Fakültesi Öğretim Üyesi Doç. Dr. Süleyman İrvan denetiminde, Siyasal İletişim dersi kapsamında yapılan ''Kurumlara Güven'' araştırması, ankete katılanların sadece yüzde 24'ünün insanların çoğuna güvendiğini ortaya koydu. 
     Gazimağusa'da 18-22 Ağustos 2004 tarihleri arasında şehir merkezinde yüz yüze görüşme yöntemiyle yapılan ankete 791 kişi katıldı. Ankette, çeşitli kişi ve kurumlara ne kadar güvendiklerini ölçen çeşitli sorular yöneltildi. 
     Elde edilen sonuçlara göre en güvenilir kurum yüzde 80 ile ordu çıktı. Bu kurumu üniversiteler, polis ve mahkemeler izliyor. Siyasal güven ölçütü olarak kabul edilen meclise güven yüzde 39. Kurumlar arasında en az güvenilense yüzde 24 ile siyasi partiler. 
     Anket sonucuna göre, kişi ve kurumların güven düzeyi şöyle 
     Ordu asker yüzde 80, Üniversiteler yüzde 76, Polis yüzde 66, Mahkemeler yüzde 63, Cumhurbaşkanı 54, Sivil Toplum Örgütleri yüzde 50, Belediyeler yüzde 46, Bayrak Radyo Televizyon Kurumu BRT yüzde 45, Sendikalar yüzde 45, Başbakan yüzde 44, Hükümet yüzde 42, Meclis yüzde 39, Gazeteler yüzde 37, Özel Televizyonlar yüzde 35, Siyasi Partiler yüzde 24, İnsanların çoğu 24. 
     Ankete göre yüzde 57 oranıyla en çok tercih edilen gazete Kıbrıs Gazetesi olurken, en çok izlenen TV kanalı da BRT oldu. 
     
     KIBRIS SORUNU, GÜNDEMİN İLK SIRASINDA 
     Anket sonucuna göre, Kıbrıs sorunu, halkın gündeminde ilk sırada bulunuyor. Ankette halka, ''Sizce KKTC'nin şu andaki en önemli sorunları nelerdir '' sorusu soruldu ve en fazla üç sorun belirtmeleri istendi. Üç tercih dikkate alınarak yapılan değerlendirme sonucunda elde edilen bulgular, Kıbrıs sorununun gündemin ilk sırasındaki yerini koruduğunu ortaya koydu. 
     Kıbrıs sorunu yüzde 84'le halkın gündeminin ilk sırasında yer alırken, yüzde 52'yle hayat pahalılığı, yüzde 45'le hayat pahalılığı, yüzde 41'le de işsizlik halkın diğer gündemini oluşturuyor. 
     Ankete göre, halk Kıbrıs sorununun kısa vadede çözüleceğine inanmıyor. 
     Ankette, ''Gelecek bir yıl içinde Kıbrıs sorununun çözüleceğine ne kadar inanıyorsunuz '' sorusu soruldu. 
     Sonuçlar, halkın bu konuda oldukça karamsar olduğunu gösteriyor. Bu soruya ''çok inanıyorum'' yanıtını verenlerin oranı yüzde 9, ''oldukça inanıyorum'' diyenlerin oranı yüzde 14. ''Pek inanmıyorum'' diyenler yüzde 35'i, ''hiç inanmıyorum'' diyenler yüzde 31'i oluşturuyor. 
     
     DEĞERLENDİRME 
     DAÜ'nün anket sonuçlarına ilişkin olarak değerlendirmesi de açıklandı. 
     ''Bağımsız değişkenler bağlamında bir değerlendirme yapıldığında ortaya şu sonuçlar çıkıyor 
     -Kadınlar Cumhurbaşkanına, sivil toplum örgütlerine, polise, gazetelere, sendikalara, üniversitelere ve belediyelere göreceli olarak daha fazla güveniyorlar. Erkeklerse Başbakana, meclise, hükümete, siyasi partilere, askere, mahkemelere ve insanların çoğuna daha fazla güveniyorlar. 
     -Yaş, kişilere, kurumlara ve topluma güveni belirleyen en önemli faktörlerden birisi olarak görünüyor. 36 yaş ve üzerindekiler, 35 yaş ve altında olanlara göre daha fazla güven duyuyorlar. 
     -Eğitim durumuyla kişi ve kurumlara güven arasında ters orantılı bir ilişki söz konusu. Eğitim düzeyi arttıkça, kurum ve kişilere güven azalıyor. En az güvenenlerin üniversite mezunları, en çok güvenenlerin de ilkokul mezunları olduğu görülüyor. 
     -Kimlik tanımları açısından, kendilerini Türkiyeli göçmen olarak tanımlayanlar kişi ve kurumlara daha az güven duyuyorlar. 
     -Gelir durumuyla kişi ve kurumlara güven arasında doğru orantılı bir ilişki olduğu anlaşılıyor. Gelir azaldıkça güven de azalıyor, gelir arttıkça güven de artıyor. 
     -Siyasal eğilim açısından, kişi ve kurumlara en çok güvenenlerin başında liberal demokratlar geliyor. Liberal demokratlar, meclise, hükümete, siyasi partilere, sivil toplum örgütlerine, polise, gazetelere, BRT'ye, özel televizyonlara ve üniversitelere en çok güvenen grubu oluşturuyor. Sol görüşlüler, Başbakana ve sendikalara sosyal demokratlar, belediyelere ve insanların çoğuna sağ görüşlüler, mahkemelere milliyetçiler de, Cumhurbaşkanına ve askere en çok güvenenlerin başında geliyor. Genel olarak, milliyetçilerle sol görüşlülerin daha az güvenenler arasında yer aldıkları görülüyor.'' 
     
</TEXT>
</DOC>
