<DOC>
<DOCNO> 271911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/yasam/axyas01.html </URL>
<DATE> 2004/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Adalet bıraktı polis korusun' 
</HEADLINE>
<TEXT>


ELVAN EZBER İstanbul 

Kenan Aytan, taksici kardeşi Kasım ile Gültepe'de silahlı kişilerce kaçırıldıkları, istenen 30 bin euro'luk yaklaşık 55 milyar TL fidyeyi bulabilmesi için kendisinin serbest bırakıldığı iddiasıyla 2 gün önce Asayiş Şube Müdürlüğü'ne başvurdu. Bunun üzerine polis, Aytan'a, iddia ettiği kişilere 'Para hazır' diye telefon ettirdi. Telefonda belirlenen buluşma yerinde de Hasan Çelik ve Mehmet Şakir Edebali gözaltına alındı. Sorgu sonucu, kardeş Kasım Aytan, rehin tutulduğu Kağıthane'deki eve düzenlenen baskında kurtarıldı ve Barış Çeçen ve Zafer Çeçen adlı kişiler de gözaltına alındı. 4 zanlı, tutuksuz yargılanmak üzere serbest bırakılınca Kenan Aytan soluğu Asayiş Şube'de aldı. Aytan, şu iddialarda bulundu "Bunları nasıl serbest bıraktılar Korku içindeyim. Can güvenliğimi kim sağlayacak Beni öldürmeyeceklerini kim garanti edebilir Adalete güvenim kalmadı." 





</TEXT>
</DOC>
