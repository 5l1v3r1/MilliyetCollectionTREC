<DOC>
<DOCNO> 298206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/soneko34.html </URL>
<DATE> 2004/12/16/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Bankaların kredi hacmi 1.7 katrilyon azaldı... 
</HEADLINE>
<TEXT>

     Bankacılık sistemi kredi hacmi, 26 Kasım- 3 Aralık tarihleri arasında 1 katrilyon 711.6 trilyon lira azaldı. 
     Merkez Bankası verilerine göre, 26 Kasım itibariyle 86 katrilyon 301.8 trilyon lira olan bankacılık sistemi kredi hacmi, 3 Aralık'ta 84 katrilyon 590.2 trilyon liraya indi 3 Aralık itibariyle, mali kesime verilen kredilerin yaklaşık 831.8 trilyon lirası mevduat bankaları, 2 katrilyon 42.4 trilyon lirası da kalkınma ve yatırım bankaları kredilerinden oluşuyor. 
     Mali olmayan kesime verilen kredilerin dağılımına bakıldığında ise 119 trilyon lirasının Merkez Bankası, 76 katrilyon 186.9 trilyon lirasının mevduat bankaları, 5 katrilyon 107.6 trilyon lirasının da kalkınma ve yatırım bankaları kredilerinden oluştuğu görüldü. 
     
     MENKUL DEĞERLER CÜZDANI 
     Öte yandan bankaların alım satım amaçlı ve satılmaya hazır menkul değerler cüzdanı, bir haftada 149.4 trilyon lira arttı. 
     Merkez Bankası verilerine göre, 26 Kasım'da 67 katrilyon 866.1 trilyon lira olan bankaların alım satım amaçlı ve satılmaya hazır menkul değerler cüzdanı, 3 Aralık'da 68 katrilyon 15.5 trilyon liraya çıktı. 
     Verilere göre, mevduat bankalarının portföyünde 39 katrilyon 671.6 trilyon lirası TL, yaklaşık 27 katrilyon 487.7 trilyon lirası da yabancı para menkul değerleri olmak üzere 67 katrilyon 159.3 trilyon liralık değerli kağıt bulunuyor. 
     Bu bankalardaki yabancı para ve TL cinsinden menkul değerlerin yaklaşık 1 katrilyon 191.5 trilyon lirası yurt dışında bulunurken yurtiçi yabancı para cinsinden değerler arasında 26 katrilyon 167.8 trilyon lira, TL değerler açısından da 34 katrilyon 827.9 trilyon liralık devlet tahvili yer alıyor. 
     
     TOPLAM MEVDUAT 
     Bankalardaki toplam mevduat ise söz konusu dönemde 2 katrilyon 746.6 trilyon lira azalarak, 3 Aralık itibarıyla itibariyla 183 katrilyon 893.5 trilyon liradan 181 katrilyon 146.9 trilyon liraya indi. 
     Söz konusu dönemde Türk Lirası mevduatı yaklaşık 3 katrilyon 46.2 trilyon lir azalarak 99 katrilyon 422.1 trilyon lira oldu. Türk Lirası mevduatı, 26 Kasım'da 102 katrilyon 468.3 trilyon lira idi. 
     Bankalardaki yabancı para mevduatı ise bir haftada yaklaşık 454 trilyon lira azalarak 78 katrilyon 775.4 trilyon liradan 78 katrilyon 321.4 trilyon liraya geriledi. 
     
</TEXT>
</DOC>
