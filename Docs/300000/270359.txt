<DOC>
<DOCNO> 270359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sondun39.html </URL>
<DATE> 2004/09/09/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Avrupa Anayasası 29 Ekim'de imzalanıyor 
</HEADLINE>
<TEXT>

     Avrupa Birliği AB Anayasası, 25 üye ülke ile aday ülkeler Türkiye, Romanya ve Bulgaristan tarafından 29 Ekim 2004 Cuma günü İtalya'nın başkenti Roma'da düzenlenecek törenle imzalanacak. 
     Ab dönem başkanı Hollanda'nın Başbakanlığı'ndan yapılan açıklamada, imza töreninin, AB'ye giden yolda, 1957 yılında ilk anlaşmanın yapıldığı bina Campidoglio ve salonlarda Sala Degli Orazi ve Curiazi düzenleneceği belirtildi. 
     Törene devlet ya da hükümet başkanları ile dışişleri bakanları katılacak. 
     Avrupalı liderler tarafından 18 Haziran'da Brüksel'de üzerinde uzlaşma sağlanan anayasanın, imzalanmasından sonra, iki yıl içinde üye ülkelerin onaylaması bekleniyor. 
     Avrupa Birliği Anayasası, esas olarak mevcut anlaşmaların birçoğunu içeriyor ve dört ana bölümden oluşuyor. 
     Anayasanın birinci bölümünde AB'nin tanımı, temel değerleri, amaçları, yetki ve sorumlulukları, karar alma süreci ve kurumları tanımlanıyor. İkinci bölümde temel haklara yer veriliyor. AB'nin politikasının ve yürütmenin tanımlandığı üçüncü ana bölümü, anayasanın onaylanması ve yenileşmesine ilişkin süreci gösteren son bölümü izliyor. 
     
</TEXT>
</DOC>
