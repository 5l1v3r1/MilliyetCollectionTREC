<DOC>
<DOCNO> 283458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sonsiy01.html </URL>
<DATE> 2004/10/26/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Prens Charles’a Türkiye’de yatırım daveti... 
</HEADLINE>
<TEXT>

     Başbakan Erdoğan, organik tarım alanında şirketi bulunan Prens Charles'ı Türkiye'de yatırıma davet etti. 
     Başbakan Recep Tayyip Erdoğan, Galler Prensi Charles onuruna bir yemek verdi. Erdoğan yemekte, organik tarımla ilgilenen ve bu alanda şirketi bulunan Prens Charles'ı Türkiye'de yatırıma davet etti. 
     Prens Charles, Başbakan Erdoğan'ın akşam yemeğine katıldı Güne Cumhurbaşkanı Sezer ile görüşerek başlayan İngiltere veliahtı Galler Prensi Charles, dün akşam saatlerinde de Başbakan Erdoğan ile biraraya geldi. 
     Başbakanlık Konutu'nda yarım saat süren görüşmeden sonra Prens Charles, Erdoğan'ın verdiği akşam yemeğine katıldı. 
     
     "Türkiye'nin özellikle organik tarımda AB'ye katkısı olacak" 

     Başbakan Erdoğan yemekte organik tarımla ilgilenen ve bu alanda şirketi bulunan Prens Charles'ı Türkiye'de yatırıma davet etti. Erdoğan, Türkiye'nin özellikle organik tarım konusunda Avrupa Birliği'ne katkısı olacağına dikkat çekti. Başbakan Erdoğan ayrıca, Türkiye'de yabancı yatırımcıya sağlanan kolaylıklar hakkında bilgi verdi. 
     Bunun yanı sıra Prens Charles'ın Mardin'e gideceğini anımsatan Başbakan Erdoğan, Prens'e özellikle Mardin evlerini ziyaret etmesini ve evlerin içine girmesini tavsiye etti. 
     Karşılıklı hediyelerin verildiği yemekte Başbakan Erdoğan, Prens Charles'a yaldız işlemeli bir porselen vazo hediye etti. 

     
</TEXT>
</DOC>
