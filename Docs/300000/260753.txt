<DOC>
<DOCNO> 260753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sondun11.html </URL>
<DATE> 2004/08/05/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Ermenistan, Irak kararıyla karıştı... 
</HEADLINE>
<TEXT>

     Ermenistan hükümetinin, Irak'a askeri uzman gönderme kararı, tepki yarattı. Ermenistan Komünist Partisi Merkez Komitesi Sekreteri Ruben Tovmasyan, kararı sert dille eleştirirken "Ermeni karşıtı ve ahlaksız" olarak nitelendirdi. 
     Ruben Tovmasyan, ARMINFO'ya yaptığı açıklamada Ermenistan hükümetinin kararının sadece Irak'a gönderilecek olan askeri personelin değil, aynı zamanda bu ülkedeki Ermeni topluluğunun hayatları ve güvenliklerini riske atacağını savundu. 
     Ermenistan'tan çok daha büyük ülkelerin Irak'taki kuvvetlerini geri çekmekte olduğunu belirten Tovmasyan, Ermenistan'ın Irak'taki işgale katkıda bulunmasının "ahlak dışı" olduğunu öne sürdü. 
     Geçen hafta Ermeni hükümetinin, Savunma Bakanlığının Irak'a askeri uzmanların gönderilmesini kararını onaylandığı bildiriliyor. 
     
</TEXT>
</DOC>
