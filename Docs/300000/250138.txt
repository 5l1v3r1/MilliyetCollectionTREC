<DOC>
<DOCNO> 250138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/spor/axspo01.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çizme'nin gözyaşları 2-1 
</HEADLINE>
<TEXT>


İtalya, uzatmalarda gelen golle Bulgaristan'ı devirmesine rağmen çeyrek finale kalamadı. Danimarka ve İsveç'in 2 - 2'lik beraberliği Gök - Mavililer'i şampiyona dışında bıraktı 


AVRUPA Şampiyonası'nın favorilerinden İtalya, Bulgaristan'ı uzatma dakikalarında gelen golle geçmesine rağmen çeyrek final bileti alamadı. Danimarka ile İsveç 2 - 2 berabere kalınca averajla gruptan çıkamadı. 45'te Petrov'un golüyle yenik duruma düşen Gök - Mavililer, 48'te Perrota ile beraberliği yakaladı. 90 4'te Cassano'nun golü İtalya'yı galibiyete ulaştırdı. 

İngilizler'in Pele'si 

Damgasını vurdu 
HIRVATİSTAN karşısında ortaya koyduğu futbolla herkesi kendine hayran bırakan İngilizler'in yeni altın çocuğu Wayne Rooney, EURO 2004'e şimdiden damgasını vurdu. Teknik Direktör Sven Goran Eriksson, öğrencisini henüz 17 yaşındayken İsveç'te yapılan 1958 Dünya Kupası'nda yıldızı parlayan Pele'ye benzeterek, "O tarihten bu yana uluslararası turnuvalarda bu kadar büyük bir sansasyon yaratan bir oyuncu anımsamıyorum. Gerçekten inanılmaz" dedi. 

Manşetleri süsledi 
İNGİLİZ basını da Eriksson'un sözlerini manşetlere taşıdı. Daily Mail, Rooney'in resminin üzerine 'Yeni Pele' manşetini atarken, Ada'nın en çok satan tabloid gazetesi The Sun 'Pele 2' başlığını kullandı. David Beckham da Rooney'nin Euro 2004 üzerindeki etkisine bakıldığında Pele ile kıyaslanmayı hak ettiğini belirtti. Ünlü yıldız ayrıca Hırvat maçını unutmaları gerektiğini belirtip, "Artık Portekiz'e konsantre olmalıyız" ifadesini kullandı. 




</TEXT>
</DOC>
