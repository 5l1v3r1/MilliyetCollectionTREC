<DOC>
<DOCNO> 255969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/sontur26.html </URL>
<DATE> 2004/07/16/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
''Önlemini al, hırsızın başını belaya sokma'' 
</HEADLINE>
<TEXT>

     Eskişehir Emniyet Müdürlüğü, vatandaşın hırsızlık olaylarına karşı dikkatli olmaları için 7 ayrı bölgeye ''Önlemini Al Hırsızın Başını Belaya Sokma'', ''Hırsızların Yüzü Gülüyor, Çünkü Tatile Çıkıyorsunuz'' gibi ifadelerin yer aldığı uyarıcı afişler astı. 
     İl Emniyet Müdürü Savaş Yücel, kentte hırsızlık olaylarının önlenmesi için kentin değişik noktalarına uyarıcı afişler astıklarını belirterek, yerel televizyon kanallarında da uyarıcı reklamlar yayınlatacaklarını söyledi. 
     Amaçlarının vatandaşı hırsızlık olaylarına karşı daha duyarlı hale getirmek olduğunu bildiren Yücel, AB standartlarında bir kent polisi yaratmak için yüzde sıfır toleransla çalışmaların devam ettiğini kaydetti. 
     İl Emniyet Müdürü Savaş Yücel, kentin 7 ayrı bölgesine astıkları afişlerde, ''Önlemini Al Hırsızın Başını Belaya Sokma '', ''Hırsızların Yüzü Gülüyor, Çünkü Tatile Çıkıyorsunuz'', ''Bugün Hırsızlara Karşı Ne Önlem Aldınız'', ''Hırsızınızı Yakaladık Ancak Sizden Çaldıklarını Yemiş'' gibi uyarıcı ifadelerin yer aldığını sözlerine ekledi. 
     
</TEXT>
</DOC>
