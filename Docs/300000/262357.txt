<DOC>
<DOCNO> 262357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sondun22.html </URL>
<DATE> 2004/08/11/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Başkandan erkeklere Beni öpmeyin .. 
</HEADLINE>
<TEXT>

     Filipinler Devlet Başkanı Gloria Macapagal Arroyo, erkek hayranları ve destekçilerinden kendisini öpmemelerini istedi. 
     İstemediği halde öpülmesine çok kızan Arroyo, bir toplantıda yaptığı konuşmada, ''Saygı gösterin. Ben tutucu bir insanım. Kocamdan başka erkekler tarafından öpülmek istemiyorum'' dedi. 
     Yalnızca kocası Jose Mike Miguel'in öpücüklerini kabul edeceğini belirten Arroyo, ülkenin tüm erkeklerini, kendisini öpmeye kalkışmamaları, aksi takdirde onlara karşı sert olabileceği konusunda yolunda uyardı. 
     Arroyo'nun tüm televizyonlardan canlı yayınlanan bu açıklamasını, bir protokol memurunun, ''kalabalıktaki bir erkeğin kendisini öpmek istediği, ancak dişlerini fırçalamadığı için tereddüt ettiği'' yolundaki şakasından sonra yaptığı belirtildi. 
     Arroyo'nun bayan korumasının, Devlet Başkanı'nın geçen yıl Kuveyt'teki Filipinli işçileri ziyareti sırasında kendisini öpmeye yeltenen bir erkeği kenara iten fotoğrafları tüm yerel gazetelerde yayımlanmıştı. 
     Devlet başkanlığı sarayından yapılan açıklamada da, halk, devlet başkanını öpmemesi yolunda uyarıldı. 
     
</TEXT>
</DOC>
