<DOC>
<DOCNO> 254949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/guncel/gun04.html </URL>
<DATE> 2004/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türbe turundan sonra ABD'ye gidecekler... 
</HEADLINE>
<TEXT>


ŞÜKRAN PAKKAN İstanbul 

Esra - Berat Albayrak çifti, balayı yerine türbe turuna çıkmayı tercih etti. Baba Sadık Albayrak, "Çocuklarımız, villa, kral dairesi anlayışından çok uzaktalar" dedi. Çift, 'balayına' Trabzon ve Rize'deki aile büyüklerini ziyaretle başlayacak. Ardından Osmanlı İmparatorluğu'nun kurucusu Osman Gazi'nin kayınpederi Şeyh Edebali'nin türbesi, Bilecik'teki Ertuğrul Gazi Türbesi, Bursa Ulu Camii ve Yeşil Türbe ziyaret edilecek. Çift, birkaç hafta sonra Berat Albayrak'ın kiraladığı daireye yerleşmek üzere Amerika'ya uçacak, Esra'nın okulunu bitirmesinden sonra Türkiye'ye geri dönecek. Bu arada Erdoğan ailesinin, Sadık Albayrak'a gönderdiği bohçadan, kalem, kumaş, çorap, kravat, seccade gibi hediyeler çıktı. Albayrak, Cacharel marka kumaşı, takım elbise olarak diktirdi. 


</TEXT>
</DOC>
