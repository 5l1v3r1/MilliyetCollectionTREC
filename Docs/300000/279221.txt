<DOC>
<DOCNO> 279221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sontur40.html </URL>
<DATE> 2004/10/11/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
"Fuhuş Minibüsü" trafikten men edildi... 
</HEADLINE>
<TEXT>

     Kartal Kaymakamlığı, fuhuş amacıyla kullanılan minibüsü mühürleyerek, 3 ay süreyle trafikten men etti. 
     Kaymakam Dursun Ali Şahin, T.K'nın, birçok kez fuhuş yaptırdığı gerekçesiyle gözaltına alındıktan sonra serbest bırakıldığını hatırlatarak, Kartal İlçe Emniyet Müdürlüğü'nün müracaatı üzerine Zührevi Hastalıklar ve Fuhuşla Mücadele Komisyonu'nu toplantıya çağırdıklarını söyledi. 
     Toplantıda, konuyla ilgili mevzuatın gözden geçirildiğini ifade eden Şahin, 34 UA 9147 plakalı minibüsün mühürlenerek 3 ay süreyle trafikten men edilmesine ve otoparkta muhafaza altına alınmasına oybirliğiyle karar verildiğini bildirdi. 
     Şahin, tüzükte bu şekilde fuhuş yapılan yerlerin mühürlendiğinin yer aldığını, bunun araca da uygulandığını belirtti. 
     Dursun Ali Şahin, bu süreçten sonra tekrar fuhuş olayında kullanılması halinde aracın yine mühürleneceğini belirtti. 
     
</TEXT>
</DOC>
