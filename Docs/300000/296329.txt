<DOC>
<DOCNO> 296329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sontur23.html </URL>
<DATE> 2004/12/09/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Bebek ağlaması, anne-babasının hayatını kurtardı 
</HEADLINE>
<TEXT>

     Bursa'da bir çift, karbonmonoksit gazından zehirlenmekten son anda, 6 aylık bebeklerinin ağlaması sayesinde kurtuldu. 
     Soğanlı Mahallesi Yıldırım Sokak'ta, Ayşe Özdemir ve Nadir Özdemir çifti, 6 aylık bebekleri Buğrahan'ın üşümemesi için sobayı söndürmeden uyudu. Sabah saatlerinde çocuklarının ağlaması üzerine uyanan çift, kendilerini yorgun hissetmeleri üzerine zehirlendiklerini anladı. 
     Daha sonra Buğrahan'ı da yanlarını alarak sokağa çıkan Ayşe ve Nadir Özdemir çifti, komşuları tarafından Bursa Devlet Hastanesi'ne, minik Buğrahan ise Bursa Çocuk Hastanesi'ne kaldırıldı. 
     Sobadan sızan karbonmonoksit gazından zehirlendikleri anlaşılan Özdemir ailesinin sağlık durumunun iyi olduğu bildirildi. 

     
</TEXT>
</DOC>
