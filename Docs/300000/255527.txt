<DOC>
<DOCNO> 255527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/guncel/gun12.html </URL>
<DATE> 2004/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya artık vize istemiyor 
</HEADLINE>
<TEXT>


ANKARA Milliyet 

Türkiye ile Brezilya arasında "umuma mahsus pasaport hamillerinin vize yükümlülüklerinin kaldırılmasına ilişkin anlaşma", Brezilya tarafından onaylandı. Dışişleri Bakanı Abdullah Gül, dün Brezilya'nın Ankara Büyükelçisi Brain Micheal Fraiser Neeler'i kabul etti. Dışişleri Bakanlığı'ndaki görüşmede Neeler, Türkiye ile Brezilya hükümeti arasında "umuma mahsus pasaport hamillerinin vize yükümlülüklerinin kaldırılmasına ilişkin anlaşma"nın Brezilya tarafından onaylandığına ilişkin mektubu Gül'e takdim etti. Böylece dün itibariyle yürürlüğe giren Vize Muafiyet Anlaşması, iki ülkenin geçerli umuma mahsus pasaport hamillerinin, toplam kalış süresi yılda 180 günü geçmemek kaydıyla turizm ve iş amacıyla 90 gün süreyle diğerinin toprağına giriş yapmak, transit geçmek ve kalmak için vize yükümlülüklerinden muaf tutulmalarını hükme bağlıyor. 


</TEXT>
</DOC>
