<DOC>
<DOCNO> 251160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/ekonomi/eko11.html </URL>
<DATE> 2004/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
98 oktan benzin 2 milyon 31 bin lira 
</HEADLINE>
<TEXT>



Akaryakıt ürünlerinden 98 oktan kurşunsuz benzinin pompa satış fiyatı belirlendi. Akaryakıt Dağıtıcıları Derneği ADER tarafından yapılan yazılı açıklamaya göre, 98 oktan kurşunsuz benzinin İstanbul'un Avrupa yakasında perakende pompa satış fiyatı KDV dahil 2 milyon 31 bin lira oldu. Açıklamada, perakende pompa satış fiyatı 1 milyon 885 bin lira olan 95 oktan kurşunsuz benzinin fiyatında herhangi bir artış olmadığı ve aynı fiyattan satılacağı da kaydedildi. Benzinin kalitesini gösteren en önemli parametre olan oktan sayısı ne kadar yüksekse motorun gücü ve performansı artıyor. Araçtan daha yüksek performans elde edilmesini sağlayan 98 oktan benzin, emme subaplarını temizlemesi, tıkanmaların önüne geçmesi ve hava kirliliğini azaltması ile öne çıkıyor. 


</TEXT>
</DOC>
