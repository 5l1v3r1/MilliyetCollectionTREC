<DOC>
<DOCNO> 271641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sondun30.html </URL>
<DATE> 2004/09/14/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Irak'ta kaçırılan Türk şoförün görüntüleri yayınlandı 
</HEADLINE>
<TEXT>

     El Cezire televizyonu, Irak'ta kaçırılan bir Ürdünlü şoförün görüntülerini yayınladı. 
     ''El Tevhid Aslanları Tugayı'' adlı örgüt tarafından gönderilen video görüntülerini gösteren televizyon, örgütün, şoförün çalıştığı şirkete Irak'taki faaliyetlerini durdurması için 48 saat süre tanıdığını, aksi takdirde şoförü öldürme tehdidinde bulunduğunu duyurdu. 
     Şirketin Amerikan ordusuna yakıt ikmali yaptığı belirtildi. 
     Televizyon, maskeli 3 kişinin, diz çökmüş ve pasaportunu gösteren Halife El Breyzad adlı rehinenin arkasında dururken çekilen görüntülerini ekrana yansıttı. 
     Irak'ın Ramadi kentindeki isyancılar, dün Irak'a giren Ürdünlü şoförlerin öldürüleceği tehdinin yazılı olduğu el ilanları dağıtmıştı. 
     Irak İslam Ordusu adlı örgütün ilanlarında, ''Bu bildiriyi dikkate almayan herkes, bunun yegane cezasının ölüm olduğunu bilsin'' yazılı olduğu belirtilmişti. 
     Irak'ta savaşın başladığı Mart 2003'ten bu yana 12'si Ürdünlü 100'den fazla yabancı kaçırıldı. 
     
</TEXT>
</DOC>
