<DOC>
<DOCNO> 289350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sonyas01.html </URL>
<DATE> 2004/11/16/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Etkili ders çalışmanın yöntemini biliyor musunuz .. 
</HEADLINE>
<TEXT>

     Anadolu Üniversitesi AÜ Psikolojik Danışma ve Rehberlik Merkezi'nde PDRM görevli Uzman Sosyal Çalışmacı Ayşe Kızıltaş, öğrencilerin 20-40 dakika çalışmadan sonra 10 dakika konuları tekrar edip 10 dakika dinlenmeleri gerektiğini söyledi. 
     Kızıltaş, AA muhabirine yaptığı açıklamada, ''bilgiyi algılama, kaydetme, hatırlatma ve kullanma'' gibi süreçlerden oluşan öğrenmenin ön şartının, dikkat, motivasyon ve aktif katılım olduğunu belirtti. 
     Kişinin başarı sağlamasının ''kendisine güvene'' bağlı olduğunu ifade eden Kızıltaş, şöyle konuştu 
     ''Başarılı olmak için, önce kişinin kendisine olan güveni tam olmalı. Başarısızlık korkusu olmamalı. Planlı çalışmaya özen göstermeli. Kişi, yeteneğinin gelişmeye açık olduğunu bilmeli. Başarılı olma ihtiyacı da motivasyonu olumlu yönde etkiler. Sık tekrar yapılmazsa, bilgiler hızla unutulur. Öğrenciler 20-40 dakika çalışmadan sonra 10 dakika konuları tekrar edip 10 dakika dinlenmelidir. Dinlenmede, televizyondan uzak durmak koşuluyla her şey yapılabilir.'' Kızıltaş, dersten sonra hiç tekrar yapılmaması durumunda bilgilerin yüzde 80'inin unutulacağını belirterek, notların gözden geçirilmesinin ve temize çekilmesinin hatırlamayı güçlendirdiğini bildirdi. 
     Uzman Sosyal Çalışmacı Ayşe Kızıltaş, benzer derslerin peş peşe çalışılması durumunda da bilgilerin karışma olasılığının bulunduğunu sözlerine ekledi. 
     
</TEXT>
</DOC>
