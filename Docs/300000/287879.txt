<DOC>
<DOCNO> 287879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sonyas20.html </URL>
<DATE> 2004/11/10/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
İskoçya'da sigara yasağı... 
</HEADLINE>
<TEXT>

     İskoçya, kamuya açık alanlarda sigara içilmesini yasaklayan ülkelere katılacak. 
     İskoçya kabinesinin kapalı alanlarda sigara içme yasağına ilişkin karar aldığı, yasağın 2006 yılının başlarında uygulamaya konulmasının amaçlandığı belirtildi. 
     Kabine toplantısı öncesinde BBC'ye açıklama yapan Sağlık Bakan Yardımcısı Rhona Brankin, politikacıların pek çok hayatı kurtarmaktan sorumlu olduğunu söyledi. 
     Brankin, İskoçya'daki ölümlerin dörtte birinin sigaraya bağlı rahatsızlıklardan kaynaklandığını ifade etti. 
     Kamuya açık kapalı mekanlarda sigara içme yasağı, aralarında İrlanda, Norveç ve Malta'nın da bulunduğu bazı ülkeler ile ABD'nin New York kentinde uygulanıyor. 
     
</TEXT>
</DOC>
