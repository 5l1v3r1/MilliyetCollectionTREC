<DOC>
<DOCNO> 274197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sondun02.html </URL>
<DATE> 2004/09/23/ </DATE>
<TIME> 08.05 </TIME>
<AUTHOR>  </AUTHOR>
<HEADLINE>
Suriye, Beyrut'un güneyinden çekildi... 
</HEADLINE>
<TEXT>

     Suriye, Lübnan'ın başkenti Beyrut'un güneyindeki mevzilerinden çekilme işlemini tamamladı. 
     Lübnan polisinden alınan bilgiye göre, Suriye birlikleri şafakta Suriye topraklarına döndü. 
     Polis, Suriye ordusuna ait 60 otobüs ve kamyonun, sabahın erken saatlerinde Masnaa sınır kapısından Suriye'ye geçtiğini kaydetti. 
     Gözlemcilere göre, Suriye Lübnan'daki askerlerinin bir kısmını uluslararası baskı sonucu çekti. BM'nin 2 Eylül'de kabul ettiği karar metninde, Suriye üstü kapalı bir dille Lübnan'dan tamamen çekilmeye davet ediliyordu. 
     Suriye'nin Lübnan'da yaklaşık 15 bin askerinin daha kaldığı tahmin ediliyor. 
     
</TEXT>
</DOC>
