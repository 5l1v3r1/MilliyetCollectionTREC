<DOC>
<DOCNO> 261619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sontur33.html </URL>
<DATE> 2004/08/08/ </DATE>
<TIME> 19.12 </TIME>
<AUTHOR>  </AUTHOR>
<HEADLINE>
Mersin Üniversitesi'ni kazanan öğrencilerin kayıt evrakları postalanacak 
</HEADLINE>
<TEXT>

     Mersin Üniversitesi ME.Ü , üniversiteye yerleşmeye hak kazanan adayların kayıt evrakını adreslerine postalayacak. 
     ME.Ü Öğrenci İşleri Müdürlüğü'nden yapılan açıklamaya göre, 2004 yılı Öğrenci Seçme Sınavı ÖSS sonucunda ME.Ü'yü tercih eden öğrencilere, 6 Eylül 2004 tarihinde başlayacak kayıt işlemlerini kolaylaştırmak için evrakın 20 Ağustos 2004 tarihinden itibaren adreslerine gönderileceğini bildirdi. 
     Yaklaşık 6 bin öğrenciye gönderilecek kayıt evrakının arasında ME.Ü Rektörü Prof. Dr. Uğur Oral'ın yeni öğrencilere mesajı, öğrencilerin öğrenimleri boyunca karşılaşabilecekleri sorunlara cevap bulabilecekleri bilgileri içeren ''Eğitim-Öğretim Rehberi'' ile üniversiteyi simgeleyen çeşitli armağanların da yer alacağı kaydedildi. 
     
</TEXT>
</DOC>
