<DOC>
<DOCNO> 280123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sontur32.html </URL>
<DATE> 2004/10/14/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Köpekler mobilet sürücüsünü parçalıyordu .. 
</HEADLINE>
<TEXT>

     Bolu'da başıboş köpeklerin saldırısına uğrayan mobilet sürücüsü, yoldan geçen sürücüler tarafından kurtarıldı. 
     AA muhabirinin aldığı bilgiye göre, Bolu Merkeze bağlı Avdancık Köyü'nden mobileti ile Bolu'ya gelmek için yola çıkan 80 yaşındaki İsmail Dursun, yolda başıboş köpeklerin saldırısına uğradı. 
     Köpeklerden yoldan geçen sürücülerin yardımıyla kurtulan Dursun'a, olay yerine gelen 112 Acil Servis ekipleri ilk müdahaleyi yaptı. Dursun, daha sonra İzzet Baysal Devlet Hastanesi'ne kaldırıldı. 
     
     ''PARÇALANMAKTAN KURTULDUM'' 
     Köpekler tarafından parçalanmaktan son anda kurtulduğunu söyleyen İsmail Dursun, şöyle dedi 
     ''Mobiletimle Bolu'ya geliyordum. Köpekleri gördüm saldırmasınlar diye yavaşladım. Yavaşladığımı gören bir grup köpek, üzerime saldırdı. Mobiletim devrildi ve kaza yaptım. Daha sonra köpekler üzerime saldırarak ellerimi ısırmaya başladı. Yoldan geçen sürücülerin yardımı sayesinde köpeklere parçalanmaktan son anda kurtuldum.'' 
     
</TEXT>
</DOC>
