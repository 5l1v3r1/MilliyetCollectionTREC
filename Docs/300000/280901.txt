<DOC>
<DOCNO> 280901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/spor/spo04.html </URL>
<DATE> 2004/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba endişesi 
</HEADLINE>
<TEXT>


Ankaraspor'un hocasının, bugün eski takımına karşı ilk kez mücadele verecek olması Trabzon'da alarma yol açtı. Samet Aybaba'nın ekibi yakından tanıması tedirginlik yarattı 

Fotoğraf Turgay Örme 


Kim kazanacak 
BORDO - Mavili ekipte bugünkü Ankaraspor maçı öncesi Samet Aybaba alarmı verildi. Başkent ekibinin teknik patronunun, Trabzonspor'un eski hocası olması nedeniyle, zorlu karşılaşma ayrı bir önem taşıyor. Bir dönem Beşiktaş'ın başarısı için omuz omuza mücadele veren ve sayısız kupa kaldıran Ziya Doğan ile Samet Aybaba'nın halef - selef olarak karşı karşıya gelmesi heyecanı artırıyor. 

'Aybaba başarılıydı' 
BAŞKAN Atay Aktuğ, "Samet Aybaba, Trabzonspor'da başarılı bir dönem geçirdi. Onun döneminde oynayan futbolcular halen kadromuzda yer alıyor. Ankaraspor gerçekten çok iyi bir takım. Biz de çok iyi bir ekibiz, bugün sahadan mutlaka üç puanla ayrılmak istiyoruz. Ancak futbolda 3 ihtimal de mevcut" dedi. Trabzonspor Başkanı, bu sezon hedeflerinin şampiyonluk olduğunu tekrarladı. 

Çağrı ve itiraf 

Karadeniz ekibi dün Ankara'da "Taraftar İrtibat Bürosu" açtı. Başkan Atay Aktuğ, "Üç yılda 100 bin taraftara ulaşma projesine şu ana dek 15 bin kişi katıldı. Çok profesyonelce davranamadık" dedi. Aktuğ, "Aralık'taki kongrede ayrımcı hava istemiyoruz" çağrısını da yaptı. 

D'Haene'ye görev 

TRABZONSPOR'DA sarı kart cezalısı olan Hüseyin'in yerine orta alanda ön libero olarak Karel D'Haene'nin oynaması bekleniyor. Ziya Doğan'ın Mehmet Yılmaz ve Yattara'ya ikinci yarıda görev vermeyi düşündüğü dile getirildi. Tecrübeli hocanın, Ankaraspor'un etkili silahları Jaba ve Tita gibi isimleri kademeli savunma anlayışıyla durdurmayı planladığı bildirildi. 

Ankaraspor iddialı 

BAŞKENT ekibinin tecrübeli defans oyuncusu Ramazan ile kaleci Şenol, rakibe gol şansı vermeyeceklerini iddia ettiler. Formda olduklarının altını çizen Ramazan, "Rakip forvetle mücadelemiz çok ilginç olacak. Hedefimiz üç puan. Bunu başaracak güçteyiz" dedi. Kaleci Şenol ise, "Takımda arkadaşlık ortamı üst düzeyde. Bu bizi başarıya taşıyor" diye konuştu. 

B.B. ANKARA - TRABZONSPOR 

KADROLAR 
B. B. Ankara 
Şenol 
Gökmen 
Ramazan 
İsmail 
Tolga 
Molnar 
Sobrinho 
Hürriyet 
Wederson 
Jaba 
Saffet 
Tita 
Evren 

Trabzonspor 
Petkoviç 
Emrah 
Erdinç 
Tolga 
Celalettin 
Adem 
D'Haene 
Thijs 
Volkan 
Gökdeniz 
Fatih 

SAAT 19.00, STAT 19 Mayıs, 
HAKEM Cüneyt Çakır, 
CEZALI Hüseyin Trazonspor 

Diğer maçlar 

15.00 A.Sebat - İstanbulspor Yılnur Önen Fatih Stadı 
19.00 Malatya - Samsun Cem Deda İnönü Stadı 
20.00 Denizli - Konya Yunus Yıldırım Atatürk Stadı 


</TEXT>
</DOC>
