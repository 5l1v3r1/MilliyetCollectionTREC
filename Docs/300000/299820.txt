<DOC>
<DOCNO> 299820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sondun51.html </URL>
<DATE> 2004/12/22/ </DATE>
<TIME> 18.21 </TIME>
<AUTHOR>  </AUTHOR>
<HEADLINE>
DSÖ sıtma ilacı sıkıntısı konusunda uyradı... 
</HEADLINE>
<TEXT>

     Ham medde yokluğu nedeniyle gelecek yıl sıtmanın en ölümcül türüne karşı mücadelede ihtiyaç duyulan 60 milyon doz ilacın ancak yarısının üretilebildiğini bildiren Dünya Sağlık Örgütü DSÖ , 2005 yılında sıtma ilacı konusunda büyük sıkıntı görüleceği uyarısında bulundu. 
     BM basın merkezinden verilen bilgiye göre, DSÖ'nün 2001 yılında ilaç firması Novartis ile sıtma salgınından en fazla etkilenen fakir ülkelere maliyetine artemether lumefantrine isimli ilaç sağlama konusunda anlaştı, ancak bu ilacın yapımında kullanılan ham madde yokluğu nedeniyle ilacın yeterli miktarda üretilemedi. 
     DSÖ açıklamasında, yeterli sıtma ilacı üretiminin tamamen 'Artemisia annua' isimli bitkiden elde edilen ''artemisinin'' isimli ham maddenin Çinli üreticileri tarafından zamanında tedarik edilmesine bağlı olduğu kaydedildi. Bu arada, sıtmanın ''falciparum'' türüne karşı etkili olan tek ilaç durumundaki ''artemether lumefantrine'' isimli ilacın 2001 yılından beri 20'si Afrika'da olmak üzere 40 ülke tarafından resmen sıtmaya karşı ilk kullanılacak ilaç olarak kabul edildiği belirtildi. 
     Novartis'in daha önce yaptığı açıklamada, ''Coartem'' markasıyla ürettiği ilaç konusunda Kasım-Mart döneminde sıkıntı olacağını duyurduğu, ancak hammadde yokluğunun aşılamaması yüzünden bu sıkıntının 2005 yılı boyunca süreceği uyarısında bulunmak zorunda kaldığı kaydedildi. Ayda 5 bin doz ilaca ihtiyaç duyulmasına rağmen, Novartis'in 2005 yılı için sadece 30 bin doz ilaç üretebileceği ifade edildi. 
     
</TEXT>
</DOC>
