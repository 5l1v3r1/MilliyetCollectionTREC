<DOC>
<DOCNO> 264337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sondun03.html </URL>
<DATE> 2004/08/18/ </DATE>
<TIME> 00.50 </TIME>
<AUTHOR>  </AUTHOR>
<HEADLINE>
İsrail füzesi 5 ölü, 7 yaralı 
</HEADLINE>
<TEXT>

     Gazze'de, bir Hamas militanına ait evde patlama meydana geldi. İsrail ordusu patlamanın sorumluluğunu üstlendi. 
     İsrail ordu sözcüsü, ''İsrail Savunma Kuvvetleri, Gazze Şeridi'nin kuzeyinde düzenlenen operasyonda, üst düzey bir Hamas militanını hedef almıştır'' dedi. 
     Hastane kaynakları, Hamas liderlerinden Ahmed El Ceberi'nin evine düzenlenen hava saldırısında ölenlerin sayısının 5'e yükseldiğini, yaralı sayısının 7 olduğunu söyledi. 
     Ölen kişiler arasında, 13 yıl İsrail cezaevlerinde hapis yatan ve 1995'te serbest bırakılan Ceberi'nin, oğlu, kardeşi, damadı ve kuzeninin olduğu bildirildi. 
     Görgü tanıkları, nedeni bilinmeyen patlama sırasında evde birçok kişi olduğunu, evin tamamen alevler içinde kaldığını söyledi. Onlarca Hamas militanının, yaralı ve ölülerin kaldırıldığı Şifa hastanesine akın ettiği belirtildi. 
     İsrail ordusu olayla ilgili bir açıklama yapmadı. 

     
</TEXT>
</DOC>
