<DOC>
<DOCNO> 259016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/soneko26.html </URL>
<DATE> 2004/07/29/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
THY'den Atina Olimpiyatları için özel tarife... 
</HEADLINE>
<TEXT>

     Türk Hava Yolları THY , Atina Olimpiyat Oyunları için özel uçuş ücretleri belirledi. 
     THY'den yapılan açıklamada, 13 Ağustos tarihinden, ay sonuna kadar olan dönemde, Türkiye'den seyahat edecek yolculara yönelik gidiş-dönüş bilet ücretinin, İstanbul, İzmir ve Ankara'dan Atina'ya uçuşlarda 179 dolar, Türkiye'nin diğer noktalarından uçuşlarda ise 279 dolar olacağı bildirildi. 
     Aynı tarihlerde, Atina'dan Türkiye'ye seyahat edecek yolculara yönelik, Atina'dan İstanbul'a 159 euro, Ankara ve İzmir'e 219 euro, diğer Türkiye noktalarına 239 euro olarak gidiş-dönüş özel ücreti uygulanacağı belirtildi. 
     
     YEMEK İHALESİ SONUÇLANDI 

     Türk Hava Yolları THY A.O. Genel Satın Alma Başkanlığı'nın, daha önce duyurusunu yaparak ihaleye çıkardığı yemek hizmeti işi ihalesi sonuçlandı. 
     İstanbul ve Ankara için 1 öğünde yaklaşık 1 milyon 693 bin adet yemek hizmeti işi ihalesini, 4 trilyon 824 milyar 203 milyon lira bedelle ''Toprak Su Gıda Turizm ve İnşaat Sanayi Ticaret A.Ş'' kazandı. 
     İhaleye toplam 19 firma teklif getirdi. Komisyon başkanlığı yaptığı değerlendirme sonucu bu tekliflerin 2 adedini geçerli saydı. 
     Açık ihale usulü ile 9 Şubat 2004 tarihinde ihalesi yapılan işin başlangıç tarihi 16 Temmuz 2004, bitiş tarihi ise 15 Temmuz 2005 olarak belirlendi. 
     Söz konusu ihale ile İstanbul ve Ankara işyerlerinde ortaklığın kendi mutfak ve yemekhanelerinde yemek hizmeti yaptırılacak. 
     
</TEXT>
</DOC>
