<DOC>
<DOCNO> 283465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sonsiy08.html </URL>
<DATE> 2004/10/26/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Erdoğan Almanya'ya gitti... 
</HEADLINE>
<TEXT>

     Başbakan Recep Tayyip Erdoğan, çeşitli temaslarda bulunmak üzere, özel uçak ''ATA'' ile saat 11.20'de Almanya'nın başkenti Berlin'e gitti. 
     Erdoğan'ı, Esenboğa Havalimanı'ndan Başbakanlık Müsteşarı Ömer Dinçer, Ankara Valisi Kemal Önal, Ankara Emniyet Müdürü Ercüment Yılmaz, Ankara Büyükşehir Belediye Başkanı Melih Gökçek ve öteki yetkililer uğurladı. 
     Başbakan Erdoğan'a gezisinde Maliye Bakanı Kemal Unakıtan, Başbakanlık ve Dışişleri Bakanlığı bürokratları eşlik ediyor. 
     Erdoğan, temasları çerçevesinde Almanya Başbakanı Gerhard Schröder ve Fransa Cumhurbaşkanı Jacques Chirac ile biraraya gelecek. Görüşmeden sonra, 36 adet Airbus tipi yolcu uçağının THY tarafından satın alınmasıyla ilgili protokol imzalanacak. 
     Erdoğan, Schröder'in onuruna vereceği yemeğin ardından bu gece Türkiye'ye dönecek. 
     
</TEXT>
</DOC>
