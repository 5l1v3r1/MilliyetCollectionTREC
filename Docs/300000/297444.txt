<DOC>
<DOCNO> 297444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/spor/spo15.html </URL>
<DATE> 2004/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Ceyhun Eriş Konyaspor'da 

KONYASPOR, orta saha oyuncusu Ceyhun Eriş ile bir yıllık sözleşme imzaladı. Yeşil - Beyazlılar'ın Başkanı Ahmet Şan, ikinci devreye daha güçlü girmek istediklerini söyledi. Ceyhun ise iki yılda kaybettiklerini, Konyaspor formasıyla kazanmak istediğini belirtti. 

İsrail'de skandal 

İSRAİL'DE iki futbol hakemi, bahis şirketleriyle ortaklık kurarak şike yaptıkları gerekçesiyle altı ay hapis cezasına çarptırıldı. Meir Amsili ile Uri Biton adlı hakemlerin 1615 dolar karşılığında ikinci ligde oynanan maçlarda sonuca etki ettikleri belirlendi. 

İlk aday Özkara 

SADİ Tekelioğlu'nun istifa etmesinin ardından teknik direktörsüz kalan Akçaabat Sebatspor, Hüsnü Özkara'ya teklif götürmeye hazırlanıyor. Son olarak Kayserispor'da görev yapan Özkara'nın görevi kabul etmemesi durumunda Kadir Özcan ve Güvenç Kurtar ile görüşülecek. 

F1 biletleri Biletix'te 

2005 Formula 1 Türkiye Grand Prix biletleri, 15 Aralık'tan itibaren Biletix tarafından satışa çıkarılacak. Üç günlük kombine biletlerin en düşüğünün 72 Euro, en yükseğinin ise 315 Euro olacağı açıklandı. 16 yaş altında bulunan seyircilere yüzde 50 indirim uygulanacak. 

Malatya'dan kongre kararı 

MALATYASPOR'UN Olağan Genel Kurulu'nun 9 Ocak'ta yapılması kararlaştırıldı. Yönetim Kurulu'nun yaptığı toplantıda, seçimin Malatya Belediyesi Konferans Salonu'nda yapılması kararlaştırılırken, çoğunluk sağlanamaması durumunda genel kurul 16 Ocak'a kalacak. 

Potada bugün 

FIBA Avrupa Ligi - B GRUBU 
Akatlar Salonu 
20.30 Beşiktaş - Pepinster Belçika 
C GRUBU 
İzmir Atatürk Salonu 
19.00 Tuborg Pilsener - 
BC Khimki Rusya 
ULEB CUP - D GRUBU 
Belgrad - Sırbistan Karadağ 
21.00 BC Reflex - 
Türk Telekom 
F GRUBU 
Ayhan Şahenk Salonu 
19.30 Darüşşafaka - 
Makedonikos Yunanistan 

Filede bugün 

Şampiyonlar Ligi 
Haldun Alagaş Spor Salonu 
15.30 V.G.Sigorta - S.Bielsko Polonya 
Top Teams Cup 
Eczacıbaşı Spor Salonu 
18.00 Eczacıbaşı - Longa'59 Hollanda 
CEV Kupası 
Slovakya - Bratislava 
17.00 S.Bratislava - Yeşilyurt 


</TEXT>
</DOC>
