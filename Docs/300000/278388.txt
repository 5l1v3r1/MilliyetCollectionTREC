<DOC>
<DOCNO> 278388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/soneko33.html </URL>
<DATE> 2004/10/08/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Kazakistan'ın BTC'ye petrol taşıyacak ilk tankeri bu yıl hazır olacak 
</HEADLINE>
<TEXT>

     Kazak petrollerinin Bakü-Tiflis-Ceyhan BTC güzergahıyla taşınması için ilk tankerin bu yılın sonuna kadar yapılacağı bildirildi. 
     Almatı'da bugün sona eren KIOGE-2004 Petrol ve Doğalgaz Fuarı kapsamında düzenlenen konferansta konuşan Kazakistan Enerji Bakan yardımcısı Lezzet Kiyinov, Hazar Denizi kıyısındaki Aktav limanından Bakü'ye petrol taşıyacak ilk tankerin bu yılın sonuna kadar yapılarak hazır edileceğini söyledi. 
     Kiyinov, Aktav-Bakü-Tiflis-Ceyhan güzergahı ile petrol taşınması için uluslararası düzeyde görüşmelere de devam edildiğini belirtti. 
     Kazakistan Enerji Bakanı Vladimir Shkolnik dün Rusya-Kazakistan hükümet heyetleri arasındaki görüşmeler sırasında yaptığı açıklamada, Kazakistan'ın BTC'ye katılmasına ilişkin Azerbaycan ile yürütülen görüşmelerin gelecek turunun bu yılın sonuna kadar yapılmasının planladığını açıklamıştı. 
     Kazak tarafı, daha önce BTC hattının Kazak petrolü olmaksızın olmayacağını ve Kazakistan'ın projeye Aktav'dan Bakü'ye tankerlerle taşınması planlanan yıllık 10 milyon ton petrolle katılmak istediğini bildirmişti. 
     
</TEXT>
</DOC>
