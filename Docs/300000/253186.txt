<DOC>
<DOCNO> 253186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/siyaset/axsiy01.html </URL>
<DATE> 2004/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Erdoğan sözünde dursun' 
</HEADLINE>
<TEXT>


"Toplum duyarlı değil. Çocuklarının durumuna sahip çıkmadılar" diyen Erdoğan'a, İslamcı çevrelerden, "Bizi mazeret göstermesin, sorunları hükümet çözer" tepkisi geldi 

Pınar Aktaş İstanbul 


Başbakan Recep Tayyip Erdoğan'ın imam hatipleri de kapsayan meslek liselerine yönelik YÖK Kanunu'na ilişkin düzenlemeye toplumun sahip çıkmadığı yönündeki açıklamasına AKP'nin tabanına yakın sivil toplum kuruluşlarından STK da sert tepki geldi. Erdoğan'a tepki gösteren STK'ların görüşleri şöyle 
Ayhan Bilgen Mazlum - Der Genel Başkanı Başbakan, ihtiyaç duyduğu konularda sivil toplumun tepki göstermesini bekliyor. Örneğin konuşması sırasında tepki gösterenlere 'zaten sicili bozukmuş' değerlendirmesi yapabiliyor. Hükümetin kendi yapamadıklarına mazeret olarak sivil toplum zafiyeti gösterilmemeli. Biz meslek liseleriyle ilgili yaptığımız toplantılarla ilgili hükümet kanadından 'Gerilim çıkarmayın, biz bunu çözeceğiz" tepkisi aldık. Mehmet Emin Parlak Türkiye İmam Hatipliler Vakfı Başkanı Başbakan'ın da imam hatipli olmasından kaynaklanan bir güven ve beklenti vardı. Erdoğan'ın açıklamalarını garipsiyorum. Hakların verilmesi konusunda toplumdan destek aramaya gerek yok. Eğer bir şey doğruysa bir an evvel yapılmalı.Ömer Bolat MÜSİAD Başkanı Öncelikli sorunları çözme görevi hükümetindir. Sivil toplum olgusunun da yönetime katılması esastır. Bu konuda hükümetin de sivil toplum kuruluşlarının önünü açması lazım. Erdoğan yersiz tartışma yarattı.Mustafa Ercan Mazlum - Der İstanbul Şubesi Başkanı Toplum ödeyeceği bedeli ödedi. Hiçbir mazereti olmaması gereken hükümet kalkıp bu tartışmalarda 'kendisinin bedel ödeyemeyeceğini' söylüyor. Hükümet meseleyi çözmek için çoğunluğa sahiptir. 

Desteği çekeriz 
Havva Kaplan Ayrımcılığa Karşı Kadın Hakları Derneği Başkanı Erdoğan'ın seçimlerden önce verdiği bir söz vardı. Biz Başbakan'ın ne demek istediğini anlamadık. Her şartta ve ortamda tepkimizi dile getirdik. İnsanlar, yıllardır yaşadıkları sorunlarından kurtulacakları düşüncesiyle AKP'ye oy verdi. Halk, toplumsal talepler gerçekleştirilmediği takdirde AKP'den desteğini çeker.Mehmet Bekaroğlu SP Genel İdare Kurulu Üyesi Halk, Erdoğan'ı temsilci seçti. Şimdi sahip çıkma sırası Erdoğan'da. Tekrar millete havale etmesi anlamsız, mantıksız. 

Ne demişti 

Başbakan Recep Tayyip Erdoğan, 3 Temmuz'da Birlik Vakfı'nın düzenlediği toplantıda şunları söylemişti 
"Bu konuda toplumun daha duyarlı olmasını beklerdim. Bu liselerde yavrularını okutanlar, çocuklarının durumuna sahip çıkmamışlardır. Bunun karşısına dikilenlere toplum gereken cevabı vermemiştir. O zaman size şunu hatırlatmak isterim, biz bunun YÖK Yasası ikincisini de yaparız, yapardık. Ama bunun bedelini ödemeye siz hazır mısınız Hükümet olarak bu bedeli ödemeye hazır değiliz." 


</TEXT>
</DOC>
