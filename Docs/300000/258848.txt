<DOC>
<DOCNO> 258848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sontur37.html </URL>
<DATE> 2004/07/28/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Adana'da at eti operasyonu 
</HEADLINE>
<TEXT>

     Adana'nın merkez İlçesi Seyhan Belediyesi Zabıta Müdürlüğü ekiplerince, soğuk hava deposunda ele geçirilen 3,5 ton at eti imha edildi. 
     Seyhan Belediyesi'nden yapılan yazılı açıklamaya göre, ihbar üzerine Zabıta Müdürlüğü ekipleri, Akkapı Mahallesi'ndeki soğuk hava deposunda inceleme yaptı. Depoda bulunan etlerden alınan numunelerin incelenmesi sonucu, bunların at eti olduğu belirlendi. El konulan yaklaşık 3,5 ton at eti, Sofulu Çöplüğü'ne götürülerek imha edildi. 
     Belediye Başkanı Azim Öztürk, halkın sağlığıyla oynamak isteyenlere izin verilemeyeceğini kaydederek, vatandaştan da duyarlı olmalarını ve şüphelenmeleri durumunda bildirimde bulunmalarını istedi. 
     Öztürk, ''Halk sağlığı her şeyden önce gelir. Vatandaşların sağlığını tehdit eden gıda ve çevre faktörlerine karşı mücadelemiz sürecek'' dedi. 
     
</TEXT>
</DOC>
