<DOC>
<DOCNO> 268274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sonyas19.html </URL>
<DATE> 2004/09/01/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Turistler Türk yemeklerini tercih ediyor... 
</HEADLINE>
<TEXT>

     Akdeniz Profesyonel Aşçılar Birliği Başkan Yardımcısı Mesut Önal, yabancı turistlerin fast food türü yemeği değil, Türk yemeklerini tercih ettiklerini bildirdi. 
     Önal, AA muhabirine yaptığı açıklamada, yabancı turistlerin Türk yemeklerini tercih ettiğini söyledi. Türk yemeklerinin, sadece et yemekleri ve kebap olarak görülmemesi gerektiğini kaydeden Önal, ''Yabancılar özellikle sebze yemeklerini tercih ediyorlar. İlk tercihleri aslında, basında sıkça çıktığı gibi mangal türü kebaplar değil. Fast food türünü ise çok tercih etmiyorlar'' dedi. 
     Türk kültürünün, Türk yemekleriyle daha iyi anlaşılacağını belirten Önal, ''Diğer şehirlerde olduğu gibi Alanya'da da, lokantaların tamamına yakını Türk yemekleriyle yabancı müşterilerinin karınlarını doyuruyorlar. Bu kadar lokanta, Türk yemeklerini mönülerine taşıdığı için ayakta kalabiliyor'' diye konuştu. 

     
</TEXT>
</DOC>
