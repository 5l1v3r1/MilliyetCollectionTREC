<DOC>
<DOCNO> 276141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sondun01.html </URL>
<DATE> 2004/09/30/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
AB ile müzakereler 2013 sonrasına sarkabilir mi 
</HEADLINE>
<TEXT>

     Avrupa Birliği Komisyonu'nun 6 ekimde açıklayacağı İlerleme Raporu öncesinde Komisyon tarafından hazırlanan etki raporunda müzakerelerin 2013 yılı sonrasına sarkabileceği vurgulanıyor. 
     Reuters Haber Ajansı'nın ele geçirdiği raporda, müzakerelerin, birliğin yeni bütçe programının yürürlüğe gireceği 2013 yılından sonra devam edebileceği belirtiliyor. 
     Raporda, Türkiye'nin üyeliğinin her iki tarafa siyasi ve ekonomik anlamda fırsatlar sunabileceği belirtiliyor. 
     Raporda, Türkiye'nin üyeliğinin Avrupa Birliği'nde yaratabileceği olası sonuçlar ele alındı. Metinde, Türkiye'nin üyeliğinin her iki taraf için de önemli fırsatları sunabileceği savunuldu. 
     
     Türkiye'nin dış politika katkısı 
     Rapora göre, Türkiye'nin üyeliği birlik için ekonomik alanda az da olsa katkı sağlayabilir. Türkiye'nin üyeliğinin dış politika alanında da önemli açılımlar sağlayabileceği belirtiliyor. 
     
     Türkiye'nin AB'ye maliyeti 
     Rapora göre Türkiye 2025 yılında üye olursa bunun Avrupa Birliği'ne olan yıllık maliyeti 16 ile 28 milyar euro arasında olacak. 
     Bu tutar birliğin gayri safi milli hasılasının binde biriyle binde 1,7'sine denk geliyor. 
     
     Türkiye'nin nüfusu ile model oluşturması 
     Raporda ayrıca Türkiye'nin hızlı bir reform süreci yaşadığı ve çoğunluğu Müslüman nüfuslu bir toplum olarak model oluşturabileceği belirtiliyor. 
     
</TEXT>
</DOC>
