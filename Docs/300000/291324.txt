<DOC>
<DOCNO> 291324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/spor/yaksoy.html </URL>
<DATE> 2004/11/23/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Kaydırak 
</HEADLINE>
<TEXT>



Bugünlerde "Ah şu okullar olmasa maarifi ne kadar iyi yönetirdim" diyen Milli Eğitim bakanını hatırlamamak elde mi Tıpkı "Ah şu ligler olmasa bütün milli maçları kazanırız" diyen Futbol Federasyonu gibi. 
Denilebilir ki, ülkemizde aktüel futbol ile yakından ilgilenmek, psikiyatrik problemlere yol açabilir. İnanınız ki, sinirsel yapınız kuvvetli değilse, futbol olaylarını ve demeçleri medyadan günü gününe takip ederseniz, sizi hayatta olsa Mazhar Osman hocamız bile kurtaramaz. Zira kimin ne demek istediğini, pardon ne demek istemediğini anlamanız için 360 derecelik açıdan düşünmeniz gerekir. Koskoca, büyük mü büyük, yetkili ve sorumlu adamlar rüyanızda görseniz bile inanamayacağınız maaşlarla bugün böyle, yarın şöyle konuşuyorlarsa aklınız karışmasın da ne olsun. Hele hele yaptıkları vaadler... Hani nerede yüzde yüz kazanırız garantisini verenler Gel de enseyi karartma. 
Yok yok biz yine en iyisi Süper Lig maçlarına dönelim. Orada kaydırak oynamak daha kolay. Ne de olsa şikesi var 


</TEXT>
</DOC>
