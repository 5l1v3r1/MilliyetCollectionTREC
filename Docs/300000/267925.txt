<DOC>
<DOCNO> 267925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sontur19.html </URL>
<DATE> 2004/08/31/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Zihinsel özürlü kıza sarkıntılık .. 
</HEADLINE>
<TEXT>

     Adana'da, Sosyal Hizmetler Çocuk Esirgeme Kurumu'na SHÇEK bağlı Çocuk Sitesi'nde kalan zihinsel özürlü kız çocuğuna tecavüze yeltendiği iddiasıyla gözaltına alınan kişi, tutuklandı. 
     Emniyet Müdürlüğü yetkililerinden alınan bilgiye göre, Çocuk Sitesi'nde koruma altına alınan çocuklarını ziyarete giren Mehmet D. ve eşi Aynur D, peşlerine takılan zihinsel özürlü S.G'yi 13 evlerine götürdü. 
     Ova Mahallesi'ndeki evlerinde tabancayla tehdit ederek küçük kıza tecavüze yeltendiği öne sürülen Mehmet D. ve olayda ihmali bulunduğu iddia edilen eşi, Çocuk Sitesi'nde görevli bir kişinin durumu öğrenerek, polise bildirmesi üzerine gözaltına alındı. 
     Sorgulamalarından sonra adliyeye sevk edilen zanlılardan Mehmet D. çıkarıldığı nöbetçi mahkemece tutuklanarak cezaevine gönderilirken, eşi serbest bırakıldı. 
     Sosyal Hizmetler İl Müdürlüğü yetkilileri, küçük kızın zanlılar tarafından evlerine götürülmesiyle ilgili soruşturma başlatıldığını bildirdiler. 

     
</TEXT>
</DOC>
