<DOC>
<DOCNO> 291484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sonspo15.html </URL>
<DATE> 2004/11/23/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Trabzonspor basın sorumlusu Fenerbahçe'ye yenilmek dünyanın sonu değil 
</HEADLINE>
<TEXT>

     Trabzonspor Basın ve Halkla İlişkiler Sorumlusu Şener Yavuz, ''Fenerbahçe karşısında aldığımız mağlubiyet dünyanın sonu değil'' dedi. 
     Yavuz, kulüp binasında düzenlediği basın toplantısında, Fenerbahçe karşısında elde ettikleri yenilginin tüm taraftarı olduğu gibi kendilerini de üzdüğünü ifade ederek, ''Bu mağlubiyet dünyanın sonu değil. Mağlubiyetten ders çıkarıp, ileriye bakmamız lazım. Çok çalışıp aradaki puan farkını azaltmamız gerekiyor'' dedi. 
     Yavuz, yönetim kurulu olarak teknik heyet ve futbolculara tam destek verdiklerini de kaydetti. 
     Beşiktaş-Çaykur Rizespor maçında yaşanan olayın bir vahşet olduğunu ve bu olayı kınadıklarını vurgulayan Yavuz, bu tür olayların yaşanmaması için herkesin işbirliği yapması gerektiğini belirtti. 
     Yavuz, Trabzonspor Kulübü'nün hiç kimseye bedava bilet vermediğini de ifade etti. 
     
</TEXT>
</DOC>
