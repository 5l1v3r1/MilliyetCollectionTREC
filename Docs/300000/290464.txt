<DOC>
<DOCNO> 290464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sonspo15.html </URL>
<DATE> 2004/11/20/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Büyükşehir Belediyesi Ankaraspor 1 - Konyaspor 3 
</HEADLINE>
<TEXT>

     Birinci Süper Futbol Ligi'nde Konyaspor, deplasmanda Büyükşehir Belediyesi Ankaraspor'u 3-1 yendi. 
     Karşılaşmanın ilk yarısında evsahibi takım Büyükşehir Belediyesi Ankaraspor, daha çok golü düşünen bir oyun ortaya koydu. Jaba ve Saffet ikilisinin son paslarda anlaşamaması nedeniyle başkent temsilcisi istediği gole bu devrede ulaşamadı. 
     Konuk ekip Konyaspor ise savunma güvenliğini ön planda tutarak, kontrataklarla gol aradı, ancak karşılaşmanın ilk yarısında etkili olamadı. 
     3. dakikada sağ taraftan Tita'nın ortasında, uygun durumdaki Saffet'in kafa vuruşunda top yandan auta gitti. 
     15. dakikada orta alandan aldığı pasla ceza alanına giren Jaba, istediği vuruşu yapamayınca takımını bir golden etti. 
     43. dakikada Hürriyet'in sağ taraftan ortasına Saffet topa yetişemeyince, Ankaraspor bu ataktan da sonuç alamadı. 
     
     İKİNCİ YARI 

     Karşılaşmanın ikinci yarısında Büyükşehir Belediyesi Ankaraspor, orta alandaki üstünlüğünü rakibine kaptırınca bu devrede çok etkisiz bir oyun ortaya koydu. İleri uçta da istediği başarıyı sağlayamayan başkent ekibi, mücadelen yenilgiyle ayrıldı. 
     Konyaspor ise ilk yarının tersine ikinci yarıda hücumda etkili olunca Ankara deplasmanından 3 puanla dönmeyi başardı. 
     46. dakikada çalımlarla ceza alanına giren Tita, kaleci Özden'i de geçtikten sonra ortasını yaptı. Ancak yeşil-beyazlı savunma, Ankaraspor forvetinden önce müdahalede bulundu ve tehlikeyi önledi. 
     53. dakikada Jaba'nın pasıyla kaleciyle karşı karşıya kalan Tita topa çok yavaş vurunca, meşin yuvarlak kaleci Özden'de kaldı. 
     54. dakikada Okan'ın pasıyla topla buluşan Zafer Biryol, savunmadan vücut çalımıyla sıyrılarak kaleciyle karşı karşıya kaldı. Bu futbolcu, kaleci Şenol'un üstünden topu ağlara göndererek takımını öne geçirdi 1-0. 
     58. dakikada Saffet'in sağ taraftan ortasında, kale alanı içinde bomboş durumda topla buluşan Jaba, meşin yuvarlağı ağlara göndererek takımı adına beraberliği sağladı 1-1. 
     60. dakikada sol taraftan kazanılan serbest vuruşu Okan kullandı. Ceza alanı içinde topa yükselen Tayfun'un kafa vuruşunda, meşin yuvarlak bir kez daha ağlara gitti 2-1. 
     76. dakikada orta alandan atılan uzun pasta evsahibi ekip savunması ''ofsayt'' diye duraklayınca Zafer Biryol, kaleci Şenol ile karşı karşıya kaldı. Şenol'u da geçen Zafer Biryol, meşin yuvarlağı boş kaleye göndererek kendisinn 2. takımının 3. golünü attı 3-1. 
     Karşılaşma 3-1 Konyaspor'un üstünlüğüyle sona erdi. 
     
     KÜNYE 

     

Stat 19 Mayıs. Hakemler Fırat Aydınus xxx, Erhan Sönmez xx, Feridun Kara xxx. Büyükşehir Belediyesi Ankaraspor Şenol x, Hasan xx, Ramazan x Dk. 63 Gökmen x , İsmail xx, Wederson x, Tita x, Hürriyet xx Dk. 69 Bülent x , Molnar xx, Mustafa x, Jaba xx, Saffet x Dk. 69 Hüseyin x . Konyaspor Özden xx, Murat xx, Ömer xx, Zafer Demir xx, Camara xx, Yasin xx, Levent xx, Hasan xx, Okan xxx Dk. 73 Cem Karaca x , Tayfun xx Dk. 90 Muhammed , Zafer Biryol xxx. Goller Dk. 54 ve 76 Zafer Biryol, Dk. 58 Jaba, Dk. 60 Tayfun. Sarı Kartlar Dk. 38 Ramazan Büyükşehir Belediyesi Ankaraspor , Dk. 58 Okan Konyaspor .      
</TEXT>
</DOC>
