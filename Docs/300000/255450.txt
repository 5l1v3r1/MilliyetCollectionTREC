<DOC>
<DOCNO> 255450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/son/sontur09.html </URL>
<DATE> 2004/07/14/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Edirne... Eski Kırkpınar Ağası ve ETSO Başkanı'nın ifadeleri alınıyor 
</HEADLINE>
<TEXT>

     ''Çıkar amaçlı suç örgütü'' kurdukları iddiasıyla gözaltına alınan eski Kırkpınar Ağası Mustafa Altunhan ve Edirne Ticaret ve Sanayi Odası ETSO Yönetim Kurulu Başkanı Bülent Alamut'un da aralarında bulunduğu 5 kişinin ifadelerinin alınmasına başlandı. 
     Edinilen bilgiye göre, ilk olarak Altunhan'ın sekreteri Nükte A'nın ifadesi alındı. Sekretere, Altunhan'ın telefon görüşmeleri ve ziyaretçileri hakkında soruların yöneltildiği öğrenildi. 
     Alamut'un, ifadesinin alınmasının uzun sürmesi nedeniyle yorgun düştüğü ve sorgunun yarım kaldığı bildirildi. 
     Altunhan ve Alamut'un ifadesinin alınmasına bugün devam edilecek. Jandarmanın talebi üzerine söz konusu kişiler için 2 günlük ek gözetim süresi alındı. 
     5 kişinin 4422 sayılı ''Çıkar Amaçlı Suç Örgütüyle Mücadele Kanunu''nun ilgili maddelerine uyarınca gözaltında tutuldukları kaydedildi. 
     
</TEXT>
</DOC>
