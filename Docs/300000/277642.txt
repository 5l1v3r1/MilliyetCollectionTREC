<DOC>
<DOCNO> 277642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/spor/spo08.html </URL>
<DATE> 2004/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş Suçlamalar çok yanlış 
</HEADLINE>
<TEXT>



Güneş de katıldı 
MİLLİ takım eski teknik direktörü Şenol Güneş de, Hakan Şükür'ün milli takıma alınmaması ile ilgili tartışmalara katıldı. Güneş, "Hakan'ın bu duruma düşmesi veya düşürülmesine üzüldüm. O kaptanımız. Ama Ersun Yanal da antrenörümüz. Hakan'ı, Letonya maçında ben de kadroya almamıştım. Hakan hep savaştı, hep örnek olmaya çalıştı. Başarılı bir oyuncuya yapılan hainlik suçlaması çağdışı. Kahramanlar ile hainleri karıştıranlar var" dedi. 

"Tercih meselesi" 
GÜNEŞ, Hakan'ın kadroya çağrılmamasının tercih meselesi olduğunu hatırlattı. Ay - Yıldızlı eski hoca, "Türkiye'de başarı kıskançlığı, başarısızlık da yok etmeyi gerektiriyor. Bunu ortadan kaldırmak lazım. Türk futboluna hizmette çalışan kim olursa olsun, haklarını, onur ve haysiyetlerini korumalıyız. Kötüleyerek bir yere varamayız. Ülke futbolu durmamış, batmamıştır. Aydınlıktadır. Geçmişle avunmamalı, ileri bakmalıyız" diye konuştu. 


</TEXT>
</DOC>
