<DOC>
<DOCNO> 296613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sonspo12.html </URL>
<DATE> 2004/12/10/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Fatih Tekke Tek hedefim Trabzonspor'da şampiyonluk kupası kaldırmak 
</HEADLINE>
<TEXT>

     Trabzonspor Futbol Takımı Kaptanı Fatih Tekke, Türkiye'deki tek hedefinin Trabzonspor'da şampiyonluk kupasını kaldırmak olduğunu söyledi. 
     Bordo-mavili takımın golcü futbolcusu Fatih Tekke, A.A muhabirine yaptığı açıklamada, Trabzonspor'un bu sezon lige iyi bir başlangıç yaptığını ve iyi sonuçlar elde ettiğini belirterek, ''Özellikle kendi sahamızda yaptığımız bazı maçlarda şanssızlık sonucu kötü sonuçlar aldık'' dedi. 
     Fatih, Türkiye'de Galatasaray, Fenerbahçe ve Beşiktaş gibi takımlarda oynamanın aklından bile geçmediğini vurgulayarak, ''Benim Türkiye'de tek hedefim var o da Trabzonspor'da şampiyonluk kupasını kaldırmak. Bunun için, takımımın forması altında ter dökmeye devam edeceğim'' dedi. 
     Kaptan Fatih, yurtdışında ise İspanya'da futbol oynamak istediğini vurgulayarak, ''Barcelona'da futbol oynamak isterdim'' diye konuştu. 
     
</TEXT>
</DOC>
