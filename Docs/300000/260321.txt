<DOC>
<DOCNO> 260321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sontur15.html </URL>
<DATE> 2004/08/03/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Hain evlat... Annesini döverek hastanelik etti .. 
</HEADLINE>
<TEXT>

     Adana'da, bir kişinin istediği parayı vermeyen annesini sandalye ile döverek hastanelik ettiği iddia edildi. 
     Alınan bilgiye göre, komşularının ihbarı üzerine Rukiye G'nin 73 Kocavezir Mahallesi'ndeki evine giden güvenlik güçleri, yaşlı kadını darp edilmiş ve baygın halde bularak, çağırdıkları 112 Acil Servis ambulansıyla Devlet Hastanesi'ne kaldırdı. 
     Yaşlı kadının polise verdiği ifadesinde, kendisini birlikte yaşadığı seyyar satıcılık yapan oğlu Hüsamettin G'nin dövdüğünü belirterek, ''Benden sigara parası istedi. Olmadığını söyleyince, tekmeleyerek yere düşürdü. Daha sonra sandalyeyle vurmaya başladı'' dediği öğrenildi. 
     Kafasından, kolundan ve dizlerinden yaralandığı belirlenen Rukiye G. tedavi altına alınırken, yetkililer Hüsamettin G'nin arandığını bildirdiler. 
     
</TEXT>
</DOC>
