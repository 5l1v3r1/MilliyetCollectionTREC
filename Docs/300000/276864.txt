<DOC>
<DOCNO> 276864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/magazin/axmag01.html </URL>
<DATE> 2004/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hatalarımdan ders aldım ' 
</HEADLINE>
<TEXT>


Azra Akın'la bir dizide başrol oynayacak Karadağlı, yaşadığı skandalla ilgili açık konuştu Yola devam 

İLKNUR GÜLMEZ 

Seks kasetli şantaj skandalından sonra 'Çocuklar Duymasın' dizisinden ayrılan Tamer Karadağlı, 'Miras' adlı yarışma programıyla birlikte 'Yağmur Zamanı' adlı yeni bir diziyle de ekranlarda olacak. Karadağlı, yeni dizisinde 4 çocuk babası zengin ve karizmatik 'Fırat'ı, başrolü paylaştığı eski Dünya Güzeli Azra Akın, 'Eylül' adlı bir pedagoğu canlandıracak. 

"Asla vazgeçmem" 
Yaşadığı kötü olaylardan bir süre kabuğuna çekilmek yerine gündemde kalma taraftarı olduğunu vurgulayan Karadağlı, şunları söyledi 
"Dikiz aynasına bakarak yola devam etmem, geleceğe bakarım. İnsanlar hata yapar, hatalarından ders alır. Bu hatalar insanı olgunlaştırır ve insan daha temkinli hareket eder. Yaşadıklarım çok düşünmeme ve birçok şeyin içimde muhasebesini yapmama neden oldu. Hiçbir zaman vazgeçen biri olmadım. Hep mücadele ettim, h l ediyorum. Seyircim beni işimi iyi yaptığım için çok sevdi. Ben işimi iyi yaparak izleyicimle kucaklaşmak istiyorum. Hiçbir zaman kariyerim bitti düşüncesine kapılmadım. 'Özel hayatım benim' diyorum, ama öyle olmuyor. Her şey aleni yaşandı." 



</TEXT>
</DOC>
