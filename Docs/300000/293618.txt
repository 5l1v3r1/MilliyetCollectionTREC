<DOC>
<DOCNO> 293618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/dunya/axdun01.html </URL>
<DATE> 2004/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Parlamento baskınını Yuşçenko bizzat önledi 
</HEADLINE>
<TEXT>



Ukrayna'nın başkenti Kiev'de dün muhalefet lideri Viktor Yuşçenko taraftarları, parlamentonun hükümete güvenoyu verilip verilmeyeceğinin tartışılması için toplanmaya hazırlandığı saatlerde binayı basma girişiminde bulundu. Bu sırada binada bulunan Yuşçenko daire içinde ve arkadaşları, görevlilerin üzerinden atlayarak içeriye girmeye çalışan taraftarlarını bizzat önledi. Ancak parlamentonun, güvenoyu toplantısı yapmak için yeter sayıyı bulamaması muhalefet için darbe oldu. Yüksek Mahkeme, seçimlere hile karıştırıldığı yolundaki iddiayı incelemeye devam ederken, iktidarın adayı Başbakan Viktor Yanukoviç, başkanlık koltuğuna oturması halinde Yuşçenko'ya başbakanlık görevini önereceğini açıkladı. Ancak Yuşçenko, öneriyi reddettiğini belirtti. 


</TEXT>
</DOC>
