<DOC>
<DOCNO> 294250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sonyas03.html </URL>
<DATE> 2004/12/02/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Soba yakmanın incelikleri 
</HEADLINE>
<TEXT>

     Recep İSTEK DHA 

KAR yağışı ve soğuk hava ile birlikte sobadan sızan karbonmonoksit zehirlenme olaylarına karşı, vatandaşların dikkatli olması istendi. Özellikle lodosun zehirlenmelere yol açtığına dikkat çeken yetkililer, soba yakmanın inceliklerini sıraladı. Uzmanlar "En iyi soba yakış şekli üstten tutuşturmaktır. En verimli ve iyi yanış için sobanın üçte ikisini doldurun'' dediler. 
     Kısa adı YAKTAŞ olan Kayseri ve Civarı Yakacak Alım ve Dağıtım Şirketi'nin uzmanlara hazırlatıp vatandaşlara dağıttığı broşürde özellikle lodoslu havalarda sobalara dikkat edilmesi istendi. Aşırı soğuklar dolayısıyla sobaların sabaha kadar yakılmak zorunda kalındığı belirtilen broşürde soba yakmanın püf noktaları sıralandı. 
     
     SOBA NASIL ZEHİRLİYOR 
     Kayseri Valiligi, Belediyeler ve kamu-kurum kuruluşlarının da ortak olduğu YAKTAŞ şirketi tarafından yapılan açıklamada sobanın. insanları nasıl zehirlediği şöyle anlatıldı 
     "Lodos, güney batıdan esen bir rüzgardır. Kuvvetli estiği zaman bacadan dışarı atılmakta olan zehirli gazı geri tepmektedir. Böyece karbonmonoksit dışarı çıkamamakta ve odaya yayılarak zehirlenmelere yol açmaktadır. Bunun için odanın havalandırılıması hatta loduslu havalarda soba yakılmaması gerekir. Yorgunluk, halsizlik, baş dönmesi hissedildiğinde derhal pencere veya kapı açıp odaya taze hava girişi sağlanmalıdır.'' 
     
     BACA KAPAĞI ŞART 
     Soba kurulmadan önce bacaların mutlaka temizlenmesi gerektiği vurgulanarak, vatandaşların dikkati çekilen uyarılarda, "Bacanın yüksekliği mutlaka 1 metreden az olmamalıdır. Baca çapı, 13 santim olmalı. Baca üzerinde çatlak veya yarık olmalı. Soba borusu, pencere veya duvar delinerek uzatılmamalı. Bacaya klepe' denilen ve rüzgar yönüne göre dönen kapak takılarak lodosun içeri girmesi önlenmeledir'' denildi. 
     
     SOBA NASIL KURULMALI 
     Sobanın baca girişinden en az 1, en fazla 1.5 metre uzakta kurulması gerektiğine işaret edilen açıklamada, "2 adetten fazla dirsek kurulmamalı. Yatay borular bacaya doğru 10 derece eğimle yükseltilmeli. Soba borusu baca içine fazla sokulmamalı. Sobanın dirsek ve boru eklem yerleri, baca ağzı giriş yerleri hava sızıdırmaz olmalı ayrıca çatlak ta olmamalıdır. Verimli yakma için sobalar günlük olarak temizlenmelidir. Soba, en çok üçte iki oranında doldurulmalı ve yatmadan önce mutlaka söndürülmelidir'' önerilerinde bulunuldu. 
     
     BUNLARA DİKKAT 
     Üstten yanmalı sobaların yüzde 20 daha tasarruflu olduğu için tercih edilmesi gerektiği vurgulanan önlemler paketinde vatandaşlara şu uyarılar yapıldı 
     "Isı verimini artırdığı için duvar ile soba arasında 50 santim uzaklık olmalı. Verimli yanma için sobanın en fazla üçte iki oranında kömür konulmalı. İyi bir yama için soba mutlaka üsttün tutuşturulmalı. Tutuşturma sırasında alt kapağı kapalı, üst kapağı açık olmalı. Soba yanarken kapaklar tamamen açılarak kömürün hızlı bir şekilde yanmasına engel olunmalıdır. Kapaklar yeterince açılıp gerekli hava girişi sağlanmalı. Yanmakta olan sobaya kesinlikle yeni kömür atılmamalı. Oda sıcaklığının daha fazla artmasına izin verilmemeli. Üst bölümde tam yanma gerçekleşip kömür kor haline gelmeden alt ve üst hava kapakları kapatılmalı. Açıktaki kor kömür, zehirli gaz yaydığı için kor halindeki kömür apartman içinde veya oda içinde bulundurulmalı. Kullanılacak kömür, kükürt ve nem oranı düşük, kalori düzeyi yüksek olmalıdır.'' 
     
</TEXT>
</DOC>
