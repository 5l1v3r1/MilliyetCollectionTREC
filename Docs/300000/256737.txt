<DOC>
<DOCNO> 256737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sondun08.html </URL>
<DATE> 2004/07/20/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Askerler gitti ama Filipinli rehine serbest bırakılmadı 
</HEADLINE>
<TEXT>

     Filipinli yetkililer, Filipin askerlerinin Irak'tan ayrılmasına rağmen, Iraklı militanların kaçırdıkları Filipinli rehineyi hala serbest bırakmadıklarını söylediler. 
     Filipinli diplomatlara göre, Manila yönetiminin temsilcileri Ortadoğu'daki arabulucularla rehinenin serbest bırakılması için görüşmelerde bulunuyor. 
     Yetkililer, Filipinler'in talep üzerine Irak'tan çekildiğini ve bu çekilmenin rehin alınan Angelo de la Cruz'in özgürlüğüne kavuşmasını sağlayacağını umduklarını söylediler. 
     Filipinler hükümeti, kaçırılan bir vatandaşının başı kesileceği tehdidi üzerine Irak'taki askerlerini geri çekme kararı almış, dün Irak'taki son Filipin askerleri bu ülkeyi terk etmişti. 
     
</TEXT>
</DOC>
