<DOC>
<DOCNO> 263406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/son/soneko09.html </URL>
<DATE> 2004/08/14/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Uluslararası yatırımcıya Milliyet hissesi satıldı 
</HEADLINE>
<TEXT>

     Doğan Yayın Holding, 21 Mayıs 2003-25 Aralık 2003 tarihleri arasında İMKB'den satın aldığı 229 bin 206 lot Milliyet Gazetecilik A.Ş. hissesini uluslararası bir yatırımcıya sattığını bildirdi. 
     Doğan Yayın Holding'den Borsa'ya gönderilen açıklamada, şirketin 20 Mayıs 2003 tarihli Yönetim Kurulu toplantısında, İMKB'de işlem gören Hürriyet Gazetecilik, Milliyet Gazetecilik ve Doğan Burda Rizzoli Dergi şirketlerinin tedavülde bulunan hisselerinin bir kısmının 31 Aralık 2003 tarihine kadar şirketin faaliyetleri sonucunda elde edilecek 2003 yılı konsolide faiz, amortisman ve vergi öncesi karının yüzde 10'uyla satın alınmasına karar verildiği anımsatıldı. 
     Kamuoyuna yapılan bu konudaki açıklamada, alımı gerçekleştirilecek hisse senetlerinin uluslararası kurumsal yatırımcılardan gelebilecek satın alma talepleri dışında geri satılmayarak asgari 3 yıl boyunca bilançonun aktifinde tutulmasına da karar verildiğinin de yer aldığına işaret edilen açıklamada, şöyle denildi 
     ''Bu karar doğrultusunda 21 Mayıs 2003-25 Aralık 2003 tarihleri arasında İMKB'den almış olduğumuz Milliyet Gazetecilik A.Ş. hisselerinin tamamı olan 229 bin 306 lot, 229 milyar 306 milyon lira nominal bedelli hisse senetlerinin özel emirle blok olarak uluslararası bir yatırımcıya sabir hisse bedeli 5.500 lira üzerinden satışı gerçekleştirilmiştir.'' 
     
</TEXT>
</DOC>
