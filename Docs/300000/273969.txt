<DOC>
<DOCNO> 273969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/soneko46.html </URL>
<DATE> 2004/09/22/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
ABD'nin petrol stokları geriledi... 
</HEADLINE>
<TEXT>

     ABD'nin petrol stoklarının, geçen hafta beklentilerin üzerinde gerilediğinin açıklanmasının ardından petrol fiyatları yükselişe geçti. 
     ABD Enerji Bakanlığı'nın verilerine göre, ülkenin petrol üretimi, İvan Kasırgası'nın da etkisiyle geçen hafta 9.1 milyon varil geriledi. 
     Üretim düşüşü, stokların 7.1 milyon varil azalmasına neden olurken toplam petrol stoku geçen yılın aynı döneminin yüzde 5 altına indi. 
     Stokların beklentilerin üzerinde azaldığının açıklanmasıyla New York Borsası'nda işlem gören Kasım teslimi ABD hafif petrolünün varili 9 sent yükselerek 46.85 dolara çıktı. 
     Londra Borsası'nda ise Brent türü ham petrolün varili 11 sent yükselişle 43.50 dolardan satılıyor. 
     İvan Kasırgası'nın kısa dönemli bir kesinti oluşturduğuna dikkati çeken enerji uzmanlarının asıl endişesi, kullanılmayan petrol üretimi kapasitesinin dünyanın günlük 82 milyon varillik petrol talebinin sadece yüzde 1'ine eşit olması. 
     Uzmanlar, bu durumun her kötü haberde petrol fiyatlarının körüklenmesine yarayacağını dile getiriyor. 
     
</TEXT>
</DOC>
