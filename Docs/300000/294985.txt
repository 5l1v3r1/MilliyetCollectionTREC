<DOC>
<DOCNO> 294985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/son/sonspo19.html </URL>
<DATE> 2004/12/05/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Fenerbahçe Efes Pilsen'i yıktı 72-65 
</HEADLINE>
<TEXT>

     Türkiye Basketbol Ligi'nde derbi maçta Fenerbahçe, son periyottaki etkili oyunuyla Efes Pilsen'i 72-65 yenerek, lacivert-beyazlıların yenilmezlik unvanına son verdi. Heyecanlı geçen karşılaşmada 23 sayı atan Booker damga vurdu... 
     Fenerbahçe, maça hücumda çok kötü başlarken, Efes Pilsen'in pota altında ve dışarda durduramadı. Efes Pilsen, 3 dakika içinde 12-0'lık bir seri yakalarken, Fenerbahçe, ilk basketini 4. dakika içinde Erdal ile buldu. Alan savunması yapmaya başlayan sarı-lacivertli takım, rakibini durdurmakta zorlandı ve Efes Pilsen, 1. periyodu 28-18 önde geçti. 
     İkinci periyoda baskılı savunmayla başlayan Fenerbahçe 15. dakikada Mrsiç'in basketiyle 26-31 ile farkı 5 sayıya indirdi. Sarı-lacivertli takım, 19. dakikada Salyers'ın basketiyle de farkı 3 sayıya 36-39 indirirken, Efes Pilsen, ilk yarıyı 36-40 önde kapadı. 
     Maçın 3. periyodunda Fenerbahçe, Ömer ve Booker ile sayılar bularak oyundan kopmamaya çalıştı. Ancak Efes Pilsen, Ender'in 3 sayılık basketiyle 29. dakikada farkı 13 sayıya 44-57 çıkarırken, 3. periyodu da 47-59 önde kapadı. 
     Mücadelenin son periyodunda Fenerbahçe oyuna ortak olma başarısını gösterdi. Sarı-lacivertliler, Barış'ın 3 sayılık basketiyle 39. dakikada 66-65'lik skorla ilk kez öne geçti. Maçın bitimine saniyeler kala Efes Pilsen'in top kayıplarını Rasim ve Booker ile iyi değerlendiren Fenerbahçe, karşılaşmayı 72-65 kazanmasını bildi. 
     Fenerbahçeli oyuncular karşılaşma sonrası galibiyet sevincini maçı izleyen Kulüp Başkanı Aziz Yıldırım, yöneticiler Mahmut Uslu ve Murat Özaydınlı ile birlikte yaşadı. Salona gelen yaklaşık 5 bin taraftarıyla da galibiyet mutluluğunu paylaşan oyuncular, tribünleri tek tek dolaşarak taraftarlarla bütünleştiler. 
     
     
Salon Abdi İpekçi Hakemler Rüştü Nuran xxx, Tunçtan Durmuşcan xxx, Erşan Kartal xxx Fenerbahçe Mrsiç xx 10, Erdal xx 3, Ömer xx 4, Salyers xxx 9, Harvey xx 9, Booker xxxx 23, Rasim xxx 11, Barış xxx 3 Efes Pilsen Solomon xx 8, Mustafa xx 4, Domercant xx 15, Ermal xx 16, Kaya xx 7, Ender xx 9, Nikolic xx 4, Alper xx 2 1. Periyot 18-28 Devre 36-40 Efes Pilsen Lehine 3. Periyot 47-59 5 Faulle Çıkan 34.50 Ömer Fenerbahçe , 38.59 Kaya Efes Pilsen 
     
</TEXT>
</DOC>
