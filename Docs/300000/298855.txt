<DOC>
<DOCNO> 298855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/yazar/asik.html </URL>
<DATE> 2004/12/19/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Görmemişin AB'si 
</HEADLINE>
<TEXT>


Medyamıza zafer naraları attıran, Recep Tayyip Erdoğan'ı "Brüksel Kahramanı " yaptıran şey, sadece AB'den müzakere tarihi almış olmamız. Ama alaturkalık genlerimize o denli işlemiş ki, neredeyse bunu bile ne karşılığı olduğuna da bakmaksızın resmi bayram ilan edeceğiz. Aynen görmemişin oğlu hik yesi... Prof. Yüksel İnan olayı bu kadar abartmamızın ileride karşımıza çıkaracağı kimi olumsuzlukları şöyle anlatıyor. 
"Aynı ölçüsüzlüğü Gümrük Birliği'ne girdiğimizde de yapmıştık. Zamanın Başbakanı Tansu Çiller, tıpkı bugün Erdoğan'ın yaptığı gibi Ankara'ya büyük konvoy eşliğinde girmişti. Olayı böylesine abartmak, en başta dışarıdaki itibarımızı zedeler. Müzakereler başladığında da AB'nin bize vermeyi düşündüğü tavizleri vermemesine yol açar. Siz zaten 17 Aralık'ta bize karşı büyük zafer kazandınız, daha ne istiyorsunuz, derler. Kıbrıs Rum halkı, bu gösterileri ele alarak Papadopoulos'un Brüksel'den kayıpla çıktığını düşünür, onu daha sert ve uzlaşmaz olmaya sevk eder. Biz artık her halimiz ve tavrımızla Avrupalı olmaya soyunduk. Başbakan'ın tarih alarak dönmesine böylesine sevinç gösteriler yapmak Avrupalı bir yaklaşım olabilir mi 


AB, Türkiye'yle müzakereye Ekim 2005'de başlamayı kararlaştırmış 
Müzakereye başlamayı 6 ay geciktirmeyi bile k r sayıyorlar. 
Arif Ayhan 

Sınav iptal... Bayındırlık Bakanlığı ve Karayolları Genel Müdürlüğü 300'e yakın mühendis, mimar ve teknisyen almak için internette ilan yayımlıyor. Müracaat için, yangından mal kaçırır gibi, sadece üç gün süre veriyor. 
Devlet her yıl ücret karşılığı Kamu Personeli Seçme Sınavı KPSS düzenliyor, bilgi testi yapıyor. Ne var ki, Bayındırlık Bakanlığı ve Karayolları, KPSS şartı koşmuyor. Sadece mülakatla eleman almaya kalkıyor. KPSS'den geçememiş yandaşları işe almaya hevesleniyor. Sonra ne mi oluyor Tabii ki tepkiler isyana dönüşüyor. Sınav iptal... Yakışır mı bunlar ciddi bir yönetime 

Üniversiteler açılalı 3 ay oluyor. 
Başbakanlık burslarının üçüncüsünün ödenmesi gerekirdi. H l tek kuruş ödenmedi. Başbakanlık, öğrencilere verdiği üç kuruşluk sözü tutmazsa, kim tutar 

Oxford Dünyanın ünlü üniversitelerinin kütüphanelerine ulaşmanız pek olası değildir. Hele bu kütüphanelerdeki nadide kitapları elinize alıp okumanız hiç mi hiç mümkün değildir. Ama artık bu imk n ayağınıza geliyor. Oxford Üniversitesi'nin ünlü Bodleian kütüphanesindeki en nadide eseri evinizde okuma imk nına kavuşuyorsunuz. Yakında Oxford Üniversitesi'ndeki 1 milyon kitap taranarak internete alınıyor. 
Google motoruyla bu kitapla-ra ulaşmanız ve okumanız imk n dahiline giriyor. Stanford ve Michigan üniversitelerinin kütüphaneleri de sırada... 
Dünya bir başka dünya oluyor... 

Ankara Büyükşehir Belediye Başkanı Melih Gökçek, Tayyip Erdoğan'ı şölenle karşıladı. 
Çok iyi... Bu tip şeyler de olmasa, millet eğlenecek bir şey bulamayacak... 
Haldun Ertem 

Saraya taşınıyoruz ABD Başkanı Bush, son NATO zirvesinde, Dolmabahçe Sarayı'nda verilen yemekte bir ara Tayyip Erdoğan'a dönmüş ve 
Bu harika mek nı kullanmalısınız, demiş, Erdoğan'ın bu öneriye yanıtı kahkahayla gülmek olmuştu. 
TBMM Başkanlık Divanı geçen hafta içinde yaptığı toplantıda Dolmabahçe Sarayı'nın bitişiğindeki 33 odası, 2 orta ve 2 yan salonu olan Musahiban Dairesi'nin Başbakan Erdoğan'a tahsis edilmesini kararlaştırdı. 
İş kaldı padişahlık, pardon "Başkanlık" sorununu halletmeye... 

Aziz Nesin'in bu akşam Ahırkapı Armada Oteli'nde 89. yaş günü kutlanıyor. Siz de davetlisiniz. 
"Tutun ellerimle birbirinizi 
İçin dudaklarımdan sevgiyi 
Buyurun alın 
Kalmasın en küçük parçam bile 
Boşa gitmesin sizler için yaşadığım." 

Ayağımızı yere basalım... Kimilerimiz AB'den müzakere tarihi değil, sanki tam üyelik tarihi almışçasına bayram yaparken... Kimilerimiz de toplumun ayağının yere basması için çırpınıyor. CHP Milletvekili Onur Öymen, ortaya çıkan tabloyu şöyle irdeliyor Evet, Türkiye'ye bir tarih verilmiştir. 3 Ekim tarihinde müzakerelerin başlayacağı söylenmiştir. Fakat bu öyle koşullara bağlanmıştır ki, sonucun gerçekten tam üyelik olacağı son derece kuşkulu hale gelmiştir.Alınan kararda ucu açık müzakere deniliyor. Bunu başkalarına söylemediler. Metinde bu müzakerelerin sonunda başka bir çözüm olabileceğine dair bir ifade var ayrıca... Bunu da başka ülkelere söylemediler. Hedefin tam üyelik olduğunu ama tam üyeliğin garanti olmadığını açık açık söylüyorlar.Fransa Cumhurbaşkanı Sayın Chirac açıkladı. Türkiye beklenen bütün tavizleri verse ve sonunda üyelik anlaşmasını imzalasa bile Fransız halkı evet oyu vermezse üye olamayacaksınız. Avusturya Başbakanı aynı yönde karar açıkladı. Yarın pek l başka ülkeler de referandum yoluna gidebilirler... Bu referandum olayı bizden başka hiçbir ülkeye uygulanmamıştır. Düşündürücü olan budur. Sayın Dışişleri Bakanı daha üç gün önce kürsüden açık bir şekilde, Güney Kıbrıs'ın dolaylı veya doğrudan tanınması söz konusu değil demişti. Sözünü tutmadı. 
Brüksel'de dolaylı tanıma gerçekleşti. Bu durumda Londra ve Zürih anlaşmalarını ortadan kaldırıyorsunuz. Peki Kıbrıslı Türkler ne olacak Şimdi onları tanımaktan vazgeçeceksiniz. Çünkü o topraklar üzerinde egemenlik hakkı olan başka bir hükümeti tanımışsınız. Yarın askerlerinizi hatta Türkiye'den giderek oraya yerleşenleri geri çekecek, Türkleri Rumların insafına terk edeceksiniz. Karşılığında ne alacağınızı ise siz dahil hiç kimse bilmiyor. Bir devlet böyle bir anlaşmaya imza atar mı 

Rumlara, Yunanlılara, Ermenistan'a isteklerini durup dururken verseydik halk ayağa kalkardı. AB'ye gireceğiz uyutmacası bu yolda harika bir kılıf oldu... 
Prof. Erol Manisalı 



</TEXT>
</DOC>
