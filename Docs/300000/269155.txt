<DOC>
<DOCNO> 269155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/yasam/yas01.html </URL>
<DATE> 2004/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'a tek vizeyle 20 seyahat 
</HEADLINE>
<TEXT>


Yunan Turizm Bakanı Avramopoulos, bir kez vize alan Türk vatandaşlarının ülkeye 20 kez giriş yapabileceğini açıkladı 

YAŞAR ANTER Muğla DHA 

Yunanistan Turizm Bakanı Dimitris Avramopoulos, bir kez vize alan Türk vatandaşlarının Yunanistan'a 20 kez giriş çıkış yapabileceğini açıkladı. 
Yunanistan'ın İstanköy Adası'nda turizmci ve esnafla bir araya gelen Avramopoulos, sorunları dinledi. Yunan Proodos gazetesinin haberine göre, esnafın, Türklere uygulanan vize nedeniyle binlerce turistin adalarda tatil yapamadığını ve büyük ekonomik kayba uğradıklarını söylemesi üzerine Avramopoulos, vize konusunda alınacak önlemleri anlattı. 

Yasal düzenleme 
Schengen anlaşmasına dahil olmayan ülkelerin vize konusuna kolaylık getirilmesi için çalışmaların devam ettiğini belirten Avramopoulos, 2Türk turistlerin bir vize aldığında bu vizeyle 20 kez Yunanistan'a giriş çıkış yapabilmeleri için yeni yasal düzenlemeyi yapacaklarını belirtti. 
Avramopoulos, "Bu konuyu önümüzdeki hafta Türkiye'ye yapacağım ziyarette Kültür ve Turizm Bakanı Erkan Mumcu'ya da anlatacağım" dedi. 


</TEXT>
</DOC>
