<DOC>
<DOCNO> 259083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sontur02.html </URL>
<DATE> 2004/07/29/ </DATE>
<TIME> 02.20 </TIME>
<AUTHOR>  </AUTHOR>
<HEADLINE>
Gaziosmanpaşa'da yangın .. 
</HEADLINE>
<TEXT>

     Gaziosmanpaşa'da, meyve kasalarının depolandığı geniş bir alanda yangın çıktı. 
     A.A muhabirinin aldığı bilgiye göre, Sultançiftliği Cebeci Köyü Taşocağı Mevkii'nde, sebze ve meyve halinde çalışan işçilerin kullandığı meyve kasalarının depolandığı alanda henüz belirlenemeyen bir nedenle yangın çıktı. 
     Çevredeki kuru otların da etkisiyle büyüyen yangın, daha sonra geniş bir alanda bulunan depodaki tüm meyve kasalarına sıçrayarak kısa sürede büyüdü. 
     Yangın, önce olay yerine gelen Gaziosmanpaşa itfaiye ekiplerince söndürülmek istendi. Ancak bu itfaiye ekibinin yetersiz kalması nedeniyle Bağcılar ve Şişli itfaiye ekipleri ile iş makineleri de buraya gönderildi. 
     İtfaiye ekiplerinin yangını söndürme çalışmaları sürüyor. Ekipler, özellikle alevlerin deponun bitişiğindeki elektrik trafosuna sıçramasını önlemek için çaba sarf ediyorlar. 
     
</TEXT>
</DOC>
