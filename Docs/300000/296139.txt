<DOC>
<DOCNO> 296139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/yazar/civaoglu.html </URL>
<DATE> 2004/12/09/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Balinaya yazık 
</HEADLINE>
<TEXT>


Kadın "HAYIR" diyorsa 
Bunun anlamı "belki" dir. 
Kadın "belki" demişse anlamı "EVET"tir. 
Peki ya "EVET" demişse Kadın "EVET" dememeli 
Zaman zaman bu söylem, diplomatlar ve siyasetçilere de "referans" olarak kullanılır. 
Başbakan Recep Tayyip Erdoğan'ın dün yabancı gazetecilere sıraladığı "HAYIR... HAYIR... HAYIR" beni düşündürdü. 
Acaba" mı diye... 

Üç "HAYIR"ın anatomisi 
Başbakan Erdoğan'ın "müzakerelerin ucunun açık olması" bağlamında "HAYIR" tavrını irdeleyelim... 
Müzakerenin doğasında zaten ucun açık olması vardır. 
Yoksa... 
Sonu belliyse, neden müzakere süreci olsun ki Müzakere sürecinde tarafların anlaşmazlığa düşmeleri her aşamada mümkün. O zaman masadan kalkılır. "Ucu açık" kavramının anlamı budur. O halde "HAYIR" bir bakıma "belki" ya da "EVET" tir. 
Ama... 
"Ucu açık müzakere" 17 Aralık karar açıklamasında yer almamalı, satır aralarında kalmalıdır. 
Görünmemeli, fakat, bilinmelidir. 
Erdoğan'ın ikinci "HAYIR"ına gelince 
Yani... Müzakerelerin açılması için "Kıbrıs'ın Türkiye tarafından tanınması" koşulu olasılığına... Burada da galiba "HAYIR, belki, EVET" anlam geçirgenliği -gene- söz konusu. 
Bir devlet müzakere masasına karşı tarafı tanımadan nasıl oturur 
Kıbrıs, AB kimlik kartı seri numarasındaki bir rakam gibidir. "O rakamı beğenmiyorum, çıkar" denemez. Özellikle son referandumdan sonra "büyük haksızlık" ama, "yaşamın gerçeği..." 
Bir şekilde o sorunu da aşmanın formülleri var. 
Ama... 
Bir süre sadece... 
Veto yetkisi olan bir Kıbrıs, masanın öte tarafında oturuyorsa, müzakereleri -oylama gerektiren- her aşamada dondurabilir. 
O nedenle "17 Aralık karar metninde Kıbrıs için bir koşulun yer alması" Kıbrıs Rum yönetiminin ve Yunanistan'ın işine gelmez. 17 Aralık'ta AB'nin dışında kalacağı bir konuma itilirse, artık bir daha Türkiye'yle hiçbir çözüme ulaşılamaz. Türkiye, Yunanistan ve Kıbrıs'ın, sürekli "korkusu" olarak kalır. 
Oysa... 
Türkiye bir kez müzakere sürecine sokulursa, Ege'de ve adada çözümler olası hale gelecektir. Ben 17 Aralık açıklamasında -Hollanda üzerinden kayıkçı kavgası yürütülüyorsa bile- Kıbrıs'ı tanımak gibi bir koşulun yer alacağını hiç sanmıyorum. 

Bir ihtimal daha 
Gelelim üçüncü "HAYIR"a... 17 Aralık açıklamasında "tam üyelik" alternatifi olarak "Türkiye'ye özel statü" öngörülmesine, yukarıdaki satırlardan mantık süzerek yaklaşalım. Ucu açık görüşmelerin doğasında, "kopma" var mı 
Var. 
O zaman kopma olduğunda taraflar şöyle diyebilirler "Görüyoruz ki, bu koşullarda bütünleşemeyiz, ama birlikte bunca yol yürüdük... Bunca mesafe aldık... Hepsini tarihin çöplüğüne atacak değiliz ya... 
Birlikte ne yapabiliriz 
Tam üyelikle bütünleşmeyelim ama kanka olalım..." 
Özel statü de bir tür "kanka" olmaktır. 
O halde bu "HAYIR" durumunda da "belki" ve "EVET" satır aralarında gizlidir. 
Bunu 17 Aralık karar metnine koymanın ne gereği var 
Ancak, diğer üyelerin müzakere süreçlerinde koşul olarak yer almadığına göre, bunda da yer almaması aklın yolu olur. 

Son söz 
"Bütün bunlar iç politika figürleriyle, dış politika dansı yapmak. İç kamuoylarına mesaj vermek." AB gibi tarihin en büyük medeniyet projesine yakışmıyor. 
"Küresel kalıcı barışı amaçlayan ve tarihin en büyük projesi olmak iddiasını taşıyan böyle bir büyüklüğe derin sular gerekir. İç politikanın küçük ayak oyunlarına çekmek balinanın sığ sulara vurması gibi yaşamsal hata olur... Uygarlıklar iklimini ve ekolojisini bozar..." 



</TEXT>
</DOC>
