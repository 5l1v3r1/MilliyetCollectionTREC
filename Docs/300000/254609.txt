<DOC>
<DOCNO> 254609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/son/sonspo02.html </URL>
<DATE> 2004/07/11/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
İşte Daum'a göre muhtemel 11 adayları... 
</HEADLINE>
<TEXT>

     Daum'a göre sambacılar Alex, Fabiano, Luciano, Nobre, Aurelio, Hollandalı Hooijdonk ve 5 yerli oyuncu ilk 11'in muhtemel adayları . 
     
     NEREDEN NEREYE 

     Geçtiğimiz sezon kadrosunda Ukraynalı, Hırvat, Bulgar, Brezilyalı, Hollandalı, Alman futbolcular bulunduran Fenerbahçe, bu sene sistem değiştirdi ve Sambacılar’a yöneldi. Alex ve Fabiano’nun transferiyle birlikte kadrodaki Brezilyalı sayısı 5’e yükselirken, elde diğer ülkelerden tek yabancı olarak Pierre van Hooijdonk kaldı. Sambacılar’dan Alex, Luciano, Fabiano ve Nobre’nin ilk 11’de oynamasına kesin gözüyle bakılıyor. Aurelio’nun durumu ise yabancı kontenjanına bağlı. 
     
     BÜYÜK SAVAŞ VAR 

     Aurelio veya bir başkası, 6 yabancının ilk 11’deki yeri şimdilik garanti gibi görünüyor. Geriye kalan 5 forma içinse Türk oyuncular arasında kıyasıya bir rekabet yaşanacak. Yeni transferlerden Serkan ile Önder İstanbul’daki çalışmalarda gösterdiği performansla formayı kapmış görünüyor. Geçen sezonun flaş ismi Tuncay da yerini kaptıracak gibi değil. Servet, Deniz, Ümit, Selçuk, Murat, Fatih, Mahmut Hanefi, Mehmet Yozgatlı, Kemal, Serhat, Semih ise büyük savaş verecek. 

     
</TEXT>
</DOC>
