<DOC>
<DOCNO> 291165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonspo29.html </URL>
<DATE> 2004/11/22/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
B.Z gazetesi Berlin'in yeni füzesi Sinan Şamil Sam... 
</HEADLINE>
<TEXT>

     Almanya'nın başkenti Berlin'de yayınlanan B.Z gazetesi, Türk boksörü Sinan Şamil Sam'ı ''Berlin'in yeni füzesi'' olarak nitelendirdi. 
     Sinan'ın, Rus boksör Denis Bahtov'a karşı kazandığı karşılaşmayı, boks tarihinin ''efsane karşılaşmaları'' arasına girebileceği belirtilen gazete haberinde, Sinan'ın ''Şimdi hepsini istiyorum. Dünya şampiyonluğu için hazırım'' şeklindeki sözlerine yer verildi. 
     Sinan, Bahtov'a karşı elde ettiği uluslararası WBC şampiyonluğuyla ağır sıklette Dünya Şampiyonu olan Vitali Klitsçko'ya karşı unvan maçı yapmaya hak kazandı. 
     Sinan'ın menajeri Wilfried Sauerland, Sinan'ın Klitsçko'dan önce WBO Şampiyonu Lamon Brewster ile dövüşeceğini, bunun için de kendisinin Brewster'in menejeri Don King ile görüştüğünü söyledi. 
     
</TEXT>
</DOC>
