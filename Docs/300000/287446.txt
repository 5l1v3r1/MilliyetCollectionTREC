<DOC>
<DOCNO> 287446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/soneko43.html </URL>
<DATE> 2004/11/09/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa ikinci seansta toparlandı, günlük kayıp 0.32 
</HEADLINE>
<TEXT>

     İMKB Bileşik Endeksi, 2. seansı 183.03 puan artışla 22,544.28 puandan tamamladı. 
     Hisse senetleri 2. seansta ortalama yüzde 0.82 oranında değer kazandı. 
     İlk seanstaki 254.74 puanlık düşüş dikkate alındığında, Borsa endeksi günün tamamında 71.71 puan geriledi. Hisse senetlerinin günlük ortalama değer kaybı yüzde 0.32 oldu. 
     Endeks 2. seansa, 1.30 puan azalarak 22,359.95 puan seviyesinde başladı. Seansın ilk yarısını 22,542.34 puandan geçen endeks, seans içinde en düşük 22,311.59 puanı, en yüksek olarak 22,600.08 puanı gördü. 
     2. seans kapanışında, mali endeks 276.85 puan artarak 30,558.80 puana, sanayi endeksi 124.32 puan artarak 20,770.41 puana ve hizmetler endeksi 101.63 puan artarak 12,760.01 puana yükseldi. 
     Böylece ilk seansa göre mali grup hisseleri ortalama yüzde 0.91, sanayi grubu hisseleri ortalama yüzde 0.60 oranında ve hizmet grubu hisseler ortalama yüzde 0.80 oranında değer kazandı. 
     2. seansta işlem gören toplam 303 hisse senedinden 122'si değer kazandı, 115'i değer yitirdi, 66 hisse senedinin fiyatında değişiklik olmadı. 
     Seansta, 414 trilyon 821 milyar 866 milyon liralık işlem hacmi kaydedildi. Günlük işlem hacmi, 772 trilyon 263 milyar 654 milyon lira olarak hesaplandı. 
     2. seansta İş Bankası C , Doğan Holding, Turkcell, Yapı ve Kredi Bankası ve Koç Holding en çok işlem gören hisse senetleri oldu. 
     
</TEXT>
</DOC>
