<DOC>
<DOCNO> 264380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sondun46.html </URL>
<DATE> 2004/08/18/ </DATE>
<TIME> 18.53 </TIME>
<AUTHOR>  </AUTHOR>
<HEADLINE>
ABD'den, Türkmen sınır muhafızlarına eğitim 
</HEADLINE>
<TEXT>

     ABD gümrük servisine bağlı özel bir birimin, Türkmen sınır muhafızlarına, kitle imha silahlarının yayılmasının önlenmesi programı çerçevesinde kaçakçıların yakalanması konusunda eğitim vermeye başladığı bildirildi. 
     Aşkabat'taki Amerikan Büyükelçiliği tarafından yapılan açıklamada, takma adı Gölge Kurtlar olan özel biriminin, 25 Türkmen sınır muhafızına kitle imha silahlarının bulunması için teknikler ve iz takibi konusunda gece eğitimi vereceği kaydedildi. 
     Açıklamada, 4 gün sürecek eğitimin, Amerikan Büyükelçiliği'nin İhracat Kontrolü ve Sınır Güvenlik Programı'nın desteğiyle düzenlendiği belirtildi. 
     Orta Asya'da, eski Sovyet cumhuriyetlerinden olan Türkmenistan'ın Afganistan, İran, Kazakistan ve Özbekistan ile sınırı bulunuyor. 
     
</TEXT>
</DOC>
