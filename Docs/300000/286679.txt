<DOC>
<DOCNO> 286679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sonspo17.html </URL>
<DATE> 2004/11/06/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
İstanbulspor 1 - Denizlispor 1 
</HEADLINE>
<TEXT>

     Birinci Süper Futbol Ligi'nde İstanbulspor, Denizlispor ile 1-1 berabere kaldı. 
     9. dakikada Cem'in ceza sahasına ortasında sağ çaprazda kaleciyle karşı karşıya kalan Musa Büyük, sekerek havalanan topa kafayla aşırtma bir vuruş yaparken, Souleymanou parmaklarıyla meşin yuvarlağı çeldi. 
     20. dakikada Denizlispor ceza sahası içinde oluşan karambolde Yordanov'un çıkardığı topa sağ çaprazdan Ahmet Dursun sert vurdu, top savunmadan döndü. 
     33. dakikada sağ korner bayrağı önünden Musa Büyük'ün yaptığı ortada, altı pas içinde iyi yükselen Ahmet Dursun, yakın mesafeden şık bir kafa vuruşu yaparak, meşin yuvarlağı filelere gönderdi 1-0 
     39. dakikada sahasından aldığı topla hızla atağa çıkan Musa Büyük, sağ kanattan Denizlispor ceza sahası önüne kadar geldi. Bu oyuncunun müsait durumdaki Ramadan'a göndermek istediği topa Denizlispor savunması ayak koyarak, önemli bir tehlikeyi önledi. 
     41. dakikada kontratağa kalkan Denizlispor'da Timuçin'in soldan ceza sahasına gönderdiği topa bomboş durumdaki Güven, çok kötü bir vuruş yaparak önemli bir fırsatı değerlendiremedi. 
     42. dakikada sağdan Timuçin'in kullandığı serbest vuruşta, penaltı noktası üzerinde iyi yükselen Burak, kafasının arkasıyla geriye doğru yaptığı vuruşla kalesinden öne doğru çıkmış olan Oğuz'un üzerinden meşin yuvarlağı ağlara göndererek, eşitliği sağladı 1-1 
     Karşılaşmanın ilk yarısı 1-1 berabere tamamlandı. 

     
</TEXT>
</DOC>
