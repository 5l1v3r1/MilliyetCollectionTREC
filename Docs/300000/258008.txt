<DOC>
<DOCNO> 258008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/son/sondun08.html </URL>
<DATE> 2004/07/25/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
İngiltere'de özel El-Kaide birimi kuruluyor... 
</HEADLINE>
<TEXT>

     İngiltere'de yayımlanan The Sunday Telegraph gazetesi, hükümetin El Kaide örgütüyle mücadele için özel birim oluşturmaya çalıştığını öne sürdü. 
     Yeni kurulacak özel kuvvetin, El Kaide ve diğer İslami terör örgütlerinin içine sızmayı hedeflediğini belirten gazete, aralarında özel hava birliği, özel deniz birliği, izleme ve gözetleme birimi gibi birimlerin bulunduğu kuvvetlerin de bu yeni birimle birlikte çalışacağını iddia etti. 
     Bu yeni kuvvetin dünyanın her yerinde bulunan El Kaide hücrelerine sızmaya ya da bu hücrelerin mensuplarını kendileri için ajanlık yapmaya ikna etmeye çalışacağı belirtilen haberde, ''Bu birimin bütün dünya çapında operasyon yapma yetkisi bulunacak ve CIA ile Mossad gibi müttefik istihbarat örgütleriyle de işbirliği yapacak'' denildi. 
     Özel kuvvetin 600'e yakın askerden oluşacağı ve ajanlar da kullanarak Batı'ya yönelik saldırı, sabotaj ve suikastları ortaya çıkarmaya çalışacağı da kaydedilen haberde, ''Birimin başarısı, bütün dünyada ne kadar çok ev, işyeri ve otomobile dinleme ve izleme araçları koyabileceğine ve teröristeleri ne kadar yakından izleyebileceğine bağlı'' ifadesi kullanıldı. 
     
</TEXT>
</DOC>
