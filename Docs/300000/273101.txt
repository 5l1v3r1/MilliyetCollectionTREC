<DOC>
<DOCNO> 273101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/son/sondun14.html </URL>
<DATE> 2004/09/19/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Verheugen Yeni TCK, müzakereler için olmazsa olmaz şart 
</HEADLINE>
<TEXT>

     AB Komisyonu'nun genişlemeden sorumlu üyesi Günter Verheugen, Türk Ceza Kanunu'ndaki TCK reformun Türkiye ile üyelik müzakerelerine başlanması konusunda vazgeçilmez bir şart olduğunu söyledi. 
     Verheugen, Alman Bild am Sonntag gazetesine yaptığı açıklamada, ''Ceza Yasası reformu Türkiye ile üyelik müzakerelerine başlanması konusunda vazgeçilmez bir şart. Sadece bu reformla Türkiye'nin, insan haklarına saygı duyan bir hukuk devleti olduğunu ispatlayabiliriz. Komisyon, bu merkezi unsur gerçekleşmeden üyelik müzakereleri olmayacağını açıkça ifade edecektir'' dedi. 
     Gerçeklerin ortaya çıkacağı anın yaklaştığını ifade eden Verheugen, ''Türkiye, geleneksel Türk değerleri ile Avrupa değerlerini bir araya getirme gücünü ortaya koyabilmeli. Avrupa'nın değerleri tartışılamaz. Üyelik müzakereleri, zinanın suç kapsamına alınması durumunda da sürdürülemez'' diye konuştu. 

     
</TEXT>
</DOC>
