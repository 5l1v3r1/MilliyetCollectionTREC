<DOC>
<DOCNO> 279683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sondun16.html </URL>
<DATE> 2004/10/13/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Almanların çoğu Türkiye'nin AB üyeliği ile ilgili referandumdan yana 
</HEADLINE>
<TEXT>

     Almanların çoğunun Türkiye'nin AB üyeliği ile ilgili olarak referandum yapılmasından yana olduğu belirtildi. 
     Stern dergisi tarafından yapılan ankete göre, Almanların yüzde 59'u Türkiye'nin AB üyeliği konusunda referandum yapılmasını isterken, yüzde 39'u referanduma karşı çıktı. Halkın yüzde 2'si ise bu konuda bir görüşe sahip olmadığını söyledi. 
     Ankette ayrıca, halkın yüzde 60'ı yeni Cumhurbaşkanı Horst Köhler'in çalışmalarından memnun olduğunu, yüzde 19'u memnun olmadığını ifade etti. Halkın yüzde 21'i ise bu konuda henüz karar vermediğini kaydetti. 
     Öte yandan, dergide her hafta siyasi partilerin halk arasındaki popülaritesi konusunda yapılan ankette, iktidardaki Sosyal Demokrat Parti SPD geçen haftaya göre 2 puan yükselerek yüzde 31'e ulaşırken, Birlik partilerinin CDU CSU geçen haftaya göre 1 puan kaybederek yüzde 39'a düştükleri belirtildi. 
     
</TEXT>
</DOC>
