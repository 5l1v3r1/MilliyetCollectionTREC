<DOC>
<DOCNO> 295915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sonsiy20.html </URL>
<DATE> 2004/12/08/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Gül uyardı Kimse bizden haksız talepte bulunmasın 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, AB zirvesi taslağının bazı unsurlarının değişmesini istediklerini belirterek, AB müzakere sürecisinin sürdürebilir olması gerektiğini vurguladı. Gül, Kıbrıs'ta nihai çözüm olmadan Rumlar'ı tanımanın söz konusu olmadığını belirterek "Kimse bizden haksız talepte bulunmasın" uyarısını yaptı. 
     Abdullah Gül, NATO Bakanlar Konseyi Toplantısı'na katılmak üzere Brüksel'e hareketinden önce Esenboğa havaalanında yaptığı açıklamada, bu toplantıda haziran ayında İstanbul'da yapılan NATO Zirvesi kararlarının takibi ve uygulamasının gözden geçirileceğini söyledi. 
     Toplantı sırasında Afganistan'taki NATO harekatı ve Irak'a eğitim destiği gibi konuların da ele alınacağını anlatan Gül, toplantıya katılan AB Dışişleri Bakanlarıyla 16-17 Aralık Zirvesi öncesi Türkiye'nin görüş ve 
     beklentileri dile getirme olanağının olacağını söyledi. 
     Bu çerçevede, İngiltere, Almanya ve İspanya Dışişleri Bakanları ile ikili görüşmeler yapacağını ifade eden Gül, Brüksel'de ayrıca Avrupa Komisyonu'nun Genişlemeden Sorumlu Üyesi Olli Rehn ile de bir araya geleceğini, yarın Brüksel'e de gidecek olan Başbakan Tayyip Erdoğan'la birlikte AB Dönem Başkanı Hollanda Başbakanı Jan Peter Balkanende ile bir araya geleceklerini bildirdi. 
     
     İSTİŞARELER SÜRÜYOR 
     Daha sonra soruları yanıtlayan Gül, zirve öncesi Ankara, Brüksel ve Lahey arasında istişarelerin devam ettiğini belirterek Türkiye'nin görüşlerini, beklentileri ve hassasiyetlerini ilettiğini kaydetti. 
     Abdullah Gül, AB Dönem Başkanının zirve öncesi hem AB üyelerinin, hem de Türkiye'nin görüşlerini aldığını belirterek kendilerinin Dönem Başkanı'na yardımcı olmak için çaba gösterdiklerini söyledi. 
     
     BAZI UNSURLARIN DEĞİŞTİRİLMESİNİ İSTİYORUZ 
     AB Dönem Başkanı tarafından hazırlanan yeni taslak ile ilgili soruları da yanıtlayan Gül, taslakta bir Ermeni unsurunun bulunmadığını söyledi. Buna karşın taslakta başka konuların bulunduğunu ifade eden Gül, söyle dedi. 
     "Taslakta başka konular var. Bu konuların ne anlama geldiğini konuşuyoruz. Bazıların değiştirilmesiyle ilgili tavrımız var. Bunları kendilerine iletiyoruz ve talep ediyoruz. Çünkü bu ortaklığın sağlıklı bir ortaklık olması lazım." 
     
     "ATILAN İMZALARA TERS DÜŞÜLEMEZ" 
     AB'nin sıkıntıları, Türkiye'nin ise beklentileri oluğunu da ifade eden Gül, Türkiye'nin büyük bir ülke olarak üye olacağına dikkat çekerek "Dolayısıyla etkilerimiz tabii ki diğer ülkelerden farklı farklı olacaktır. Ancak bunların hiç biri atılan imzalara, verilen sözlere, dokümanlara, karşıklıklı defalarca tekraladığımız niyetlere ters olamaz" diye konuştu. 
     Abdullah Gül, Türkiye'nin beklentisinin "açık, seçik bir şekilde AB'ye tam üyelik müzakerelerine, tam üyelik perspektifi ile başlanması olduğunu belirterek "Müzakere sürecinin sürdürebilir olmasına Türkiye'nin çok önem verdiği konulardan biridir" dedi. 
     
     TANIMAK NİHASİ ÇÖZÜMÜN BİR PARÇASI 
     Kıbrıs ile ilgili bir soruyu yanıtlan Gül, Kıbrıs sorununun çözümünün BM'de olacağını, bunun için uğraşıldığını belirtti. Gül, Rum Kesimini tanımak nihai çözümün bir parçası olabileceğini vurgularken " Nihai çözüm olmadan Rum Kesimini tanımak gibi bir şey söz konusu olamaz" ifadesini kullandı. 
     Türkiye'nin bu sorunun çözümünü istediğini vurgulayan Gül, "Türkiye olarak bizim kalıcı bir çözüm vizyonumuz vardır. Gayret sarfedeceğiz. Bu konularda aktif de olacağız" dedi. 
     Ancak önce BM Genel Sekreterinin hazırladığı raporun BM Güvenlik Konseyi'nde görüşülmesi gerektiğine işaret eden Gül, "Ama hiç kimse bizden haksız bir talepte bulunamaz. 
     Bunu herkes biliyor" uyarısını yaptı. 
     
</TEXT>
</DOC>
