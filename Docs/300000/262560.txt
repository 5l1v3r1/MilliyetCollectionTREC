<DOC>
<DOCNO> 262560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sonyas03.html </URL>
<DATE> 2004/08/11/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Bu gece göktaşı yağmuru var 
</HEADLINE>
<TEXT>

     Göktaşı yağmurlarının en bilineni olan Perseid göktaşı yağmuru, bu gece ve gece yarısından yarın sabaha kadar gökyüzünü şenlendirecek. 
     Dünya'nın, Güneş çevresinde 130 yılda bir tur atan Swift - Tuttle kuyrukluyıldızının yörüngesi üzerinde bıraktığı kalıntıların içinden geçtiği 23 Temmuz - 22 Ağustos arasında görülen göktaşı yağmuru, bu gece yarısından sonra bu yılki en yoğun halini alacak. 
     
     Saatte 200 göktaşı 

     Bu gece yarısından sabaha kadar saatte 200 kadar göktaşını görmek mümkün olacak. Yarın gece yarısından sonra Ay geç doğacağından sabaha doğru saatte 40 - 50 kadar göktaşı görülebilecek. 
     Karanlık bir yerin gözlem alanı olarak seçilmesi halinde göktaşı yağmurunu görme şansının daha da artacağına dikkat çekiliyor. Ankara Üniversitesi Gözlemevi, göktaşı yağmuru için kapılarını gökyüzü meraklılarına açacak. 
     
</TEXT>
</DOC>
