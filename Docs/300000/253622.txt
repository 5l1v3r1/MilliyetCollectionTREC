<DOC>
<DOCNO> 253622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sonspo08.html </URL>
<DATE> 2004/07/07/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Final protestocusu 'Zıplayan Jimmy'yi tanıyalım 
</HEADLINE>
<TEXT>

     Yunanistan'ın Portekiz'le oynadığı finale damgasını vuran olaylardan biri de maçın bitimine beş dakika kala sahaya giren taraftar olmuştu. 
     Figo'nun suratına Barcelona bayrağı fırlatan, Yunanistan filelerine kadar polise yakalanmadan kaçmayı başaran çılgın taraftarın internet üzerinde oldukça tanınan 'Jimmy Jump' Zıplayan Jimmy olduğu anlaşıldı. 
     Daha önce Formula 1 pistine ve pek çok futbol karşılaşmasında saha içerisine girmeyi, kendi deyimiyle 'zıplamayı' başaran Jimmy Jump, internet sitesinde amacını tanınmak ve ünlü olmak olarak tanıtıyor. 
     Jimmy, internet sitesine kendisini tanıtmak amacıyla yazdığı şiirde "Özgürlüğüm zıplamamdır, şöhret özgürlüğümdür, güç ve rüzg r kuralımdır ve tek vatanseverim Jimmy Jump'tır" diyor. 
     Jimmy, spor sahalarına atlamanın dışında ünlülerle fotoğraf da çektiriyor. Bu çılgın taraftarın resim çektirdiği ünlülerden birisi de suratına Barcelona bayrağı fırlattığı Figo. Ünlü futbolcunun eşiyle de resmi bulunan Jimmy'nin fotoğraf listesi İspanya Kralı Carlos'tan Bobby Robson'a kadar uzanıyor. 
     
</TEXT>
</DOC>
