<DOC>
<DOCNO> 267741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/yasam/axyas02.html </URL>
<DATE> 2004/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaplumbağalara 'iyi niyetli' kötülük 
</HEADLINE>
<TEXT>


Bir tatil sitesi sakinleri, yolunu şaşıran denizkaplumbağalarını küçük bir havuzda beslemeye başladı. Uzmanlar ise hayvanlara bilinmeden kötülük yapıldığı görüşünde... 

TAHSİN CEM ÜLKER Adana DHA 

Karataş'a bağlı Tuzla beldesi sahilinde bir ay önce yumurtalarından çıkmaya başlayan yavru yeşil denizkaplumbağalarından Chelonia Mydas biri, yolunu şaşırıp deniz yerine Ceylan Tatil Sitesi'ne yöneldi. Sitede oturan Saadet Tokgöz'ün 10 , havuzda yüzerken sevimli minik kaplumbağayı görmesi üzerine site sakinleri kumsaldaki diğer yavruları buldu. 

Kedi mamasıyla besliyorlar 
Yuvalardan kumsala çıkan 100'e yakın yavruyu alan tatilciler, kuş ve balıklara yem olmamaları düşüncesiyle içini çeşme suyuyla doldurdukları kutulara koydukları kaplumbağaları kedi mamasıyla beslemeye başladı. 

'Doğal ortama bırakılmalı' 
Ekolojik Araştırmalar Derneği EKAD 2. Başkanı Dr. Ali Fuat Canpolat ise, kaplumbağaların denize, doğal ortamlarına salıverilmesi gerektiğini söyledi. Canpolat, "İyi niyetli cahillik. Kaplumbağaları denize bırakmak daha iyi olurdu. Küçük havuzda tutulmaları onların direnç kaybına neden olur. Yine de geç kalınmış değil" dedi. Bölgeye gelen bir ekibin de, yavruları denize salıvereceği kaydedildi. 




</TEXT>
</DOC>
