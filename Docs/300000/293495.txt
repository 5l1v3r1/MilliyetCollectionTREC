<DOC>
<DOCNO> 293495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sonspo27.html </URL>
<DATE> 2004/11/30/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Denizlispor Stad güvenliği konusunda en az cezayı biz aldık... 
</HEADLINE>
<TEXT>

     Denizlispor Teknik Direktörü Giray Bulak, Akçabat Sebatspor maçındaki yenilgiyi bırakıp hafta sonu oynanacak Malatyaspor maçına baktıklarını belirterek, ''Malatyaspor maçını çok ciddi bir maç olarak görüyoruz'' dedi. 
     Bulak, Denizlispor Kulüp Binası'nda düzenlediği toplantıda, Akçabat Sebatsebatspor maçında yapılan hataları Malatyaspor maçında tekrar etmeyeceklerini söyledi. 
     Akçabatsebatspor maçı öncesi oyuncularına bu maçın kendisi için çok önemli olduğunu anlattığını ifade eden Bulak, şöyle dedi 
     ''Trabzon'a girdiğimizde tüm oyuncuları toplayıp burasının benim memleketim olduğunu annemin, babamın ve birçok dostumun burada oturduğunu söyledim. Bu nedenle futbolcularımdan mutlak galibiyet beklediğimi bildirdim. Ancak bunun strese yol açtığını sanıyorum. Lig de hiç galibiyeti bulunmayan takıma yenilmek beni daha da üzdü. O maçta hatalarımızda oldu. Ancak artık hata yapmak istemiyoruz. Malatyaspor maçını çok ciddi bir maç olarak görüyoruz.'' Bulak, takımın antremanlara başladığını, Özgür'ün 4 sarı kartla cezalı olması ve Botha'nın sakatlığı bulunmasının dışında takımda eksik olmadığını söyledi. 
     Trabzonspor Teknik Direktörlüğü için Şenol Güneş ve kendi isminin geçtiğinin hatırlatılması üzerine Bulak, ''Denizlispor'dan çok memnunum. Denizspor'dan başka takım düşünmüyorum'' dedi. 
     Denizlspor Yönetim Kurulu Üyesi Yurdal Duman da, Beşiktaş maçının ardından bir seyircinin ölmesinin tüm takımlarda yeni güvenlik ihtiyaçlarını ortaya çıkardığını belirterek, ''Gizli kamera kontrolünden, saha içindeki herşeye ve tribünlerdeki olaylardan tüm güvenliğe kadar daha etkin mücadele edeceğiz. Tribünlerdeki koltuklardan bazıları numarasız. Kısa sürede bunlar numaralandırıp, merdivenlerde maç seyrine izin vermeyeğiz. Stat güvenliği konusunda en az cezayı biz aldık. Ama bu yeterli olduğumuz anlamına gelmez'' dedi. 
     
</TEXT>
</DOC>
