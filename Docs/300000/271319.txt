<DOC>
<DOCNO> 271319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sondun06.html </URL>
<DATE> 2004/09/13/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
"AB'den tarih alması Türkiye'nin Washington ile bağlarını zayıflatabilir" 
</HEADLINE>
<TEXT>

     Washington'daki düşünce kuruluşu Batı Politika Merkezi Western Policy Center uzmanlarından Ian O. Lesser, Aralık ayında Avrupa Birliği'nin Türkiye'ye tarih vermesi ve AB'nin daha tutarlı bir savunma ve dış politika izlemesinin, Türkiye'nin Washington ile bağlarını zayıflatabileceğini savundu. 
     Lesser, Türk-Yunan ilişkileri ve Kıbrıs konusuna yoğunlaşan ve başında Yunan asıllı bir Amerikalı olan John Stilides'in bulunduğu düşünce kuruluşu WPC için yazdığı ve "ABD ve Avrupa-Akdeniz ilişkileri Gelişen Eğilimler ve Stratejiler" başlığını taşıyan raporunda, Türkiye'nin Aralık 2004'te AB'den tarih alması için ABD'nin lobi yapmasının, Türkiye'nin şansını artırmada yararının tartışmalı olduğunu kaydetti. 
     Lesser,"Üyelik müzakereleriyle ilgili olumlu bir karar, daha tutarlı Avrupa savunma ve dış politikalarıyla birleşince Türkiye'ye güvenlik bakımından yeni yollar önerebilir. Ve bu da Türkiye'nin Washington ile bağlarını zayıflatabilir" dedi. 
     WPC uzmanı Lesser, bunun tam tersine, üyelik müzakerelerinde ortaya çıkacak olumsuz bir sonucun, Türkiye'yi ABD ile daha yakın güvenlik işbirliğine yönlendirebileceğini savundu. 
     
</TEXT>
</DOC>
