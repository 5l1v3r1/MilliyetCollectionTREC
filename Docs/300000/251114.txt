<DOC>
<DOCNO> 251114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sontur11.html </URL>
<DATE> 2004/06/26/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Bahçelievler'de patlama... Ölü ya da yaralı yok... 
</HEADLINE>
<TEXT>

     Bahçelievler'de bir üstgeçide asılan pankarttaki bomba, çevre önlemleri alınmaya çalışılırken patladı. 
     Alınan bilgiye göre, polis ekipleri, Mahmutbey Yolu üzerinde bulunan Kocasinan Üstgeçidi'ne bombalı pankart asıldığı yönündeki ihbar üzerine olay yerine hareket etti. 
     Polislerin pankarta yaklaşmadan çevre önlemlerini almaya çalıştığı sırada da patlama gerçekleşti. 
     Olayda, ölen ya da yaralanan olmadı. 
     Trafik akışı durdurulup güvenlik şeridi oluşturan polis, ''KP-İÖ Katil NATO'' yazılı pankartın asıldığı üstgeçitte inceleme başlattı. 
     
     İKİNCİ PAKET, BOMBA UZMANLARINCA FÜNYE İLE PATLATILDI 

     Bahçelievler'deki bir üstgeçide asılan pankartta bulunan ikinci paket, bomba uzmanlarınca fünye kullanılarak kontrollü şekilde patlatıldı. 
     Mahmutbey Yolu üzerindeki Kocasinan Üstgeçidi'ne asılan pankartta gerçekleşen patlamanın ardından olay yerinde inceleme yapan polis, ''KP-İÖ Katil NATO'' yazılı pankartta ikinci bir paket olduğunu farkettiler. 
     Bunun üzerine özel kıyafetlerini giyen bomba uzmanları, fünye kullanarak paketi patlattı. Meydana gelen küçük çaplı patlama sonucu imha edilen paketten, herhangi bir patlayıcı madde çıkmadı. 
     Çalışmaların tamamlanmasından sonra pankartı asılı olduğu yerden alan polis, yolu yeniden ulaşıma açtı. 
     Bu arada, ilk patlamaya, zaman ayarlı bir bombanın neden olduğu belirlendi. 
     
</TEXT>
</DOC>
