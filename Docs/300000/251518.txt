<DOC>
<DOCNO> 251518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/dunya/dun01.html </URL>
<DATE> 2004/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İşgalin sonu için ilk adım 
</HEADLINE>
<TEXT>


5 SORU 5 CEVAP 


Egemenliğin ABD öncülüğündeki koalisyon gücünden Iraklılara geçmesinin anlamı ve bundan sonra Irak'ta beklenen gelişmeler şöyle 

1 Egemenlik devriyle ne oldu 
İşgalden sonra oluşturulan Paul Bremer başkanlığındaki Geçici Koalisyon Otoritesi'nin görevi bitti. İşgale son verme süreci başladı. 

2 Kime yaradı 
Irak halkı için olumlu bir adım olmasına rağmen egemenlik devri ABD Başkanı George W. Bush ile İngiltere Başbakanı Tony Blair üzerindeki uluslararası baskıları da hafifletti. Çünkü 2 lider bu yeni durumda işgalin fiilen bitme sürecine girdiğini, askerlerin Irak yönetiminin isteği üzerine ve BM kararı uyarınca Irak'ta bulunduklarını söyleyebilecek. 

3 Egemenlik nasıl işleyecek 
Hazırlanan takvime göre, gelecek yıl ocak ayında millet meclisi seçimi yapılacak. Aynı yıl sonbaharda yeni anayasa için referanduma gidilecek. Aralık ayında da yeni hükümet için seçim yapılacak. 2006 başında doğrudan halk oyuyla seçilmiş yeni hükümet işbaşına gelecek. 

4 Güvenlik sorununda Irak yönetiminin söz hakkı var mı 
Ulusal Güvenlik Konseyi adlı bir organ oluşturulacak. Başkanı Iraklı, üyeleri ABD ve İngiliz generallerinden oluşacak. Son söz Iraklı yetkilide olacak ama alınacak kararlar üzerinde veto yetkisi yok. 

5 Yabancı askerler ne kadar kalacak 
BM kararına göre, yabancı askerlerin görevi, seçimle belirlenen yeni hükümet işbaşına geldiğinde 2005 sonunda bitiyor. Bu durumda askerlerin çekilmesi gerekiyor ancak yeni hükümet askerlerin bir kısmının kalmasını isteyebilir. 


</TEXT>
</DOC>
