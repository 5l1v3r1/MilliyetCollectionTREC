<DOC>
<DOCNO> 256020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/ekonomi/eko10.html </URL>
<DATE> 2004/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dış açık tarihin en yüksek seviyesinde 
</HEADLINE>
<TEXT>


EKONOMİ SERVİSİ 

Aylık bazda 3 milyar dolar seviyesine oturan dış ticaret açığı, yıllık bazda 28.7 milyar dolara çıkarak cumhuriyet tarihinin en yüksek seviyesine ulaştı. 
DİE, mayıs ayı dış ticaret verilerini açıkladı. Buna göre, mayısta ithalat 7 milyar 970 milyon dolar olurken ihracat 4 milyar 763 milyon dolarda kaldı. Açık ise 3.2 milyar dolar oldu. İthalatın yüzde 44, ihracatın ise yüzde 23 artması, ihracatın ithalatı karşılama oranını yüzde 59.8'e kadar düşürdü. 
İlk beş ayda ise 23.1 milyar dolar ihracat, 36.9 milyar dolar ithalat yapıldı. Açık da 13.8 milyar doları aştı. 
Öte yandan 12 aylık Haziran 2003 - Mayıs 2004 ithalat 81.2 milyar dolar, ihracat 52.5 milyar dolar oldu. Son bir yıllık dış ticaret açığı ise 28.7 milyar dolarla yıllık bazda cumhuriyet tarihinin en yüksek seviyesine ulaştı. Bundan önce en yüksek açık 27.5 milyar dolarla Ocak 2001'de yakalanmıştı. 
Tüketim malı ithalatının toplam içindeki payının yüzde 16'ya ulaşması olumsuz yorumlanırken yatırım için yapılan makine teçhizat ithalatının yüzde 18 artması ithalatın olumlu gelişmesi olarak yorumlandı. İhracatın lokomotifi taşıt araçları sektöründe ilk beş ayda 2.9 milyar dolarlık ihracat, 4 milyar dolarlık ithalat yapıldı. 

5 milyar dolarlık makine ithal edildi milyon dolar İthal edilen ilk 5 ürün Mayıs İlk beş ay Makineler, mekanik cihazlar 1.181 5.199 Mineral yakıtlar ve yağlar 1.071 5.109 Kara taşıtları ve yan sanayi 1.043 4.011 Elektrik makine ve cihazlar 702 3.216 Demir ve çelik 514 2.827 

İhracatta kara taşıtları önde milyon dolar İhraç edilen ilk 5 ürün Mayıs İlk beş ay Kara taşıtları ve yan sanayi 688 2.975 Örme giyim eşyası 476 2.534 Demir ve çelik 519 1.860 Örülmemiş giyim eşyası 315 1.768 Elektrikli makine ve cihazlar 340 1.736 

</TEXT>
</DOC>
