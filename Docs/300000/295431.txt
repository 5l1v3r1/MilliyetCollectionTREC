<DOC>
<DOCNO> 295431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/yasam/yas07.html </URL>
<DATE> 2004/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Onlar sizi bekliyor 
</HEADLINE>
<TEXT>


Kimsesiz çocuklara aile ortamı yaşatmayı amaçlayan kampanya istenen seviyeye ulaşamıyor 


Sosyal Hizmetler ve Çocuk Esirgeme Kurumu'nun SHÇEK , yurtlardaki çocukları sıcak aile ortamıyla tanıştırmak amacıyla yıllardır, "Bir elinden de sen tut" sloganıyla yürüttüğü kampanya, bir türlü istenen seviyeye ulaşmadı. SHÇEK verilerine göre, halen Türkiye genelinde 536 koruyucu aile yanında 575 çocuk bulunuyor. Bunların 459'u için ailelere bakım ücreti ödeniyor. Çocuğun engelli olması halinde ödenen ücret 2 katına kadar çıkarılabiliyor. Gelişmiş ülkelerde korunmaya muhtaç çocukların yüzde 75'i, Türkiye'de ise yüzde 4'ü koruyucu aile yanında kalıyor. Koruyucu ailesi en fazla olan iller arasında Ankara, Kayseri, İzmir ilk sıralarda yer alıyor. SHÇEK Adana İl Müdür Vekili Muzaffer Aygün, bu yıl Adana'da sadece 3 çocuğun koruyucu aile yanına yerleştirildiğini belirterek, "Evlat edinmede olduğu gibi koruyucu ailede de tercih kız çocuklarından yana oluyor" diyor. 




</TEXT>
</DOC>
