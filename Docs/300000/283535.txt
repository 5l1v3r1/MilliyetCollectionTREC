<DOC>
<DOCNO> 283535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sontur15.html </URL>
<DATE> 2004/10/26/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Irak'ta yaralanan Türk şoför ''Bize Irak polisi saldırdı'' 
</HEADLINE>
<TEXT>

     Irak'ın Musul kentinde 3 gün önce düzenlenen saldırıda yaralanan şoför Enver Ali Kılıçgedik 51 , Türkiye'ye getirildi. 
     Musul girişinde Türk kamyonlarına düzenlenen silahlı saldırıda yaralanan şoför Enver Ali Kılıçgedik, Irak'tan karayoluyla Şırnak'ın Silopi İlçesi yakınlarındaki Habur Sınır Kapısı'na getirildi. 
     Burada ambulansa konan Kılıçgedik'e, Nusaybin Devlet Hastanesi'nde kısa süreli tedavi yapıldı. 
     Hastanede gazetecilere saldırı olayını anlatan Kılıçgedik, 33 B 4117 plakalı TIR ile Almanya'dan getirdiği yükü Irak'ta görev yapan ABD askerlerine götürdüğünü belirterek, Musul girişinde kendilerine saldırı yapıldığını söyledi. 
     Saldırı sırasında kendisiyle beraber 3 Türk kamyon şoförünün daha bulunduğunu bildiren Kılıçgedik, şöyle konuştu 
     ''4 Türk kamyonu olarak hareket halindeydik. Musul girişinde çapraz ateşe maruz kaldık. Benimle Nusaybinli Segbettulah Kılıçaslan yaralandı. Diğer 2 arkadaşımız ise yaşamını kaybetti. Saldırıda yaralanınca kendimi aracın altına atarak, ölü numarası yaptım. Bizi orada ismini bilmediğim bir özel hastaneye götürdüler. Segbettulah Kılıçaslan halen orada tedavi görüyor. Bize ateş edenlerin Irak polisi olduklarını tahmin ediyorum. Çünkü, Irak polisi de bizden ABD'lilere çalışmamamızı istiyordu.'' 
     
</TEXT>
</DOC>
