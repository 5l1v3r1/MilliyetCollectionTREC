<DOC>
<DOCNO> 294252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sonyas05.html </URL>
<DATE> 2004/12/02/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
AKP'li doktor milletvekilinden sarmısaklı tedavi 
</HEADLINE>
<TEXT>

     Sefer TALAY DHA 

AKP Balıkesir Milletvekili Dr. Turhan Çömez, saçkıran olan bir hastaya sarmısaklı alternatif tedavi önerdi. 
     Balıkesir Üniversitesi Necatibey Eğitim Fakültesi Salonu'ndaki bir toplantıya katılmak üzere gelen AKP Balıkesir Milletvekili Genel Cerrah Turhan Çömez, yemek sırasında Burhaniye Belediye Başkanı Fikret Akova'nın makam şoförü Hakkı Yıldızkaya'nın 29 başındaki saç dökülmesini fark etti, yanına çağırdı. Çömez, şoförden rahatsızlığı hakkında bilgi aldı. 
     Rahatsızlığın 4 ay önce başladığını belirten Yıldızkaya, "Doktora gittim. Bir tertip de ilaç kullandım. Yararını görmedim. Bundan sonra kocakarı ilaçları denemek istiyorum'' dedi. 
     Saçkıran rahatsızlığının tedavisinin kolay olduğunu belirten genç Milletvekili Çömez "Madem kocakarı ilacı deneyeceksin, benden de sana bir kocakarı ilacı. Her gece yatarken saç dökülen bölgeye tuzlu sarmısak süreceksin. Buna devam et. Kısa bir süre sonra saçların takrar çıkacak'' dedi. 
     Çömez'in kendisiyle ilgilenmesinden çok mutlu olduğunu belirten şoför Hakkı Yıldızkaya, "Vekilimin dediklerini aynen yapacağım. Doktorların verdiği 150 milyon liralık ilacı kullandım yararını görmemiştim. Sarmısak tedavisi hem kolay hem de mesrafsız'' dedi. 
     
</TEXT>
</DOC>
