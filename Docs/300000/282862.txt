<DOC>
<DOCNO> 282862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/yasam/ayas.html </URL>
<DATE> 2004/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Üstü heyecan altı eğlence 
</HEADLINE>
<TEXT>


Ölüdeniz'deki uluslararası hava oyunlarında göklerde paraşütlerin, yerde de denizin ve dansın tadı çıkıyordu... 

ŞAKİR AYDIN Fethiye 

Ölüdeniz 5. Battery Uluslararası Hava Oyunları, nefes kesen görüntülere sahne oldu. Reng renk paraşütler iki gün boyunca Ölüdeniz'i hareketlendirdi. Yazın h l hüküm sürdüğü Ölüdeniz yerli bayancı konukları ağırlarken, gökyüzü renklendi. Bu etkinliğe biz de katıldık. 
Doğrusu buraya gelirken atlamayı hiç düşünmemiştim. Hocanın ikna kabiliyeti ve tırmandığımız yolun zorluğu, hızla kararımı değiştirdi. Özel kıyafetlerim anında hazırdı. Kaskı da kafana taktıktan sonra, iş boşluğa atlamaya kaldı. Artık hazırız İplerimiz de bağlandı. Hoca komutları veriyor "Ben koş deyince koş, otur deyince otur." 

'Takla' bile attık 
İyi de rüzgar öylesine savuruyor ki, ayaklarım geri geri gidiyor, koşamıyorum. Ah bu kanatlar... Nihayet ayaklarım yerden kesiliyor. 2500 metreden kendimizi bırakıyoruz. Bir anda her şeyi unutuyorum. Tabii sıkı sıkı tuttuğum fotoğraf makinem hariç... Hoca 'Hazır mısın ' diye bağırıyor. Ne hazırlığı derken, 'takla atacağımızı' söylüyor. 
Bir bu eksikti... Yani küçük akrobasi hareketleri yapacağız. İsteksizim ama neye yarar. Bir anda ayaklarımı havada görüyorum. Müthiş bir heyecan. Kısa sürede normale dönüyoruz, h l çok yüksekteyiz ama olsun... Süzüle süzüle yere yaklaşıyoruz. Hafif mide bulantısı, sabır ve yerdeyiz... 
Festivale yerli paraşütçülerin yanı sıra 30 ülkeden dünyanın en ünlü paraşütçüleri katıldı. Dünya akrobasi şampiyonları Avustralyalı Mike Küng, giydiği yarasa kıyafetiyle 2 bin metreden atlayıp saatte 150 km. hızla süzülürken, yere 70 metre kala paraşütünü açan Çek Thomas Ledning'in gösterisi hepimize heyecanlı dakikalar yaşattı. En büyük sıkıntı Babadağ'a çıkış olsa da, bu çile yakında sona erecek. Çünkü dağa teleferik yapılması gündemde... 


</TEXT>
</DOC>
