<DOC>
<DOCNO> 295680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sonyas06.html </URL>
<DATE> 2004/12/07/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
"Yüzükleri elime koy. Falın daha iyi çıkar" diyerek dolandırdılar... 
</HEADLINE>
<TEXT>

     
     Ferah IŞIK DENİZLİ, DHA 
     

DENİZLİ'nin Tavas İlçesi'nde iki kadının falına bakıp kandırarak takılarını aldıkları belirtilen 28 yaşındaki Kumru Özbilge ile 35 yaşındaki eşi Yıldıray Özbilge, şikayet üzerine tutuklandı. 
     Tavas'ın Orta Mahallesi Karpuzlar Sokak'ta oturan 66 yaşındaki Ayşe Arlı'nın evine giden Kumru Özbilge ile yanındaki eşi Yıldıray Özbilge, fal bakma bahanesiyle içeri girdi. Kumru Özbilge, Ayşe Arlı'ya ''Parmaklarındaki yüzükleri elime koy. Falın daha iyi çıkar. Baktıktan sonra sana iade ederim'' dedi. 
     Ayşe Arlı'nın falına bakan Kumru Özbilge, iki yüzüğünü geri vermedi, alıp gitti. Tavas'tan Kızılcöbölük Beldesi'ne geçen Özbilge çifti burada da 49 yaşındaki Ayşe Hanım Garaman'ın aynı yöntemle 1 bilezik ve 1 yüzüğünü alarak kahve falına baktı, ancak iade etmedi. 
     Şikayet üzerine harekete geçen Tavas İlçe Jandarma Karakol Komutanlığı ekipleri, Özbilge çiftini Kızılcabölük Beldesi'nde gözaltına aldı. Tavas'ta mahkemeye çıkarılan zanlılar, dolandırıcılık suçundan tutuklanarak cezaevine gönderildi. 
     
</TEXT>
</DOC>
