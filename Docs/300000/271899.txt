<DOC>
<DOCNO> 271899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/spor/axspo01.html </URL>
<DATE> 2004/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuralı Sergen bilmiyor 
</HEADLINE>
<TEXT>


Sakaryaspor karşılaşmasında verilen penaltının doğru olduğunu savunan ve eleştirenler için "Kuralları bilmiyorlar" diyen milli futbolcuya, eski hakemlerden sert yanıtlar geldi 

ALİ AYDIN 


Sergen bu tarz hareketleri son dönemlerde çok sık yapmaya başladı. Penaltıda esas olan rakibe veya topa temastır. Eğer Sergen'in mantığı ile bakarsak temas olmadığı için en fazla endirekt serbest atış verilmelidir. Ama onun gibi yıldız bir futbolcunun h l oynadığı oyunun kurallarını bilmemesine üzüldüm. Buradaki karar hakemi aldatmaya çalışmak ve centilmenliğe aykırı harekettir. Diğer futbolcular Sergen'in bu tavrını örnek almasın. 

ERMAN TOROĞLU 
Bu kararı onunla tartışacak kimseyi karşısında bulamaz. Sergen'e o hareket de yakışmadı, karşılaşma sonrası verdiği demeç de. Ben Sergen'i hep inandığını söyleyen bir insan olarak tanırım. Ancak bu söylediklerine ondan başka kimse inanmaz. 

BÜLENT YAVUZ 
Kalecİ Sergen'e değmediyse kusurlu hareket yok demektir. Temas yoksa ve tehlikeli hareket tespit edilmişse hakemin kararı endirekt serbest atış olmalıdır. Ama hakem bunu da vermediğine göre penaltı kararı tamamen yanlıştır. Hakemlerimiz kuralları biliyor, ama zaman zaman hata yapıyor. Bu durumda kural bilmeyen Sergen'dir. 

AHMET ÇAKAR 
Sergen haklı olduğuna inanıyorsa, ligde bundan sonra oynanacak maçlarda da kendini atmaya devam etsin. Bakın bakalım Türkiye, Sergen'i kucaklayacak mı, başka bir şey mi olacak 

Burası kış köşesi 

Beşiktaş, İstanbul'dan 27 derece ile uğurlandı, Bodo'da 6 derece ile karşılandı 

BİLAL MEŞE 

Kutup bölgesi 
SİYAH - Beyazlı takım yarın deplasmanda oynayacağı Bodo-Glimt maçı için dün Norveç'e gitti. İstanbul'dan güneşli ve 26 derecelik bir sıcaklıkla uğurlanan kafileyi, kutup bölgesine yakın olan Bodo kentinde 6 derecelik soğuk hava karşıladı. Ayrıca maç günü Bodo'da sağnak yağmurla birlikte sıcaklığın sıfır derecinin altına düşmesi bekleniyor. 

Tam takım gitti 
BEŞİKTAŞ, Bodo'ya hareket etmeden önce dün sabah Ümraniye'de basına kapalı olarak bir idman yaptı. Siyah - Beyazlı takım bugün maçın oynanacağı stadda karşılaşmanın son taktiğini de deneyecek. Bu arada Teknik Direktör Del Bosque'nin, UEFA Kupası 1. tur ilk maçı için tüm oyuncuları Norveç'e götürmesi de dikkatlerden kaçmadı. 

Favori Aydınus 

CEMAL ERSEN 

Derbiye aday 
MHK'NİN Beşiktaş - Galatasaray maçı için genç yeteneklerden Fırat Aydınus'u gündemine aldığı, FIFA kokartlı İsmet Arzuman ve Serdar Tatlı'nın plase de bulunduğu öğrenildi. Samsun - Ankaragücü, İstanbul - Fenerbahçe ile Ankara - Denizli maçlarında beğeni toplayan Aydınus derbide görevlendirilse yıllar süren gelenek bozulmuş ve uzun aradan sonra FIFA kokartlı olmayan bir hakem atanmış olacak. 

Erdemir sürpriz 
KURULUN derbi için düşündüğü diğer isimlerin İsmet Arzuman ile Serdar Tatlı olduğu, eski FIFA kokartlı Orhan Erdemir'in sürprizde yer aldığı bildirildi. Mustafa Çulcu'nun geçen hafta Sakarya - Galatasaray maçında görev yaptığına dikkat çeken yetkililer, şansının oldukça düşük olduğunu vurguladı. Kuddusi Müftüoğlu, Bülent Demirlek ve Selçuk Dereli'nin devre dışı bırakıldığı kaydedildi. 

Başkandan rehavet uyarısı 

BAŞKAN Yıldırım Demirören, Sakaryaspor galibiyetinin fazla abartıldığını söyledi. Demirören, "Şampiyon olmuşuz gibi bir hava oluştu. Bunu hemen üzerimizden atmamız gerek" dedi. 

Prim 10 bin dolar 

YÖNETİM, Bodo ile oynanacak UEFA Kupası maçlarının tur primini 10'ar bin dolar olarak belirledi. Siyah - Beyazlı takım bu turu geçerse 5'li gruplara kalacak. 

Yasak takımdan 

BODO maçı öncesi basına koyulan röportaj yasağı teklifinin futbolculardan geldiği ortaya çıktı. Yönetimin bu konudaki kararı, takımdan gelen istek üzerine aldığı bildirildi. 

Eski dostlar şimdi rakipler 

1998'DE, Beşiktaş'ın elendiği Valerenga'da birlikte forma giyen John Carew ile Fredrik Kjolner yarın bu kez rakip olacaklar. Carew, Kjolner ile telefon sohbeti yaptıklarını, "O maçı unutamam. Ama şimdi kendi takımlarımız için ter dökeceğiz" diye konuştu. 

Yıldızları bekliyorlar 

Bodo kenti yarınki maç için 7'den 70'e konsantre olurken, Carew, Sergen, Pancu, Cordoba gibi oyuncular ilgi çekiyor 

Hocadan övgü 
BEŞİKTAŞ'IN yarınki rakibi Bodo Glimt'in taraftarları, Carew, Sergen, Pancu ve Cordoba gibi yıldızları izlemek için maç gününü iple çekiyor. Teknik Direkkör Oystein Gare ise Beşiktaş için "Carew'i transfer etmeleri, rakibimizin büyüklüğünü gösteriyor" yorumunu yaptı. Gare, saha, seyirci ve iklim avantajını kullanacaklarını, iyi sonuç almak için ellerinden geleni yapacaklarını kaydetti. 

Balıkçı kenti 
NORVEÇLİ hoca, Siyah - Beyazlı rakiplerini fazla tanımadıklarını, ancak sağdan soldan bilgi almaya çalıştıklarını söyledi. Takımın tecrübeli isimlerinden Cato Hansen ise Beşiktaş'ın güçlü bir ekip olduğunu, ancak iyi günlerinde oldukları takdirde rakiplerini zorlayabileceklerini söyledi. 40 bin kişilik bir balıkçı kentinin takımı olan Bodo-Glimt, maçlarını 8 bin kişilik Aspmyra Stadı'nda oynuyor. 


</TEXT>
</DOC>
