<DOC>
<DOCNO> 255775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/guncel/gun01.html </URL>
<DATE> 2004/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Siz misiniz 'Bayram operasyonu' yapan 
</HEADLINE>
<TEXT>


Van'da "yalnız" bırakılarak baskında yaralanan Malatya polisinin hastanede "aşiret"le karşılaşınca Özel Harek t'a sığındığı saptandı 

TOLGA ŞARDAN Ankara 

Eski Van milletvekili Mustafa Bayram'ın uyuşturucu suçundan gözaltına alınan oğlu Hamit ve şoförü Hüsnü Özbuz'un kaçırıldığı emniyet baskınında yaralanan polislerin, hastanede aşiret üyeleriyle karşılaşınca Özel Harek t'a "sığındığı" öne sürüldü. 
Malatya Emniyet Müdürlüğü'nün, başlatılan operasyonla ilgili Ankara'daki Kaçakçılık ve Organize Suçlarla Mücadele Daire Başkanlığı ile Van Emniyeti Müdürlüğü'nü resmi yazıyla bilgilendirdiği belirtildi. Van Emniyet Müdürlüğü'nün, Malatya'dan gelen ekibe takviye göndermemesi ve doğrudan Bölge Trafik Şube Müdürlüğü'ne yönlendirmesi eleştiri konusu oldu. 

Nöbetçinin haberi yok 
Malatya ekibinin, gözaltındaki kişilerin kimliğini şubenin kapısındaki nöbetçiye söylememesi, Mustafa Bayram'ın içeriye girmesini de kolaylaştırdı. Mustafa Bayram'ın, bir yakınıyla telefonla görüşen oğlunun yerinin belirlenmesi üzerine beş araçla emniyete geldiği, nöbetçinin de öndeki cipten inen eski milletvekili tanıyarak kapıdan geçmesine izin verdiği belirtildi. Ardından da Hamit Bayram'ı gözaltına alan polislerle baskıncılar arasında arbede yaşandığı öğrenildi. 

Okyay'ın yeğeni çıktı 
Hamit Bayram ve Özbuz'u yakalayan ekibin başındaki Başkomiser Levent Okyay'ın, Abdullah Öcalan'ı yargılayan DGM H kimi Turgut Okyay'ın yeğeni olduğu ortaya çıktı. Tabanca kabzasıyla yüzünden yaralanan Okyay 10, diğer memurlar da bir - ikişer günlük iş göremez raporları aldı. Malatya'dan gelen polislerin, tedavileri sırasında Mustafa Bayram'ın adamlarıyla karşılaşınca, korunmak için Van Özel Harek t birimine sığındıkları iddia edildi. 

Bayram'ı tanıyamadılar 
Adli soruşturmada, Malatya'dan gelen iki polis memurunun, baskını organize eden Mustafa Bayram'ı teşhis etttiği, ancak Van kadrosundaki polislerin "teşhiste başarısız olduğu" belirtildi. 




</TEXT>
</DOC>
