<DOC>
<DOCNO> 273789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/guncel/gun09.html </URL>
<DATE> 2004/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İGDAŞ'a 6 ayda 4. genel müdür 
</HEADLINE>
<TEXT>


MEHMET DEMİRKAYA İstanbul 

İstanbul'daki doğalgaz dağıtımını yapan İGDAŞ'ın genel müdürü, Büyükşehir Belediye Başkanı Kadir Topbaş'ın göreve gelmesinden sonra 4. kez değişti. İGDAŞ Genel Müdürlüğü'ne vek leten Kemal Levent Tüfekçi atandı. Eski başkan Ali Müfit Gürtuna döneminde İGDAŞ Genel Müdürü olan Süreyya Polat, Topbaş seçimi kazandıktan sonra görevden alınarak, belediyenin bir başka şirketi olan İSFALT Genel Müdürlüğü'ne getirildi. Polat'ın yerine İGDAŞ Genel Müdürlüğü'ne Bilal Arslan atandı. Ancak Arslan da yaklaşık 1.5 ay sonra görevden alınarak, yerine Osman Aksoy getirildi. Aksoy ise geçtiğimiz günlerde istifa dilekçesini Topbaş'a verdi. İstifada ısrarlı olan Aksoy'un yerine getirilen Tüfekçi, daha önce İGDAŞ'ta genel müdür yardımcılığı görevini yürütüyordu. 


</TEXT>
</DOC>
