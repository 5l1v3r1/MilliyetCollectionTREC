<DOC>
<DOCNO> 293823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sonsiy06.html </URL>
<DATE> 2004/12/01/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Erdoğan’dan Kıbrıs şartı’na sert tepki 
</HEADLINE>
<TEXT>

     Başbakan Recep Tayyip Erdoğan, 17 aralık zirvesinin taslak bildirisinde Türkiye'nin Rum Kesimi’ni tanımasına ilişkin şartına tepki gösterdi. 
     Ankara'da Belçika Temsilciler Meclisi Başkanı ve üyeleri ile görüşen Erdoğan, referandumu da içeren süreci hatırlattıktan sonra Avrupa Birliği'ne yönelik eleştirilerini sıraladı. 
     Başbakan, Avrupa Birliği’nin Kuzey Kıbrıs Türk Cumhuriyeti’ne yönelik izolasyonu kaldırma konusunda verdiği sözü tutmadığını söyledi. 
     
     Avrupa hakkaniyetli davranmalıö 
     Erdoğan, "bu koşulları anlamıyorum. Hala bize şunu ver bunu ver diyorlar. Böyle şey olmaz. Avrupa bize hakkaniyetli davranmalı. Üstelik Türkiye Rum tarafıyla gümrük birliğini de onayladı. Bunun ötesinde bir şey istenmesini anlamakta zorluk çekiyorum, bunu kimseye de anlatamam" diye konuştu. 
     Türkiye'nin tüm yasal düzenlemeleri yerine getirdiğini hatırlatan Başbakan Erdoğan, Avrupa Birliği'nin Kopenhag'ta verdiği sözü tutmasını beklediklerini söyledi. 
     
</TEXT>
</DOC>
