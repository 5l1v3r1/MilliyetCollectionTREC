<DOC>
<DOCNO> 295353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sonyas16.html </URL>
<DATE> 2004/12/06/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
'Gelivegari, Kuçukuçu, Gıdıgıdı'... İşte ilginç tekne isimleri... 
</HEADLINE>
<TEXT>

     Yaşar ANTER-BODRUM DHA 

YAT turizminin gözde merkezlerinden Bodrum'da, birbirinden güzel tekneler kadar, isimleri de ilgi odağı oldu. Kendisinin, eşinin, sevgilisinin adını, lakabını, ünlü kahramanlar, sanatçılar, futbolcuların ismini teknesinde ölümsüzleştiren kaptanlar, yaratıcılıklarını sergilerken, Bodrum Deniz Ticaret Odası Başkan Vekili Arif Yılmaz, denizcilerin teknelerine isim koymasının yaklaşık 5 bin yıllık gelenek olduğunu söyledi. 
     Bodrum tersanelerinde yapılan ve marinalarında konaklayan 3 bini yabancı, yaklaşık 8 bin 500 teknede yazılı isimlerle armalarının, sahipleri için özel anlam taşıdığı vurgulandı. Deniz Ticaret Odası Başkan Vekili Arif Yılmaz, mavi yolculukta, günlük turlarda, balıkçılıkta, gezide, yük ve insan taşımacılığında kullanılan, 2 metreden 65 metreye kadar uzanan ahşap, polyester ve çelik konstriksüyonlu teknelerin adının, ilçeye gelen yüzbinlerce yerli ve yabancı turistin de ilgisini çektiğini söyledi. 
     Denizcilerin teknelerine isim koymalarının 5 bin yıllık bir gelenek olduğunu belirten Arif Yılmaz, "Teknelerin isimleri çoğu zaman denizcilerin ruhlarını, sevgilerini, özlemlerini, sevinçlerini ortaya koyuyor. Tarihi gelenek daha sonra yasal zorunluluk haline geldi. Her tekneye bir isim ve bağlı bulundukları limanın adının yazılması zorunlu. 3-4 yıl öncesine kadar Türk teknelerine yabancı isimler konulamıyordu. Turizmin hızla gelişmesiyle bu yasak da kaldırıldı. Maliyeti 60 milyon dolara kadar çıkan, Ege ve Akdeniz'de dolaşan teknelere isim bulmak için yarışmalar bile düzenleniyor. Deniz tutkunu amatör denizciler emekliliklerinde yaptıracakları teknenin ismini tekne yapılmadan yıllar önce karar veriyor. Teknenin ismini beğenmediği için binmeyen, ismi göre tekne tercihi yapan turistleri biliyoruz'' dedi. 
     Tekne isimlerinin, deniz ve tekne tutkunlarının olduğu kadar ilçeye gelen turistin de ilgisini çektiğini belirten Milta Marina Genel Müdürü Ömer Karacalar "Birçok turist tekneleri ve isimlerine olan merakları nedeniyle sık sık marinamızı ziyarete geliyor. Kimi gördüğü isim karşısında gülüyor, kimi şaşırıyor, bir çoğu da fotoğraflarını çekip arşiv yapıyor. Tekne isimleri çoğunlukla denizcinin iç dünyasını, zevkini ve yapıldığı kentin özelliklerini taşıyor. İsim tekneye renk ve heyecan getiriyor. Bir teknede olmazsa olmazların başında isim geliyor. Bazı kaptanlar aynı tekne isimlerini koymaya kalkınca teknelere örneğin Karya 1, Karya 2, Karya 3, Karya 4 gibi numaralandırma yapılıyor'' diye konuştu. 
     Bodrum ve Ege yöresinde kullanılan bazı yöresel tekne isimleri şöyle Hadigari, Gelivegari, Çökertme, Tıfılım, Keçiboynuzu, Harnup Keçiboynuzu , Balıkçı, Karya, Artemisya, Halikarnas, Papalagi, Gıdıgıdı, Zeynepim, Keçi, Çömez, Pilaçi, Çipura, Orfoz, Golyoz, Mercan, Fırtına, Poyraz, Meltem, Kuçukuçu, Zührem, Hergele, Turunç, Efe, Zeybek, Kadınım, Aşkım, Tutkum, Tutkunum, Şöhret Neco, Kimsesiz Mehmet, Kılıç Ali, Kamilim, Yampiri, Firavun, Zırdelim, Fırıldak, Öpücük, Istakoz, Şans, Meltem, Sis, Rüzgar, Kılçık, Eğriboğaz, Nane, Turunç, Limon, Aslı, Ihlamur, Kekik, Çilelibülbül, Alevim, Ayaz, Soğuk, Murat Reis, Piri Reis, Hızır Reis, Marco Polo, Macellan, Kristof Kolomb, Turgut Reis, Zeynom, Deden, Germi, Orşen, Deniz Büyücüsü, Sihirbaz, Şef, Garip, Meze, Kısmet, Derviş, Paşa Gönlüm, Kronik, Budak İsmet, Elele, Çoban Yıldızı, Begonvil, Gaplı, Gaptıkaçtı, Kilimci, Dayı, Şehirli, Gurbet Kuşu, Miyase, Madenci, Sürgün, Şeker Ayşe, Benek, Tombul Can, Çömez, Samba, Gülçem, Yetimoğlu, Kerimoğlu, Alangül, Ganioğlu, Sabah Rüzgarı, Oy Nurcanım, Boksör, Damlam, Pembe Panter, Çimçim, De Gidi De, Bora Bora, Alarga, Bezure, Canımsın, Sempati, Keleş, Beleş, Van Kedisi, Patı, Arabesk, Cinbeş, Kanaryam, Çapkın, Bıçkın, Istakoz, Cey, Hey Yavrum Hey, Ney, Tartigrat, Tramtano, Şaşkınım, Amigo, Edip, Karanfil, Morsümbül, Civanım, Yağmur, Uzma, Kahkaha, Vurgun, Dalgıç, Alibaba, Patronum, Kahkaha, Fukara, Şahboylum, Pıtırcık, Hadilen, Kaçarım, Minnoş, Ninnoş, Yumak, Verevere, Çıt Kırıldım Zehra, Kuşgözlüm, Doydoy, Kimene, Şıkıdım, Zıkkım, Zakkum, Çakmaktaş, Aborjin, Külah, Günebakan, Sarılbana, Kaldırma, Sandıma, Dereköylü, Memiş, Yorgancı. 
     Yabancı bayraklı teknelerden bazıları ise şöyle Sinyor, Teo, Diana Forever, Mosquieto, Cobra Queen, Layd Anne Gar, Fish On A Mish, Nostalgia, My Nur, Only You, My Love, Topoto, Pink Panther, Abracadabra, La Gola, Chey Chey Ocacha, Çam Çim Chun, Nonnone, Tostaricos, Symphony, Mazaiek, New Country, Beatygirl, Blue Island, Crocodil Jack, Cat to Kitchen, Flamingo, Wind Rose, Maradona, Queen Leyla, Princess Of Egypt, Dancing Queen, Einstein, Cucumber, Phantom, Spaceboat, New Century, Red Cat, Doberman, Cabturigjkajcinga, Sokrates, Vivaldi, Kimono, Yuppi, Yohoho, Tiyjen, King Arthur, Eshqoia, Ohia-Dana, Naomi, Freezby, Touch And Kiss Me, Forty Foods. 
     
</TEXT>
</DOC>
