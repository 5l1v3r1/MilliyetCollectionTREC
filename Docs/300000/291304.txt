<DOC>
<DOCNO> 291304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/siyaset/siy01.html </URL>
<DATE> 2004/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tribün terörünü çözün' 
</HEADLINE>
<TEXT>


Başbakan Erdoğan, 'İnönü Stadyumu'nda cinayetin masaya yatırıldığı Bakanlar Kurulu'nda Şahin ve Aksu'ya talimat verdi 

ABDULLAH KARAKUŞ Ankara 


İnönü Stadyumu'nda 16 yaşındaki Cihat Aktaş'ın bıçaklanarak öldürülmesi, Bakanlar Kurulu toplantısında tartışıldı. Başbakan Recep Tayyip Erdoğan, Spordan Sorumlu Devlet Bakanı Mehmet Ali Şahin ve İçişleri Bakanı Abdulkadir Aksu'ya "Tribün terörü konusunu çözüm kardeşim" diye çıkıştı. 
Bakanlar Kurulu'nun dünkü toplantısında İnönü'deki tribün cinayetiyle ilgili bakanlar Şahin ve Aksu'dan bilgi alan Başbakan Erdoğan, konunun üzerine hassasiyetle gidilmesini isteyerek, "Ne gerekiyorsa yapın. Ek mevzuat gerekiyorsa onu çıkartın. Böyle sorunlar istemiyorum" dedi. 

'Görevini yapmıyorlar' 
Spor güvenlik kurumlarının görevlerini tam olarak yapamamalarından yakınan Şahin de, "Biz ısrarla güvenlik önemli diyoruz ama görevini yapan da var, yapamayan da. Ancak yapamayan çoğunlukta" diye konuştu. 
Stat güvenliği konusunda herkese görevler düştüğünü belirten Şahin, şunları söyledi 

'Seyircisiz oynanabilir' 
"Herkes aklını başına toplamalı. Kulüplerimizin zarar görmesini istemiyoruz. Onların duruma el koymasını bekliyoruz. Ancak başka çare kalmazsa, maçları seyircisiz oynatabiliriz." 
Emniyet olarak gerekli çalışmaları yaptıklarını anlatan Aksu da, bundan sonra stat içi ve dışında mobilize ekiplerin daha duyarlı olacağını söyledi. 


</TEXT>
</DOC>
