<DOC>
<DOCNO> 298538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sonspo36.html </URL>
<DATE> 2004/12/17/ </DATE>
<TIME> 20.05 </TIME>
<AUTHOR>  </AUTHOR>
<HEADLINE>
Denizlispor, Galatasaray maçından önce notlar... 
</HEADLINE>
<TEXT>

     Denizlispor-Galatasaray maçında iki takımın taraftarları tribünlerde renkli görüntüler oluşturdu. Aynı tribünü paylaşan taraftarlar, takımlarının bayraklarını açtı. 
     İlk yarının son maçında Atatürk Statı'nın açık ve kapalı tribünleri tamamen doldu. Ancak, kapalı tribünün büyük bölümü boş kaldı. 
     Denizlisporlu futbolcular, 17 Aralık 2001'de trafik kazasında hayatını kaybeden arkadaşları Doğan Seyfi'yi unutmadı. Futbolcular sahaya, ''Doğan Seyfi seni unutmadık'' yazılı pankartla çıktı. 
     Denizli'de çıkabilecek olaylara karşı yoğun güvenlik önlemleri alındı. Atatürk Statı'nda 350 polis, 150 jandarma ve 100 özel güvenlik görevlisi görev alırken, stat çevresinde ''kuş uçurtulmadı.'' Kulüp Başkanı Özhan Canaydın yurtdışında bulunduğundan, Galatasaray kafilesine Asbaşkan Ergun Gürsoy başkanlık etti. 
     Çardak ilçesinde oynanan PAF takımlar maçı 2-2 sona erdi. 
     
</TEXT>
</DOC>
