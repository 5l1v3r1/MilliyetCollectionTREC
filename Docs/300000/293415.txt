<DOC>
<DOCNO> 293415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/soneko39.html </URL>
<DATE> 2004/11/30/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
OECD AB Merkez bankası faiz oranlarını değiştirmemeli 
</HEADLINE>
<TEXT>

     Ekonomik İşbirliği ve Kalkınma Teşkilatı OECD , dünya ekonomisinin bugünkü koşullarında ABD Merkez Bankası'nın faiz oranlarını artırması, Avrupa Merkez Bankası'nın ise bir süre sabit tutması gerektiğini bildirdi. 
     OECD'nin bugün açıklanan dünya ekonomisiyle ilgili 6 aylık ''Ekonomik Görünüm'' raporunda, ABD ekonomisindeki enflasyonist baskıların denetim altında tutulması için bu ülkede faiz oranlarının yükseltilmeye devam etmesi gerektiği belirtildi. 
     Raporda, Japonya'da tüketici fiyatları enflasyonun hala eksi bölgede olduğuna dikkat çekilerek, enflasyonun artıya geçtiği görülene kadar Japonya Merkez Bankası'nın sıfır faiz politikasına devam etmesi, ancak bu noktadan sonra faizleri normalleştirmeye başlaması gerektiği ifade edildi. 
     Raporda, buna karşılık Avrupa ekonomisinde yakın gelecekte bir enflasyon baskısının görünmediği vurgulanarak, AMB'nin gelecek yılın büyük bölümü için ''bekle gör'' politikasını sürdürmesinin ve faiz oranlarını değiştirmemesinin doğru olacağı kaydedildi. 
     
</TEXT>
</DOC>
