<DOC>
<DOCNO> 266452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/spor/aspo.html </URL>
<DATE> 2004/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
BÜYÜK BALIK KAÇTI 0-2 
</HEADLINE>
<TEXT>


Trabzonspor, deplasmanda yendiği Ukraynalı Dinamo Kiev'e evinde yenildi, ilk kez Şampiyonlar Ligi'nde mücadele etme şansını elinin tersiyle itti. Bordo - Mavili takım yoluna UEFA Kupası ile devam edecek 


Tesellimiz UEFA 
TRABZONSPOR'UN Şampiyonlar Ligi hayalleri başka bir bahara kaldı. Kiev'deki 2-1'lik galibiyetin avantajını kullanamayan Bordo - Mavililer, Ukraynalı rakibine 2-0 yenilip, UEFA Kupası ile teselli buldu. Karşılaşmaya tutuk başlayan Karadeniz ekibi, 7. dakikada Gavrancic'in kafasına engel olamadı ve rakip deplasmanda 1-0 öne geçti. Şoktan kurtulmak için çabalayan Trabzon, 28'de Rincon'un vuruşuna engel olamadı ve devreyi 2-0 yenik kapadı. 

Bastırdı ama atamadı 
YATTARA'NIN sakatlanarak 44. dakikada oyundan çıkması, ekibimizin tüm planlarını bozdu. Kaybedecek bir şeyi olmayan Bordo - Mavililer, ikinci yarıya üstün başladı. 47. dakikada Rodolfo'nun atılıp, Dinamo Kiev'in 10 kişi kalması, Trabzonspor'un ekmeğine yağ sürdü. Buna rağmen Dinamo kalesi önünde gol arayan ve en azından karşılaşmayı uzatmak için çaba gösteren Trabzonspor, sonucu değiştiremeyince, karşılaşma 2-0 Kiev'in üstünlüğüyle bitti. 


</TEXT>
</DOC>
