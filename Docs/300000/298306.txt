<DOC>
<DOCNO> 298306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sontur44.html </URL>
<DATE> 2004/12/16/ </DATE>
<TIME> 19.22 </TIME>
<AUTHOR>  </AUTHOR>
<HEADLINE>
Atatürk kaidesine dışkı sürme iddiası... 
</HEADLINE>
<TEXT>

     Osmaniye'de, bir okulun bahçesinde Atatürk büstü konulmak üzere yapılan kaideye dışkı sürerek sinkaflı sözler yazdıkları öne sürülen 2 öğrenci, sevk edildikleri adliyece serbest bırakıldı. 
     Emniyet Müdürlüğü yetkililerinden alınan bilgiye göre, Mehmet Akif Ersoy Mahallesi'ndeki Mehmet Akif Ersoy İlköğretim Okulu öğrencileri E.Ç. 12 ve S.Ç. 16 , eğitim gördükleri okulun bahçesinde Atatürk büstü konulmak üzere hazırlanan kaideye insan dışkısı sürerek, üzerine sinkaflı sözler yazdıkları iddiasıyla gözaltına alındı. 
     Kaidenin üzerine isimleri yazılan iki kız öğrencinin ifadeleri üzerine tespit edilen zanlı öğrenciler, adliyeye sevk edildi. 
     Öğrencilerin, yaşlarının küçük olması nedeniyle Cumhuriyet Savcılığı'nca serbest bırakıldıkları bildirildi. 
     
</TEXT>
</DOC>
