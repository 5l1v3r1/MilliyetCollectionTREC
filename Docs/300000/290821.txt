<DOC>
<DOCNO> 290821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/sondun03.html </URL>
<DATE> 2004/10/16/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Kerry, sözde Ermeni soykırımını tanınmasına desteğini teyit etti... 
</HEADLINE>
<TEXT>

     ABD'de Demokrat Parti başkan adayı John Kerry, sözde Ermeni soykırımı iddialarının tanınmasına olan desteğini teyit etti. 
     Massachussetts Senatörü Kerry'nin sözcüsü Mark Kitchens, bir açıklama yayınlayarak, ''John Kerry'nin Senato'daki kayıtları ve seçim kampanyası boyunca yaptığı açıklamaları, tutarlı biçimde ABD'nin Ermeni soykırımını tanımasına destek verdi'' dedi. 
     Kitchens, bu açıklamayı Türk basınında yer alan ve John Kerry'nin Ermeni iddialarını desteklemediği yönündeki iddialarına karşılık olarak yayınladı. 
     Mark Kitchens, ''John Kerry, Ermeni asıllı Amerikalıları ilgilendiren konularda uzun zamandır liderlik etmiş bir kişidir ve Amerika Ermeni Ulusal Komitesi tarafından başkanlık seçiminde desteklenmekten gurur duyuyor'' ifadesini kullandı. 
     Kitchens, ''Ermeni asıllı Amerikalılar'ın önündeki seçim açık. Ya ABD Başkanı George W. Bush yönetiminin bu konuya açıkça muhalefeti veya umursamazlığıyla dört yıl daha geçirecekler ya da Kerry-Edwards yönetiminin, Ermenilerin önem verdiği konulara desteğini alacaklar'' dedi. 

     
</TEXT>
</DOC>
