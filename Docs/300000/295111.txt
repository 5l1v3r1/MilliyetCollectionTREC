<DOC>
<DOCNO> 295111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sondun13.html </URL>
<DATE> 2004/12/06/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Fransa'dan Türkiye'ye 3 şart.... 
</HEADLINE>
<TEXT>

     Financial Times gazetesi Türkiye'nin AB üyeliği için 3 koşul öne süreceğini yazdı. 
     Gazete Fransa Cumhurbaşkanı Jacques Chirac’ın 16-17 aralıktaki zirvede müzakerelerin başarısızlığa uğraması halinde, Türkiye’nin tam üyelikten daha az bir statüyü kabul edeceğini açık bir şekilde vurgulayan bir ifadenin formüle edilmesi konusunda ısrar edeceğini belirtiyor. 
     Chirac’ın ayrıca, zirve bildirisinde müzakereler başarıyla tamamlansa bile Fransız halkının bir referandumla Türkiye’nin üyeliğini reddedebileceğinin belirtilmesini isteyeceği de ifade ediliyor. 
     "Müzakereler 2005'in ikinci yarısında başlasın Üçüncü şartın ise, üyelik müzakerelerinin 2005 yılının ikinci yarısından önce başlamaması olduğunu yazan Financial Times, böylece Fransa’nın AB Anayasası ile ilgili yapacağı referandumun Türkiye’nin üyeliği tartışmalarının etkisinde kalmasını engellemeye çalıştığını ileri sürdü. 
     Yakın çevresinin Chirac'ın Türkiye’nin üyeliğini kişisel olarak istediğini söylediğini yazan gazete, bir yetkilinin tek bir amacımız olduğunu açıklamak istiyoruz, amacımız Türkiye’nin üyeliğidirö dediğini kaydetti. 
     
     Hollanda, tam üyelikten başka seçeneğe karşı 

     Financial Times, Chirac’ın 10 yıl sürmesi beklenen müzakerelerin başarısızlığa uğraması halinde Türkiye’ye daha düşük bir statü verilmesini vurgulayan sözlerin zirve bildirisinde bulunacağından emin olduğunu yazdı. 
     Ancak gazete, bu tür çağrıların Avusturya ve Slovakya gibi ülkelerden destek görmesine karşın, AB Dönem Başkanı Hollanda’nın zirve metninde tam üyelikten daha düşük bir statü olasılığı üzerinde görüş birliğine yolaçabilecek bir dil kullanılmasına karşı olduğunu belirtiyor. 
     
</TEXT>
</DOC>
