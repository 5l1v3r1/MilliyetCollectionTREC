<DOC>
<DOCNO> 287837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sontur23.html </URL>
<DATE> 2004/11/10/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Yeni Galata Köprüsü, 4 hafta deniz ulaşımına açılmayacak... 
</HEADLINE>
<TEXT>

     Yeni Galata Köprüsü, Eminönü-Kabataş arasında yapılan raylı sistem çalışması nedeniyle 4 hafta deniz ulaşımına açılmayacak. 
     İstanbul Büyükşehir Belediyesi'nden yapılan açıklamada, Atatürk ve Yeni Galata köprülerinin, tersanelerde bakımı yapılan gemilerin Marmara Denizi'ne çıkabilmesi için haftada bir gün deniz trafiğine açıldığı hatırlatıldı. 
     Açıklamada, Yeni Galata Köprüsü'nün baskül kanatlarında yapılacak raylı sistem imalatı nedeniyle köprünün 11 Kasım Perşembe günü, saat 08.00'den, 7 Aralık Salı günü, saat 20.00'ye kadar 4 hafta süreyle deniz trafiğine açılmayacağı bildirildi. 
     Yeni Galata Köprüsü üzerindeki araç trafiğinin ise çalışmadan etkilenmeyeceği belirtildi. 
     
</TEXT>
</DOC>
