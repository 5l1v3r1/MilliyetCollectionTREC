<DOC>
<DOCNO> 283915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sonyas16.html </URL>
<DATE> 2004/10/27/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
İngiliz basınından abartılı bir başlık Prens'e Türk gelin geliyordu 
</HEADLINE>
<TEXT>

     İngiltere Prens'i Charles, Türkiye'de İstanbul Başkonsolosluğu'nu açtıktan sonra Mardin'e gitti. Mardin'de oldukça renkli görüntüler ortaya koyan Prens'in ziyareti İngiliz basınında da geniş yer buldu. 
     Daily Telegraph gazetesi, Charles'in Mardin'e yaptığı ziyareti magazinleştirerek, 'Prens'e neredeyse Türk gelin geliyordu' başlığıyla verdiği haberinde Prens'in geleneksel kahve ikramını kabul ederken sergilediği davranışın "damat" tavrı olduğunu yazdı. Haberde, Prens'in Mardin Belediye Başkanı'nın uyarısına rağmen kahve ikram eden genç kıza para ya da altın vermediğini, bunun da bir evlilik teklifi anlamına geldiği yer aldı. 
     The Guardian gazetesi ise kahve ikramında bulunan 26 yaşındaki Berna Yağcı'nın da bu durumu "Prenses olmuş sayılırım" esprisiyle değerlendirdiğini yazdı. Guardian, Prens'in 7 bin yıllık geçmişe sahip taşkent Mardin'de neşeli saatler geçirdiğini de kaydetti. 

     
</TEXT>
</DOC>
