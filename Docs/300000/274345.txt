<DOC>
<DOCNO> 274345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sontur14.html </URL>
<DATE> 2004/09/23/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
10 yaşındaki bir çocuk kesilerek öldürüldü 
</HEADLINE>
<TEXT>

     ÇORUM'da 10 yaşında bir çocuğa ait el, kol ve bacakları kesilmiş ceset bulundu. Polis, cinayet zanlısı olarak şizofreni hastası Mustafa Evci'yi gözaltına aldı. 
     Dün sabaha karşı Çorum Emniyet Müdürlüğü Cinayet Masası ekipleri ihbar üzerine Üçtutlar Mahallesi Osmancık 1. Sokak Celep apartmanının 3. katına baskın düzenledi. Apartmanın önünde kesik bir el bulan polisler evin içerisinde de parçalara ayrılmış çocuk cesedi ile karşılaştı. Polisler, organ parçalarının bulunduğu evde oturan, ailesinden ayrı yaşayan ve işsiz 32 yaşındaki Mustafa Evci'yi cinayet zanlısı olarak gözaltına aldı. 
     Evci'nin 4 Nisan 2002 tarihinde Çorum Devlet Hastanesi'nden ve 16 Aralık 1999 tarihinde Samsun Ruh ve Sinir Hastalıkları Hastanesinden alınmış şizofren raporu bulunduğu ortaya çıktı. 
     El, kol ve bacakları ile vücudunun çeşitli yerlerinden kesilen cesedin bir süre önce kayıp olarak aranan 10 yaşındaki Recep Çıkık isimli çocuğa ait olabileceği ihtimali üzerinde duran polis, Çıkık'ı tanıdığı tahmin edilen ve adı açıklanmayan 13 yaşlarındaki bir başka çocuğu olay mahalline getirerek ifadesini aldı. Ceset parçaları Adli Tıp'a gönderildi. 
     
</TEXT>
</DOC>
