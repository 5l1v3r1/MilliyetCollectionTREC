<DOC>
<DOCNO> 272377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sonspo07.html </URL>
<DATE> 2004/09/16/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Bosque ilk kez bu kadar iddialı Kazanacağız... 
</HEADLINE>
<TEXT>

     Del Bosque, belki de ilk kez bir maç öncesi bu kadar iddialı konuştu "Hepimiz bir amaç için buradayız. Kazanmaya geldik, başaracağız." 
     
     Hansen ve Kjolner’e dikkat’ 
     Beşiktaş Teknik Direktörü Vicente Del Bosque, dün önce futbolcularıyla bir toplantı yaptı. Talebelerine Bodo Glimt’in maç kasetlerini izletip, rakibin artı ve eksileri konusunda bilgi veren İspanyol hoca, daha sonra uyarılarını sıraladı Rakibi asla küçümsemeyin, onları hafife almayın. Böyle davranmazsanız, hayal kırıklığı yaşarsınız. Hem Bodo’yu hem de işinizi ciddiye alın. Ayaklarınız yere bassın, çünkü buradan galibiyetle dönmek zorundayız. Hiç riske girmeyip garanti oynuyorlar. Ölü toplarda Hansen ve Kjolner’i ileri çıkartıp gol arıyorlar. Bu ikiliye çok dikkat etmek zorundayız.ö 
     
     Ligi unuttuk, sıra UEFA’da’ 
     Bosque kapalı kapılar ardında gerçekleşen bu görüşmenin ardından basın mensupları önüne çıktı. Hepimiz bir amaç için buradayız. Ligi unuttuk, UEFA’ya kilitlendikö diyerek söze başlayan kurt hoca şöyle devam etti Rakibi iyi tanıyorum. Norveç Ligi’ndeki konumları belli, fakat buna karşın dikkatli olacağız. Alçak gönüllü olup, rakibe saygı duyacağız. Hava şartları, bazen futbolda sürprizlere yol açabiliyor. Tüm hesaplarımızı yaptık. Bodo, özellikle deplasmanlarda çok daha istekli oynayan bir takım. Bu nedenle buradan tur için en iyi sonuçla dönmeye çalışacağız. Kısacası, kazanmak için sahaya çıkacağız.ö 
     
     Klasik bir Norveç ekibi’ 
     Bodo Glimt’i videodan ve yaptığımız çalışmaların ardından her açıdan analiz ettik. Geleneksel bir oyun tarzları var. Genelde uzun oynuyorlar ve bu işi iyi beceriyorlar. Forvetleri kısa ama hızlı. Büyük bir ekip değil, ama daha önce de dediğim gibi, onları hafife almak, yapacağımız en büyük hata olur. Onlar kendi liglerinde iyi durumda değiller, ancak biz de kendimizi çok iyi görmeyip rakibe saygı duymalıyız. Çünkü rakibimiz hafife alınacak bir ekip de değil.ö Bosque bu konuşmalarının ardından gazetecilerin John Carew, Oscar Cordoba ve Sergen Yalçın hakkında kendisine yönelttiği soruları yanıtladı. 
     
     Sergen’e göndermeler... 
     Carew’in kısa sürede adapte olduğunu ve ofansif anlamda takıma güç kattığını ifade eden Bosque, Onunla birlikte olmaktan dolayı mutluyuz. Cordoba’nın Sakarya’da yediği gol normal, zor pozisyondu. Sonuçta Oscar’ın hava ve yan toplardaki etkisini biliyoruz. O çok iyi bir kaleci. Sergen’e gelince... Hiç bir teknik adam, hiç bir oyuncuya karşı ön yargılı olamaz. Ben her zaman profesyonel, takımla çalışan, işini en iyi yapan Sergen’i istedim. Elbette zaman zaman takımdan ayrı kalabilir, ama ekip çalışmalarına herkes katılmak zorundadırö diyerek sözlerini noktaladı. 
     
</TEXT>
</DOC>
