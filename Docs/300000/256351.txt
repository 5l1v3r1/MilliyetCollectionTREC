<DOC>
<DOCNO> 256351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/son/sontur13.html </URL>
<DATE> 2004/07/18/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Bolu'da zincirleme trafik kazası 3 ölü 
</HEADLINE>
<TEXT>

     Gerede-Karabük karayolunda meydana gelen zincirleme trafik kazasında, 3 kişi öldü, 7 kişi yaralandı. 
     Alınan bilgiye göre, D-100 karayolunun 82'inci kilometresinde, Gürcanlar petrol mevkiinde, Tolga Gürsoy'un kullandığı 10 PF 052 plakalı araç ile Eyüp Kurt 36 idaresindeki 34 DZK 72 plakalı oto ve bu aracın arkasından gelen Server Düzenli'nin kullandığı 34 RPE 07 plakalı minibüs çarpıştı. Zincirleme trafik kazasında sürücülerden Eyüp Kurt 36 ile yanında bulunan 30 yaşlarında kimliği tespit edilemeyen bir kadın ve 10 PF 052 plakalı araçta yolcu olarak bulunan 6 yaşındaki Başak Eroğlu yaşamını yitirdi. 
     Kazaya karışan 10 PF 052 plakalı aracın sürücüsü Tolga Gürsoy, 34 RPE 07 plakalı aracın sürücüsü Server Düzenli ile üç araçta yolcu olarak bulunan Fatma Gül Eroğlu, Mustafa Korkmaz, Barbaros Eroğlu, Cemal Eroğlu ile Sevilay Kılıç ağır yaralandı. 
     Kazada yaralanan 7 kişi Bolu ve Gerede'deki hastanelerde tedavi altına alındı. Kazada yaşamını yitiren 3 kişinin cesetleri araçlardan güçlükle çıkarıldı. 

     
</TEXT>
</DOC>
