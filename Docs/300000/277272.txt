<DOC>
<DOCNO> 277272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sontur52.html </URL>
<DATE> 2004/10/04/ </DATE>
<TIME> 21.03 </TIME>
<AUTHOR>  </AUTHOR>
<HEADLINE>
Gaziantep'te kaçak elektrik operasyonunda 7 kişi tutuklandı 
</HEADLINE>
<TEXT>

     Gaziantep'te TEDAŞ Müessese Müdürlüğü ve Emniyet Müdürlüğü Kaçakçılık ve Organize Suçlar Şube Müdürlüğü Mali Büro Amirliği ekiplerinin ortaklaşa düzenlediği operasyonda gözaltına alınan 7 kişi tutuklandı. 
     Emniyet Müdürlüğü'ndeki ifadelerinin ardından adliyeye sevk edilen ve TEDAŞ'ta kaçak elektrikle mücadele biriminde görevli olduğu bildirilen Abdurrahman Şahan, İbrahim Şahin, Mehmet Özen ile TEDAŞ'a bağlı Sayaç Okuma firmasında görevli Mahli Koç, Ali Gözübüyükler, Ahmet Karakuş, Abdullah Kılıç ve Murat S'nin ifadeleri Cumhuriyet Savcısı tarafından alındı. 
     Tutuklanmaları talebiyle nöbetçi mahkemeye sevk edilen zanlılardan Abdurrahman Şahan, İbrahim Şahin, Mehmet Özen, Mahli Koç, Ali Gözübüyükler, Ahmet Karakuş, Abdullah Kılıç tutuklandı. Murat S. ise tutuksuz yargılanmak üzere serbest bırakıldı. 
     Gaziantep'te bugün TEDAŞ ve Gaziantep Emniyet Müdürlüğü'nün ortaklaşa gerçekleştirdiği operasyonda 30 ev ve işyerinde kaçak elektrik kullanıldığı tespit edilmiş, kaçak elektrik kullanan ev ve işyerlerinde elektrik sayaçlarını sıfırlayıp abonelerden haksız kazanç elde ettikleri belirlenen 8 görevli gözaltına alınmıştı. 
     
</TEXT>
</DOC>
