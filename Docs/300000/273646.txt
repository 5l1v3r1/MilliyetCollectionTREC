<DOC>
<DOCNO> 273646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sonsiy06.html </URL>
<DATE> 2004/09/21/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Gül, AB liderleriyle ikili görüşmeler yapacak 
</HEADLINE>
<TEXT>

     BM genel kurul toplantılarına katılmak üzere New York'ta bulunan Dışişleri Bakanı Abdullah Gül bugün çok sayıda ikili temasta bulunacak. 
     Gül, önce Filistin Dışişleri Bakanı Nebil Şaat, Ürdün Dışişleri Bakanı Mervan El Muaşer ve Mısır Dışişleri Bakanı Ahmed Mahir ile görüşecek. 
     
     Gül'ün görüşme trafiği yoğun 
     Birleşmiş Milletler Genel Sekreteri Kofi Annan'ın vereceği öğle yemeğine katılacak olan Bakan Gül, daha sonra İsrail Dışişleri Bakanı Silvan Şalom, Portekiz Dışişleri Bakanı Teresa Gouveia, İtalya Dışişleri Bakanı Franco Frattini, Avrupa Birliği dönem başkanı Hollanda'nın Dışişleri Bakanı Bernard Bot ile de birer görüşme yapacak. 
     Bakan Gül, akşam saatlerinde ise ABd Başkanı George Bush tarafından Waldorf Astoria Oteli'nde verilecek bir resepsiyona katılacak. 
     
</TEXT>
</DOC>
