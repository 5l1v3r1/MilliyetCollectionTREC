<DOC>
<DOCNO> 290844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/sondun26.html </URL>
<DATE> 2004/10/16/ </DATE>
<TIME> 20.29 </TIME>
<AUTHOR>  </AUTHOR>
<HEADLINE>
Barzani Suriye'de... Abdullah El Ahmar ile görüştü. 
</HEADLINE>
<TEXT>

     Irak Kürdistan Demokrat Partisi IKDP lideri Mesud Barzani bugün, Baas Partisi Genel Sekreter Yardımcısı Abdullah El Ahmar ile Suriye'nin başkenti Şam'da biraraya geldi. 
     Suriye resmi haber ajansı SANA, ''Barzani ve El Ahmar'ın Irak'taki durum, Irak halkı ve bölgedeki ülkeler üzerindeki etkileri ile Irak ve Suriye arasındaki ilişkiler konusunu görüştüklerini'' belirtti. 
     Barzani ve El Ahmar'ın ''Irak'ın istikrarlı olmasının, bağımsızlık ve egemenliğine yeniden kavuşmasının önemi konusunda ısrarla durduğu'' kaydedildi. 
     Üç günlük resmi ziyaret için dün Suriye'ye gelen Barzani, ''Suriyeli yetkililerle, Irak'ta federalizm, Irak ve Suriye halkı arasındaki dostluk ve kardeşlik ilişkileri ile Kerkük sorunu gibi konuları ele alacaklarını'' belirtti. 
     
</TEXT>
</DOC>
