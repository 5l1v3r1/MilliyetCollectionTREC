<DOC>
<DOCNO> 284472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sontur54.html </URL>
<DATE> 2004/10/29/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Piknikte ilişkiyi reddeden sevgilisini doğrayıp, yakan kişi tutuklandı 
</HEADLINE>
<TEXT>

     Eskişehir'de, kendisiyle ilişkiye girmek istemeyen kadını başına vurduğu taş ve sopayla öldürüp yaktığı iddia edilen kişi tutuklandı. 
     Alınan bilgiye göre, Hasan Ülkügüder 54 , iki gün önce, birlikte yaşadığı Hanife Yıldırım 41 ile kendisine ait 26 DP 873 plakalı kamyonetle merkeze bağlı Sevinç Köyü yakınlarına piknik yapmaya gitti. 
     Hasan Ülkügüder, piknik yaptıktan sonra Hanife Yıldırım ile ilişkiye girmek istedi. Hasan Ülkügüder, Hanife Yıldırım'ın teklifine olumsuz yanıt vermesi üzerine sinirlenerek Yıldırım ile kavga etmeye başladı. Hasan Ülkügüder, eline geçirdiği taş ve sopayla kafasına vurduğu Hanife Yıldırım'ı öldürdü. Daha sonra olay yerindeki delilleri yok etmek isteyen Hasan Ülkügüder, sevgilisi Hanife Yıldırım'ın cesedini ateşe verdi. 
     Bu sırada devriye görevi yapan jandarma ekipleri, çıkan dumandan şüphelenerek bölgede araştırma başlattı. Jandarma, Hanife Yıldırım'ın cesedini yakan Hasan Ülkügüder'i suçüstü yakaladı. 
     Hasan Ülkügüder, ifadesinin ardından çıkarıldığı nöbetçi mahkemece tutuklanarak, cezaevine gönderildi. 
     
</TEXT>
</DOC>
