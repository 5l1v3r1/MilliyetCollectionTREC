<DOC>
<DOCNO> 274635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sontur16.html </URL>
<DATE> 2004/09/24/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
'Örgüt adına caka satmak' gözaltısı 
</HEADLINE>
<TEXT>

     Ferit DEMİR TUNCELİ, DHA 
TUNCELİ'de Özgür Toplum Partisi Tunceli il Yöneticisi Erdoğan Sürgeç ve kardeşi Metin Sürgeç Tunceli Cumhuriyet savcısının talimatı ile örgüt adına caka satmak' suçlamasıyla Emniyet Müdürlüğü Terörle Mücadele ekiplerince gözaltına alındı. 
     Tunceli Emniyet Müdürlüğü Terörle Mücadele şubesinde 2 gün gözaltında tutulan Sürgeç kardeşler, sorgulamalarının ardından savcılığa çıkarılmadan serbest bırakıldı. Erdoğan Sürgeç olayla ilgili caka nedir bilmediğini, emniyette kendisine savcının talimatı ile gözaltına aldındığının söylendiğini belirtti. Erdoğan Sürgeç, "Sokakta gezerken Kongra Gel adına hava atarak gezdiğim suçlaması bana yöneltildi. Ben hiç bir zaman bir örgüt adına hava atarak gezmedim, zaten caka satmak' nedir bilmem. Türk Ceza Kanunu'nda da böyle bir suçun olduğunu tahmin etmiyorum'' dedi. Özgür Toplum Partisi Tunceli il yöneticisi olduğu için gözaltına alındığını iddia eden Sürgeç, "Sırf gözaltına almak için uydurma suçlamalar ile gözaltına alınıyoruz, yasal olarak hakkımızı arayacağız'' diye konuştu. 
     Konuyla ilgili bir açıklama yapan Tunceli Baro Başkanı Hüseyin Aygün ise, "Metin ve Erdoğan Sürgeç kardeşler PKK Kongra Gel örgütü adına çarşı ortasında Caka Satmak' suçlamasıyla gözaltına alınarak haklarında soruşturma başlatıldı. Bu durum hukuka aykırıdır. örgüt adına caka satmak' diye bir suç ceza kanunumuzda yoktur'' dedi. Avukat Aygün ayrıca, suç ve cezaların yasallığının' Türkiye'de de dünyada da kabul edildiğini, Türk Ceza Kanununda olmayan bir suç tipi yaratıldığını ve Sürgeç kardeşler hakkında yapılan işlemlerin tümünün hukuka aykırı olduğunu söyledi. 
     
</TEXT>
</DOC>
