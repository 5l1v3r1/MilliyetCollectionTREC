<DOC>
<DOCNO> 295816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sondun33.html </URL>
<DATE> 2004/12/08/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Irak'ta bir Türk'ün öldürüleceği iddiası 
</HEADLINE>
<TEXT>

     Irak'ta faaliyet gösteren El Kaide'ye bağlı Ensar El Sünne örgütü, Irak'ta kaçırılan Amerikan güçleriyle anlaşmalı bir şirket için çalışan bir Türk işadamını öldüreceğini öne sürdü. 
     Örgütün, bir internet sitesine video görüntüleriyle birlikte gönderdiği bildiride, ''Irak-Türkiye sınırındaki İbrahim El Halil yolundan Irak'a giren Türk işadamının, Ensar El Sünne Ordusu tarafından idam edileceği'' belirtildi. 
     Bildiride, Irak Kürdistan Demokratik Partisi IKDP lideri Mesud Barzani'nin adamlarından aldığı yardımla ülkeye giren işadamının adının ''Fattah Narjess'' olduğu ifade edildi. 
     Bildiriyle birlikte sitede yayınlanan görüntülerde, kameraya pasaportunu ve resmi belgeleri gösteren genç bir adam yer alıyor. Görüntülerde, arka planda örgütün ismini taşıyan bir pankart görülüyor. 
     
</TEXT>
</DOC>
