<DOC>
<DOCNO> 273884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sondun13.html </URL>
<DATE> 2004/09/22/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Şaron Arafat hak ettiğini bulacak 
</HEADLINE>
<TEXT>

     İsrail Başbakanı Ariel Şaron, Filistin lideri Yaser Arafat'ın, İsrail tarafından öldürülen Hamas liderleri gibi ''hak ettiğini bulacağını'' bildirdi. 
     Şaron, devlet radyosuna verdiği demeçte, İsrail'in daha önce Hamas liderlerini hedef aldığını hatırlatarak, ''Zamanı gelince Arafat da aynı muameleyle karşı karşıya kalacak. Herkes hak ettiğini bulacak'' şeklinde konuştu. 
     Ariel Şaron, Suriye'nin barış görüşmelerinin yeniden başlatılması konusunda ciddi olduğunu göstermesi gerektiğini belirterek, Suriye'nin ciddi olduğunu sözlerle değil, eylemlerle göstermesi gerektiğini kaydetti. 
     ''Bir Arap ülkesiyle görüşmekten mutlu olacağını'' ifade eden Şaron, ''Ancak Suriye'nin niyetlerinin ciddi olduğuna ve Amerikan baskısını başka yöne çevirme girişimi olmadığına ilişkin küçük de olsa bir işaret görmemiz gerekiyor'' dedi. 
     Şaron, Suriye'nin Lübnan'da kendi sınırı yakınlarına asker çekmesiyle ilgili olarak, ''Bu aşamada Suriye'nin politikalarında bir değişiklik görmüyoruz'' diye konuştu. 
     Öte yanda Şaron, Gazze'den çekilme planını ekim sonunda ya da kasım başında parlamentoya sunacağını söyledi. 
     
</TEXT>
</DOC>
