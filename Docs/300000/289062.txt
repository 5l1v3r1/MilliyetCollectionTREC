<DOC>
<DOCNO> 289062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sontur28.html </URL>
<DATE> 2004/11/15/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Gasp zanlısını "ön dişleri" ele verdi .. 
</HEADLINE>
<TEXT>

     Bursa'da 5 ay önce 4 gencin cep telefonu ve paralarını gasp ettiği öne sürülen zanlıyı ''kırık olan ön dişleri'' ele verdi. 
     Alınan bilgiye göre, Ahmetpaşa Mezarlığı'nda, Engin Ü. 17 , Ertuğrul K. 17 , Ümit T. 20 ve Mert Deniz C'nin 16 bıçakla tehdit edilerek cep telefonları ile toplam 160 milyon lira ve 850 Euro'larının gasp edilmesi olayıyla ilgili soruşturmayı yürüten güvenlik güçleri, gençlerin ifadeleri doğrultusunda zanlının Yunus D. olduğunu belirledi. 
     Yapılan çalışmalar sonucu Yunus D, Kestel Kavşağı'nda bir ticari minibüste yakalandı. Zanlının yapılan üst aramasında 10 gram esrar ele geçirildi. 
     Bursa Emniyet Müdürlüğü yetkilileri, gasp edilen gençlerin verdikleri ifadede, zanlının ön dişlerinin kırık olduğunu söylediklerini, Yunus D'nin bu çerçevede yürütülen soruşturma sonunda yakalandığını bildirdiler. 
     Zanlının, sorgulanmasının tamamlanmasının ardından adliyeye sevk edileceği kaydedildi. 
     
</TEXT>
</DOC>
