<DOC>
<DOCNO> 278186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sontur58.html </URL>
<DATE> 2004/10/07/ </DATE>
<TIME> 19.55 </TIME>
<AUTHOR>  </AUTHOR>
<HEADLINE>
Denizli'de sapık paniği... 
</HEADLINE>
<TEXT>

     Denizli polisi, kendisini doktor olarak tanıtarak evlere giren ve küçük yaştaki kız çocuklarına tacizde bulunan kişiyi arıyor. 
     Alınan bilgiye göre, kendisini sağlık ocağı doktoru olarak tanıtan, 25 yaşlarında, uzun boylu, esmer ve iyi giyimli bir kişi, Bahçelievler Mahallesi'nde girdiği evde, E.Ö'ye 13 muayene için geldiğini söyledi. 
     Kimliği belirlenemeyen kişi, E.Ö ile bir süre sohbet ettikten sonra elle tacizde bulunmaya başladı. E.Ö'nün bağırarak yardım istemesi üzerine zanlı olay yerinden uzaklaştı. 
     Bir başka taciz olayı da Çaybaşı Mahallesi'nde yaşandı. Yine kendini doktor olarak tanıtıp bir eve giren zanlı, burada da Ş.Ö.'ye 12 tacizde bulunup kaçtı. 
     Emniyet Müdürlüğü yetkilileri, E.Ö. ve Ş.Ö'nün verdiği bilgiler doğrultusunda küçük çocuklara tacizde bulunan kişinin robot resmini çizdirerek, basına ve polis karakollarına dağıttı. 
     Yetkililer, taciz olaylarıyla ilgili soruşturmanın sürdürüldüğünü bildirdi. 
     
</TEXT>
</DOC>
