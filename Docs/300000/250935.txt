<DOC>
<DOCNO> 250935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sontur28.html </URL>
<DATE> 2004/06/25/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Mesleki Açıköğretim Programı öğrencilerine ÖSS için süre 
</HEADLINE>
<TEXT>

     Öğrenci Seçme Sınavı'na ÖSS başvuran mesleki açıköğretim programına kayıtlı öğrencilere, kayıt yeniletmeleri ve mezun sayılmaları için 30 Haziran'a kadar süre tanındı. 
     Milli Eğitim Bakanlığı'ndan yapılan açıklamada, genel lise mezunu olup Açıköğretim Lisesi Mesleki Açıköğretim Programı'na kayıtlı öğrencilerden mezuniyeti hak ettiği halde kaydını yeniletmediği için mezun sayılmayanlara yeni bir hak tanındı. 
     Bu durumdaki adayların kayıt yenilemeleri ve mezun olmaları için 30 Haziran'a kadar belgeleriyle birlikte bağlı oldukları ilin Eğitim Hizmetleri Müdürlüklerine başvurmaları gerekiyor. 
     Öğrencilerin ÖSS'deki mağduriyetlerinin önüne geçilebilmek amacıyla alınan karardan yalnız ''yüzyüze eğitimini tamamlamış olup meslek dersi kalmayanlar ve 2004 ÖSS'ye başvuran adaylar'' faydalanabilecek. 
     Konuya ilişkin detaylı bilgi, il eğitim hizmetleri müdürlükleri ile Milli Eğitim Bakanlığı'nın www.meb.gov.tr adresinden öğrenilebilecek. 
     
</TEXT>
</DOC>
