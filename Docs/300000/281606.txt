<DOC>
<DOCNO> 281606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonspo34.html </URL>
<DATE> 2004/10/19/ </DATE>
<TIME> 21.42 </TIME>
<AUTHOR>  </AUTHOR>
<HEADLINE>
Galatasaray, Trabzonspor maçı hazırlıklarına başladı... 
</HEADLINE>
<TEXT>

     Galatasaray, Trabzonspor ile deplasmanda oynayacağı zorlu lig maçının hazırlıklarını, tam kadro yaptığı antrenmanla sürdürdü. 
     Yönetim Kurulu ile birlikte katıldığı Anıtkabir ziyaretinden dönen Teknik Direktör Gheorghe Hagi yönetiminde gerçekleştirilen ve yaklaşık 1.5 saat süren antrenmanda, futbolcular 3 grup halinde çalıştı. Üst sahadaki antrenmanda, iki grup geniş alanda top kapma oynarken, diğer grup istasyon çalışmasıya yaptı. 
     Futbolcuların antrenmanda bir hayli hırslı ve istekli oldukları gözlendi. 
     
     PETRE TAKIMLA ÇALIŞTI 
     Galatasaray'da, sakat olan Petre bu akşam ilk kez takımla birlikte çalıştı. 
     Tamamen iyileşen Rumen futbolcu, uzun süredir tek başına antrenman yapıyordu. 
     Bu arada antrenmanı, Hagi'nin oğlu Ionnis de saha kenarından izledi. 
     
     ANTRENMANLAR MEDYAYA KAPANDI 
     Hagi, zorlu Trabzonspor maçı öncesi son 3 günün antrenmanlarını gazetecilere kapattı. 
     Yarından itibaren medyaya kapalı antrenman yapacak sarı-kırmızılı ekipte, normal lig maçlarında çalışmalar genellikle 2 gün önceden basın mensuplarına kapatılıyordu. 
     
</TEXT>
</DOC>
