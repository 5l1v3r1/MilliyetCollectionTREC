<DOC>
<DOCNO> 265685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/soneko13.html </URL>
<DATE> 2004/08/23/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Bankacılık krizi kamu bankalarındaki personeli vurdu 
</HEADLINE>
<TEXT>

     TBB verilerine göre, bankalarda çalışan sayısı krizden bu yana yüzde 25 azaldı Türkiye'nin 1999 ve 2000 yılında yaşadığı iki kriz, bankalarda çalışan personel sayısının dörtte bir oranında azalmasına neden oldu. 
     İşten çıkan personelin çoğunluğunu kamu bankalarında çalışanlar oluşturdu. 
     Bankacılık sektöründe ilk yarı itibariyle 125 bin 650 kişi istihdam edilirken, bu rakam 1999 yılındaki 173 bin 988 kişilik rakamın halen 48 bin 338 kişi altında kalıyor. 
     
     Kamu bankalarındaki personel sayısı azaldı 

     Türkiye Bankalar Birliği TBB verilerine göre, krizlerden bu yana kamu bankalarında yeniden yapılanma ile 61 bin 730 kişi olan çalışan sayısı bu yılın haziran ayı sonunda 37 bin 244 kişiye kadar geriledi. 
     Buna karşılık aynı dönemde özel bankalarda çalışan sayısında yüzde 33.4'lük artış yakalandı. 55 bin 311 kişi olan özel sermayeli bankalarda çalışan sayısı 73 bin 782 kişiye çıktı. 
     Tasarruf Mevduatı Sigorta Fonu TMSF bünyesinde yer alan iki bankada ise çalışan sayısı ise yüzde 31.2 azaldı. 
     Bu dönemde en yüksek artış ise yüzde 201.3 ile yabancı bankaların istihdam ettiği kişi sayısında görüldü. Dönem başında bin 885 olan yabancı bankalarda çalışan sayısı 5 bin 680'e çıktı. 
     Burada görülen artış, büyük ölçüde Demirbank'ı satın alan HSBC'nin personel sayısındaki artıştan kaynaklandı. 

     
</TEXT>
</DOC>
