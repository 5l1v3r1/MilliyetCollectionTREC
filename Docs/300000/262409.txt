<DOC>
<DOCNO> 262409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/soneko25.html </URL>
<DATE> 2004/08/11/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Plaskart halka açılıyor... Hisselere yoğun talep geldi... 
</HEADLINE>
<TEXT>

     Halka arz edilen Plastikkart Akıllı Kart İletişim Sistemleri Sanayi Ticaret A.Ş. Plastkart hisselerine, büyük talep geldiği bildirildi. 
     Plastkart'tan yapılan açıklamada, yüzde 28.57 veya 4 trilyon lira nominal hisse ile sınırlı tutulan halka arzda, hisselerin 2 bin 900 liradan satışa sunulduğu anımsatıldı. 
     Açıklamada, şunlar kaydedildi 
     ''Plastkart'ın hisseleri 30 saniyede bitti. Plastkart hissesine halka arzın ilk günü tavan fiyattan talep geldi. Satış işlemi 3 bin 200 liradan gerçekleşti. Halka arzların genel olarak başarısız olduğu bir dönemde, 2 bin 900 liradan sunulan Plastkart hisseleri ilk gün yüzde 10 değer kazandı.'' Açıklamada, şirketin halka arzdan elde edilecek kaynakla yeni üretim hatları oluşturarak, kapasite artırımına gideceği belirtildi. 
     Plastkart Genel Müdürü Ali Yıldız, halka arza olan ilgiden mennun olduklarını belirterek, yatırımcılara gösterdikleri yoğun ilgiden dolayı teşekkür etti. 
     
</TEXT>
</DOC>
