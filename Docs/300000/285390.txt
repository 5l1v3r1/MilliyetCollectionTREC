<DOC>
<DOCNO> 285390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sondun59.html </URL>
<DATE> 2004/11/02/ </DATE>
<TIME> 23.32 </TIME>
<AUTHOR>  </AUTHOR>
<HEADLINE>
Kerry'nin kızı "en seksi siyasi kız" seçildi... 
</HEADLINE>
<TEXT>

     ABD'de bir internet sitesi, Demokrat Parti başkan adayı John Kerry'nin kızı Alexandra'yı, siyasilerin çocukları arasından ''en seksi siyasi kız'' seçti. 
     Heavy.com adlı internet sitesine göre, film yapımcısı ve aktris Alexandra Kerry, 173 bin kişinin oyunu aldı. 
     ABD Başkanı George W. Bush'un kızları Barbara 125 bin oyla ikinci ve Jenna 64 bin oyla üçüncü oldu. 
     Demokrat Parti'nin başkan yardımcısı adayı John Edwards'ın kızı Cate ise 25 bin oy alarak dördüncü sıraya yerleşti. 
     ''En seksi siyasi kız'' oylamasında John Kerry'nin diğer kızı Vanessa Kerry, ABD'nin eski başkanlarından Bill Clinton'ın kızı Chelsea Clinton, Başkan Bush'un manken yeğeni Lauren Bush ve Başkan Yardımcısı Dick Cheney'nin eşcinsel kızı Mary Cheney, ilk oylamada elendiler. 
     Alexandra Kerry, Cannes Film Festivali'nde giydiği transparan siyah elbiseyle dikkati çekmişti. 
     
</TEXT>
</DOC>
