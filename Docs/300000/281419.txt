<DOC>
<DOCNO> 281419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/siyaset/siy04.html </URL>
<DATE> 2004/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Günay'ın CHP'den ihracı gaddarlık' 
</HEADLINE>
<TEXT>


EZELHAN ÜSTÜNKAYA Ankara 


CHP'nin eski genel sekreteri Ertuğrul Günay'ın partiden ihracı, eski CHP milletvekillerinin tepkisini topladı. Adnan Keskin, Fatih Atay, Gani Aşık, Ali Haydar Şahin, Ömer Çiftçi, Kazım Özer, Mahmut Işık, Mustafa Yıldız ve Celal Topkan, ortak açıklamalarında "Günay, siyasetin toplum için yapılması anlayışını temsil edenlerdendir. Kendisine yapılan, hukuksuzluktan ve ayıptan öteye gaddarlıktır" ifadesini kullandı. 
CHP Genel Başkanı Deniz Baykal'ın da, Genel Sekreter Önder Sav'la, ihraç edilen İstanbul milletvekilleri Hasan Aydın ve Ahmet Güryüz Ketenci ile Ankara Milletvekili Mehmet Tomanbay'ın yargı kararıyla partiye dönmeleri üzerine tartıştığı kaydedildi. CHP kulislerine göre, ihraç mekanizması işletilmeden önce Baykal'la görüşen Sav, 3 milletvekilinin de bir daha partiye dönemeyeceğini söyledi Baykal da son gelişme üzerine Sav'a, "Hani geri dönemeyeceklerdi" diye tepki gösterdi. 




</TEXT>
</DOC>
