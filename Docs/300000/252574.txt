<DOC>
<DOCNO> 252574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/guncel/gun02.html </URL>
<DATE> 2004/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir 'Sevda' masalı 
</HEADLINE>
<TEXT>


'Hayatımda güzel şeyler oluyor' diyor, görme engelli Sevda. Bu yıl Boğaziçi Üniversitesi'ni bitiren genç kız, hem ABD'den hem de İspanya'dan burs kazandı 

AYÇA ATAY 

Boğaziçi Üniversitesi'nin Uçaksavar'daki spor kompleksinin çim sahası önceki gün okulun yeni mezunlarına ayrılmıştı. Törene az kalmıştı. Genç mezunlar cep telefonları ile tribünlerdeki ailelerini arıyor, "Ben buradayım" diye el sallıyordu. 
Bütün bu heng menin ortasında sessiz sakin duran biri vardı ki, o da telefonuyla "Anneciğim beni de görün" diyordu. Adı Sevda Bozbey'di. O, bu diplomayı alana kadar, uzun ve engelli yolları aşarak gelmişti. O gün, görme engelli gözlerinin içi gülüyordu. Anne Altın ve baba Nurettin Bozbey'in de yüzlerinden gurur okunuyordu. Sevda, Bozbey ailesinin dört çocuğundan biri. İnşaatçı baba Nurettin Bozbey, kızını okutabilmek için Bayburt'u terk edip İstanbul'a gelmiş. Sevda da, ailesinin gururu olup Çamlıca Kız Lisesi'ni bitirdikten sonra Boğaziçi Üniversitesi'nin Rehberlik ve Psikolojik Danışmanlık Bölümü'ne girmeyi başarmış. 

Sevgilisi de görme engelli 
Liseden kendisi gibi görme engelli arkadaşı Derya Atabey ile erkek arkadaşı Engin Yılmaz da Sevda'nın yanındaydı törende. Sevda gibi görme engelli olan Engin'de Boğaziçili. İki genç, okulda birbirlerine şık olmuş. İki yıl önce okulu bitiren Engin, bir okulda rehber öğretmen olarak çalışıyor, bir yandan da Boğaziçi Üniversitesi'nde yüksek lisans yapıyor. 
Ya geleceğe nasıl bakıyor Sevda Hem ABD'deki Virginia Üniversitesi'nden hem de İspanya'daki bir dil okulundan burs kazanmış. İspanyol kültürüne ilgi duyduğu için biraz ikilemde kalsa da büyük ihtimalle ona Amerika yolu görünüyor. Geleceğe umutla bakıyor Sevda ve duygularını şöyle ifade ediyor "Hayatımda çok güzel şeyler oluyor." 


</TEXT>
</DOC>
