<DOC>
<DOCNO> 292138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sontur33.html </URL>
<DATE> 2004/11/25/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Batman'da terör örgütüne ait sıgınaklar... 
</HEADLINE>
<TEXT>

     Batman'da terör örgütü PKK Kongra-Gel'den kaçarak İzmir Emniyet Müdürlüğü'ne teslim olan teröristin ifadesi doğrultusunda bulunan 2 sığınakta, çok sayıda silah, el bombası, yiyecek ve giyecek malzemesi ele geçirildi. 
     Alınan bilgiye göre, Batman İl Jandarma Komutanlığı, Batman Emniyet Müdürlüğü ve İzmir Emniyet Müdürlüğü ekipleri, bir süre önce terör örgütünden kaçarak İzmir Emniyet Müdürlüğü'ne teslim olan teröristin ifadesi doğrultusunda belirtilen yerlere ortaklaşa operasyon düzenlendi. 
     Operasyonda Merkez Kuyubaşı Köyü Okçu Mezrası kırsalında bulunan sığınakta, 2 kalaşnikof piyade tüfeği, 10 şarjör, 4 el bombası, 1 el dürbünü ile Merkez Suçeken Köyü kırsalındaki sığınakta 1 RPG-7 roketatar, 1 kanas suikast silahı, 1 adet G-3 piyade tüfeği, 1 biksi makineli tüfek, 3 RPG-7 roketatar mühimmatı, 4 el bombası, 3 kalaşnikof piyade tüfeği şarjörü, 1 adet biksi makineli tüfek şeridi, 4 adet el bombası fünyesi, saniyeli fitil ile bol miktarda yiyecek ve giyecek malzemesi ele geçirildi. 
     Olayla ilgili soruşturma sürdürülüyor. 
     
</TEXT>
</DOC>
