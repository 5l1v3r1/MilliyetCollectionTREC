<DOC>
<DOCNO> 252080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/yasam/ayas.html </URL>
<DATE> 2004/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Karikatür Oscar'ı Oleg Sereda'nın 
</HEADLINE>
<TEXT>


Aydın Doğan Uluslararası Karikatür Yarışması'nda bu yılın birincisi, 2 bin 642 çalışma arasından seçilen Ukraynalı sanatçının eseri oldu 


Aydın Doğan Vakfı tarafından düzenlenen 21. Aydın Doğan Uluslararası Karikatür Yarışması sonuçlandı. Antalya Falez Hotel'de toplanan Seçiciler Kurulu, Önseçiciler Kurulu'nun 82 ülkeden bin 52 sanatçının 2 bin 642 çalışmasından elediği 49 ülkeden 249 sanatçının 267 çalışmasını inceledi. Serbest konulu yarışmada, Ukraynalı sanatçı Oleg Sereda'nın eseri birinci seçildi. Sereda 33 , bu eseriyle 8 bin dolar para ödülü kazandı. Geçen yılki yarışmanın birincisi Necdet Yılmaz'ın karikatürü ikinci, Rusya'dan Sergei Bobylev'in eseri üçüncü oldu. Yılmaz 5 bin, üçüncü Bobylev 3 bin 500 dolarlık para ödülü kazandı. 

Bu muhteşem sergi ücretsiz 
Bulgar sanatçı Milko Dikov başkanlığında, Oscar M. Barrientos Uruguay , Guy Billout Fransa , Latif Demirci, Selçuk Demirel, Gürbüz Doğan Ekşioğlu, Saad Hajo Suriye , Hüsamettin Koçan, Tan Oral, Juli Sanchis İspanya , Henryk Sawka Polonya ve Turhan Selçuk'tan oluşan jürinin seçtiği eserler, Falez Hotel'de dün sergilenmeye başlandı. Sergi, 9 Temmuz'a kadar ücretsiz gezilebilecek. Derece alan sanatçılara ödülleri ise, 9 Aralık'ta Ankara Devlet Resim ve Heykel Müzesi'nde törenle verilecek. Yarışmaya katılan eserler Moldova, Japonya, Çin Halk Cumhuriyeti, KKTC ve Yunanistan'da sergilenecek. Son 21 yıldır dereceye giren karikatürler ekimde Pakistan'da açılacak sergide yer alacak. 

Ve işte başarı ödülleri 
Seçiciler Kurulu'nun başarı ödülüne layık gördüğü, 12 sanatçı da şöyle Vicha Pramehan Tayland , Pawel Kuczynski Polonya , Petar Pismestrovic Avusturya , Andrzej Graniak Polonya , Ignat Mihai Romanya , Ivan Kovacik Slovakya , Yuri Ochakovsky İsrail , Liu Hang Çin Halk Cumhuriyeti , Muhittin Köroğlu Türkiye , Ali Osman Taş Türkiye , Valantin Druzhinin Rusya , Alberta Morales Ajubel İspanya . 

Oleg Sereda Ukrayna 

Oleg Sereda Ukrayna 21. Aydın Doğan Uluslararası Karikatür Yarışması'nda Sereda'nın 'günbatımında denizden yunuslar gibi sıçrayan denizaltıları' anlattığı bu karikatürü birinci seçildi. Endüstri Sanatları ve Ukrayna Güzel Sanatlar Akademisi'nde mimarlık eğitimi alan Sereda, illüstratör, karikatürist ve politik karikatürist olarak sanat hayatına devam ediyor. 

Necdet Yılmaz Türkiye 

Yandaki eseri bu yıl ikinci olan Yılmaz, Marmara Üniversitesi Güzel Sanatlar Fakültesi'nde öğrenim gördü. Türkiye ve yurtdışında illüstrasyonlarıyla pek çok ödül kazandı. 34 yaşındaki sanatçı, geçen yılın Aydın Doğan Uluslararası Karikatür Yarışması'nın da birincisi ve halen New York'ta yaşıyor. 




Sergei Bobylev Rusya 

3. Bobylev, tasarım öğrenimi gördü. Yayınevleri ve reklam ajansları için çalışmalar yapıyor. Sanatçı, aynı zamanda bir gazeteci. Pek çok uluslararası ödül kazanan sanatçının 2001'de bu yarışmadan aldığı başarı ödülü de bulunuyor. 




</TEXT>
</DOC>
