<DOC>
<DOCNO> 281470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sondun13.html </URL>
<DATE> 2004/10/19/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Avusturya kabinesinde boy hilesi .. 
</HEADLINE>
<TEXT>

     Avusturya, 1.9O'lık boyuyla başbakandan 18 cm daha uzun olan yeni Dışişleri Bakanı bayan Plassnik'i konuşuyor. Boy farkı nedeniyle başbakana toplantılarda oturması için daha yüksek bir koltuk yapılıyor. 
     Başbakan ve Plassnik, birlikte gazetecilerin önüne çıktılar ve ilginç sorularla karşılaştılar. 
     Yeni bakan Plassnik, Avusturya'da, dış politikayı genelde başbakanın yürüttüğünü söyleyen bir gazeteciye, ''Buna inanmıyorum. Ayrıca ben bugüne kadar kendi işimi kendim yapmak konusunda hiç sorunla karşılaşmadım'' yanıtına verdi. 
     Başbakan Schüssel de ''Plassnik'in bugüne kadar kendisinin gölgesinde hiç kalmadığını'' belirterek, ''Benden çok uzun boylu olan birinin benim 1.72'lik boyumun gölgesinde kalması düşünülemez'' dedi. 
     Bu arada yeni Dışişleri Bakanı Plassnik'in 1.90 metre boyundan dolayı, Schüssel'in toplantılarda daha yüksek bir koltukta oturacağı konusunda gazetelerde çıkan haberlerin doğru olduğu ortaya çıktı. 
     Başbakanlık görevlileri, Schüssel için eskisinden daha yüksek bir koltuk aldıklarını, özellikle basın toplantılarında aradaki boy farkını bu yüksek koltukla dengelediklerini bildirdiler. 
     
     Türkiye için ne düşünüyor 

     Avusturya'nın yarın yemin ederek göreve başlaması beklenen yeni Dışişleri Bakanı Ursula Plassnik, Türkiye'nin AB üyeliğine ilişkin görüşünü, ''dur'' düğmesi olmayan üretim bandı önünde değiliz'' sözleriyle açıkladı. 
     Türkiye-AB ilişkileri konusunda, ''Kimsenin, bizim dur düğmesi olmayan bir üretim bandının önünde durduğumuz kaygısına kapılmaması gerekir'' diyen Plassnik, ''Türkiye konusunda öncelikle çok sayıda savın masaya konması gerektiğini, ardından da hedefi açık müzakerelerin başlayacağını'' savundu. 
     Plassnik, ''insanların, Türkiye'nin tam üyeliğine ilişkin endişelerini anladığını, ancak müzakerelerin başlamasına ilişkin korkularını anlamadığını'' söyledi. 

     
</TEXT>
</DOC>
