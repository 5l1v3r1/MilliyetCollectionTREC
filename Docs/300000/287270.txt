<DOC>
<DOCNO> 287270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/astro/index.html </URL>
<DATE> 2004/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazırlık yapmalıyız 
</HEADLINE>
<TEXT>


Ay küçülmekte ama akşam saatlerinde iyimser enerjiler saklı. Eldeki işleri bitirmek ve yenilikler için hazırlık yapmak mümkün. İlişkilerden kazanç sağlayabilir, anlaşmalar yapabiliriz. Koç'lar gün içerisinde işbirliklerine açıklar. Onlar için ortaklıklardan yana kazançlar ve yeni şanslar çok kolay olacak. Evlilikle ilgili olumlu kararlar verebilirler. Boğa'lar günlük işlerde kolay organize olacak durumda. İş ortamında da yenilikler denemeleri ve uyumdan yana hareket etmeleri onlara canlılık katıyor. İkizler hayattan keyif alacakları bir gündeler. Kendilerini ifade edebilmeleri ve aşk hayatında yaşayacakları heyecanlar onları mutlu ediyor. Yengeç'ler tüm dikkatlerini evlerine ait konulara yöneltebilir. Bugün hızlı hareket etmek ve düşündükleri değişiklikleri uygulamak için yakınlardan destek bulacaklar. Aslan'lar sözleriyle ilgi toplayabilirler. Düşündükleri yolculuklar keyif verici olacak. Ayrıca kardeşlerle ilişkilerinde onları mutlu edecek gelişmeler var. Başak'lar maddi alanda çok şanslı görünüyorlar. Orijinal düşünceler uygulayarak kazançlarını artırma olasılıkları çok yüksek. Terazi'ler için dikkat çekici olabilecekleri bir gün. Yeni düşünceler ve kişisel isteklerini doğru planlayabilecekler. Sosyal alanda başarılılar. Akrep'ler geçmişle ilgili konuların dışında kalmalılar. Duygusal alanda yaşadıkları zorluklar onları kararsız kılabilir. Düşüncelerini netleştirmeye çalışmalılar. Kafa karışıklığı yaşanabilir. Yay'lar ileriye dönük planlar yapabilecekler. Grup çalışmaları açısından oldukça mutlu edici bir günde olacaklar. Oğlak'lar iş hayatında yapıcı ve yarar sağlayıcı gelişmelerin içinde olacaklar. Bu alanda kendilerini göstermeleri için kararlı ve istekliler. Kova'lar orijinal düşüncelerini ortaya koymaktan yanalar. Özellikle eğitim konusunda yeni projeleri başarıya açık görünüyor. Balık'lar ortaklaşa alanda kazançlı çıkabilecekleri fırsatlara yakın görünüyorlar. Bu arada kendi kaynakları konusunda da şanslılar. 
</TEXT>
</DOC>
