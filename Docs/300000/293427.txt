<DOC>
<DOCNO> 293427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/soneko51.html </URL>
<DATE> 2004/11/30/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Kasım ayında hisse senetleri ortalama yüzde 1.81 değer kaybetti 
</HEADLINE>
<TEXT>

     Kasım ayında, hisse senetleri ortalama yüzde 1.81 oranında değer yitirdi. 
     Kasım ayı boyunca İstanbul Menkul Kıymetler Borsası İMKB Ulusal 100 Endeksi 413.69 puanlık düşüşle 22,486.20 puana geriledi. Mali endeks hisselerinin kaybı yüzde 0.75, sanayi endeksi hisselerinin ortalama kaybı yüzde 3.23, hizmetler endeksi hisselerinin ortalama kaybı yüzde 2.35 olarak belirlendi. 
     Kasım ayında ABD Doları'nın Türk Lirası satış fiyatı, serbest piyasada, yüzde 2.78 düşerek, ayı 1 milyon 433 bin liradan tamamladı. 
     Euro, aylık bazda yüzde 1.87 artışla Kasım sonunda 1 milyon 905 bin lira oldu. İngiliz Sterlini yüzde 1.86'lık artışla 2 milyon 740 bin liraya ve İsviçre Frangı da yüzde 4.10'luk artışla 1 milyon 270 bin liraya yükseldi. 
     Kasım ayında 24 ayar külçe altının satış fiyatı yüzde 3.97 oranında artarak 20 milyon 950 bin liraya, Cumhuriyet altınının satış fiyatı da yüzde 3.68 oranında artarak 141 milyon liraya çıktı. 
     Yatırım fonlarına katılma belgeleri Kasım ayında ortalama yüzde 0.82 oranında artış kaydetti. 
     Geçen ay hazine bonosu ve devlet tahvilindeki aylık net kazançlar yüzde 1.41-1.97 arasında oldu. Repo yatırımcıları da net yüzde 1.29 kazanç elde ettiler. 1 ay vadeli mevduat faizinin net getirisi ise yüzde 1.48 olarak gerçekleşti. 
     
</TEXT>
</DOC>
