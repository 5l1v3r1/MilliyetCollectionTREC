<DOC>
<DOCNO> 276684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/siyaset/siy05.html </URL>
<DATE> 2004/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, listelere müdahale edecek 
</HEADLINE>
<TEXT>


ABDULLAH KARAKUŞ Ankara 


TBMM Başkanlık Divanı üyeleri ve grup yönetimi seçimi nedeniyle AKP'de sıkıntılı bir hafta başladı. AKP grup toplantısının açık bölümünde, "Hepsini seçimle belirleyeceğiz" diyen Başbakan Recep Tayyip Erdoğan, basına kapalı bölümde, bazı görevler için hazırlanacak listelere müdahale edebileceği mesajı verdi. Grup yönetimi ve TBMM başkan vekillerinin belirlenmesine müdahale edebileceğini dile getiren Erdoğan, Meclis idare amirliği ve k tip üyelik içinse grubun serbest bırakılacağını kaydetti. Her makam için serbest seçim isteyen milletvekilleriyse, grup başkan vekilliği ve TBMM başkan vekillikleri için düşünülen formülün açıklanmasına sessiz kaldı. Erdoğan, üstü kapalı olarak bazı makamlara fazla aday çıkmaması mesajı da verdi. Erdoğan'ın geçen yasama dönemindeki "liste delinmesi"ni önlemeyi amaçladığı belirtildi. 


</TEXT>
</DOC>
