<DOC>
<DOCNO> 273830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/spor/spo02.html </URL>
<DATE> 2004/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Acımasız Koch 
</HEADLINE>
<TEXT>



2 saat çalıştırdı 
SARI - Lacivertli takımın, bir günlük iznin ardından başladığı hazırlıklarda Roland Koch şov yaşandı. Daum'un, Avrupa'da bulunması nedeniyle takımı çalıştıran Yardımcı Antrenör iki saat oyunculara ter döktürdü. Alman hoca, düz koşu ile başlattığı antrenmanı, dörderli gruplar halinde sağ - sol kanatlardan ve bir saat süren tempolu gol çalışması ile sürdürdü. Sağdan Serkan ve Mehmet Yozgatlı, soldan Tuncay ile Ümit'in ortalarına Hooijdonk ve Nobre vurdu, seken topları ise Alex şutladı. 

Hooijdonk Carlton'da 
KOCH'UN talimatıyla yapılan çift kale maç da 1 - 1 bitti. Lacivert takımın golünü Nobre, beyaz takımın sayısını ise Hooijdonk kaydetti. Fenerbahçe, hazırlıklarını bugün de sürdürecek. Bu arada futbolcular Manchester United maçını televizyondan birlikte izlediler. Van Hooijdonk da, Beşiktaş camiasının uğrak yeri olan Ritz Carlton da karşılaşmayı izleme şansı buldu. Sarı - Lacivertli futbolcular, Manchester için "Asla yenilmeyecek takım değil" yorumunu yaptılar. 

Saran'dan okul 

FENERBAHÇE'NİN eski Asbaşkanı Sadettin Saran'ın, babası Özbek Saran adına Kırıkkale'de yaptırdığı ilköğretim okulu dün törenle açıldı. Sanayi Mahallesi'nde sarı laciverte boyanan okulun açılışını Spordan Sorumlu Devlet Bakanı Mehmet Ali Şahin yaparken, törende TBMM Başkan Vekili Sadık Yakut, Gaziantepspor Başkanı Celal Doğan, Adanaspor Başkanı Çağdaş Ergin de yer aldı. 12 derslik okulda 300 çocuk öğrenim görecek. 

Lyon'dan gözdağı 

FENERBAHÇE'NİN Şampiyonlar Ligi'ndeki rakiplerinden Olympique Lyon, Fransa Ligi'nde dün Toulouse ile deplasmanda oynadığı zorlu mücadeleden 2 - 0 galip ayrıldı. Karşılaşmanın ilk yarısı golsüz kapanırken 52. dakikada Essien takımını 1 - 0 öne geçirdi. Uzatma dakikalarında Malouda'nın attığı gol ise maçın skorunu belirledi. 


</TEXT>
</DOC>
