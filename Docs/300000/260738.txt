<DOC>
<DOCNO> 260738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/yazar/pulur.html </URL>
<DATE> 2004/08/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tam adına layık 
</HEADLINE>
<TEXT>


DİZİ, tam adına layık hale geldi... 
"Çocuklar Duymasın " 
Gerçekten aman çocuklar duymasın... 
Her ne kadar "Şimdiki çocuklar harika" olsalar da, belki bu kadarı onlara da fazla gelir. 
Dizinin namus abidesi, evine, işine, eşine bağlı annesi bir bakıyorsunuz, gerçek hayatında, askerdeki kocasını aldatmakla, ihanetle suçlanıyor. 
Dizinin yapımcısı da "Benim dizimde böyle şeyler olmaz " deyip onu kadrodan çıkarıyor, dizinin namusunu kurtarıyor... 

ARKADAN, dizinin "Taş Fırın Erkeği", astığı astık, kestiği kestik babası neredeyse "porno yıldızı" olacak yakında "muamele filmleri" elden ele dolaşacak... 

BU dizi ilk başladığı zaman eleştirilere "eğitici" diye yanıt veriyorlardı, her ne kadar "Taş Fırın Erkeği"nin "tüüü" diye tükürmesinin neresinin eğitici olduğunu anlatamamışlarsa da... 

ELBETTE mizahın, komedinin abartılı yanları vardır, mesela "Selami"nin kılıbıklığı ya da "Dominant Teyze"nin eli maşalılığı gibi ama dizinin temel direkleri ana ile babanın özel hayatlarındaki skandallar, çok kişiyi rahatsız etmeye başladı... 
Biz, kimsenin özel hayatının eleştirilmesinden yana değiliz lakin kamuya mal olmuş kimselerin de özel hayatlarına dikkat etmesi gerekiyor. 

EVLİLİK anlaşmalı bir kurumdur, evlenirken sözleşmeyi imzalar, anlaşmayı yürürlüğe koyarsınız sonra, bakarsınız bu anlaşma yürümüyor, hayatınızda başka bir kadın ya da erkek var, o zaman anlaşmayı feshedersiniz. 
Hem anlaşma yürürlükte olacak hem başka ilişkiler yaşanacak, olmuyor, yürümüyor. 
Boşanırsın, biter 
Bu kadın için de geçerlidir, erkek için de... 
Boşanmak kolay mı 
Ee, aşk kolay değildir, uğraşacaksın... 

TOPLUMUN saçma sapan, lakin tabulaşmış değer yargıları da var. 
Biz, "Zamparalık erkeğin elinin kiridir yıkar, çıkar, kadının ise alnının karası " lafını asla kabul etmeyiz. 
Ama toplumun çoğu bunu kabul ediyor. 
Bunda erkek ağırlıklı, erkek egemen toplumun baskısını görmemezlik edemeyiz. 
Bazıları, erkek yaparsa, kadın da yapar, bu hak ona da doğar, derler. 
Kuru mantıkla, teoride bu doğru olsa bile, pratikte yeri yoktur. 

YANİ lafın kısası, erkek, çoğunlukla kendi yediği haltları, kadının yemesine tahammül edemez. 
Peki, erkek her haltı yiyecek, kadın tahammül edecek mi 
Kadınlar ayyuka çıkan rezaletleri sineye çekip bir marifetmiş gibi affettim diyorlarsa... 
Ha, bir de dizinin yapımcısı Birol Güven'in bize göre çok ayıp bir yaklaşımı var "anne"yi diziden atıyor, ama "Taş Fırın Erkeği"ne sahip çıkıyor. 
Ayıp 

DİYECEKSİNİZ ki, yaya kaldın Tatarağası, "Taş Fırın Erkeği" diziden ayrıldı. 
Ayrıldı mı, uzaklaştırıldı mı, o biraz karışık, ama, Birol Güven'in, ilk söylediğine bakın, "Oyuncumun arkasındayım " diyen o değil miydi 
Peki, şimdi ne oldu 
Baskılara dayanamadı, aklınca diziyi kurtaracak... 



</TEXT>
</DOC>
