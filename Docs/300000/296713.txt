<DOC>
<DOCNO> 296713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/ekonomi/eko05.html </URL>
<DATE> 2004/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tirajları bağımsız kurul açıklayacak 
</HEADLINE>
<TEXT>


Süreli yayınların tirajlarını tarafsız biçimde denetleyip açıklayacak olan ABC Türkiye Tiraj Denetim Kurulu oluşturuldu 

EKONOMİ SERVİSİ 

ABC Türkiye Tiraj Denetim Kurulu 2005 başından itibaren başta gazete ve dergiler olmak üzere Türkiye'deki tüm süreli yayınların tirajlarını denetleyip açıklayacak. Kurul, tirajlarla ilgili şaibelerin önüne geçmeyi ve reklamcılar ile reklamverenlere objektif bilgiler iletmeyi hedefliyor. 
ABC Yönetim Kurulu Başkanı ve Reklamcılar Derneği üyesi Yiğit Şardan, reklam mecrası niteliğindeki süreli yayınların tiraj rakamlarını tek çatı altında ve tarafsız bir biçimde denetleyeceklerini söyledi. Şardan, şöyle konuştu 
"Yayın organlarının tüketicilerin, reklamverenlerin karşısına objektif ve karşılaştırılabilir belgelerle çıkmasını istiyoruz. Uluslararası normlara uygun tiraj ölçüm ve denetim standartlarını kullanarak bağımsız ve objektif verilere ulaşmak istiyoruz. Reklamcılar Derneği, Reklamverenler Derneği, Doğan Dağıtım ve Merkez Dağıtım bir araya gelerek çalışmalara başladık. Avrupa'da yıllardır uygulanan modeli esas alındık. Bağımsız ve k r amacı gütmeyen bir komite 'Türkiye Tiraj Denetim Kurulu' kuruldu. Kurucu üyelerimiz arasında adı geçen dernek ve dağıtım şirketlerinin yanında Hürriyet Gazetesi, Sabah Gazetesi, Atlas ve Yeni Aktüel dergileri de bulunuyor." 

Yiğit Şardan kurul başkanı oldu Başkanlığını Reklamcılar Derneği RD üyesi Yiğit Şardan'ın yaptığı ABC Türkiye Yönetim Kurulu şu üyelerden oluşuyor RD üyesi Banun Erkıran, RD üyesi Aye Medran, Reklamverenler Derneği RVD Başkanı Dilek Erkey, RVD üyesi Deniz Güven, RVD üyesi Hakan Gören, Doğan Dağıtım Genel Müdürü Hakan Urhan, Hürriyet Gazetesi Genel Müdürü Sinan Köksal, Doğan Burda Rizolli Satış Direktörü Mehmet Orhan Taşkın, Merkez Dağıtım Genel Müdürü Selim Gülmen, Sabah Gazetesi Reklam Grup Başkanı Orhan Girgiç, Aktüel Dergi Grubu Genel Müdürü Mehmet Demirel. 


</TEXT>
</DOC>
