<DOC>
<DOCNO> 263703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/siyaset/asiy.html </URL>
<DATE> 2004/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Nükleer santral için referanduma gidilmeli 
</HEADLINE>
<TEXT>


Prof. Gökmen, 'Avusturya'da yapılan bir santral, referandumda halk istemeyince hiç açılmadan durduruldu. Avrupa'da Finlandiya dışında yeni santral yapılmıyor' diyor 

SOHBET ODASI 
DERYA SAZAK 


Nükleer santral tartışması, Başbakan Erdoğan'ın Fransa gezisi ardından bir kez daha ülke gündemine girdi. Türkiye'nin nükleer güç teknolojisine geçmesi gerekiyor mu Sizi Çernobil faciası sonrasında radyasyon tehlikesine karşı yaptığınız cesur uyarılardan tanıyoruz... 
Nükleer santral tartışması 5. kez gündeme geliyor, her seferinde 'Nükleere sahip olmazsak, karanlıkta kalacağız' denir. 2004 yılına geldik, nükleer santral yok ama karanlıkta falan da kalmadık. 5 bin megavatlık bir santral yapılsa, ki başlangıçta 1000 megavatlık düşünülüyordu, bunun Türkiye'nin toplam elektrik üretimine katkısı yüzde 4 - 5'i geçmeyecek. Nükleer santrallar bir kurtuluş değil. 10 sene sonra devreye girecek bir yatırımın neye mal olacağını tartışmalıyız. 

Dışa bağımlı, maliyetli 
Pahalı bir yatırım değil mi Tek bir santral için 5 milyar dolardan söz ediliyor... 
Maliyetli ve de dışa bağımlı. Ha bire kazalar oluyor. Güvenlik nedeniyle ürettiği elektriğin maliyetleri de arttı. Oysa artık çok daha ucuza, yenilenebilir enerji kaynakları var. Avrupa bunlara yöneldi. Rüzg r, güneş, jeotermal enerji. Araçlarda ve bina ısıtmasında ağırlıklı olarak hidrojenin kullanıldığı yakıt pilleri... Nükleerden önce bunları gündeme almalıyız. Çünkü nükleerin de fosil enerjiler gibi belli bir süre sonra yakıt stoku bitecek. 

Uranyumdan söz ediyorsunuz... 
Şu an ki teknolojide evet. 

Türkiye'de nükleer santral kurulmasını savunanlar, uranyumdan çok toryum kaynaklarına güveniyor. Brezilya'dan sonra ikinci büyük rezervlere sahipmişiz. 
Radyoaktif maddeler bile internette kullanıcı olarak sunuluyor, birileri galiba bunu iş edinmiş. Toryum henüz nükleer enerji yakıtına dönüştürülebilmiş değil. İleride belki olur. 

Akkuyu yanlış seçim 
Nükleer santral ihalesine çıkılırsa yine Akkuyu üzerinde mi durulacak 
Akkuyu doğru bir seçim değil. Enerjinin yoğun kullanıldığı yerlerden çok uzak. Üstelik Türkiye'de nakilden kaynaklanan kayıplar çok büyük, biz h l yüzde 20'nin altına çekemedik. Gelişmiş ülkelerde elektrik nakli kayıpları yüzde 7 - 8'lerde. Dolayısıyla elektrik ürettiğiniz yerle dağıtım yeri arasında enerjinin beşte birini kaybediyorsanız, Akkuyu iyi bir tercih olmaz. Öte yandan deprem riski var. Akkuyu için 1970'li yıllarda lisans alınmış. Lisansın ÇED raporu ve depremsellik açısından yenilenmesi şart. 

17 Ağustos depremi her açıdan uyarıcı olmalı. 
Riskler artıyor, ayrıca o bölgeyi turizm açısından da korumamız gerekiyor, bozulmamış bir doğa, ekolojik turizm potansiyeli yüksek. Oraya bir nükleer santral yapıldığında turistler de gelmeyecek. Mersin, Antalya Türkiye'nin en değerleri kıyıları. Akkuyu ayrıca sıcak topraklara, Ortadoğu'ya çok yakın. 

Ecevit hükümeti, Akkuyu ihalesini son anda iptal etti. 30 milyon doların üzerinde harcama yapan bazı uluslararası şirketlere bu paranın geri ödenmesi için tartışmalar olmuştu. DPT de sanıyorum garanti vermedi. 
Kapalı kapılar arkasında ne döndü, son aşamada niye vazgeçildi bilmiyorum. Ancak, gerek Dünya Bankası gerek DPT, elektrik enerjisi gereksinimleriyle ilgili tahminleri gözden geçirdiğinde, nükleer santral yapıldığında bir atıl üretimin söz konusu olacağını saptadı. Hem yatırımın büyüklüğü hem de üretilecek enerjiyle ilgili Hazine garantileri konusunda tereddütler oluştu. Paramızın çarçur edilmesi gibi gördüler. 

Açıklama yasaklandı 
Fransızlar Başbakan Erdoğan'a teklif getirdiler, krediyi de bulacaklar anlaşılan. Türkiye en gözde pazar... Nükleer santrallara niye karşı çıkılıyor 
Çernobil kazası milat oldu. Avrupa kamuoyları ayağa kalktı, yakınımızda nükleer santral istemiyoruz diye... Bir de atık sorunu var. Nihai bir mezarlık bulunamadı. Yeraltına gömelim dediler. Ancak, sakladığınız atıkların yeraltı sularına sızmayacağını garanti edemezsiniz. 

Türkiye'de bu tür sorunlara 'Bize bir şey olmaz' diye yaklaşırız. Çernobil'de radyasyon yüklü bulutların Karadeniz'deki tahribatını gizlemek için dönemin Sanayi Bakanı Cahit Aral, Evren'le birlikte 'radyasyonlu çay' içmişti. 
Çok acı bir şeydir. Çernobil'den sonra ilk bulut Trakya'ya geldi, o zamanki Atom Enerjisi Kurumu Başkanı dedi ki, 'Biz sütleri içirmedik, onları peynire çevirdik, sattık.' Kaza, 26 Nisan 1986'da olmuştu, Karadeniz'de yağışlı bir bahar yaşanıyordu, yağmurla beraber radyoaktifli zerrecikler çay bitkisinin üzerine indi. Çay yapraklarını toplayan kadınlarımız bunları fark etmiyor. En başta o insanlar radyasyona maruz kaldılar. Yetkililer Karadeniz insanını uyarmak yerine, olayı örtbas ettiler. Radyasyonlu çayları piyasaya sürdüler. 

Paketleyip içirdik 
Maalesef... O dönemde bir sene yetecek temiz stok çayımız vardı. Kirli çaylarla karıştırdılar. 

Radyasyonlu harman... 
Kirli çaylar imha edilseydi, ertesi yıl radyasyon seviyesi düşecekti. 

Siz, o dönemde radyasyonu tespit ettiniz... 
Sesimizi duyuramadık. 1986 - 87 döneminde öğretim üyeleri açık açık her şeyi söyleyemiyordu. Bir komisyon kuruldu, Radyasyon Güvenliği Komitesi diye, onlar üniversitelere mektup yolladılar, YÖK aracılığıyla bu konuda araştırma ve açıklama yapmayın diye... 

YÖK ve siyasi iktidar baskı uyguladı, öyle mi 
Evet. YÖK'ten gelen bir yazı vardı, Doğramacı döneminde Kemal Karhan imzasıyla, o mektubu hala saklıyorum ODTÜ'de biz halkı uyaracak, radyasyon dozunu minimize edecek bir rapor hazırladık. Ancak bizim raporumuz tam olarak basına yansımadı. 

Rusya Çernobil'i gizledi. Neden Türkiye de aynı şeyi yaptı 
Elimizde 100 - 140 bin ton çay var, eğer bu radyoaktif derseniz, halk çay almaz, tek endişe buydu. Halbuki bu çaylar sıcak suyla çalkalansa ve o atılsa demlenmeden önce yüzde 60'ı gidiyor radyoaktif maddenin. Bunu bile halka duyurmadılar. 

Özal dönemiydi... 
Evet, o zaman Turgut Özal başbakandı, 'Çaylar marul gibi değil, yenmiyor, dolayısıyla da deme geçmiyor' dediğini hatırlıyorum. 

Santral kurulursa bize iş verilmez 

Nükleere dönersek, bilimsellikten uzak, raydan çıkan treni 'nazar'a bağlayan kafalarla nükleer enerji santralı işletmesi ne ölçüde güvenilir olacak Siyasi kadrolar bir yana, nükleer teknoloji alanında bilimsel altyapı, insan kaynağı ve birikim yeterli mi 
Türkiye'de birkaç üniversitede nükleer mühendislik bölümleri var ve yüzlerce de mezun verdi, ancak gönül isterdi ki bu mezunlar kendi teknolojimizi bu anlamda üretsinler. Çekmece'de araştırma reaktörü var, öyle çok büyük güçte değil, tıbbi amaçla, izotop üretmekte kullanılabiliyor ya da deneyler yapılmasında... Bir nükleer santral yapımı söz konusu olduğunda, bunun kurulmasında bizim yetişmiş elemanlarımızın bir rol alacağına ben inanmıyorum doğrusu. 

Nükleer santralları savunanlar, nükleer teknolojiye sahip olma düşüncesini öne çıkarıyorlar, ancak bu ihaleler anahtar teslimi yapılmıyor mu 
Geçmiş dönemde öyle olacaktı. Yap - işlet - devret de olabilir ancak, nükleer santral kurulduğunda bunu öğrenip ikincisi, üçüncüsünü yapmanız gibi bir şey de söz konusu değil. Çünkü yakıtını da ithal etmek zorunda kalacağız. Atıklar da başlı başına teknoloji sorunu. 1970'lerde Akkuyu tartışılırken yabancılar dalga geçer gibi şunu diyorlardı Sizin insanlarınız zekidir, nasılsa 30 yılda bir çözüm üretirler. Bugün çevre ve depremsellik kaygıları dışında halkın isteyip istememesi de çok önemli. 

Referandum mu öneriyorsunuz 
Evet, nükleer santrallar konusunda referanduma gidilmeli. Avrupa'da Finlandiya dışında yeni santral yapılmıyor. Avrupa artık yenilenebilir enerji kaynaklarına yöneldi, rüzg r enerjisi müthiş ilerledi. 40 bin megavat kurulu rüzg r enerjisinin 28 bin megavatı Avrupa'da üretiliyor. Türkiye'de de minimum 40 bin megavata eşdeğer rüzgar potansiyeli var. Meteoroloji ve Elektrik Etüd İşleri Türkiye'nin rüzg r haritasını çıkardı. Çanakkale, İzmir çok uygun, Mardin de yüksek coğrafi konumu nedeniyle potansiyel gözüküyor. 
Avrupa'da şu an 72 bin kişi rüzg r sektöründe çalışıyor, 2020'de 200 bin kişi istihdam edilecek. Türkiye de rüzg r enerjisine mutlaka yatırım yapmalı, çünkü artık kanat çapı yüz metrenin üstünde tek bir türbin yapılıyor. Danimarka kendi elektriğinin yüzde 20'sini rüzg rdan karşıladığı gibi, teknoloji ihraç ediyor. 

Nükleersiz yaşayabiliriz 

Nükleer santral yapılacaksa, önceden referanduma gidilmesi doğru olmaz mı 4 - 5 milyar doları harcadıktan sonra nasıl kapalı tutacaksınız. Gökova termik santralı baca filtresi olmadan açıldı... Sözde, filtre olmadan çalışmayacaktı 
Bizim milyarlarca doları saçacak lüksümüz yok. 

Nükleersiz de yaşayabiliriz 
Kesinlikle, Avusturya'ya gitmiştim, orada bir santral yapıyorlar sonra referanduma gidiyorlar, halk istemiyor. Nükleer santral hiç açılmadan durduruldu. 

Nükleer santralda izlenecek yol ne olmalı Tartışmanın tarafları bilimsel, çevresel ve ekonomik kaygılar çerçevesinde bir platformda buluşabilir mi Ulusal bir hakemlik mi oluşturulmalı 
İlgili bütün tarafların görüşleri alınmalı. Hükümet halkı temsil ediyor diye kamuoyunun sesine kulak tıkanmamalı. Sivil toplum ve meslek örgütleri, üniversiteler dinlenmeli. 

Hayal k busa dönüşebilir 

Bir de güvenlik ve nükleer silahlanma boyutu var. İran'da yapılan santrala ABD şimdiden kafayı takmış durumda. 
Bazı insanların kafasında o hep var nükleer bir reaktör yapalım, ardından da nükleer silah yapalım. CANDU tipi reaktörler buna dönüşebiliyor. Ancak nükleer silah üretmek için çok büyük bir yatırıma gerek yok. Türkiye zaten nükleer silahların yayılmasına karşı anlaşmaya imza koydu. Nükleer teknolojiyi askeri amaçlı geliştirmemize izin vereceklerini sanmıyorum. Irak'ta olduğu gibi olmasa da, bu bir gerekçe olarak saldırı amaçlı kullanıldı. Dolayısıyla böyle bir hayal varsa bu gerçekten hayaldir. 

Hayaller bazen k busa da dönüşebiliyor. 
Kesinlikle 

Nükleer lobiciler bastırıyor. Neden 
Elinizde teknoloji var, pazarınız daralmış, yeni pazarlar aramaz mısınız Büyük olasılıkla bize eski teknoloji satılması söz konusu olacak. Üçüncü, dördüncü kuşak santrallar konuşuluyor ama onlar da henüz işletmeye geçmedi. Pratikte ne olacağı bilinmiyor. 

Nükleer çöplük olmayalım... 
Fransa kendi atıklarına da yer arıyor. Akkuyu yapılırsa Toroslar hem Türkiye'nin atık çöplüğü olacak, hem de Fransa'dan gelecek nükleer atıklar gömülecek deniyordu. Nükleer santrala karşı çıkmalıyız. 

KİMDİR 

ODTÜ öğretim üyesi Prof. İnci Gökmen, Çernobil felaketi sonrasında Karadeniz'deki çaylardaki radyasyon ölçümleriyle kamuoyunda tanınmıştı. ABD'de doktora yaparken Maryland Üniversitesi Nükleer Araştırma Merkezi'nde çalıştı. Nükleer karşıtı çevreci projeleriyle tanındı. Ankara'da öğretim üyeleriyle geliştirdikleri 'Güneş Köy' projesiyle 'Küresel Eko Köyler' ağına katıldı. Halen TBMM Elektrik Mühendisleri Odası'nca oluşturulan 'Nükleer Enerji Komisyonu'nda çalışıyor. ODTÜ Öğretim Elemanları Derneği Başkanı. 


</TEXT>
</DOC>
