<DOC>
<DOCNO> 278137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sontur09.html </URL>
<DATE> 2004/10/07/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Prize takılı cep telefonu yangın çıkarttı 
</HEADLINE>
<TEXT>

     KAYSERİ'de bir evde prize takılı bırakılan cep telefonunun şarj aleti ısınarak yangına yol açtı. 2 milyar liralık zarar meydana geldi. 
     Kocasinan ilçesi Gevher Nesibe Mahallesi'ndeki oturan Refik Yılmaz 44 , cep telefonunu şarja takıp işe gitti. Kimsenin olmadığı sırada, prizde uzun süre takılı kalan cep telefonunun şarj cihazının aşırı ısınması sonucu yangın çıktı. Oturma odasındaki halı, koltuk takımı ve kanepeler yandı. 
     Kayseri Büyükşehir Belediyesi İtfaiyesi tarafından söndürülen yangında 2 milyar lira tutarında zarar meydana geldi. Kayseri Büyükşehir Belediye İtfaiyesi yetkilileri, cep telefonlarının uzun süre şarjda bırakılmaması gerektiğini, ısınma nedeniyle gerek şarj aleti gerekse telefondan dolayı yangın çıkabileceğini söylediler. 

     
</TEXT>
</DOC>
