<DOC>
<DOCNO> 289961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sonyas06.html </URL>
<DATE> 2004/11/18/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Meyveli huy tahlili 
</HEADLINE>
<TEXT>

     BBC 

Meyve sevenler ve sebze sevenlerin başka alanlardaki zevkleri de farklıymış. ABD'deki Illionis Üniversitesi uzmanları araştırmayı 800 kişi üzerinde yaptı. Katılımcıların bir kısmıyla süpermarketlerde yüz yüze görüşüldü, bir kısmına da elektronik posta yoluyla ulaşıldı. 
     Yanıtlar insanların genellikle meyve ya da sebze seven olarak ikiye ayrılabileceğini gösterdi. Eğlenmeyi sevdiğini, yeniliklere açık olduğunu, egzotik yemekler ve baharattan hoşlandığını söyleyenlerin sebzeyi tercih ettiği ortaya çıktı. 
     Çabuk hazırlanan pratik yemekler, tatlılara düşkün olanlar ve evinde pek sık misafir ağırlamayanların ise meyvesever grubuna girdiği görüldü. Araştırmayı yürüten Prof. Brian Wansink, bu bulgularla, kişiye özel diyet programları hazırlanabileceğini söyledi. Ancak Wansink, bazı kişilerin hem sebze, hem de meyvesever olarak nitelendirilebileceğini de hatırlattı. 
     
</TEXT>
</DOC>
