<DOC>
<DOCNO> 256142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/sonspo06.html </URL>
<DATE> 2004/07/17/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Guardian gazetesi Kaddafi bir İngiliz takımını satın almayı düşünüyor 
</HEADLINE>
<TEXT>

     İngiltere'nin önde gelen gazetelerinden Guardian, Libya lideri Muammer Kaddafi'nin İngiltere Premier Ligi'ne yeni yükselen Cyristal Palace takımını satın almak istediğini öne sürdü. 
     Cyristal Palace kulübünün, Libya lideri Kaddafi tarafından satın alınmasının pek çok kişi için inanılması güç olacağını kaydeden Guardian, ''Yakın zamana kadar terörü finanse eden Kaddafi'nin bir spor kulübünün başkanı görüntüsü kazanması hiç de kolay olmayacak'' yorumunda bulundu. 
     Guardian gazetesi, kulüp taraftarlarının Kaddafi'nin adımına nasıl bakacakları konusunun da tam bir soru işareti oluştuğunu belirterek, ''Kaddafi'nin dolarlarıyla yapılacak pahalı transferler taraftarın fikrini olumlu yönde etkileyebilir'' diye yazdı. 
     Bundan önce de Mısırlı işadamı Muhammed El Fayed, Fulham takımını, Rus işadamı Roman Abromoviç de Chelsea kulubünü satın almışlardı. 
     
</TEXT>
</DOC>
