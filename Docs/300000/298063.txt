<DOC>
<DOCNO> 298063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/dunya/axdun02.html </URL>
<DATE> 2004/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fischer'den evet için 4 neden 
</HEADLINE>
<TEXT>


DIŞ HABERLER SERVİSİ 


Almanya Dışişleri Bakanı Joschka Fischer, Türkiye'nin Avrupa Birliği'ne AB üyeliğe davet edilmesinin, kıtanın "1989'da Demir Perde'nin yıkılmasından bu yana geçirdiği en önemli meydan okumalardan biri" olduğunu söyledi. Fischer, Bild gazetesinde yayımlanan "Türkiye gerçekten Avrupa'ya mı ait " başlıklı makalesinde, AB liderlerinin müzakerelere evet demesi için 4 neden sıraladı. İşte Fischer'in saydığı nedenler 
Türkiye'ye şimdi evet" denildiği takdirde bir Avrupa perspektifi verilecek, bu da Almanya'nın olduğu kadar tüm Avrupa'nın çıkarına olacak.Türkiye Avrupa'ya aittir. Tarihi açıdan, Hıristiyanlık ve Batı değerleri, Türkiye'de İslam ve Doğu gelenekleri kadar iz bırakmıştır.Türkiye, Avrupa ve Ortadoğu arasında bir barış kutbu yaratabilir. Avrupa ve Ortadoğu'nun kesişim noktasındaki hoşgörülü, modern ve ılımlı İslami Türkiye'nin, tüm İslam dünyasında büyük bir etkisi olur.Birlik partileri CDU CSU tarafından önerilen "imtiyazlı ortaklık", birçok Türk tarafından bir hakaret olarak görülür. AB kapısını Türkiye'nin suratına kapatmak, Türkiye'de Avrupa'ya ve demokratik geleneklerine karşı olan çevrelerin güçlenmesine neden olur. 

</TEXT>
</DOC>
