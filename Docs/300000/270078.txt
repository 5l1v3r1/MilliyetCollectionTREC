<DOC>
<DOCNO> 270078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sonsiy01.html </URL>
<DATE> 2004/09/08/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Bolkestein'in Türkiye düşmanı yorumu yankı yarattı... 
</HEADLINE>
<TEXT>

     AB Komisyonu'nun İç Pazardan Sorumlu Üyesi Frits Bolkestein'ın, "Türkiye'nin AB'ye girmesinin, Türkler'in 300 yıl önce Viyana'da geri piskürtülmesini boşa çıkaracağı" yönündeki sözlerinin, AB içinde Türkiye konusunda yaşanan korku ve bölünmeyi daha da belirgin biçimde ortaya çıkardığı ifade edildi. 
     
     GUARDIAN "68 MİLYON MÜSLÜMAN'IN GİRİŞİNE DÜŞMANLIK" 

     İngiltere'de yayınlanan The Guardian gazetesi, Bolkestein'ın, "Türkiye'nin AB üyesi olması durumunda AB'nin çökeceği ve 300 yıl önce Türkler'in Viyana'da geri püskürtülmesinin boşa gideceği" yönündeki sözlerinin, AB içinde yankı yarattığını yazdı. Gazetenin, "Pek çok AB ülkesi, Türkiye'nin girişi, 68 milyon Müslümanı AB'ye sokacağı için düşmanca yaklaşıyor" yorumu dikkat çekti. 
     Hollanda ve Avusturya'nın önde gelen muhalifler olduğu belirtilirken, Fransa, Almanya ve Belçika'nın da direnç gösterdiği kaydedildi. 
     
     FT "ZİNA KONUSU DA DİPLOMATİK GİRİŞİMLERİ AKSATTI" 

     İngiliz Financial Times gazetesi de Bolkestein'ın sözlerini değerlendirirken Avrupa"nın "İslamlaşması" uyarısına dikkat çekti. Bolkestein'ın sözcüsünün, "Bolkestein'ın, Türkiye'nin AB'ye girişine karşı olmadığını" açıklamasına işaret eden gazetede, Zina konusuna da değinildi. Hükümetin zina konusundaki gelişmelerin, diplomatik girişimleri aksattığı yorumu yapıldı. 
     
</TEXT>
</DOC>
