<DOC>
<DOCNO> 284013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sondun12.html </URL>
<DATE> 2004/10/28/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Macaristan zorunlu askerliği kaldırdı 
</HEADLINE>
<TEXT>

     Avrupa Birliği'nin AB yeni üyesi Macaristan yıllar süren tartışmaların ardından zorunlu askerliği kaldırdı. AB'ye yeni katılan diğer Doğu Avrupa ülkeleri de profesyonel askerliğe geçiş eğiliminde. 
     1 Mayıs 2004'te AB'ye katılan Doğu Avrupa ülkeleri arasında zorunlu askerliği kaldıran ilk ülke Macaristan oldu. 
     
     Macaristan'dan 'küçük ordu' kurma kararı 
     Macaristan küçük ama vurucu gücü yüksek bir ordu kurma kararı aldı. Yeni Macar ordusunda artık sadece askerlik mesleğini seçenler görev yapacak. 
     
     Slovenya da profesyonel orduya geçebilir 
     AB'nin yeni üyeleri arasında zorunlu askerliği kaldırma eğilimindeki tek ülke Macaristan değil. Slovenya da önümüzdeki aylarda profesyonel orduya geçmeyi planlıyor. 
     Çek Cumhuriyeti ve Slovakya da konuyu tartışmaya aldı. Polonya ise zorunlu askerliğe devam etme eğiliminde. 
     
     Profesyonel orduya geçiş artan bir eğilim 
     Profesyonel orduya geçiş soğuk savaş sonrası dünyada artan bir eğilim. Günümüzde ordusu olan 141 ülkenin 68'inde profesyonel askerlik var. 
     
     Profesyonel orduyu benimseyen NATO ülkeleri 
     NATO ülkeleri arasında ABD, İngiltere, Kanada, Fransa, Belçika, Hollanda, Lüksemburg'da profesyonel ordular görev yapıyor. İtalya, Portekiz ve İspanya'da da zorunlu askerliği kaldırma çalışmaları son aşamasında. 
     
</TEXT>
</DOC>
