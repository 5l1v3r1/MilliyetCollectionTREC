<DOC>
<DOCNO> 252048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/magazin/amag.html </URL>
<DATE> 2004/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürcü bakanın NATO kaçamağı 
</HEADLINE>
<TEXT>


NATO Zirvesi için İstanbul'da bulunan Gürcistan Savunma Bakanı, son gecesinde Reina'dan genç bir kadınla çıkarken yakalandı 

Deniz Altuntaş 

NATO Zirvesi nedeniyle Türkiye'ye gelen Gürcistan Savunma Bakanı Gela Bejuaşvili, İstanbul'dan ayrılmadan önce son gecesini Reina'da kız arkadaşıyla eğlenerek geçirdi. Bejuaşvili'yi Reina'nın önünde 3 araçlık bir koruma ekibi bekledi. 
Bejuaşvili, diğer ülke delegasyonlarının saat 24.00 civarında ayrıldığı Reina'dan sabaha karşı 03.30'da çıktı. Reina'dan koşar adımlarla ayrılan Gürcü Bakan, kız arkadaşıyla gazetecilere yakalanınca rahatsız oldu. 

Hesap da alınmadı 
Aynı otomobile Türk olduğu söylenen genç kadınla binen Bejuaşvili, fotoğrafları çekilmeye devam edilince gülümsedi, arkadaşıysa yüzünü kapatmayı tercih etti. Reina'nın sahibi Mehmet Koçarslan'ın talimatıyla Bejuaşvili'den hesap alınmadığı belirtildi. Aynı gece Gürcistan Cumhurbaşkanı Mikhail Saakaşvili ise Laila'da üst düzey yöneticileriyle yemek yedi. 


</TEXT>
</DOC>
