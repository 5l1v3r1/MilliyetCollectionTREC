<DOC>
<DOCNO> 294298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/guncel/gun08.html </URL>
<DATE> 2004/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Peker'in 'Madam'ı gün boyu sorgulandı 
</HEADLINE>
<TEXT>


ANKARA Milliyet 

Sedat Peker ve grubuna yönelik yürütülen Kelebek operasyonu dosyasının firari isimlerinden Nalan Güney, Ankara'da yakalandı. 'Madam' adıyla bilinen Güney'in 'Peker'in Ankara temsilcisi' olarak görev yaptığı, bürokratlarla bağlantısını sağladığı ve Peker'den maaş aldığı öne sürüldü. Dün gün boyu süren sorguda Peker'le bağlantıları gün ışığına çıkarılmaya çalışılan Güney'in, dosyada adı geçen ve eski AKP İstanbul İl Teşkilatı yöneticisi Zekeriya Oral'la birlikte Peker'in talimatıyla, Sivas Belediyesi'nin gerçekleştirdiği, iptal edilen Sivas altyapı ihalesinin lehlerine sonuçlanmasını sağlamaya çalıştığı belirlendi. Sorgusunun ardından Adil Tıp'ta sağlık kontrolünden geçirilen Güney, akşam serbest bırakıldı. 


</TEXT>
</DOC>
