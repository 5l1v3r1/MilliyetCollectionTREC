<DOC>
<DOCNO> 280430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sontur15.html </URL>
<DATE> 2004/10/15/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Çikolatalı tacizci yakalandı 
</HEADLINE>
<TEXT>

     Hüseyin TÜCCAR- Kemal KAĞAN BURSA, DHA 

BURSA'da ilköğretim okulu öğrencilerini, babasının arkadaşı olarak tanıtıp çikolata alma vaadiyle kandarak taciz ettiği belirlenen sapık, suçüstü yakalandı. Suçunu itiraf eden 25 yaşındaki Cengiz Gümüşten'in evli ve bir çocuk babası olduğu ortaya çıktı. 
     Merkez Osmangazi İlçesi'ne bağlı Bağlarbaşı, Hamitler ve Hürriyet mahallelerinde, velilere korku yaşatan ve polisi alarma geçiren sapık, yakalandı. 9 velinin şikayeti üzerine okul önlerinde dolaşan sivil polisler, sapığın çizilen robot remine benzeyen bir şüpheliyi takibe aldı. Arkasından gittiği kız öğrenci ile konuşup, daha sonra bu çocuğa çikolata almak için markete giren Cengiz Gümüşten, polis tarafından yakalandı. Gözaltına alınan Cengiz Gümüşten, sivil polislerle birlikte gösterilmesine rağmen tacize uğrayan çocuklar tarafından da teşhis edildi. 
     Ormanlık alanda, çocuklara aldığı kola kutuları ve çikolata baraklarından parmak izleri de tesbit edilen Cengiz Gümüşten, sorgulamasının ardından, küçük yaştaki çocuklara cinsel tacizde bulunmak' suçundan adliyeye çıkartılacak. Gümüşten'in evli ve bir çocuk babası olduğu da ortaya çıktı. 
     
</TEXT>
</DOC>
