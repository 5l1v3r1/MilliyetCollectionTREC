<DOC>
<DOCNO> 253228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sondun01.html </URL>
<DATE> 2004/07/06/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Amerikan askerleri Iraklı çocuğu öldürdü 
</HEADLINE>
<TEXT>

     Irak'ın başkenti Bağdat'ta Amerikan askerlerinin bir Iraklı çocuğu öldürdüğü, diğeriniyse yaraladığı bildirildi. 
     Amerikan ordusundan yapılan yazılı açıklamada, dün gece bir askeri kontrol noktasında meydana gelen olayda, bir aracın sürücüsünün sözlü ve görsel tüm uyarılara rağmen durmadığı, bunun üzerine de askerlerin ateş açtığı belirtildi. 
     Açıklamada, yaralanan çocuğun hastaneye kaldırıldığı ve araçta bulunan annesinin yanında olduğu, uyarılara rağmen kontrol noktasından geçmeye çalışan araç sürücüsü babanınsa polis tarafından sorgulandığı kaydedildi. 
     Iraklılar, Amerikalı askerlerin çok çabuk telaşlandığını ve bazı sivilleri ateş açarak öldürdüğünü belirtiyorlar. Amerikalı askeri yetkililerse saldırı altında olduklarına inandıklarında askerlerin kendilerini savunma hakkı olduğunu bildiriyor. 

     
</TEXT>
</DOC>
