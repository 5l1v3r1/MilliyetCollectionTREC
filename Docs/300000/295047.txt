<DOC>
<DOCNO> 295047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/guncel/gun07.html </URL>
<DATE> 2004/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık yeni CMK var 
</HEADLINE>
<TEXT>


Önceki gece kabul edilen Ceza Muhakemesi Kanunu CMK , 1 Nisan 2005'te yürürlüğe girecek 

ÖNDER YILMAZ Ankara 

TBMM Genel Kurulu'nda önceki gece jet hızıyla kabul edilen 325 maddelik Ceza Muhakemesi Kanunu CMK Türk hukuk sistemi içinde yeni ve önemli düzenlemeler barındırıyor. 1 Nisan 2005'te yürürlüğe girecek CMK'daki düzenlemelerden bazıları şöyle 
Hapis cezasının alt sınırı 5 yıl veya daha fazla olan suçlarda, devlet sırrı olarak mahkemeye karşı gizli bilgi tutulamayacak. Açıklanması, devletin dış ilişkilerine, milli savunmasına ve milli güvenliğine zarar verebilecek anayasal düzen ve dış ilişkilerde tehlike yaratabilecek nitelikteki bilgiler, devlet sırrı sayılacak. Tanıklık konusu bilgilerin devlet sırrı niteliğini taşıması halinde tanık, sadece mahkeme h kimi veya heyeti tarafından zabıt k tibi dahi olmaksızın dinlenecek. Örgütlü suçlarda, tanıkların hayati tehlikesi söz konusuysa kimlikleri gizli tutulacak. Tanık, mahkemede görünmeyecek bir bölümde ifade verecek. Teknik cihazlarla sesi değiştirilebilecek. Maske takabilecek.El ve ayak parmak izlerini de içeren genetik inceleme sonuçları başka bir amaçla kullanılamayacak.Kişilere 'susma ve avukat isteme' gibi yasal hakları yakalandığı an bildirilecek. Gözaltı süresi, yakalamadan itibaren 24 saati geçemeyecek.Polis, arama yaptığı şahsa ait el konulan belge ve bilgileri okuyamayacak, inceleyemeyecek.Tanık, bilirkişi ifadesi veya sanık sorgulaması, görüntülü ve sesli olarak yapılabilecek.Çapraz sorgulama sistemine geçilecek. Avukatlar doğrudan soru sorabilecek.Yurtdışında kaçak durumundaki sanıkların Türkiye'deki mallarına ve alacaklarına el konulabilecek.İmk n dahilinde mağdurla fail uzlaşmaya davet edilecek. Uzlaşma sağlanırsa dava açılmayacak. 

Tatlılar Çiçek'ten 

CMK'nın AB zirvesinin yapılacağı 17 Aralık'a yetişmesi için yoğun çaba harcayan Adalet Bakanı Cemil Çiçek, görüşmelerin tamamlanmasının ardından CHP kulisinde milletvekillerine baklava ısmarladı. Çiçek, yasanın genel kuruldan geçmesinin ardından "Nihayet rahatladım" dedi. 
Fotoğraf MUSTAFA İSTEMİ Ankara 


</TEXT>
</DOC>
