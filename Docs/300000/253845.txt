<DOC>
<DOCNO> 253845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/soneko47.html </URL>
<DATE> 2004/07/08/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Türkan Sabancı Beraberlik için Sakıp Sabancı Holding'i kurduk 
</HEADLINE>
<TEXT>

     Sakıp Sabancı Holding A.Ş. Yönetim Kurulu Başkanı Türkan Sabancı, Hacı Ömer Sabancı Holding'deki hisselerinin bölünmemesi, birlik ve beraberlik içinde bulunması için Sakıp Sabancı Holding'i kurduklarını bildirdi. 
     Türkan Sabancı, Sakıp Sabancı Holding A.Ş.'nin kuruluş amacına ilişkin yaptığı açıklamada, şöyle dedi 
     ''Sakıp'ın vefatından sonra kızlarım ve ben Hacı Ömer Sabancı Holding A.Ş.'deki hisselerimizin bölünmemesi, birlik ve beraberlik içinde bulunması için Sakıp Sabancı Holding'i kurduk. Sakıp Sabancı Holding, sadece bunun için kurulmuştur ve yeni bir iş yapma amacı yoktur. Yeni işler eskiden olduğu gibi yine Hacı Ömer Sabancı Holding tarafından yapılacaktır.'' Sakıp Sabancı Holding Yönetim Kurulu'nda Dilek Sabancı Yönetim Kurulu Başkan Yardımcısı, Güler Sabancı, Sevil Sabancı ve Mehmet Civelek Yönetim Kurulu üyeleri olarak seçilmişlerdi. 
     
</TEXT>
</DOC>
