<DOC>
<DOCNO> 296973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/yazar/tamer.html </URL>
<DATE> 2004/12/12/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Halkımıza göre siyaset temizleniyor 
</HEADLINE>
<TEXT>

Kirlilikte yıllar boyu başı çeken siyasi partiler beşinciliğe geriledi. Gökkafes'ten özerk kurumlara lüks daire aldırtanların kulakları çınlasın 

Başbakanlık Teftiş Kurulu'nun dün gazetelerde yer alan raporuna göre, Enerji Piyasası Düzenleme Kurumu'nun EPDK İstanbul'da Gökkafes'te 2 dairesi var. Sıkı durun 13.1 trilyon liraya satın alınan 2 bin 198 metrekare alana sahip dairelerde, alındığı günden bu yana herhangi bir faaliyet yok İrtibat görevlisi dışında çalışan kimse de yok. Ancak bürolara bugüne kadar 400 milyar lira harcanmış aidat v.s. . 

Gökkafes kakalaması Benden hatırlatması EPDK, Mesut Yılmaz'ın Başbakan Yardımcısı ve Enerji Bakanlığı'nın da ANAP'ın kanatları altında olduğu dönemde kurulmuştu. Aslında Başbakanlık Teftiş Kurulu, Gökkafes'teki saray azmanı saray yavrusu diyemediğim için dairelerden, başta Rekabet Kurumu olmak üzere paraların su gibi akıtıldığı diğer üst kurullara hangi fiyata kaç adet satıldığının bir dökümünü yapıp da açıklasa ne hoş olur 
Geçmiş dönemin siyasetçileriyle ilgili olarak aslında çoktaaan takke düştü ve kel göründü, ama zaman zaman hatırlamak hiç fena olmuyor. Özellikle dünyanın en güzel kenti İstanbul'un bağrına hançer gibi saplanan Gökkafes'le ilgili olanları. Hatta her seferinde o bölgenin Refah Partili Beyoğlu Belediyesi'nden alınıp ANAP'lı Şişli Belediyesi sınırları içine dahil edilmek suretiyle inşaat izni verildiğini de, o dönemde Mesut Yılmaz'ın başbakan olduğunu da... 

Vergi idaresi Uluslararası Saydamlık Örgütü'nün, "halkların ülkelerindeki yolsuzluk olgusu hakkındaki düşüncelerini" tespit etmek üzere 62 ülkede "2004 Küresel Yolsuzluk Barometresi" adıyla yaptığı araştırmanın bu yılki sonuçları, Türkiye açısından hayli ilginç. Örgütün Türkiye kolu olan Toplumsal Saydamlık Hareketi Derneği Başkanı Erciş Kurtuluş'un verdiği bilgiye göre siyasi partiler, Türk halkının gözünde artık en kirli kurum değil. Türkiye ayağı Gallup tarafından 2024 kişinin katılımıyla 3 - 26 temmuz tarihleri arasında yapılan yolsuzluk araştırmasında siyasetin yerini bu yıl vergi daireleri vergi kaçakcılığı almış. Ardından özel sektör, gümrükler, sağlık hizmetleri ve yerel hizmetler geliyor. 

Siyaset ancak beşinci Siyaset ise kirlilik sıralamasında beşinciliğe düşmüş. Başbakan Tayyip Erdoğan, halkın gözündeki en kirli kurum olarak yıllardır tepelerde duran siyasetin çarpıcı bir biçimde gerilemesinde, haklı olarak kendine pay çıkartabilir. Hele 62 ülkeden 36'sında halkın h l en kirli kurum olarak siyasi partileri, 5'inde de Parlamento'yu gördükleri dikkate alınırsa... Anlayacağınız son seçimlerde sistemin tüm partilerini oylarıyla silip atan halkımız, h l isabetli bir iş yaptığını düşünüyor. 
Bu arada bizim Silahlı Kuvvetler, her yıl olduğu gibi bu son araştırmada da kirlilik derecesi en düşük kurum olarak yer alıyor. Jandarma'dan Deniz Kuvvetleri eski Komunatı İlhami Erdil Paşa'ya, yüksek rütbeli ordu mensuplarıyla ilgili olarak son dönemde sıklaşan yolsuzluk iddialarının ardından bakalım ordumuz, gelecek yıl da h l halkın en güvendiği kurum sıralamasında en tepede yer alacak mı 

62 ülke ortalaması Siyasal partiler 4.0 Parlamento 3.7 Polis 3.7 Yargı 3.6 Vergi idaresi 3.4 Özel sektör 3.4 Gümrükler 3.3 Medya 3.3 Sağlık hizmetleri 3.3 Eğitim sistemi 3.1 Ruhsat - izinler 3.0 Yerel hizmetler 3.0 Silahlı kuvvetler 2.9 STK'lar 2.8 Dini kurumlar 2.7 

Türkiye'de kirlilik Vergi idaresi 4.2 Özel sektör 4.1 Gümrükler 4.1 Sağlık hizmetleri 4.1 Yerel hizmetler 4.1 Siyasi partiler 4.0 Polis 4.0 Yargı 3.9 Eğitim sistemi 3.9 Parlamento 3.8 Medya 3.8 Ruhsat - izin 3.8 STK'lar 3.5 Din hizmetleri 3.3 Silahlı kuvvetler 3.1 



</TEXT>
</DOC>
