<DOC>
<DOCNO> 295179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/soneko37.html </URL>
<DATE> 2004/12/06/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
UND Irak ile ilgili kararımızı aynen uyguluyoruz 
</HEADLINE>
<TEXT>

     Uluslararası Nakliyeciler Derneği UND Yönetim Kurulu Başkanı Çetin Nuhoğlu, Irak'ta Türk şoförlerine yönelik saldırıları bertaraf etmek için bu ülkede bulunan koalisyon güçlerine yük taşımayı durdurma kararını uygulamaya devam ettiklerini bildirdi. 
     Nuhoğlu, Türkiye Kalite Derneği'nin KalDer düzenlediği Ulusal Kalite Ödülleri organizasyonunda, Sivil Toplum Kuruluşları Kategorisi'nde Büyük Ödülü kazanması dolayısıyla düzenlenen basın toplantısının ardından, AA muhabirinin konuya ilişkin sorusunu yanıtladı. Nuhoğlu, ''2 Ağustos'ta alınan kararı aynen uyguluyoruz. Orası eğer riskli bölgeyse taşımayacağız. İnsan canı bizim için herşeyden önemli'' dedi. 
     Çetin Nuhoğlu, Irak'a taşımacılık yapmaya devam eden bazı kamyon şoförlerinin öldürüldüğünün anımsatılması üzerine ise ''Bunlar münferit olaylar. UND üyeleri bu beyanatın arkasında duruyor'' değerlendirmesinde bulundu. 
     
</TEXT>
</DOC>
