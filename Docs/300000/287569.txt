<DOC>
<DOCNO> 287569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sontur60.html </URL>
<DATE> 2004/11/09/ </DATE>
<TIME> 19.47 </TIME>
<AUTHOR>  </AUTHOR>
<HEADLINE>
Engellilerin tekerlekli sandalye senvinci... 
</HEADLINE>
<TEXT>

     Sakarya'nın Hendek İlçesi'nde, yurt dışında çalışan 2 kardeşin temin ettiği 50 tekerlekli sandalye, engellilere dağıtıldı. 
     Ferhan ve Cemalettin Yılkın adlı kardeşlerin, Almanya ve Hollanda'daki hayırseverlerden topladığı yardımlarla alınan tekerlekli sandalyeler, Kaymakam Ahmet Büyükçelik ve Belediye Başkanı Ali İnci'nin katıldığı törenle engellilere dağıtıldı. 
     Yılkın, törende yaptığı konuşmada, yardım toplamaya Hendek Belediyesi'nin çağrısı üzerine başladıklarını ve topladıkları yardımlarla 50 tekerlekli sandalye aldıklarını söyledi. 
     Toplumun engelli insanlara acımak yerine yardım etmesi gerektiğini belirten Ferhan Yılkın, bundan sonra da bu tür organizasyonlarda görev alacaklarını kaydetti. 
     Belediye Başkanı İnci de ''Bu anlamlı yardımı yapan iki hayırsever insanın herkese örnek olmasını diliyorum'' dedi. 
     Konuşmaların ardından, bazıları akülü olan 50 tekerlekli sandalye sahiplerine teslim edildi. 
     
</TEXT>
</DOC>
