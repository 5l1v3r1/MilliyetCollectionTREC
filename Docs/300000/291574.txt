<DOC>
<DOCNO> 291574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sonyas11.html </URL>
<DATE> 2004/11/23/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Çikolata öksürüğe iyi geliyor 
</HEADLINE>
<TEXT>

     İngiltere'deki Imperial College'e mensup bilim adamları, çikolatadaki theobromine adlı maddenin uzun süre iyileşmeyen öksürük vakalarına iyi geldiğini öne sürdü. 
     Çikolatanın hammaddesi kakaoda bulunan maddenin, en iyi öksürük ilacı olarak kabul edilen codeine'den yüzde 30 oranında daha etkili olduğunu öne süren İngiliz bilim adamları, denemeleri sırasında 10 sağlıklı hastaya önce öksürüğe yol açan capsaicin maddesi verdi. 
     Deneklere ardından theobromine, codein ya da placebo veren bilim adamları, süreç içinde hastalarda meydana gelen değişimi mukayese etti. 
     Bilim adamları, theobromine'nin codeine'e göre yüzde 30 oranında daha etkili olduğunun görüldüğünü bildirdi. 
     Bilim adamları, buluşlarını önemli bir adım olarak nitelerken, araştırma sonuçlarına yer veren Faseb Journal adlı tıp dergisiyse theobromine'in etkisini akciğer sinirlerinin aktivitesini yavaşlatmasına bağladı. 
     Theobromine'in diğer ilaçlara göre kardiyovasküler sistem ve merkezi sinir sistemine yönelik yan etkilerinin de daha az olduğu savunuldu. 

     
</TEXT>
</DOC>
