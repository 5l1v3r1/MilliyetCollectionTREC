<DOC>
<DOCNO> 262156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sontur10.html </URL>
<DATE> 2004/08/10/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Annesine kızdı, evden kaçtı 
</HEADLINE>
<TEXT>

     Erkin PEÇENEK - GEMLİK Bursa DHA 
BURSA'da kendisine yardım etmesini isteyen annesine kızan 13 yaşındaki G.K., evini terk etti. Polis, mankenlere ve sinema sanatçılarına özendiği ileri sürülen ilköğretim okulu öğrencisi kızı arıyor. 
     Gemlik İlçesi Yenimahalle Tepe Sokak'ta oturan Hülya ve Muharrem K. iftinin, iki çocuğundan büyüğü olan G., geçen perşembe sabahı 10 yaşındaki kardeşi U. ile kahvaltı yaparken, kendisine ev işlerinde yardımcı olmasını isteyen annesiyle tartıştı. Aynı gün içinde evden çıkan G.K. geri dönmedi. Tüm aramalara rağmen kızlarını bulamayan çift, polise ve jandarmaya haber verdi. 
     Kızlarının kulaklarında sorun olduğu için iyi duymadığını, bu nedenle yüksek sesle konuştuğunu söyleyen Hülya K., "Aramızda, evi terk edecek bir gerginlik olmadı. G., sinema sanatçılarına ve mankenlere yaşıtlarından daha fazla ilgi gösteriyor. Bu nedenle İstanbul'a kaçmasından, başına kötü bir şey gelmesinden endişe ediyoruz'' dedi. 
     Polis, evi terk ederken yanına para ve eşya da almayan Şükrü Şenol İlköğretim Okulu 6'ncı sınıf öğrencisi G.'yi her yerde arıyor. G.'nin fotoğrafları çevre il ve ilçelerdeki emniyet müdürlüklerine gönderildi. 
     
</TEXT>
</DOC>
