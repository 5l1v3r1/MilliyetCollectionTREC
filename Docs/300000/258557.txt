<DOC>
<DOCNO> 258557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sonspo21.html </URL>
<DATE> 2004/07/27/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Denizlispor 3 oyuncuyla yollarımızı ayıracağız... 
</HEADLINE>
<TEXT>

     Birinci Süper Futbol Ligi takımlarından Denizlispor'un asbaşkanı Turgut Dalaman, yarın 3 oyuncuyla yollarını ayıracaklarını bildirdi. 
     Turgut Dalaman, AA muhabirine yaptığı açıklamada, yeni sezon hazırlıklarını Kızılcahamam'da sürdüren yeşil-kırmızılı takımda teknik direktör Giray Bulak'ın oyuncularla ilgili bir rapor verdiğini belirtti. Dalaman, sözlerini şöyle sürdürdü 
     ''Kızılcahamam'da eksiklerimizi ve ihtiyaçlarımızı belirleme fırsatı bulduk. Kampın yararlı olduğunu düşünüyorum. Yarın 3 oyuncuyla yollarımızı ayıracağız. Ayrıca alacağımız 4 oyuncu var. Bu konulardaki geniş açıklamayı yarın yapacağız.'' Dalaman, futbolcuların geçen sezondan kalan alacakları konusundaysa şunları söyledi 
     ''14 futbolcumuzun geçen sezondan kalma, toplam 300 milyar lira alacağı bulunuyor. Yönetimimizin aldığı kararla 5 Ağustos'ta bu borcu ödeyeceğiz ve yeni sezona hiçbir oyuncumuza borcumuz olmadan gireceğiz.'' Öte yandan, yeşil-siyahlı ekibin yeni sezon öncesindeki son hazırlık maçını Denizli'de Nazilli Belediyespor ile yapacağı kaydedildi. 
     
</TEXT>
</DOC>
