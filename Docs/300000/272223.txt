<DOC>
<DOCNO> 272223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/spor/ymese.html </URL>
<DATE> 2004/09/16/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
Sakın unutma 
</HEADLINE>
<TEXT>



Torbadan Bodo çıktı, biraz filmi geri sardık, Valerenga faciasını hatırladık. Beşiktaş'ın İnönü'de uğradığı iş kazası h l hafızalarda sıcaklığını koruyor. Bodo'nun haritada yerini aramaya kalksanız üç günde zor bulursunuz. Norveç'in 45 bin nüfuslu bir kenti Bodo. Manzarası doyumsuz ve muhteşem. Bu kentin UEFA'daki temsilcisi Bodo'nun ligdeki durumu hiç de iyi değil. Stig Johanson, Bodo'nun tek golcü futbolcusu. Beş hafta takımdan uzak kalmasının Bodo'yu ligde oldukça sıkıntıya soktuğu söyleniyor. İki takımı kantara çıkarırsak Beşiktaş tur için oldukça ağır basıyor. Ancak futbolun süprizler oyunu olduğunu unutmamak gerekir. Beşiktaş geçmişte Valerenga'yı küçümsemenin faturasını ağır ödedi ve tarihe geçti Bu nedenle Bodo'ya dikkat, Valerenga'yı unutma. 


</TEXT>
</DOC>
