<DOC>
<DOCNO> 273506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/guncel/gun09.html </URL>
<DATE> 2004/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgi edinen yok 
</HEADLINE>
<TEXT>



Eskişehir Valiliği Basın ve Halkla İlişkiler Müdürlüğü bünyesinde yaklaşık 2 ay önce kurulan Bilgi Edinme Birimi'ne bugüne kadar sadece bir kişi başvurdu. Eşitlik, tarafsızlık ve açıklık ilkelerine uygun olarak, kişilerin bilgi edinme hakkının kullanılmasına ve yasanın uygulanmasına ilişkin esas ve usuller hakkındaki yönetmelik hayata geçirildi. Şahsen ya da "www.eskisehir.gov.tr" adresinden ulaşılabilen birime bugüne kadar bir vatandaşın başvurduğunu belirten yetkililer şunları söyledi "15 gün önce 2 ayrı dilekçeyle müracaat geldi. Vatandaşın ilk dilekçesi, Eskişehir Su ve Kanalizasyon İdaresi'nce uygulanan elektronik kartlı su sayaçları hakkında. İkinci dilekçenin konusu ise kentteki palmiye ağaçları." 


</TEXT>
</DOC>
