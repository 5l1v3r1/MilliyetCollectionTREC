<DOC>
<DOCNO> 274142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/siyaset/siy02.html </URL>
<DATE> 2004/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk fobisi canlandı 
</HEADLINE>
<TEXT>


İngiliz The Guardian gazetesi Türkiye'nin üyeliğine ilişkin karar yaklaştıkça, AB'de Viyana kuşatmasından kalan korku canlanıyor 

NEVSAL ELEVLİ Londra 


İngiliz "The Guardian" gazetesi, AB'nin, Türkiye ile tam üyelik müzakerelerini başlatma konusunda alacağı karar öncesinde, Avrupalıların önyargılarının gerçek renklerini gösterdiğini yazdı. Gazete, Türklerin 1683'te Viyana kuşatması sırasında Avrupa'nın gözünde işgalci olduğunu, bugün h l Avrupa'nın bir bölümünün Türkler'i böyle gördüğünü belirtti. 
"AB'nin en büyük kararlarından birini alma zamanı gelirken, Türk fobisi Avrupa'yı etkisi altına alıyor... Siyasi elit de panik içinde" diye yazan Guardian, AB ülkelerinin Türkiye'nin üyeliğine yaklaşımlarını gruplandırdı. 
Buna göre İngiltere, İtalya, İspanya, Portekiz, Finlandiya, İsveç, Çek Cumhuriyeti, Slovakya ve İrlanda Türkiye'yi desteklerken, Avusturya ve Lüksemburg Türkiye'ye karşı. Almanya, Fransa, Danimarka, Macaristan ve Yunanistan'da ise hükümet Türkiye'yi desteklerken, halk ve muhalefet karşı çıkıyor. Polonya, Belçika, Hollanda, Slovenya, Kıbrıs Rum Kesimi ve Baltık ülkelerinde ise çelişkili yaklaşımlar var. 


</TEXT>
</DOC>
