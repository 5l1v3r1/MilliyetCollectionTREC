<DOC>
<DOCNO> 276781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/sonsiy11.html </URL>
<DATE> 2004/10/02/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
İKÖ İptalden büyük üzüntü duyuyoruz 
</HEADLINE>
<TEXT>

     İslam Konferansı Örgütü İKÖ , 4-5 Ekim'de İstanbul'da yapılması öngörülen İKÖ-AB Dışişleri Bakanları Ortak Forumu'nun iptal edilmesinden büyük üzüntü duyduğunu bildirdi. 
     Örgütten yapılan yazılı açıklamada, ''medeniyetler arasında diyalogu benimseyen ve ilkelerini güçlendirmeye çalışan İKÖ'nün, iki taraf arasında diyalog ve anlayışı geliştirmesi beklenen toplantının iptalinden derin üzüntü duyduğunu bildirir'' ifadesine yer verildi. 
     ''Dünyadaki mevcut kritik koşullar, hepimizi, uluslararası ilişkilerde uyum, hoşgörü ve ahenk değerlerini teşvik etmeye çağırıyor'' denilen açıklamada, '' Medeniyet ve Uyum Dünya Düzeninin Değerleri ve Mekanizmaları adlı forum, 2002'de yapılan ilk toplantıdaki olumlu sonuçları göz önüne alarak, iki örgütün üyeleri arasında anlayış ve işbirliğinin artırılması yönünde zamanlaması iyi ve uygun bir girişim olacaktı'' ifadesi kullanıldı. 
     ''Kıbrıs Türk Devleti'' isminin, BM Genel Sekreteri'nin Kofi Annan barış planında yer aldığı ve geçen haziranda yapılan İKÖ 31. Dışişleri Bakanları Toplantısı'nda kabul edildiği hatırlatılan açıklamada, Kıbrıs Türk tarafının, tüm İKÖ toplantılarına artık bu isimle katıldığına dikkat çekildi. 
     Açıklamada, ''Dolayısıyla işin daha üzücü bir tarafı, Avrasya ve Afrika ülkelerinin en büyük iki grubunu bir araya getirecek bu önemli forum, tamamen alakasız bir konu yüzünden iptal edildi'' denildi. 
     İKÖ'nün kararlarının konsensüs temelinde alındığı ve üyelerinin ortak iradesini yansıttığı vurgulanan açıklamada, ''herhangi bir örgütün, üyelerinin tümünü herhangi bir toplantıya davet etme hakkı bulunduğunun genel kural olarak kabul edildiği'' belirtildi. 
     Açıklamada şöyle denildi 
     ''Medeniyetler arasında diyalogu benimseyen ve güçlendirmeye çalışan İKÖ, iki taraf arasında diyalog ve anlayışı derinleştirmesi beklenen toplantının iptalinden büyük üzüntü duyduğunu bildirir dünyada günün kritik koşulları hepimizi, uluslararası ilişkilerde uyum, hoşgörü ve ahenk değerlerini teşvik etmeye çağırıyor. 
     Ayrıca örgüt, İKÖ Dışişleri Bakanları Konferansı Dönem Başkanı'nın Türkiye 2'inci ortak forumu düzenleme girişiminin, iki örgüt arasında ilk forumda sağlanan diyalogun geliştirilmesini, anlayış ve işbirliğinin güçlendirilmesine katkı sağlamayı amaçladığını teyit eder.'' 
     
</TEXT>
</DOC>
