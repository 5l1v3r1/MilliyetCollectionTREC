<DOC>
<DOCNO> 257295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sondun13.html </URL>
<DATE> 2004/07/22/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Saddam'ın avukatları AİHM'ye başvurdu 
</HEADLINE>
<TEXT>

     Irak'ın devrik lideri Saddam Hüseyin'in savunma ekibinden bir avukat, müvekilleriyle görüşmelerine izin verilmesi için, Avrupa İnsan Hakları Mahkemesi'ne AİHM başvurduklarını söyledi. 
     Avukat Emmanuel Ludot, RTL radyosuna yaptığı açıklamada, avukatlar ekibinin Fransa'yı, savaş esirlerinin savunma heyetiyle görüştürülmesini öngören Cenevre sözleşmelerini uygulaması konusunda Washington'a baskı yapmaya zorlamayı planladığını söyledi. 
     Ludot, sözleşmeye taraf ülkelerden biri olarak Fransa'nın, ABD gibi bir başka taraf ülkeyi adım atmaya zorlayabileceğini belirtti. 
     ABD Savunma Bakanlığı avukatları, bu yılın başında, Saddam'ın bir savaş esiri olduğunu açıklamışlardı. Bu, ABD ordusunun Saddam'a savaş esirleri konusundaki Cenevre sözleşmelerine göre muamele etmesi gerektiği anlamına geliyor. 
     
</TEXT>
</DOC>
