<DOC>
<DOCNO> 294345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/yasam/yas02.html </URL>
<DATE> 2004/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Villada maskeli dehşet 
</HEADLINE>
<TEXT>


'Postanız var' diyerek villaya giren 3 maskeli hırsız 23 bin dolarla 40 milyarlık ziynet eşyası çaldı 

GÖKHAN KARAKAŞ İstanbul 

İstanbul Beykoz'da bir villaya postacı kılığında giren 3 soyguncu, anne ve 2 kızını silahla rehin aldıktan sonra 23 bin dolar ile 40 milyar lira değerinde ziynet eşyası çaldı. 
4 gün önce Poyrazköy İskele Sokak'ta balıkçı Salih Bayraktar'ın 3 katlı evinin zili çalındı. O sırada içerideki Kadriye ve Melek ile anneleri Hayriye Bayraktar, kapıya yönelerek 'Kimsiniz ' diye sordu. 'Postacıyım, zarfınız var' deyince kapı açıldı. İçeri giren maskeli 3 kişi, anne ve kızlarını ellerine kelepçe takarak etkisiz hale getirdi. Evde yaklaşık bir saat kalan soyguncular, Bayraktar ile 2 kızıların tartakladı. Soyguncular, yatak odasındaki kasayı açarak içindeki 23 bin ABD doları ile 40 milyar lira değerindeki ziynet eşyasını aldıktan sonra 3 kadını tuvalete kapatarak kaçtılar. Tuvaletten çıkmayı başaran anne Hayriye Bayraktar, jandarmaya bilgi verdi. Anne Bayraktar'ın, soygunculardan birini tanıdığını ancak çıkaramadığını söylediği öne sürüldü. 




</TEXT>
</DOC>
