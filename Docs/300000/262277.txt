<DOC>
<DOCNO> 262277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/siyaset/siy06.html </URL>
<DATE> 2004/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Topuz Tan duramaz 
</HEADLINE>
<TEXT>


ANKARA Milliyet 


CHP Grup Başkan Vekili Ali Topuz, Van'daki karakol baskını hakkında rapor hazırlayan CHP'yi "Van'a kötülük yapıyor" diye eleştiren Vali Hikmet Tan'ın görevden alınmasını istedi. Meclis'te dün düzenlediği basın toplantısında, CHP raporunun Van'ın ticaretine, ekonomisine ve kültürel varlığına darbe olduğunu savunan Tan'a tepki gösteren Topuz, "Yoksa vali, Van ekonomisini sadece eroin ticaretine bağlı bir ekonomi olarak mı görüyor Siyasi bir değerlendirme yaparak haddini aşmıştır. Artık görevde duramaz. Devletin valisi olmaktan çıkmış, AKP'nin valisi olmuştur" dedi. "Baskının olayı geç haber aldığını söyleyen Emniyet Müdürü Tacettin Kurt'un bilgisi dahilinde yapıldığından kuşku yok" diyen Topuz, İçişleri Bakanı Abdulkadir Aksu hakkında gensoru önergesi vereceklerini de kaydetti. 



</TEXT>
</DOC>
