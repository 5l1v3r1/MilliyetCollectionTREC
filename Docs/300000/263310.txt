<DOC>
<DOCNO> 263310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/magazin/axmag01.html </URL>
<DATE> 2004/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Garfield' için özel gösterim 
</HEADLINE>
<TEXT>


DENİZ ALTUNTAŞ 

Çizgi kahraman kedi 'Garfield'ın sinema filminin TV8 sponsorluğundaki özel gösterimi, Etiler Movieplex Sineması'nda yapıldı. Özellikle çocukların büyük ilgisini çeken gösterime 'Garfield'ı Türkçe seslendiren Okan Bayülgen de katıldı. Yapımcı firmanın hediyesi oyuncak 'Garfield' kediyi küçük bir kız çocuğuna veren Bayülgen, şunları söyledi "Filmi çok beğendim. Garfield herkesin tanıdığı bir karakter. Sinemadaki hali çok hoş olmuş. Hayatımda ilk defa bir başkasının galasına katılıyorum, fakat ben Garfield değilim ben ona Türkiye'de ses veren adamım. Beni diğer sanatçılara göre daha seksi görmüşler. Orijinal seslendirenin sesine benim sesimin karakterini yakın buldular Orijinalini aratmayacak bir seslendirme oldu." 


</TEXT>
</DOC>
