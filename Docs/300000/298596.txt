<DOC>
<DOCNO> 298596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sonyas14.html </URL>
<DATE> 2004/12/17/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Salya testi ile kanser teşhisi 
</HEADLINE>
<TEXT>

     Yücel DÖNMEZ - CHICAGO DHA 

ABD'de Johnson Kanser Merkezi uzmanları, ilk kez insan salyasındaki ribonükleikasidi RNA kullanarak, kafa ve boyun kanserini tesbit etmeyi başardı. Salya testinin doğruluk oranı yüzde 91'i buluyor. 
     Araştırmayı gerçekleştiren ekipten Dr. David Wong, salya testi ile, meme kanseri gibi diğer hastalıkların da sistematik olarak saptanabileceğini umduklarını belirtti. Genelde kanser uzmanları hastadan kan serumu ve idrar alarak kanseri belirlemeye çalışıyorlar. Salya testinin kanserin erken teşhisinde hastaya yeni bir şans vereceği ve daha ucuza mal olacağı belirtiliyor. Ayrıca salya testinin hastaya kolaylık da sağlıyor. 
     
     HEDEF YÜZDE 100 DOĞRULUK ORANI 
     Araştırmacılar hastaların salyasında 3 bin RNA saptadı. RNA'lar gözlenerek salyada bulunan kanser belirtileri, atomik veya moleküler ölçekte gözlendi. Dr. Wong, yüzde 91'lik başarının yeterli olmadığını, kapsamlı yeni bir araştırma ile yüzde 100 başarıya ulaşabileceklerini söyledi. 
     Araştırma raporu, 'Clinical Cancer Research' adlı derginin 15 Aralık sayısında yer aldı. 
     
</TEXT>
</DOC>
