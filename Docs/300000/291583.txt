<DOC>
<DOCNO> 291583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/astro/index.html </URL>
<DATE> 2004/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Paraya dikkat 
</HEADLINE>
<TEXT>


Boğa burcundaki Ay, para, güven ve huzur konularında bizi daha girişken ve dikkatli kılıyor. Abartılı harcamalardan uzak durmalıyız. Özellikle akşam saatlerinde gereksiz harcamalar pişmanlıkla sonuçlanabilir.Koç'lar, harcamalarında abartıya kaçmadan hareket etmeli. Maddi konularda daha geçekçi düşünmeli ve ileriye dönük kararlar almalılar. Boğa'lar son derece çekici ve ön planda. Bugün birçok konuda şanslarını denemeli ve iş hayatında yeni girişimlerde bulunmalılar. İkizler için daha sakin olacakları bir gündeler. Geçmişle ilgili konularda gerçekçi olmalı ve fedakarlık yapmaları gereken konularla ilgilenmeliler. Yengeç'ler keyifli günlerindeler. İleriye dönük planlar öne çıkarken dostlardan destek görmeleri, onları mutlu ediyor. Aslan'lar biraz çabayla çok şeyi yoluna koyabilir. Bu alanda dikkat etmeleri gereken ayrıntılara odaklanmak ve sorumluluktan kaçmamak gerek. Başak'lar olumlu düşünceler içerisinde. Akıcı enerjilerini kullanmalı ve yabancılarla ilgili konulara ağırlık vermeliler.Terazi'ler planlarını iyi yapmalı ve gerçekçi düşünmeli. Duygusal olarak onları sıkan konular gündeme gelirken, ortaklaşa alanda fayda sağlayıcı gelişmeler de dikkat çekebilir. Akrep'ler bugün sürpriz anlaşmalar yapabilirler. Bu konuda kazançlı çıkmaları için yapıcı davranmaları gerekiyor. İlişkilerde ise verici olunmalı. Yay'lar tamamlanması gereken işleri konusunda yenilikler deneyerek verimli olabilir. Sağlık konusuna da özen göstermek gerekiyor. Oğlak'lar rahat bir günde olacaklar. Hayatın güzel yanlarını görmeli ve yaşamalılar. Maddi konularda başarılı olunabilir. Kova'lar için değişikliklerden yana olacakları bir gün. Evlerine ait konularda yeni kararlar alırken işlerine ait sorumluluklar unutulmamalı. Balık'lar eğitimle ilgili ve zihinsel konularda başarılı bir gün geçirebilir. Yeni fikirleri uygulama şansları var. Sözleri ile ilgi uyandırabilirler. 

</TEXT>
</DOC>
