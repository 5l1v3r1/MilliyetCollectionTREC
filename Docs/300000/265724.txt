<DOC>
<DOCNO> 265724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sonsiy06.html </URL>
<DATE> 2004/08/23/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Meclis, ailelerin masraflarını vekillerden alacak... 
</HEADLINE>
<TEXT>

     TBMM Hesapları İnceleme Komisyonu üyelerinin Meclis Vakfı'na ait Yalova ve Florya tesislerinde "aileleriyle birlikte yaptıkları inceleme" gezisinda ailelere ait masrafların milletvekillerinden alınacağı bildirildi. 
     TBMM Basın ve Halkla İlişkiler Daire Başkanlığı tarafından, TBMM Hesaplarını İnceleme Komisyonu üyelerinin aileleriyle birlikte yaptıkları inceleme gezisiyle ilgili yazılı bir açıklama yapıldı. Komisyonun 19-31 Temmuz arasında Florya ve Yalova'da bulunan ve Milli Saraylar Daire Başkanlığı'na bağlı mekanlarda gerçekleştirdikleri incelemelerde ayniyat sayımı ve hesap denetimleri yapıldığı belirtildi. 
     Bu denetlemeler ve incelemeler sırasında ilglii komisyon üyeleriyle bazı milletvekillerinin ailelerinin yaptıkları masrafların TBMM Vakfı ya da TBMM'nin herhangi bir birimi tarafından ödenmesinin söz konusu olmadığı ifade edrilen açıklamada, şöyle denildi 
     "Milletvekillerinin ve ailelerinin Florya ve Yalova'daki tüm masrafları kaydedilmiş ve faturalandırılmıştır. Komisyon üyelerininin çalışmaları sırasındaki masraflar çalışmalar tamamlandıktan sonra bir araya getirilip faturalandırılarak milletvekillerine gönderilir. Bu çalışmada da faturalar milletvekillerine gönderilecektir"denildi. 
     Açıklamada, ayrıca TBMM Komisyonlarının Ankara dışında yaptıkları tüm incelemelerde komisyon üyelerine harcırah ödenmesinin İçtüzük gereği olduğu da vurgulanarak, buna göre komisyon üyelerine kalacakları yer ve iaşeleri için ödeme yapılmasının gerektiği de bildirildi. 
     
</TEXT>
</DOC>
