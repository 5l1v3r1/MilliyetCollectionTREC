<DOC>
<DOCNO> 296813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/son/soneko02.html </URL>
<DATE> 2004/12/11/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
GAP'tan ihracat yüzde 57 arttı... 
</HEADLINE>
<TEXT>

     GAP bölgesinden geçen 11 ayda, 1 milyar 239 milyon 280 bin dolarlık ihracat yapıldı. İhracat, geçen yılın aynı dönemine göre yüzde 57 arttı. 
     Güneydoğu Anadolu İhracatçı Birlikleri Genel Sekreterliği'nce yayınlanan verilere göre, Ocak-Kasım 2004 döneminde ihracatla sağlanan 1 milyar 239 milyon 280 bin dolar döviz girdisinin, 764 milyon 652 bin doları tekstil ve tekstil hammaddeleri dışsatımıyla elde edildi. 
     Bölge illerinden Ocak-Kasım 2004 döneminde, tekstil ve tekstil hammaddelerinın yanı sıra 194 milyon 232 bin dolarlık hububat-bakliyat, 102 milyon 954 bin dolarlık kuru meyve ve mamulleri ve 5 milyon 95 bin dolarlık canlı hayvan ve su ürünleri ihraç edildi. Diğer ürünlerin ihracatıyla kombine sağlanan döviz miktarı ise 172 milyon 347 bin dolara ulaştı. 
     Bölge illerinden Ocak-Kasım 2003 döneminde toplam 787 milyon 574 bin dolarlık ihracat yapılmıştı. İhracatla sağlanan döviz girdisinin 512 milyon 646 bin doları tekstil ve tekstil hammaddeleri, 107 bin 125 doları hububat ve bakliyat, 71 milyon 730 bin doları kuru meyve ve mamülleri, 4 milyon 470 bin doları canlı hayvan ve su ürünleri ve 91 milyon 603 bin doları da kombine ihracatla elde edilmişti. 
     Bu yılın ilk 11 ayında geçen yılın aynı dönemine göre, tekstil ve tekstil hammaddeleri ihracatı yüzde 49, hububat ve bakliyat ürünleri ihracatı yüzde 81, kuru meyve ve mamulleri ihracatı yüzde 44, canlı hayvan ve su ürünleri ihracatı yüzde 14 ve kombine ihracat yüzde 88 arttı. 
     
</TEXT>
</DOC>
