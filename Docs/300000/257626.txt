<DOC>
<DOCNO> 257626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/soneko36.html </URL>
<DATE> 2004/07/23/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Hisse senetleri haftalık bazda ortalama yüzde 1.32 değer yitirdi... 
</HEADLINE>
<TEXT>

     İMKB'de işlem gören hisse senetleri haftalık bazda ortalama yüzde 1.32 oranında değer yitirdi. 
     İstanbul Menkul Kıymetler Borsası İMKB Bileşik Endeksi, hafta boyunca 2.01 puan düşerek 19,157.29 puandan 18,904.28 puana geriledi. 
     Geçen hafta altın fiyatları düşerken, dolar ve euroda artış yaşandı. 24 ayar külçe altının gram satış fiyatı yüzde 1.72, Cumhuriyet altınının satış fiyatı da yüzde 1.19 oranında düştü. Önceki Cuma günü 18 milyon 824 bin lira olan 24 ayar külçe altının gram satış fiyatı 18 milyon 500 bin liraya, 126 milyon 500 bin lira olan Cumhuriyet altınının satış fiyatı da 125 milyon liraya indi. 
     Dövizde ABD Doları önceki hafta sonuna göre Türk Lirası karşısında yüzde 2.30 oranında, Euro da yüzde 0.23 oranında değer kazandı. 
     Bugün kapanışta Amerikan Doları'nın satış fiyatı 1 milyon 465 bin lira, Euro'nun satış fiyatı da 1 milyon 781 bin lira oldu. 
     Yatırım fonlarına katılma belgeleri geçen hafta ortalama yüzde 0.18 oranında artış kaydetti. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0.34 ile yüzde 0. arasında gerçekleşti. 
     Önde gelen ve değerlendirmeye alınan 10 kamu ve özel bankanın faiz oranlarına bakıldığında, mevduat faizinin haftalık net getirisi, bir yıllık mevduatta yüzde 0.39 ve 1 aylık mevduatta yüzde 0.35 oldu. 
     Önceki hafta sonunda ortalama faizleri yüzde 22.8 dolayında olan haftalık reponun net getirisi de yüzde 0.33 olarak gerçekleşti. 
     
</TEXT>
</DOC>
