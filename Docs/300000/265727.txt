<DOC>
<DOCNO> 265727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sonsiy09.html </URL>
<DATE> 2004/08/23/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
TMSF, elindeki tüm medya grubunu Eylül sonuna kadar satacak... 
</HEADLINE>
<TEXT>

     Anadol, TMSF yöneticilerinin, ellerinde bulunan tüm medya grubunun en geç Eylül ayı sonuna kadar satılacağı sözünü verdiklerini belirterek, ''Biz de CHP olarak bu satışın saydamlığı, yasalara ve hukuka uygunluğu konusunda denetim görevimizi sonuna kadar kullanacağız'' dedi Ahmet Ertürk başkanlığındaki TMSF heyeti, CHP Grup Başkanvekili Kemal Anadol'u makamında ziyaret etti. Basına kapalı olarak gerçekleşen görüşme yaklaşık 50 dakika sürdü. 
     Görüşmenin ardından basınla bir sohbep toplantısı düzenleyen Anadol, TMSF'nin, hortumlanan 46 milyar dolar batık paranın tahsili için görevlendirilmiş konsorsiyum biçiminde bir kuruluş olduğunu ve CHP'nin de bu kuruluşun çalışmalarıyla yakından ilgilendiğini bildirdi. 
     ''Her kuruşunda tüm vatandaşların hakkı olan bu hortumlanan paralar ne kadar dönebilirse geriye, biz o kadar mutlu olacağız'' diyen Anadol, bu nedenle de TMSF yönetiminin ve uygulamalarının takipçisi olacaklarını vurguladı. 
     Takip edecekleri konuların en başında TMSF'ye bağlı medya grupları geldiğini belirten Anadol, halen 17 televizyon, 10 radyo kanalı, 1 günlük gazete ve 6 dergiden oluşan bir medya grubunun Fon'un elinde bulunduğunu hatırlatarak, şunları söyledi 
     ''Bunun ne kadar önemli bir güç olduğunu, manipülasyon aracı olarak kullanıldığında, kötü amaçlarla toplumu şaşılaştırmak için kullanıldığında kamuoyunu ne kadar yanıltabileceğini ve halkın haber alma özgürlügünün ortadan kaldırılabileceğini en rahat anlatabileceğimiz kişiler basın mensuplarıdır. Aldığımız bilgiye göre TMSF yöneticileri 29 Ocak 2004'te görevi almışlar, 13 Şubat 2004'te tüm yöneticileri değiştirmişler. Yani 13 Şubat 2004 tarihinden itibaren bütün el koydukları yönetimin fiili ve hukuki sorumlusu kendileridir.'' Uzan Grubu'nda el konulan 2 hekikopterin, at, inek, keçi ve koyunların, şarap ve puroların satışa çıktığını, ama söz konusu medya grubuna ait hiçbir şeyin satışa çıkartılmadığını belirten Anadol, ''Üstelik bu yayın organlarından işçi çıkartıyorlardı, ama basın emekçilerinin yerine kendi yandaşları alınıyordu. Bunlarla ilgilenmek yayın politikasının objektifliğini kontrol etmek elbette sahibine düşer, onun sorumlusu TMSF'nin yöneticileridir''diye konuştu. 
     
     EYLÜL AYI SONUNA KADAR SATILACAK 

     Anadol, TMSF Başkanı ve yöneticilerinin, danışman şirketlerin görevlerinin tamamlanmak üzere olduğunu ve Fon'un elinde bulunan tüm medya grubunun en geç Eylül ayı sonuna kadar satılacığı sözünü verdiklerini bildirdi. 
     CHP Grup Başkanvekili Anadol, ''Bu satışın saydamlığı, yasalara ve hukuka uygunluğu konusunda da denetim görevimizi CHP olarak sonuna kadar kullanacağız'' dedi. 
     Söz konusu satışı, çok gecikse de olumlu bir gelişme olarak saydıklarını ifade eden Anadol, şöyle konuştu 
     ''RTÜK'ün 90 gün içinde satışın yapılmasını istemesi lazımdı. RTÜK Başkanı konuyu müzakere ettiklerini, satılması için oy çokluğuyla karar verdiklerini söyledi. RTÜK Başkanı'nın söylediğini göre o yazının bugün İstanbul'da TMSF merkezine ulaşması lazım. Cuma günü yazı yazılmış.'' Anadol, satışın gecikmesiyle ilgili bir soruya karşılık, mal varlıklarının araştırılması, kayıt dışı olanların ortaya çıkarılması gibi birtakım gerekçeler ileri sürüldüğünü söyledi. Anadol, ''Önemli olan, Eylül sonunda devletin elinde televizyon, radyo ve gazete kalmamasırdır. Bu ilkelliğe son verilmesidir. Eylül sonuna kadar bunların objektif yayıncılık konusunda yapacakları uygulamayı da titizlikle her gün izleyeceğiz'' dedi. 
     
     ''DEVLETİN GÖREVİ FUTBOL TAKIMI SAHİPLİĞİ DEĞİL'' 

     Milli takım dışında 80 yıllık cumhuriyet tarihinde devletin ilk defa bir futbol kulübünün, İstanbulspor'un da sahibi olduğunu anımsatan Anadol, ''Devletin görevi futbol takımı sahipliği değildir. İşler bu kadar magazinleşmemeli, komikleşmemeli. AKP iktidarı her konuda olduğu gibi bu konuda da kendi uygulamaları içine bu magazinleşmeyi, sulandırmayı başarmıştır. Eylül sonunda bütün bunların bitmesini istiyoruz'' diye konuştu. 
     Kemal Anadol, TMSF yönetiminin, bu kuruluşları almaya hazır veya talip bazı gruplar olduğunu, isim vermediklerini, iç ve dış birtakım kuruluşlarla görüşmelerin sürdüğünü ifade ettiklerini de söyledi. 
     Anadol, ''Ama bizim isteğimiz objektif hukuk kurallarına uygun, saydam şekilde bunların satılması, kimseye peşkeş çetilmemesi ve RTÜK Yasası'ndaki bunlarla ilgili düzenlemelere riayet edilmesidir'' görüşünü ifade etti. 
     Anadol, TMSF yönetecilerinin yayıncılık konusundaki eleştirilerini dikkate alacaklarını söylediklerini belirtti. 
     
</TEXT>
</DOC>
