<DOC>
<DOCNO> 252526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sontur24.html </URL>
<DATE> 2004/07/02/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Küçük kıza 13 kişi tecavüz etti, hamile kaldı, bebeği DNA belirledi 
</HEADLINE>
<TEXT>

     Neşet KARADAĞ ADANA, DHA 

ADANA'nın merkez Seyhan İlçesi'ne bağlı Sarıhamzalı Köyü'nde 13 kişinin tecavüzüne uğradığı iddia edilen 11 yaşındaki B.O.'nun 5 ay önce dünyaya getirdiği kız bebeğinin babasının yapılan DNA testi sonucu 23 yaşındaki Kasım Çağlayan olduğu saptandı. 
     4'ncü Ağır Ceza Mahkemesi'nde Irza geçmek ve alıkoymak' suçlarından tutuklu yargılanan 17 yaşındaki S.T., 17 yaşındaki M.A.T., 19 yaşındaki Ramazan Tozkoparan, 18 yaşındaki Hüseyin Demirbağ ve 19 yaşındaki Musa Acar, 23 yaşındaki Kasım Çağlayan, 23 yaşındaki Tahir Dalçek, 22 yaşındaki Adem Akgönül, 19 yaşındaki Mahmut Balkaya, tutuksuz lise öğrencileri 17 yaşındaki M.Ç., aynı yaştaki amca oğlu M.Ç., savunmalarında B.O.'ya tecavüz etmediklerini 5 aylık bebeğin babasının da kendileri olmadığını iddia etmişti. Yapılan aramaya rağmen bulunamayan 23 yaşındaki Sait Ayvaz ve 18 yaşındaki Recep Çağlayan hakkında da gıyabi tutuklu kararı çıkarılmıştı. 
     B.O.'ya tecavüz edenin ve bebeğin babasının kim olduğunun belirlenmesi için Çukurova Üniversitesi Tıp Fakültesi Balcalı Hastanesi Adli Tıp Anabilim Dalı Başkanlığı'nca yapılan kan testinde Kasım Çağlayan, Hüseyin Demirbağ, Adem Akgönül ve Tahir Dalçek'in bebeğin babası olabileceği, ancak üniversitedeki teknik cihazların yetersiz olması nedeniyle kesin babalık tespitinin yapılamadığı bildirildi. Bunun üzerine, bebeğin babası olabileceği iddia edilen 4 sanık ile B.O. ve bebeğinin kan örnekleri DNA testi yapılmak üzere alınıp Ankara Adli Tıp Kurumu Grup Başkanlığı Biyoloji İhtisas Dairesi Başkanlığı'na gönderildi. Yapılan DNA testi sonucunda Kasım Çağlayan'ın, yüzde 99.99 ihtimalle B.O. bebeğinin babası olabileceği, diğer sanıkların ise bebeğin babası olamayacakları belirtildi. 

     
</TEXT>
</DOC>
