<DOC>
<DOCNO> 266048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sonspo24.html </URL>
<DATE> 2004/08/24/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Aykut Kocaman Diyarbakırspor'u yenip puan kayıplarını telafi etmeliyiz 
</HEADLINE>
<TEXT>

     Malatyaspor Teknik Direktörü Aykut Kocaman, Diyarbakırspor'u yenerek yitirdikleri puanları telafi etmek istediklerini söyledi. 
     Orduzu Pınarbaşı Nurettin Soykan Tesisleri'nde bir basın toplantısı düzenleyen Aykut Kocaman, takımının iyi futbol oynadığını, fakat maçlarda yeteri kadar pozisyon üreterek yeteri kadar gol atamadıklarını bildirdi. 
     Oyuncu kadrolarının yeterli olduğunu ve biraz daha fazla maç oynayıp daha iyi olacaklarını bildiğini ifade eden Kocaman, şunları söyledi 
     ''Sahamızdaki Beşiktaş ve Trabzonspor maçlarından ancak 1 puan çıkardık, bu nedenle de deplasman maçları daha bir önem kazandı. Trabzonspor maçı kelimenin tam anlamıyla futbol şanssızlığıydı. Bugüne kadar hem oynadığım hem de gördüğüm en enterasan maçlardan biriydi. Rakibin 5 vuruşundan 4'ü gol oldu. Bizim attığımız 3 golün dışında kaçırdığımız penaltı, 7-8 tane de kaçan pozisyon. Ama yine de takımımız mücadeleyi bırakmadı, bu bizim için sevindirici bir durum. 
     Takım olarak yeniyiz ve aldığımız her galibiyet bizim için takım olgusunun gelişmesinde önemli rol oynaycaktır. Bu anlamda yenilgi sıkıntı verici. Ama bunun telafisini yapacağız. Bu tür karşılaşmaların çok fazla olacağını sanmıyorum. Diyarbakırspor'u yenerek keybettiğimiz puanları telafi etmek istiyoruz.'' 
     
</TEXT>
</DOC>
