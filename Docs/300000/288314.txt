<DOC>
<DOCNO> 288314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/son/sondun31.html </URL>
<DATE> 2004/11/12/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Necef'te sokağa çıkma yasağı ilan edildi... 
</HEADLINE>
<TEXT>

     Irak'ın Necef kentinde, ülke çapındaki istikrarsızlık gerekçe gösterilerek 60 günlük sokağa çıkma yasağı ilan edildi. 
     Polis şefi Tümgeneral Galip El Gazairi, sokağa çıkma yasağının hemen yürürlüğe gireceğini ve gece yarısından sabaha kadar süreceğini söyledi. 
     El Gazairi, tüm ülkeye yayılan istikrarsızlık yüzünden bu tedbirin alındığını bildirdi. 
     Başbakan İyad Allavi'nin geçen hafta sonu yayımladığı kararname, Iraklı yetkililere, güvenliği sağlamak için sokağa çıkma yasağı ilan etme ve gerekli gördükleri diğer tedbirleri alma konusunda yasal temel sağladı. 
     Saldırılar ve sokak çatışmalarının artması üzerine Musul valisi de Çarşamba günü kentte sokağa çıkma yasağı ilan etmişti. 
     
</TEXT>
</DOC>
