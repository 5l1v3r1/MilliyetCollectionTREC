<DOC>
<DOCNO> 260097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/guncel/axgun01.html </URL>
<DATE> 2004/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşasaydı bugün 35'ine basacaktı 
</HEADLINE>
<TEXT>


Murat Yüce'nin eşi Leyla Hanım, "Doğum gününde onu görmek istiyordum. 1.5 milyar lira kredi kartı borcumuz kalmıştı. Borcu ödemek uğruna öldü" dedi 

TÜRKER KARAPINAR Ankara 

Irak'ta öldürülen Türk şoför Murat Yüce'nin eşi Leyla Yüce 35 , kocasının 1.5 milyar liralık kredi kartı için öldürüldüğünü söyledi. Leyla Yüce, "Borç yolunda öldü. Şimdi geri mi gelecek Yarın bugün 35'ine girecekti. Doğum gününde onu görmeyi çok istiyordum. Şimdi tek isteğim cenazesini, yüzünü son kez görebilmek" dedi. 
Ankara Etlik'e bağlı Yükseltepe'deki küçük bir gecekonduda yaşayan Yüce ailesi, ölüm haberini komşulardan aldı. Haberi televizyonlarda gören onlarca akraba, eve akın etti. 

'Çocuklarına düşkündü' 
Acılı eş, öksüz kalan Can ve Cem adlı 8 yaşındaki ikiz çocuklarına, babalarının öldürüldüğünü söyleyemediğini kaydetti. Kızı Yağmur'a 12 gerçeği söylediğini anlatan Yüce şöyle konuştu "15 yıllık evliydik. Çocuklarıma ve bana çok düşkündü. Son olarak 29 Temmuz'da telefonla görüştüğümde 'Bağdat'a gideceğim. Oradan Türkiye'ye döneceğim' dedi. Kaçırıldığını bilmiyordum." 
Televizyonda, daha önce üç Türk şoförün rehin alındığını izlediğini ve o gece sabaha kadar uyuyamadığını vurgulayan Yüce "Endişe ediyordum ama aklıma kötü bir şeyi hiç getirmiyordum" dedi. 
Ekmek parası için Irak'a giden kocasının, savaş nedeniyle öldürülmesine anlam veremediğini söyleyen Yüce "Kocam asker olsa anlarım. ABD'ye hizmet verse anlarım... Ama ekmek parası için gitti. Onlar da Müslüman. Müslüman, Müslüman'a böyle bir şey yapar mı " dedi. 
Borç yüzünden Irak'a giden kocasının, geçim sıkıntısını aşabilmek için zorluklara katlandığını anlatan acılı eş "6.5 milyar liralık kredi kartı borcunun 5 milyarını ödedik. Geri kalanı da ödeyecektik" diye konuştu. Yüce'nin kardeşi Ferhat Yüce de "Kardeşimle en son 15 - 20 gün önce telefonda görüştük. 15 Ağustos'ta döneceğini söyledi. Yetkililerden tek ricam, cenazenin Türkiye'ye getirilmesi ve memleketinde gömülmesi" dedi. 

ABD İğrenç ve barbarca 

ABD Dışişleri Bakanlığı yaptığı açıklamayla Yüce'nin öldürülmesine tepki göstererek, olayı "İğrenç ve barbarca bir hareket" olarak nitelendirdi. Bu olayın, teröristlerin gerçek yüzünü gösterdiğini belirten Bakanlık Sözcüsü Adam Ereli, teröristlerin masum insanları öldürdüğünü, Irak'a istikrar, yeniden yapılanma ve demokrasinin gelmesini engellemeye çalıştığını ifade etti. Ereli, "Terörist tehditlerin karşısında duracağız" dedi. 

'Madem can güvenlikleri yok, göndermeyin ' 

Yüce'nin kardeşi Ferhat Yüce, devletin ölen kardeşinin ailesine sahip çıkmasını isteyerek, şöyle konuştu "Irak'da bir çok Türk var ve hiç birinin can güvenliği yok. Madem devletimiz bunların can güvenliğini sağlayamıyor, niye gönderiyor Kardeşimin arkadaşı da kaçırılmış. Hiç kimsenin can güvenliği yok orada. Gönderilmelerine izin verilmesin." Yüce'nin Çorum'da oturan kuzeni Hüseyin Yüce 41 de, televizyonda izediği görüntüler üzerine gözyaşlarına boğularak, "Seyrettiklerime inanamıyorum. Bunların yaptıkları insanlık değil. Bunlar nasıl insan" dedi. Bu arada Yüce'nin annesi Makbule Yüce ise acı haberi aldıktan sonra fenalık geçirdi. 


</TEXT>
</DOC>
