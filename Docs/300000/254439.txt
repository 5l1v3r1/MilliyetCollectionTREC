<DOC>
<DOCNO> 254439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sontur20.html </URL>
<DATE> 2004/07/10/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Almanya'daki Türkler 2003'te 7.4 milyon Euro'luk yatırım yaptı 
</HEADLINE>
<TEXT>

     Türkiye Araştırmalar Merkezi'nin araştırmasına göre, 2003 yılında Almanya'da yaşayan 61 bin 300 Türk girişimci, 7.4 milyar euro yatırım yaparak istihdamlarını 319 bin kişiye çıkardılar. 
     Türkiye Araştırmalar Merkezi tarafından 1985-2003 yılları arasında Almanya'daki Türk Girişimcilerin Ekonomik Gücü konulu bir araştırma yapıldı. Araştırma Almanya'daki Türk girişimcilerin son yıllarda örgütlenme, Alman pazarına girme ve tutunma ile Almanya dışındaki yeni pazarlara açılma gibi konularda önemli gelişmeler yaşadığını ortaya koydu. 
     Buna göre, 2002 yılında 56.800 olan girişimci sayısı, 2003'te 4.500 kişi daha artarak 61.300'e çıktı. 2002 yılında 6.5 milyar euro'luk yatırım tutarı 2003 yılında 7.4 milyar euroya, 26 milyar euroluk ciro 29.9 milyareuroya, çalışan sayısı da 290 binden 319 bine yükseldi. 
     
     GELİŞMEDE TEŞVİK ETKİLİ OLDU 

     Türk girişimcilerin gösterdikleri performansta Almanya'nın küçük ve orta ölçekli işletmeleri destekleme programları ile istihdama yönelik önlemlerinin etkili olduğu vurgulandı. Gelişmede özellikle Federal İş ve İşçi Bulma Kurumu'nun işsizlere uyguladığı 3 yıllık teşvik programının etkili olduğu belirtildi. "Ich AG" adı verilen teşvik programının özellikle işsizlikten en çok etkilenen ve girişimciliğe en uygun olan Türkler için fırsatlar yarattığı belirtildi. 
     

ALMANYA'DAKİ TÜRK GİRİŞİMCİLER 2002 2003 Sayı 56.800 61.300 İşl başına ortalama yatırım euro 115.300 120.600 Toplam yatırım milyar euro 6.5 7.4 İşlt başına ortalama ciro euro 458.200 472.000 Toplam yıllık ciro milyar euro 26.0 28.9 İşletme başına ortalama çalışan sayısı 5.1 5.2 Toplam çalışan sayısı 290.000 319.000      
</TEXT>
</DOC>
