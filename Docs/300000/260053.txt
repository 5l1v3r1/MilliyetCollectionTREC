<DOC>
<DOCNO> 260053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/sontur42.html </URL>
<DATE> 2004/08/02/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
Tunceli'de terörö örgütü operasyonu... 
</HEADLINE>
<TEXT>

     Tunceli'nin Pülümür İlçesi'nde yapılan operasyonda, terör örgütü PKK KONGRA-GEL'in sözde Tunceli bölge sorumlusunun da aralarında bulunduğu 3 terörist, ölü ele geçirildi. 
     Tunceli Valiliği'nden yapılan açıklamada, İl Jandarma Komutanlığı'na bağlı ekiplerce, Pülümür İlçesi Zil Yaylası'nda dün ve bugün yapılan operasyonlarda, terör örgütü PKK KONGRA-GEL üyesi ''Tekoşin'' kod adlı R.A, ''Seyit Rıza'' kod adlı E.M. ile ''Koçer'' kod adlı İran uyruklu 3 teröristin ölü olarak ele geçirildiği bildirildi. 
     Teröristlerle birlikte 2 adet kalaşnikof marka tüfek, 1 adet kanas marka keskin nişancı tüfeği ve bu silahlara ait 14 şarjör, 132 adet fişekle 3 adet el bombasının ele geçirildiği öğrenildi. 
     Seyit Rıza kod adlı teröristin, terör örgütü PKK KONGRA-GEL'in sözde Tunceli bölge sorumlusu olduğunun tespit edildiği belirtildi. 
     Teröristlerin, Zeynel Benler isimli vatandaşın öldürülmesi ve Pülümür Kocatepe Jandarma Karakolu'na taciz ateşi ile bölgedeki Zil ve Hel yaylalarındaki vatandaşlardan para toplanması gibi olaylara karıştıkları bildirildi. 
     Tunceli Jandarma Bölge Komutanlığı ekiplerinin bölgede operasyonlara devam ettiği açıklandı. 
     
</TEXT>
</DOC>
