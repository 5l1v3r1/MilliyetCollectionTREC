<DOC>
<DOCNO> 264199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sontur46.html </URL>
<DATE> 2004/08/17/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Bir seyyar satıcı ve onu kurtarmaya çalışan kadın sulara kapıldı .. 
</HEADLINE>
<TEXT>

     Bursa'da öğle saatlerinde aniden bastıran ve yaklaşık yarım saat etkili olan sağanak yağışta sürüklenen aracını kurtarmaya çalışan yaşlı seyyar satıcı ile onu kurtarmak isteyen bir kadın, suya kapıldı. 
     Seyir halindeki bir minibüsün altına giren iki kişi, vatandaşlar tarafından kurtarılarak hastaneye kaldırıldı. 
     AA muhabirinin aldığı bilgiye göre, merkez Osmangazi İlçesi'ne bağlı İvazpaşa Mahallesi'nde seyyar olarak tatlı satan Mustafa Dağınık 80 , aniden başlayan yağış sırasında sürüklenen seyyar aracını kurtarmak isterken sel sularına kapıldı. Semtte ''Besaş Ekmek Bayii'' olan Saime Çelik de 48 yaşlı satıcıyı kurtarmak isterken suya kapıldı. 
     Yaklaşık 300 metre sürüklendikten sonra seyir halindeki bir minibüsün altına giren iki kişi, minibüs sürücüsünün kendilerini fark edip aracı durdurması sayesinde ölümden döndü. 
     Olayı gören vatandaşlar, önce önüne set çekerek sel sularının minibüsün bulunduğu bölgeye gitmesini önlediler, sonra da minibüsün altındaki iki kişiyi çıkararak Bursa Devlet Hastanesi'ne götürdüler. 
     Görgü tanıkları, çok su yuttukları ve sürüklenme nedeniyle çeşitli yerlerinden yaralandıkları belirlenen iki kişinin durumlarının iyi olmadığını savunurken, hastane yetkilileri açıklama yapmadılar. 
     Bu arada, sağanak yağış yüzünden Bursa Büyükşehir Belediyesi İtfaiye Daire Başkanlığı'na kentin çeşitli bölgelerinden 12 su baskını ihbar geldiği, 7 ekibin ihbarları değerlendirdiği belirtildi. 
     
</TEXT>
</DOC>
