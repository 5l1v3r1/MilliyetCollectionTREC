<DOC>
<DOCNO> 283744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/soneko10.html </URL>
<DATE> 2004/10/27/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
FT Türkiye'nin en önemli başarısı borç oranındaki düşüş 
</HEADLINE>
<TEXT>

     Türkiye'nin ekonomik krizden bu yana sağladığı en kayda değer başarının kamu borç stokunun gayri safi yurt içi hasıyala GSYİH oranınındaki düşüş olduğu bildirildi. 
     Financial Times gazetesi, Türkiye'nin IMF programı kapmasında kamu borç stokunun GSYİH'ya oranını düşürdüğüne dikkat çekti. 
     Financial Times, Vincent Boland imzalı haberinde Türkiye'nin IMF programı kapsamında borç stokunun GSMH'ye oranındaki düşüş değerlendirildi. Türkiye'nin sermaye piyasalarında aktif bir biçimde yeniden borçlanığını, eski borçlar yerine yeni borç alırken borçlanmanın vadesinin de uzadığı ifade edilen haberde, bu yıl uluslararası piyasalardan tahvil ihracıyla yapılan yeni dış borçlanmaların 5 milyar doları bulduğuna dikkat çekildi. 
     Bu yılki borçlamaların Türkiye'nin eylül ayı sonu itibariyle 210 milyar dolar olan toplam borcunun ancak küçük bir parçasını oluşturduğunu kaydden gazete, "Buna karşın, ülkenin krizden bu yana sağladığı en kayda değer başarılardan birini, kamu borçlarının GSYİH'ya oranındaki düşüş oluşturuyor" diye yazdı. 
     Dr.KW yetkililerinden ekonomist Sonal Desai'nin 2001 yılında yüzde 95 olan borçların GSYİH'ya oranının bu yılın sonunda yüzde 65'e inmesinin beklediğini belirttiğine dikkat çeken gazete, Desai'nin "Böyle bir düşüş, borçlarını ödeyen yükselen bir piyasada pek rastlanmaz" değerlendirmesini de yansıttı. 
     
     HIZLI BÜYÜMENİN ROLÜ 
     Financial Times, söz konusu orandaki hızlı düşüşün birkaç nedenden kaynaklandığını belirterek bunlardan ilkinin GSYİH'daki hızlı artış olduğunu bildirdi. Gazete, "Analistler, büyümenin yüzde 10'a ulaşabileceğini söylüyorlar. Bu da, Türkiye'yi kayda değer bir farkla en hızlı büyüyen yükselen piyasalardan biri yapar" diye yazdı. 
     Türkiye'deki ekonomik büyümenin büyük ölçüde enflasyondaki düşüş sayesinde mümkün olduğunu savunan gazete, enflasyonun bu yıl yüzde 10'un altına inmesinin beklendiğine, bu beklentinin gerçekleşmesi halinde 30 yıldan sonra ilk kez tek haneli enflasyon olacağına dikkat çekti. 
     Gazete, Türkiye'deki ekonomik canlanmanın hükümetin IMF destekli reformlara sadık kalma isteğini kolaylaştırdığını belirterek Türkiye ile IMF'nin halen Şubat 2005'te sona erecek mevcut programın yerini alacak başka bir program üzerindeki müzakereleri sürdürdüklerini hatırlattı. 
     
     FAİZ DIŞI FAZLA KİLİT UNSUR 
     Programın kilit unsurunun faiz dışı fazla olduğu anımsatılan haberde Maliye Bakanı Kemal Unakıtan'ın bazı değerlendirmelerine de yer verildi. Unakıtan, faiz dışı fazlanın önemini kabul ederken "IMF programının başarısının kanıtıdır" dedi. Unakıtan, söz konusu programın Türkiye'de başarılı olan ilk IMF programı olduğuna dikkat çekti. 
     
     LİRANIN GÜCÜ 
     Borç stoku oranını düşüren üçüncü bir unsurun Türk Lirası'nın gücü olduğunu savunan gazete, liraya olan talebin, "ulusal para birimine olan güveninin, 2001 yılı sonundan itibaren yeniden oluşmaya başlamasına paralel olarak Türk Lirası'na talebin büyük bir artış gösterdiğini" yazdı. 
     Türk Lirası mevduatın dolar mevduatına oranının son üç yılda bir kattan fazla arttığına dikkat çeken gazete, Merkez Bankası Başkanı Süreyya Serdengeçti'nin değerlendirmelerine de yer verdi. Serdengeçti, ekonominin ters dolarizasyonunun 2003 ve 2004 yılını başında en yüksek düyezine ulaştığını, 
     şimdi de yavaşlamakta olduğunu söyledi. 
     TL'nin reel değerlendirmesini, portföy yatırımlarının aracılığıyla gelen kısa vadeli sermaye ve yurt dışında yaşayan Türk vatandaşlarının tasarruflarını Türkiye'ye yönlendirmelerine bağlayan Serdengeçti, Türkiye'nin yurt dışından yeniden borçlanmaya devam edebilmesi için sıkı maliye politikasının sürdürülmesinin şart olduğunu vuruladı. 
     serdengeçti, "IMF'ye hala ihtiyacımız var" dedi. 
     
</TEXT>
</DOC>
