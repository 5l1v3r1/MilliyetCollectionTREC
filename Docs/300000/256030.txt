<DOC>
<DOCNO> 256030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/guncel/gun03.html </URL>
<DATE> 2004/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu ilişkiler devleti yıpratıyor' 
</HEADLINE>
<TEXT>


Adalet Bakanı Çiçek, Çakıcı'nın üzerinde MİT pasaportu çıkmasını, 'Bu ilişkiler karmaşık' diye değerlendirdi... 

ANKARA Milliyet 

Adalet Bakanı Cemil Çiçek, Fransa'da yakalandığı dönemde üzerinden MİT mensubu Yavuz Ataç'ın verdiği diplomatik pasaport çıkan Alaattin Çakıcı'nın, bu kez de MİT'ten emekli Faik Meral'e ait pasaportla yakalanması konusunda, "Özel maksatlar ve himayelerle kanunların uygulanmaması gibi durumlarda, karmaşık ilişkiler devreye giriyor. Bu da devleti yıpratıyor" dedi. 
CNN - Türk'te yayımlanan "Eğrisi Doğrusu" programında yazarımız Taha Akyol'un sorularını yanıtlayan Çiçek, Çakıcı'nın yakalanmasının hemen ardından 5 ya da 6 suçtan iadesi için geçici tutuklama talebiyle Avusturya makamlarına başvurduklarını, iade dosyasını da hemen göndereceklerini söyledi. Artık idam cezası kaldırıldığı için temenni ederim ki, en kısa sürede iade edilir." 
Çiçek, Çakıcı'nın MİT bağlantılı isimlerin sağladığı pasaportlarla yakalanması konusunda şu yorumu yaptı 
"Bu ilişkiler biraz karmaşık. Bir yönüyle de sınır aşan gelişmeler. Ama Türkiye bir hukuk devletiyse bu ilişkilerin aydınlığa çıkarılması gerekiyor." 


</TEXT>
</DOC>
