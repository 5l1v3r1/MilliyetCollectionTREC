<DOC>
<DOCNO> 269811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/sontur02.html </URL>
<DATE> 2004/09/07/ </DATE>
<TIME> 00.40 </TIME>
<AUTHOR>  </AUTHOR>
<HEADLINE>
İskenderun'da ''batık zehir gemisi'' alarmı .. 
</HEADLINE>
<TEXT>

     İskenderun Körfezi'nde beş yıla yakın süredir bekletilen ve 2 bin 200 ton toksik atık taşıdığı iddia edilen 'Mv Ulla' adlı gemi battı. 
     Türkiye, İspanya ve acente arasındaki anlaşmazlık nedeniyle yaklaşık beş yıldır limanın açığında bekletilen geminin, toksik atık taşığıdı iddia edildi. 
     Geminin geri gönderilmesi için çevreciler defalarca eylem yaptı. Kaderine terkedilen gemi, sonunda çürümeye başladı ve yan yatan gemi dün battı. 
     Çevre ve Orman Bakanı Osman Pepe, İskenderun Körfezi'nde batan toksik madde yüklü gemiyle ilgili olarak ''Vicdani kanaatim, bu olayda bir sabotaj ihtimali olabilir mi Tam İspanya'ya gidecekken bu gemi neden batıyor '' dedi. 
     
     ZEHİR UYARISI 

     İskenderun Körfezi'nde 4 yılı aşkın süredir bekletilen ve toksik atık yüküyle batan ''M V Ulla'' adlı geminin battığı noktada 65 metrelik yarıçap içerisinde canlılar için tehlike ihtimali olduğu, ''ihtiyate binaen geminin 200 metre yakınına kimsenin girmemesi, ölü balıkların yenmemesi'' uyarısında bulunuldu. 
     İkinci bir değerlendirmeye kadar, mezkur alanda, avlanma, dalış ve her türlü su sporu yasaklandı. 
     

     
</TEXT>
</DOC>
