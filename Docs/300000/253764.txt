<DOC>
<DOCNO> 253764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/yasam/yas02.html </URL>
<DATE> 2004/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika'da Türk operasyonu 
</HEADLINE>
<TEXT>


DIŞ HABERLER SERVİSİ 

ABD'nin New York eyaleti, güvenlik güçlerinin kara para akladığından ve kaçak işçi çalıştırdığından şüphelenilen Türk benzin istasyonları ve bakkallarına düzenlediği büyük bir operasyona sahne oldu. 'Ankara Operasyonu'nda 7 kişi tutuklandı. 
AP'nin dünyaya duyurduğu habere göre, Long Island bölgesinde Türklerin çalıştırdığı benzin istasyonları ve bakkallara 200 kadar güvenlik gücünün düzenlediği baskınlarda 7 kişi tutuklandı. ABD'de kaçak olarak kaldığı anlaşılan 57 zanlı gözaltına alınırken, 4 kişi hakkında da 'para aklamak' ve 'kaçak işçi çalıştırmak' suçlarından dava açıldı. 

Devamı gelecek 
Gözaltındakilerin çoğunu Türk uyrukluların oluşturduğunu belirten yetkililer, başka tutuklamalar olabileceğini açıkladı. Hakkında dava açılanlardan yedisinin 28 milyon dolar tutarında parayı 'organize biçimde' aklamakla suçlandığı belirtilirken, tutuklamaların terörizmle ilgisi olmadığı ifade edildi. 




</TEXT>
</DOC>
