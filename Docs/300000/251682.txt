<DOC>
<DOCNO> 251682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sonsiy06.html </URL>
<DATE> 2004/06/29/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Baykal Bush'un Ankara ziyareti tam bir hayal kırıklığı 
</HEADLINE>
<TEXT>

     NATO Zirvesi için geldiği Türkiye'de ikili temaslarda da bulunan ABD Başkanı George W. Bush'un Ankara ziyaretinin Türkiye açısından somut çözümler ortaya koyduğunu söylemenin olanağı olmadığına işaret ederken, Türkiye'nin, KKTC'nin tanınması, Irak'ın gelecekteki yapılanması ve Kuzey Irak'taki 5 bin PKK'lının etkisiz kılınması konularında bir hayal kırıklığı içine sürüklendiğini söyledi. 
     Deniz Baykal, partisinin grup toplantısında yaptığı konuşmada NATO Zirvesi ve ABD Başkanı Bush'un Ankara temaslarına ilişkin değerlendirmelerde bulundu. Zirvenin artık ABD'nin etkin konumuna ve gücüne rağmen uluslararası ilişkileri belirlemekte yalnız olmaktan çıkmaya başladığını gösterdiğine işaret eden Baykal, dünyada yeni dış politika belirlemenin bir ayağında ABD, diğer ayağında ise AB'nin bulunduğunu söyledi. Zirve öncesi Irak'ta NATO'nun doğrudan sorumluluk alması ve NATO ülkelerinin askeri girişimler yapması beklentisi bulunduğunu dile getiren Baykal, İstanbul toplantısının bunun mümkün olmayacağını ortaya koyduğunu ifade etti. Baykal, Irak ordusunu NATO'nun değil, isteyen NATO üyesi ülkelerin eğiteceği konusunda Türkiye'nin doğru ve ciddi bir değerlendirme yapma şansını kullanacağını umuduğunu taşıdığını belirtirken, Irak'ta bir an önce istikrarın sağlanmasının Türkiye'nin yararına olduğunu ifade etti. Irak'taki sorunun askeri değil siyasi olduğuna işaret eden Baykal, "Irak'ta ortaya çıkan iktidardın meşruiyet düzeyini artırarak bir istikrar sağlanabileceğini vurguladı. 
     
     BUSH'UN ANKARA ZİYARETİ 
     Deniz Baykal, Bush'un Ankara ziyaretinin, Türkiye'nin üzerinde haklı olarak durduğu pek çok çözümsüz konudan bazılarının çözüme kavuşabileceği umudu yarattığını dile getirirken, ama gelinen noktada bu ziyaretin somut çözümler ortaya koyduğunu söylemenin olanağı bulunmadığını söyledi. 
     Türkiye'nin KKTC'nin tanınması ve KKTC'ye yönelik ambargonun kaldırılması, Irak'ın gelecekteki yapılanması özellikle de Kerkük'ün konumu ve Kuzey Irak'taki 5 bin PKK'lının etkisiz kılınacağı gibi konularda net taahhütler beklediğini anımsatan Baykal, ancak bu konularda ziyaret sonrası Türkiye'de bir hayal kırıklığı yaşandığını söyledi. 
     Baykal, Bush'un ziyaret sırasında dile getirdiği "Sizin için PKK neyse bizim için Taliban odur" şeklindeki sözlerini de anımsmatırken, "Bu söz çok güzel, peki Taliban için yaptığının yüzde 1'ini de hiç olmazsa PKK için yap o zaman" dedi. Baykal, "Son günlerde yaşanan bu diplomatik gelişmelerin sonucunda bir bakarsınız ortada hiç bir şey yok. Bir tek Heybeliada Ruhban Okulu'nun açılması var. Ama haksızlık etmeyelim bir de Sayıon Başbakana yönelen iltifatlar, sırt sıvazlamalar ile teselli bulabiliriz" diye konuştu. 
     
</TEXT>
</DOC>
