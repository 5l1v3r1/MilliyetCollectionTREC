<DOC>
<DOCNO> 299780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sondun11.html </URL>
<DATE> 2004/12/22/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Barzani-Talabani anlaştı, petrol boru hattını 10 bin Peşmerge koruyacak 
</HEADLINE>
<TEXT>

     DİYARBAKIR DHA 

ERBİL'de yayın yapan ve Kürdistan Demokrat Partisi'nin KDP yayın organı olan Xebat gazetesinin haberine göre, Kürt liderlerin Irak geçici hükümeti ile Kerkük-Musul petrol boru hattının korunması için anlaştıklarıı bildirildi. Anlaşmaya göre, boru hattını sabotaj ve saldırılardan 10 bin Peşmerge koruyacağı kaydedildi. 
     Xebat gazetesinin haberine göre, Irak'ın kuzeyinde bulunan petrol boru hattına düzenlenen sabotajlar yüzünden, petrol nakliyelerinde sürekli kesinti olduğu, bunun da Irak'ın petrol gelirlerinde önemli miktarda azalmalara neden olduğu belirtildi. Irak geçici hükümetinin bu soruna bir çözüm bulmak için Kuzey Irak'taki KDP ve KYB ile görüşmeler yaptığı belirtilen haberde şöyle denildi 
     "Kürt parti liderleri Irak Savunma Bakanı Hazim Silan ile yaptıkları görüşmelerde 10 bin Peşmerge gücü ile Kerkük-Musul boru hattının korunması için anlaşma yapıldı. Kürt parti liderleri, peşmergelerin Kerkük-Musul boru hatlarının korunmasının zor bir görev. Peşmergelerin ihtiyacı olan askeri lojistik ihtiyaç, araç ve gereçleri Irak geçici hükümeti tarafından karşılanması gerekecek.'' 
     
</TEXT>
</DOC>
