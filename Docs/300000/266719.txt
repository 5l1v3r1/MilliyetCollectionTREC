<DOC>
<DOCNO> 266719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/guncel/gun02.html </URL>
<DATE> 2004/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Namludaki Türk'ün ailesi Hemen çekilin 
</HEADLINE>
<TEXT>


Irak'ta kaçırılan teknisyen Ali Daşkın'ın ailesi, şirketin bir an önce ülkeden çekilmesini istedi. Direnişçiler, firmaya çekilmesi için 72 saat süre vermişti 

ORDU, ZONGULDAK DHA 

Irak'ta direnişçiler tarafından kaçırılan 2 Türk'ten Ali Daşkın'ın ailesi endişeli bir bekleyişe girdi. Ordu'da oturan Daşkın ailesi, Irak'tan gelecek kurtuluş haberini beklemeye başladı. 
Irak'ın elektrik şebekesinin iyileştirilmesi için ŞA-RA ve Usluel firması adına bu ülkeye giden, ancak direnişçiler tarafından Ali Özdemir ile birlikte kaçırılan elektrik teknisyeni Daşkın'ın 50 ailesi, haberi alınca perişan oldu. Kitab-ül İmam Al Mücahit grubu tarafından kaçırıldığı belirtilen 2 Türk'ün çalıştığı firmalara, Irak'ı terk etmeleri için 72 saat süre verildi. Olayı basından öğrenen Daşkın'ın eşi Şehnaz Daşkın sinir krizi geçirirken, kendisini oğulları Niyazi, Altan ve kızı Ayfer teselli etti. 

4 gün önce gitti 
Eşinin direnişçilerin elinden kurtulması için dua eden Daşkın, hükümetin devreye girmesini ve şirketin bir an önce Irak'tan çekilmesini istedi. Bu arada ailenin, firmanın isteği üzerine gazetecilerle konuşmaktan kaçındığı belirtildi. 


</TEXT>
</DOC>
