<DOC>
<DOCNO> 280186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/ekonomi/eko02.html </URL>
<DATE> 2004/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdemir kıymete bindi 
</HEADLINE>
<TEXT>


Özelleştirme kapsamında bulunan Ereğli Demir Çelik'le Lüksemburglu Arcelor'dan sonra şimdi de dünyanın önde gelen ABD'li çelik devi US Steel şirketi ilgileniyor 

EKONOMİ SERVİSİ 

ABD'li çelik devi US Steel, Doğu Avrupa genişlemesi kapsamında, Türkiye'deki Ereğli Demir Çelik'e Erdemir de ilgi duyduğunu açıkladı. İngiliz Financial Times gazetesinin haberine göre, ABD'nin en büyük çelik şirketlerinden US Steel, Doğu Avrupa'da genişlemeyi hedefliyor. 
Çelik tesisleri ve madenler alma yoluyla genişlemeyi planlayan şirketin, Slovakya ve Sırbistan'daki tesislerinin ardından Hırvatistan, Ukrayna, Romanya ve Bulgaristan'da maden arayışına girdiği belirtildi. 
Şirketin, ABD içindeki üretimi için gerekli demir madenini, Minnesota'daki madenlerden elde ettiği belirtilirken, Doğu Avrupa'da kurmuş olduğu çelik üretim tesisleri için ise dışarıdan alım yaptığı belirtildi. US Steel'in CEO'su John Surma'nın, "şirketin, özelleştirilmesi planlanan Erdemir'den de hisse alma konusuna ilgi duyduğu" yönündeki sözlerine dikkat çekildi. 
Erdemir için geçtiğimiz günlerde, Lüksemburg merkezli Arcelor'un yetkililerinin de devreye girmeye hazırlandıkları yönünde açıklamaları olmuştu. 

Erdemir'in künyesi Hisse fiyatı 4.750 TL Piyasa değeri 1.9 milyar dolar Endeksteki ağırlığı yüzde 5 Halka açık oranı yüzde 49 

US Steel'in gözü Doğu Avrupa da Doğu Avrupa'ya doğru varlığını genişletmek isteyen US Steel'in Yeni Yönetim Kurulu Başkanı John Surma, Eğer iyi bir anlaşma sağlanırsa Doğu Avrupa'ya yönelebileceklerini ifade etti. John Surma, dev şirketin CEO'luğuna iki ay önce geçti. Surma, Çin'in çeliğe yönelik büyük talebinin fiyatların yükselmesine neden olduğunu belirterek, bu yıl sektörün k rlı bir yıl geçireceğini belirtti. US Steel'in Hırvatistan, Ukrayna, Romanya ve Bulgaristan'da çelik üretebileceği belirtiliyor. US Steel'in bu yıl içinde 22.5 milyon ton çelik üretmesi bekleniyor. Bu seviye US Steel'i dünya'nın en büyük altıncı üreticisi konumuna getirecek. 15 milyon ton çelik üretimi ABD'deki fabrikalardan, geri kalanı ise Avrupa'daki fabrikalarından karşılanıyor. US Steel geçen yıl önemli çelik üreticilerinden National Steel'i satın almıştı. 


</TEXT>
</DOC>
