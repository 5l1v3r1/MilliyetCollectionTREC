<DOC>
<DOCNO> 254887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sontur27.html </URL>
<DATE> 2004/07/12/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Gemlik'te zincirleme trafik kazası 30 yaralı 
</HEADLINE>
<TEXT>

     Bursa'nın Gemlik İlçesi'nde iki yolcu otobüsü ile bir kamyonetin karıştığı zincirleme trafik kazasında, biri ağır 30 kişi yaralandı. 
     Alınan bilgiye göre, Burhan Kırkan 34 yönetimindeki 16 H 5191 plakalı zeytin yüklü kamyonet, Gemlik-Orhangazi Karayolu'nun Karbeton Kavşağı mevkiinde, Orhangazi yönüne dönüş yaptığı sırada, Ahmet Geçgel yönetimindeki 63 FC 405 plakalı yolcu otobüsüyle çarpıştı. 
     Çarpmanın etkisiyle sağ şeride kayan yolcu otobüsüne, yine aynı yönde giden Fuat Kocaballı'nın 30 kullandığı 10 K 0889 plakalı yolcu otobüsü çarparak şarampole yuvarlandı. 
     Otobüsün sürücü mahalline sıkışan Fuat Kocaballı, uzun uğraşlar sonucu vinç yardımıyla çıkarıldıktan sonra ambulansla Gemlik Devlet Hastanesi'ne kaldırıldı. 
     Yetkililer, Kocaballı'nın durumunun ağır olduğunu, kazada yaralanan 29 kişinin de Gemlik ve Bursa'daki hastanelere kaldırıldığını bildirdiler. 
     Kazayla ilgili soruşturma sürdürülüyor. 
     
</TEXT>
</DOC>
