<DOC>
<DOCNO> 270191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sontur59.html </URL>
<DATE> 2004/09/08/ </DATE>
<TIME> 20.20 </TIME>
<AUTHOR>  </AUTHOR>
<HEADLINE>
Maden ocağı faciasında arama -kurtarma çalışmaları sona erdi 
</HEADLINE>
<TEXT>

     Kastamonu'nun Küre İlçesi'ndeki maden ocağında çıkan yangının ardında çalışmalarını sürdüren arama-kurtarma ekipleri, saat 19.45 sıralarında araçlarla ocaktan ayrılarak, çalışmalarını sona erdirdi. 
     Türkiye Taş Kömürü Kurumu TTK Arama-Kurtarma Ekibi yetkilisi Sertaç Kurt, gazetecilere yaptığı açıklamada, madenin en derin yerlerine gittiklerini, tüm aralıklara bakıldığını ancak ne ölü, ne de yaralıya rastlanmadığını söyledi. 
     Kurt, kendilerine yangının elektrik kontağının plastik ve kauçuk malzemeyi tutuşturmasından kaynaklandığının söylendiğini kaydetti. 
     Bir gazetecinin, ''yangına geç müdahale edildiği'' yönünde iddialar bulunduğunu söylemesi üzerine Kurt, olay yerine helikopterle, devletin tüm olanaklarını kullanarak en kısa zamanda geldiklerini ifade etti. 
     
</TEXT>
</DOC>
