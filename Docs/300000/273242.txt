<DOC>
<DOCNO> 273242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/siyaset/siy03.html </URL>
<DATE> 2004/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İrtica takibi durdu 
</HEADLINE>
<TEXT>


28 Şubat kararlarının uygulanması ve takibi için kurulan kurul, AKP döneminde, "irticai faaliyet" arşivini dağıttı 

ÖNDER YILMAZ Ankara 


28 Şubat kararlarının uygulanması ve takibi amacıyla kurulan Başbakanlık Takip ve Koordinasyon Kurulu BTK , irticai faaliyet belgelerini içeren yedi yıllık arşivi dağıttı. Bir yıldır Milli Güvenlik Kurulu'na MGK brifing veremeyen BTK sekretaryası daraltılarak iki müşavirle işler yürütüldü, bireysel düzeydeki irticai faaliyetlerin takibi gündeme dahi alınmadı. 
BTK çalışmaları için Bülent Ecevit'in başbakanlığının son döneminde, bugün Yargıtay Cumhuriyet Başsavcılığı'nın bulunduğu eski TRT binasında 10 oda tahsis edildi. Ancak AKP hükümeti iktidara gelince, taşınmaya onay vermedi ve BTK Başbakanlık Merkez Binası'ndaki iki odada kaldı. Sonunda da "yersizlik ve bilgilerin eskidiği" gerekçe gösterilerek, 1997'den beri kamu kurumlarında oluşturulan irticai takip listeleri, bilgiler, belgeler, aylık - yıllık çalışma raporları, Emniyet ve MİT raporları ilgili kurumlara geri gönderildi. Askeri kanattan gelen veya hazırlanan bilgi ve raporlar da Genelkurmay Başkanlığı'na gitti. 

MGK'ya brifing yok 
AKP, geçmiş hükümet döneminde başlatılan "kurul sekreteryasının etkinliği için bir başbakanlık müsteşar yardımcısına bağlı olması" uygulamasına da son verdi, Çalışmalar doğrudan Dinçer'e bağlı iki Başbakanlık müşavirince yürütülmeye başladı. Geçmişte BTK'ya gelen her türlü irticai faaliyet ihbarı dikkate alınırken, AKP döneminde imzasız ihbarlar işleme konulmadı. Başbakanlık Müsteşarı Ömer Dinçer, BTK başkanı sıfatıyla 2004 başında vermesi gereken yıllık faaliyet brifingini h l MGK'ya sunmadı. Gerekçe olarak da "MGK'nın yoğun gündemi" gösterildi. 
Dinçer şunları söyledi 
"Bırakın işin yavaşlatılmasını, harıl harıl çalışıyoruz... Kurul her ay düzenli toplanıyor." 





</TEXT>
</DOC>
