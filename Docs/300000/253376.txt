<DOC>
<DOCNO> 253376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sontur05.html </URL>
<DATE> 2004/07/06/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Emekli öğretmene çarptı ve kaçtı .. 
</HEADLINE>
<TEXT>

     Gaziosmanpaşa'da emekli öğretmen, bir otomobilin çarpması sonucu öldü. 
     AA muhabirinin aldığı bilgiye göre, Karayolları Mahallesi Abdi İpekçi Caddesi'nde yolun karşısına geçmek isteyen ve emekli matematik öğretmeni olduğu belirtilen Abdülkadir Atalay'a 49 , plakası ve sürücüsünün kimliği henüz belirlenemeyen bir otomobil çarptı. 
     Olay yerine gelen polisler, Atalay'ın hastaneye kaldırılması için ambulans çağırdı. Ancak gelen sağlık görevlilerince yapılan kontrolde, Atalay'ın hayatını kaybettiği anlaşıldı. 
     Yalnız yaşadığı öğrenilen Abdülkadir Atalay'a çarpan otomobili kullanan sürücü ise aynı araçla kaçtı. 
     Olaya ilişkin soruşturmayı sürdüren polis, kaçan sürücüyü yakalamaya çalışıyor. 

     
</TEXT>
</DOC>
