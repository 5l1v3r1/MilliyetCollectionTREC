<DOC>
<DOCNO> 272877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/son/sondun14.html </URL>
<DATE> 2004/09/18/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
İran'da bir idam, bir kapama 
</HEADLINE>
<TEXT>

     Selahattin Oğuz bildiriyor 
İran'da cinayetten suçlu bulunan bir kişi idam edildi. 
     İran gazetesinin bugünkü haberine göre, iki kişiyi öldürmekten idam cezasına çarptırılan Mahmud adlı kişinin cezası, perşembe günü güneybatıdaki Huzistan eyaletinin Deztful kentinde asılarak infaz edildi. 
     İran'da cinayet, silahlı soygun, tecavüz, din değiştirme ve ciddi uyuşturucu kaçaklığı suçu işleyenler idam cezasına çarptırılıyor. 
     
     BİR DERGİ KAPATILDI 
     Öte yandan, haftalık bir dergi, din adamlarına hakaret etmek suçundan geçici olarak kapatıldı. 
     Aftab gazetesinin bugünkü haberine göre, başkent Tahran'ın batısındaki Merkezi eyaletinin başkenti Arak'ta bir mahkeme, bu kentte yayınlanan haftalık ''Mecnun'' dergisinin, ''Arak cuma imamı dahil din adamlarına hakaret etmek, yalan bilgi yaymak ve kamuoyunu kışkırtmak'' suçlarından geçici olarak kapatılmasına karar verdi. 
     Perşembe günü kapatılan derginin tekrar yayın hayatına ne zaman başlayacağına ilişkin bilgi verilmedi. 
     Uluslararası Sınır Tanımayan Gazeteciler Örgütü'ne RSF göre, İran'da 2001 yılından bu yana çoğu reformcu 120 kadar gazete ve derginin yayınlanması yasaklandı, 50'den fazla gazeteci gözaltına alındı ve 11 gazeteci halen cezaevinde bulunuyor. 
     
</TEXT>
</DOC>
