<DOC>
<DOCNO> 294885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/spor/spo05.html </URL>
<DATE> 2004/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim Raporu 
</HEADLINE>
<TEXT>


Milliyet 39 federasyona talip, 105 adayı tanıtıyor 

HAZIRLAYAN AYŞE YEŞİN 


DAĞCILIK 

ADI SOYADI Alaattin Karaca 
DOĞUM YERİ VE YILI Karaurgan - 1949 
EĞİTİMİ Anadolu Üniversitesi 
MESLEĞİ Öğretim Görevlisi 
YABANCI DİL İngilizce 
SLOGANI Şimdiye kadar yaptıklarımız yapacaklarımızın kanıtıdır. 
YAPTIĞI SPORLAR Dağcılık Lisanslı , Kayak, Boks 
SPORTİF BAŞARILARI Ağrı dağına 81 kez tırmandı 
PROJE VE HEDEFLERİ "1997'den bu yana yürüttüğüm Dağcılık Federasyonu Başkanlığı'na 4 yıllığına daha talip oldum. Seçimlere tek aday olarak girmem verdiğim hizmetleri yeterince göstermektedir. Fakat biz daha büyük başarılara imza atmak için disiplinli çalışmalarımızı sürdüreceğiz. Dağcılığı, ülke geneline yaymak, kulüp sayısını artırmak, yarışma sporu için başlatılan alt yapı çalışmalarını devam etmek, müze oluşturmak, özerkliğe geçiş alt yapısını oluşturmak başlıca hedeflerimiz". 

ESKRİM 

ADI SOYADI Erol Bülbül 
DOĞUM YERİ VE YILI Erzincan - 1953 
EĞİTİMİ 19 Mayıs Gençlik ve Spor Akademisi 
MESLEĞİ Serbest 
YABANCI DİL İngilizce 
SLOGANI Olimpiyata adım adım 
YAPTIĞI SPORLAR Eskrim Lisanslı 
SPORTİF BAŞARILARI Milli sporcu, antrenör 
PROJE VE HEDEFLERİ 
"4 yıldır sürdürdüğüm başkanlığım sırasında başlattığım hizmetlerin devamını getirebilmek yeniden adaylığımı koydum. İlk dört yılda miniklerden aldığımız ve şu anda 2008 Olimpiyatları için umut vaad eden sporcularımıza özel program hazırlayacağız. Başarımızı Balkanlar'dan çıkartıp, Avrupa ve Dünya Şampiyonaları'nda kürsüye çıkacak sporcular yetiştireceğiz. Bölgesel eskrim performans merkezlerini faaliyete geçireceğiz. Müsabaka sayımızı artıracağız". 

ADI SOYADI Cengiz Aydın 
DOĞUM YERİ VE YILI İstanbul - 1957 
EĞİTİMİ İktisadi ve Ticari İlimler Akademisi Maliye Bölümü 
MESLEĞİ Ekonomist, Mali Müşavir 
YABANCI DİL İngilizce 
SLOGANI Hedef 2012, planlı, verimli, uzun soluklu bir çalışmaya biz varız, ya siz 
YAPTIĞI SPORLAR Eskrim Lisanslı 
HEDEF VE PROJELERİ "1997-2000 döneminde başkanlık yaptım. Şimdi eskrimi daha üst seviyelere taşımak için yeniden bu işe soyundum. Branşımızı daha iyi tanıtmak, yozlaşmış klasman sisteminin yenilenmesi, yaş gruplarının yeniden sınıflandırılması, amaca uygun müsabaka programı belirlenmesi, eğitimde süreklilik sağlanması öncelikle yapacaklarımız olacak. Özerkliğe geçiş için alt yapı oluşturulması, sponsorluğa ağırlık verilmesi, doping ile mücadele önemle üzerinde duracağımız konular". 

ADI SOYADI Ahmet Recep Tekcan 
DOĞUM YERİ VE YILI Kars - 1960 
EĞİTİMİ Gazi Üniversitesi Sosyal Bilimler 
MESLEĞİ Yönetici 
YABANCI DİL Arapça, İngilizce, Rusça, Uygurca, Azerice 
SLOGANI Hedef uluslararası başarı 
YAPTIĞI SPORLAR Futbol, Masa Tenisi, Kayak, Badminton 
HEDEF VE PROJELERİ "Başbakan Recep Tayyip Erdoğan'ın Türkiye'nin bütün spor dallarında çok daha iyi temsil edilmesi gerektiğini vurgulaması adaylıktaki ilham kaynağım oldu. Eskrim yapmadığım halde, bu spor dalının içinde bulunduğu kısır döngüden kurtulması, taze kana kavuşması gerektiğine inanıyorum. Okul ve üniversitelerin yanı sıra islah evleri ve Çocuk Esirgeme Kurumu'ndaki gençleri bu sporla tanıştıracağız. Süper Lig'de futbol takımı olan kulüplerin eskrim branşı açmasını, belediyelerin bu işin içine girmesini sağlayacağız". 

ADI SOYADI Selçuk Mete Yazıcı 
DOĞUM YERİ VE YILI Elbistan 1953 
EĞİTİMİ 9 Eylül Üniversitesi Sağlık Bilimleri Enstitüsü 
MESLEĞİ Öğretim Üyesi 
YABANCI DİL İngilizce 
SLOGANI Bilim, birlik, başarı 
YAPTIĞI SPORLAR Eskrim Lisanslı , Tenis, Voleybol, Kayak 
SPORTİF BAŞARILARI Milli sporcu, eskrim antrenörü ve uluslararası hakem 
PROJE VE HEDEFLERİ "39 yıldır sporcu, antrenör, hakem ve idareci olarak içinde bulunduğum eskrim sporunun sorunlarını çok iyi biliyorum. Bilimsel ve eğitim formasyonunun bana verdiği güç ve deneyimle eskrimi layık olduğu yere getireceğiz. Dürüstlük, güvenilirlik, ciddiyet, insan ve spor sevgisi, sorumluluk ile bütün sorunların üzerine gideceğiz. Uygulayacağımız projelerde eskrimi kendilerine yaşam biçimi olarak seçmiş profesyonel bir kadroyla çalışacağız. Şeffaf anlayış temel ilkemiz olacak" 

GOLF 

ADI SOYADI Ahmet Ali Ağaoğlu 
DOĞUM YERİ VE YILI Göle - 1957 
EĞİTİMİ İTÜ Yüksek Denizcilik Okulu 
MESLEĞİ Armatör 
YABANCI DİL İngilizce, Rusça 
SLOGANI Genç yeteneklere ücretsiz eğitim imkanı 
YAPTIĞI SPORLAR Atletizm, Judo, Eskrim Hepsi lisanslı , Golf 
SPORTİF GÖREVLERİ 1993 ve 2000 - 2002 yılları arasında Trabzonspor kulübü başkan yardımcılığı 
PROJE VE HEDEFLERİ "2000'den bu yana federasyon başkanlığını sürdürüyorum. Önümüzdeki dönem, golf sporunun önündeki en temel sıkıntısı olan tesis sorununun çözümü ve statüleri net belli olmayan turistik golf sahalarının düzenlenmesi öncelikli hedefimiz olacak. 2006 başında özerkliğe geçiş için gerekli çalışmalara başlayacağız. 4 yıl önce oluşturduğumuz milli takımımızın ilk hedefi 2005 Akdeniz Oyunları'nda mücadele etmek. Golf sporu çabalarımızla dar gelirli ailelerin ve köy çocuklarının başarıyla yaptığı bir branş haline geldi, bu girişimlerimiz devam edecek. İstanbul ve Ankara'da sponsorların desteği ile birer golf sahası hizmete sokacağız". 


</TEXT>
</DOC>
