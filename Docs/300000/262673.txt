<DOC>
<DOCNO> 262673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/yasam/yas06.html </URL>
<DATE> 2004/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşikteki bebeği rehin aldı 
</HEADLINE>
<TEXT>


Polisten kaçan kapkaççı, 7 aylık bebeği beşiğinden kaçırıp boğazına bıçak dayadı 

MEHMET OKUR Mersin DHA 

Mersin Silifke'de parkta yürüyen Saadet Dön'ün 24 boğazındaki altın kolyeyi çalmaya çalışan Kemal Sefa 20 , çığlıklar üzerine paniğe kapıldı. Altın kolyeyi alamadan kaçmaya başlayan kapkaççı, yakalanacağını anlayınca, bir apartmanın zemin katındaki evin balkonunda, beşiğinde uyuyan 7 aylık Emir Can Tel'i rehin aldı. 
Apartmanın yanındaki bir bahçede kıstırılan Sefa, rehin aldığı bebeğin boğazına bıçak dayayarak polislere "Yaklaşmayın yoksa çocuğun boğazını keserim" dedi. 
İkna edilmeye çalışılan Sefa, 15 dakika sonra bir anlık dalgınlığı sonucu polis tarafından etkisiz hale getirildi. Bebeğine kavuşan anne Emine Tel de "Mutfakta bulaşık yıkarken bağrışmalar duydum. Dışarı çıkınca dünyam yıkıldı. 15 dakika bana bir asır gibi geldi" dedi. 




</TEXT>
</DOC>
