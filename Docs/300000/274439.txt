<DOC>
<DOCNO> 274439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/siyaset/siy03.html </URL>
<DATE> 2004/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP 'pes' dedirtti Krizin nedeni CHP 
</HEADLINE>
<TEXT>


ANKARA Milliyet 


AKP, Başbakan Recep Tayyip Erdoğan'ın, "Anadolu kadını istiyor, Türk kadınının onurunu korumak için suç olmalı" diyerek ısrar ettiği "zina" düzenlemesini CHP'nin gündeme getirdiğini savundu. 
AKP Grup Başkanvekili Faruk Çelik, diğer grup başkanvekilleriyle düzenlediği basın toplantısında, AB yolunda Türk insanının gerçekleriyle Türkiye'nin menfaatlerinin çatıştığını, ancak Türkiye'nin menfaatinin Türk insanının menfaati olduğunu söyledi. Çelik, "CHP bu konuda sağlıklı bir sınav veremedi. Zina tartışmasının kaynağında Baykal var. Bu konuyu iç politika malzemesi olarak kullandılar" diye konuştu. Zina suç olduğunu savunan Çelik, "Suç olmadığını nasıl söylersiniz " dedi. Çelik, "Cinsel sadakatsizlik önerisini de mi CHP getirdi " sorusuna "Zinayı CHP gündeme getirdi. 'Siz hazırlık yapın, biz de hazırlık yapalım' dedik" karşılığını verdi. 


</TEXT>
</DOC>
