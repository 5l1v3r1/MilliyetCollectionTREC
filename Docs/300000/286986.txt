<DOC>
<DOCNO> 286986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/siyaset/axsiy02.html </URL>
<DATE> 2004/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'ta DYP ile 'flört' krizi 
</HEADLINE>
<TEXT>


HAKAN ŞANLITÜRK Ankara 


ANAP Genel Başkanı Nesrin Nas'ın DYP Genel Başkanı Mehmet Ağar ile, genel başkan yardımcılarına haber vermeden bütünleşme görüşmeleri yapması krize yol açtı. ANAP Teşkilat Başkanı İbrahim Çebi, partinin ikinci adamı Halil İbrahim Özsoy'a, "Söyle ona Nas , istifa etsin. Ankara'ya gelmesin" diyerek tepkisini ortaya koydu. Gelişmelerin ardından kalp krizi geçiren Çebi, hastaneye yatırıldı. 

Ağar ile görüştünüz mü 
Nas, ANAP'tan ayrı olduğu sırada DYP'den davet almış, katılmaktan son anda vazgeçmişti. Genel başkan olduktan sonra Nas'ın DYP ile görüşmeleri devam etti. Eşi Adnan Nas'ın sınıf arkadaşı Ağar ile temaslarının Başkanlık Divanı tarafından öğrenilmesi partide kaos yarattı. Başkanlık Divanı'nda genel başkan yardımcılarının, "Ağar ile görüştünüz mü " sorusuna muhatap olan Nas kaçamak yanıtlar verdi, yardımcılarıyla arasında ihtilaf doğdu. 



</TEXT>
</DOC>
