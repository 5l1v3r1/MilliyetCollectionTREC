<DOC>
<DOCNO> 283086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sondun09.html </URL>
<DATE> 2004/10/25/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
ABD'de yangın 6 ölü, 1 yaralı... 
</HEADLINE>
<TEXT>

     ABD'nin Ohio Eyaleti'ne bağlı Toledo kentinde 2 katlı bir apartmanda çıkan yangın sonucu 6 çocuk öldü, 1 çocuk yaralandı. 
     En küçüğü 6 aylık en büyüğü 7 yaşındaki, 6 çocuğun kaldırıldıkları hastanelerde can verdiklerini belirten yetkililer, yaralanan 1 çocuğun durumunun ise kritik olduğunu bildirdiler. 
     Yangın söndürme ekiplerinin, yangın çağrısı aldıktan 1 dakika sonra yangına yerine ulaşarak müdahale ettiklerini ifade itfaiye yetkilileri, şiddetli alevlere karşın görevlilerin çocukları binadan çıkardıktan sonra yangını kontrol altına aldıklarını ifade ettiler. 
     Apartmandaki çocuklardan birinin babasının bir yangın söndürücüyle üst kattaki çocuklara ulaşmaya çalıştığı ancak şiddetli alevler nedeniyle başarılı olamadığını kaydeden yetkililer, aynı kişinin ikinci denemesinin ise yine kalın duman tabakası ve şiddetli alevler nedeniyle başarısız kaldığını açıkladılar. 
     İtfaiye yetkilileri, yangının nerede ve nasıl başladığının henüz bilinmediğini ifade ettiler. 
     
</TEXT>
</DOC>
