<DOC>
<DOCNO> 281897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonspo12.html </URL>
<DATE> 2004/10/20/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Fenerbahçe Şampiyonlar Ligi'nde kalesini kapatamadı... 
</HEADLINE>
<TEXT>

     Avrupa Şampiyonlar Ligi'nde yer aldığı D Grubu'nda oynadığı 3 maçta 1 galibiyet elde edip, 2 kez yenilen Fenerbahçe, Birinci Süper Lig'deki istikrarını Avrupa arenasına yansıtamadı. 
     Daha önce 2 kez katılıp başarı elde edemediği Şampiyonlar Ligi'nde bu sezonki hedefini gruptan çıkmak olarak belirleyen sarı- lacivertliler, kalesinin rakiplerine karşı kapatamadı. 
     Sarı-lacivertliler, Birinci Süper Lig'de 9 maçta yemediği kadar golü, Şampiyonlar Ligi'nde 2 maçta kalesinde gördü. Birinci Süper Lig'de 9 maçta kalesinde 6 gol gören Fenerbahçe, Avrupa Şampiyonlar Ligi'nde oynadığı son 2 maçta kalesindeki 9 gole engel olamadı. 
     D Grubu'ndaki ilk maçında Sparta Prag'ı Kadıköy'de 1-0'la geçen sarı-lacivertliler, deplasmanda Manchester United karşısında 6-2, dün de sahasında Olympique Lyon'a 3-1'lik skorlarla yenilmekten kurtulamadı. 
     
     BU SEZON YENİLEN GOLLER 

     Sarı-lacivertli ekip, bu sezon Birinci Süper Lig ve Avrupa Şampiyonlar Ligi'nde yaptığı 12 resmi maçta kalesinde toplam 15 gol gördü. 
     Birinci Süper Lig'in ilk 4 haftasında kaleyi koruyan Volkan 3 gol yerken, 5. haftadan itibaren sarı-lacivertli kaleyi devralan Rüştü ligde 3, Şampiyonlar Ligi'nde de 9 gole engel olamadı. 
     
</TEXT>
</DOC>
