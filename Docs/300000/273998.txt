<DOC>
<DOCNO> 273998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sonspo06.html </URL>
<DATE> 2004/09/22/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Cimbom'un genç yıldızı Sabri'den itirafa Bu sezon biraz tutuğum 
</HEADLINE>
<TEXT>

     Galatasaray'ın genç yıldızı Sabri, hedefinin Emre Belözoğlu gibi büyük bir futbolcu olarak Avrupa'da top koşturmak olduğunu söyledi. 
     Galatasaray'ın altyapısından yetiştiğini ve A takıma yükseldiği için çok heyacanlı olduğunu ifade eden Sabri, ''Geçen sezon şans buldum. Bu yıl da oynadığım sürece yararlı olmaya çalışıyorum. Galatasaray'da futbol oynamak genç bir oyuncu için büyük bir heyacan nedenidir. Ben bu sene biraz heyacanımı yendim'' diye konuştu. 
     Sabri, Galatasaray'da kalıcı olmak istediğini ve ekol olduğu takdirde, Avrupa'da oynamayı amaçladığını kaydetti. 
     
     ''HAGI, HEPİMİZ İLE İLGİLENİYOR'' 
     Sabri, teknik direktör Gheorghe Hagi'nin, kendisinin yanısıra tüm futbolcularla yakından ilgilendiğini vurguladı. 
     Galatasaray'da birçok yıldız futbolcu olduğunu dile getiren Sabri, ''Hocamın yanısıra büyüklerimden de çok şeyler öğreniyorum. Onların tecrübelerinden çok iyi bir şekilde faydalanıyorum'' dedi. 
     
     ''BU SEZON BİRAZ TUTUĞUM'' 
     Sabri, bu sezon geçen yıla oranla biraz daha tutuk olduğunu da itiraf etti. 
     Geçen sezon daha çok pozisyona girdiğini ve şut attığını belirten Galatasaray'ın genç yıldızı, ''Bu sezon ise tam olarak kendimi bulamadım. Şut atmam gerektiği yerde pas, pas vermem gerektiği yerde şut atıyorum. Bunları iyi şekilde ayarladığım zaman çok daha iyi olacağım'' diye konuştu. 
     
</TEXT>
</DOC>
