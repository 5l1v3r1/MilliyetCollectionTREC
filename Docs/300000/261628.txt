<DOC>
<DOCNO> 261628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sonyas04.html </URL>
<DATE> 2004/08/08/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Düğün davetiyesi bilboard oldu 
</HEADLINE>
<TEXT>

     Serkan AYDEMİR - EREĞLİ Zonguldak DHA 
ZONGULDAK'ın Ereğli İlçesi'ndeki bilboardlarda gelin ve damadın isimleri yazılı ilginç bir düğün davetiyesi görenleri şaşırttı. Bilboardlarda Yılın düğünü' başlıklı davetiyeyi gören vatandaşlar, "Gerçekten düğün davetiyesi mi, yoksa reklam mı '' diyerek yazılanları yakından inceliyorlar. 
     Güreşçioğlu Baklavaları'nın sahibi 26 yaşındaki Bilal Güreşçioğlu, iş ortaklığı da yaptığı kardeşi 24 yaşındaki Mehmet'e jest yaparak, 24 yaşındaki ev kızı Esra Kan ile Site Klüp'te yapılacak düğüne tüm ilçeyi davet ettiğini söyledi. Ağabey Güreşçioğlu, kardeşini çok sevdiğini belirterek, "Mehmet için ne yapsam azdır'' dedi. 
     Damat adayı Mehmet Güreşçioğlu ise ğabeyinin yaptığı bu jest karşısında şaşkınlığını gizleyemeyerek, "Bundan haberim yoktu. Benim için de sürpriz oldu. Bir arkadaşım yanıma gelerek Yılın düğünü ne zaman ' diye sordu. Ben söylediklerinden bir şey anlamadım. Öğrendim ki abim böyle bir jest yapmış. Hem şaşırdım, hem duygulandım'' dedi. 
     
</TEXT>
</DOC>
