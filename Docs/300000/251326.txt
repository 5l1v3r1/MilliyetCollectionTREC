<DOC>
<DOCNO> 251326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/magazin/axmag01.html </URL>
<DATE> 2004/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Britney anne sözü dinledi 
</HEADLINE>
<TEXT>


DIŞ HABERLER SERVİSİ 

Dansçı sevgilisi Kevin Federline'la nişanlanan pop şarkıcısı Britney Spears'ın, hamile olduğu için evlenme kararı aldığı iddia edildi. News of the World gazetesinin haberine göre, Spears, çocuğunu aralıkta dünyaya getireceği için en geç kasımda evlenmeyi planlıyor. Haberde, Spears'ın annesi evlenmeden önce çocuk sahibi olmayı onaylamadığı için, şarkıcının evlilik kararı aldığı iddia edildi. 
Spears'ın yakın çevresinden bir kişi gazeteye verdiği demeçte "Britney'in annesi artık kontrolü eline aldı. Kızının daha önce istediklerini yapmasına izin veriyordu ama artık her şeyin kuralına göre olmasını tercih ediyor. Bu yüzden de Britney, ilk seferki gibi hemen evlenmeyip, önce nişanlanma kararı aldı" dedi. Spears, çocukluk arkadaşı Jason Alexandre'la, ocakta ani bir kararla evlenmiş ancak bu evlilik sadece 55 saat sürmüştü. 


</TEXT>
</DOC>
