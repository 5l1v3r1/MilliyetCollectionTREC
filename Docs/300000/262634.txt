<DOC>
<DOCNO> 262634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/siyaset/siy01.html </URL>
<DATE> 2004/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şeytan üçgeni dağıtılmalı' 
</HEADLINE>
<TEXT>


Çakıcı'nın Yargıtay'da görevli bir h kime villa yaptırdığı haberini yorumlayan AKP'liler, yargının 'dokunulmazlığını' eleştirirken, CHP'liler hükümeti harekete geçmeye çağırdı 

ANKARA Milliyet 


Milliyet'in, organize suç örgütü lideri Alaattin Çakıcı'nın Karagümrük lokali baskını davasını yönlendirmek için Yargıtay'da villa rüşvetine giriştiği haberi, Türkiye'nin gündemine oturdu. Siyasiler yargıdaki kirlenmenin temizlenebilmesi için sorumluların hesap vermesini isterken, "tuz kokmadan" önlem alınmasını istediler. Milliyet'in ortaya çıkardığı skandalın "örtbas edilmemesi" çağrısı yapan siyasilerin görüşleri şöyle 

'Yargıtay çifte standartlı' 
Dengir Mir Mehmet Fırat AKP Genel Başkan Yardımcısı Yargıtay üyeleri de yargılanmalı. Her meslek kendi içindekileri temizlemeli. "Milletvekilerinin dokunulmazlığı kaldırılmalı" diyorlar. Ancak yargı dokunulmazlığı da var. Yargı dokunulmaz değildir. H kime villa hediyesi çok ilginç. Yargıtay daha önce dinleme olaylarıyla ortaya çıkan suçlar için ilginç ve çifte standartlı bir karar aldı. H kimlerin de yargılanmalarının önü açılmalı ki bu mesleğe de güven artsın ve suçlamalar ortadan kalksın. 
Turan Çömez Balıkesir - AKP Türkiye'nin ciddi manada toplumsal arınmışlığa ihtiyacı var. Yolsuzluğun, rüşvetin kirli ilişkilerin ve ranta dayalı yaklaşımların bulunduğu bütün platformlar yok edilmelidir. Çakıcı - adalet mekanizması ve rüşvet ilişkisi mutlaka açığa kavuşturulmalıdır. Rüşvet ile bağlantısı olan her kimse, gerekli ceza verilmelidir. 
Cavit Torun Diyarbakır - AKP Gerçekten hadise gerçekleşmiş ise derhal şahsın açığa alınması gerekiyor. Yargının çok temiz olmadığı son neşter operasyonu sırasında da görüldü. Meşhur üçleme, siyaset - mafya - işadamı üçgenine bir de yargı erkinin yoğun destek olduğu, onlar olmaksızın bu üçlünün hayatiyetini devam ettiremeyeceği görülüyor. Pislikler temizlenirken, bunlara bulaşanların kim olduğuna, nereye uzandığına bakılmaksızın sonuna kadar gitmek gerekiyor. Neşter'de dağ fare doğurdu. Yargının dokunulmazlık zırhı var. Onlara kimse dokunmuyor. 
Abdullah Çalışkan Adana - AKP Kirliliğin temelinde şeytan üçgeni var kirli siyasetçi - kirli bürokrat - kirli işadamı. Mafya da bu üçgenin ortasında. Bu üçgeni mafya idare ediyor. Birbirlerine ihtiyaçları var. Türkiye'de büyük bir değişim yaşanması gerekiyorsa bu şeytan üçgeninin dağıtılması gerekir. Tek taraflı olmaz. Yargı da bürokrasinin bir ayağıdır. Her üç kesim de birbirine ihtiyacı olduğu için yargıyı da, kirli siyasetçiyi de ayakta tutan bu zihniyet. 
Sedat Kızılcıklı Bursa - AKP Suiistimalin, hukuksuzluğun, gayri meşru ilişkilerin olduğu bir yerde huzurun olması adaletin tesis edilmesi mümkün değil. Bu haberler kamu vicdanında en çok güvenmemiz gereken adalete de ters düşüyor. Et kokarsa tuzlarız da, tuz kokarsa ne yaparız Tuzu kokutmamak lazım. Şaibeli olmaması için özverili bir çalışma bekliyoruz. Bunu yaparken mafyadan çekinmemeliyiz. 

'Devlet her yerde eşkıyaya teslim' 

Hasan Aydın İstanbul CHP Siyasetçi devreye girmeli, sorumluluğu olanlar cezalandırılmalı. 'Bakarız, ederiz' gibi zamana bırakan çizginin ötesinde sorumlulukla gereğini yapmalı. 
Orhan Eraslan CHP Niğde Adalet Bakanı, İçişleri Bakanı niye var Böyle konularda görev yapmayacaklar da, ne zaman görev yapacaklar 
Feridun Ayvazoğlu CHP Çorum Bu çok ciddi iddianın üzerine mutlaka ve acilen gidilmeli. Bakanlık tarafından soruşturmanın açılması gerekir. 
Emin Koç CHP Yozgat Türkiye bu konularda çok ciddi bir temizlikten geçmeli. 
Nevzat Ercan DYP Genel Başkan Yardımcısı Yargı kendi içinde yolsuzluklara bulaşmış olan mensuplarına göz yummamalı. 
Reha Çamuroğlu DYP Genel Başkan Yardımcısı İtalya'da olduğu gibi bizde de ciddi bir arınmaya ihtiyaç var. Yargı, kendi mensubuna sert davranmalıdır. 


</TEXT>
</DOC>
