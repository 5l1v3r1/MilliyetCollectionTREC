<DOC>
<DOCNO> 299948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sonspo24.html </URL>
<DATE> 2004/12/22/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Beşiktaş tek golle turladı 0-1 
</HEADLINE>
<TEXT>

     Türkiye Kupası eleme karşılaşmasında, Beşiktaş, Göztepe'yi deplasmanda 1-0 yendi. 
     3. dakikada Göztepe'nin atağında, Hüseyin'in ara pasında topla buluşan Aydın'ın şutunda, kaleci Murat topu kornere çeldi. 
     19. dakikada, Beşiktaş atağında Ali Güneş'in yaklaşık 30 metreden çektiği şutta top, kaleci Cenk'ten döndü. Topu, Süleyman uzaklaştırdı. 
     20. dakikada gelişen Göztepe atağında, Hüseyin'in sol kanattan ceza alanına yaptığı ortada, Enver, rakibiyle girdiği mücadelede yerde kaldı. Sarı-kırmızılı oyuncuların penaltı beklediği pozisyonda, hakem devam kararı verdi. 
     34. dakikada, Tümer ile paslaşan Ali Güneş, soldan sert vurdu top az farkla auta gitti. 
     39. dakikada, Göztepe'nin kontratağında Hüseyin sol kanattan ceza alanına girerek çektiği şutta top, auta çıktı. 
     41. dakikada Beşiktaş atağında, İbrahim Üzülmez'in sol kanattan ortasına iyi yükselen Berkant'ın kafa şutu, az farkla auta çıktı. 
     İlk yarı, 0-0 sonuçlandı. 
     İkinci yarıya atak başlayan Beşiktaş, 50. dakikada golü buldu. Ali Güneş'in ortasına, Göztepe defansı müdahale edemezken, Veysel'in kafa vuruşunda top ağlara gitti 1-0 52. dakikada Tümer'in ceza sahası dışından sert vuruşunda top az farkla auta gitti. 
     Maç Beşiktaş'ın 1-0 üstünlüğüyle sona erdi. Bu sonuçla Beşiktaş, 3. tura yükselen takım oldu. 

     
</TEXT>
</DOC>
