<DOC>
<DOCNO> 283940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/guncel/gun02.html </URL>
<DATE> 2004/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sadece Elvan'ı çağırdı 
</HEADLINE>
<TEXT>


Cumhurbaşkanı Sezer, 29 Ekim Resepsiyonu'nda milli sporcular Taylan ve Ayhan'ı "veto etti". Resepsiyona tek kadın sporcu olarak Elvan katılacak 

ABDULLAH KARAKUŞ Ankara 

AKP milletvekilleri, 29 Ekim Cumhuriyet Bayramı resepsiyonu için CHP ve Anayasa Mahkemesi üyelerinden farklı olarak kendilerine eşsiz davetiye gönderen Cumhurbaşkanı Ahmet Necdet Sezer'e sert tepki gösterdi. Spor camiasından 6'sı federasyon başkanı 16 kişinin yer aldığı listedeki tek kadın da, milli atlet Elvan Abeylegesse oldu. 
Sporcularına tacizde bulunduğu iddiasıyla yargılanan eski Halter Milli Takımı antrenörü Mehmet Üstündağ'a destek veren olimpiyat şampiyonu halterci Nurcan Taylan ve Uluslararası Atletizm Federasyonu'nun IAAF hakkında inceleme başlattığı Süreyya Ayhan, resepsiyona davet edilmedi. Atina Olimpiyatları'nda bronz madalya kazanan halterci Sedat Artunç'a da davetiye gönderilmedi. Olimpiyatın altın madalyalı haltercileri Halil Mutlu ve Taner Sağır da davetliler arasına girdi. 



Davetiyeler iade 
Bazı milletvekilleri davetiyeleri Sezer'e iade ederken, bazıları resepsiyona katılmayacağını açıkladı. AKP'lilerin görüşleri şöyle 
İbrahim Köşdere Çanakkale Bana neden eşsiz davetiye gönderdiğini anlamıyorum. Davetiyeyi iade ettim. Ahmet Faruk Ünsal Adıyaman Orası cumhurbaşkanının şahsi yeri değil, emanettir. Cumhurbaşkanı, cumhurun yaşayışlarına saygı göstermelidir. Kendi evi olsaydı eşsiz davet edebilirdi. Ama orada olmaz. Resepsiyona katılmayacağım.Mehmet Ali Suçin Batman Bu hepimizin cumhuriyeti. Ankara dışında olacağım ve resepsiyona katılmayacağım.Ali Rıza Alaboyun Aksaray Cumhurbaşkanının gerginliğe neden olmasını doğru bulmuyorum. Resepsiyona katılmayı düşünmüyorum.Remzi Çetin Konya Neden oluyor anlamıyorum, ama oluyor. Ankara'da olursam giderim ama belli değil.Mehmet Melik Özmen Ağrı Resepsiyona değil, Ağrı'da kutlamalara katılacağım. 2004'te böyle şeyleri tartışmamamız lazım. 



</TEXT>
</DOC>
