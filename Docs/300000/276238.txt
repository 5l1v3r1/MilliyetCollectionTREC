<DOC>
<DOCNO> 276238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/soneko54.html </URL>
<DATE> 2004/09/30/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Çukurova Grubu'nun, TMSF'ye ödemesi gecikecek... 
</HEADLINE>
<TEXT>

     Çukurova Grubu'nun, Tasarruf Mevduatı Sigorta Fonu'na TMSF bugün yapması gereken ilk ödemesini, 11 Ekim tarihine kadar yapabileceğini bir mektupla Fon'a bildirdiği açıklandı. 
     TMSF'den yapılan yazılı açıklamada, TMSF ile Çukurova Grubu arasında imzalanan 4 Ağustos 2004 tarihli ''Ek Sözleşme'' kapsamında bugün yapılması gereken ilk ödemenin, 11 Ekim 2004 tarihine kadar yapılabileceğinin, Çukurova Grubu tarafından bugün TMSF'ye ulaştırılan mektupta bildirildiği kaydedildi. 
     Açıklamada, ek sözleşme gereği bu gecikme nedeniyle Çukurova Grubu'nun, ödemesine ek olarak yüzde 13,5 oranında gecikme faizi ödeyeceği bildirildi. 
     TMSF yetkilileri, bu durumun sözleşme boyunca dört defa gerçekleşmesinin, temerrüt koşullarından birini oluşturduğunu belirttiler. 
     Çukurova Grubu'nun Pamukbank'ın Tasarruf Mevduatı Sigorta Fonu'na TMSF devrinden ve Yapı ve Kredi Bankası'na olan kredi borçlarından dolayı yapacağı ödemenin ilk taksidi, 115 milyon doları Yapı Kredi Bankası'na ve 15 milyon doları da TMSF'ye olmak üzere, toplam 130 milyon dolar düzeyinde bulunuyor. 
     
</TEXT>
</DOC>
