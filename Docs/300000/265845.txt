<DOC>
<DOCNO> 265845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/guncel/gun04.html </URL>
<DATE> 2004/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ders kitabında Osmanlıca 
</HEADLINE>
<TEXT>


Milli Eğitim Bakanlığı MEB tarafından yayımlanan genelgeye göre, Türkçeleşmiş Osmanlıca, Arapça ve diğer dillerden sözcüklerden bazıları ders kitaplarında kullanılabilecek 

ANKARA ANKA 

Milli Eğitim Bakanlığı MEB , yeni programlara uygun hazırlanacak ders kitaplarında "Türkçeleşmiş" Osmanlıca, Arapça ve diğer dillerden sözcüklerin kullanılabileceğini bildirdi. 
Talim ve Terbiye Kurulu TTK Başkanlığı, yayınevlerinin ders kitabı olacak eserlerinin belirleneceği "yarışma yöntemi" kapsamında her sınıfın her dersi için en fazla 7 kitap seçecek. Dereceye giren ilk 7 eser ders kitabı olarak okutulacak. TTK'nın şartnamesinde, kitapların temel insan haklarına aykırılık taşımayacağı, cinsiyet, ırk, din, dil, renk, siyasi düşünce, felsefi inanç, mezhep ve benzeri konularda ayrımcılık içermemesi gerektiği kaydedildi. Bilimsel ilke ve yöntemlere uygun hazırlanacak kitaplar, reklam niteliğinde öğeler içermesi durumunda kabul edilmeyecek. Kitapların bilişim teknolojisinin etkin kullanımını teşvik etmesi, önyargı ve normatif önermelerden uzak olarak konuyla ilgili farklı bakış açıları içermesi de gerekiyor. 
Şartnamedeki bir diğer maddeyle "Yaşayan Türkçe" adı altında Osmanlıca ve Arapça sözcüklerin de yeni kitaplarda yer almasının yolu açılıyor. Milli Eğitim Bakanı Hüseyin Çelik'in geçen yıl yayımladığı genelge çerçevesinde "Türkçeleşmiş" diğer dillerden kimi sözcüklerin kullanılabileceği kaydedilirken, şartlar şöyle sıralanıyor 
Yaşayan Türkçe doğru, güzel ve etkili biçimde kullanılır.Türkçeleşmiş kelimeler, Türkçe'nin bir parçası olarak değerlendirilir.Türkçenin kullanımında Türk Dil Kurumu'nun son yayımladığı "Türkçe Sözlük" ve "İmla Kılavuzu" esas alınır. 
Bu kapsamda kitaplarda "ulus" yerine "millet", "egemenlik" yerine "h kimiyet", "yaşam" yerine "hayat", "olanak" yerine "imk n", "doktor" yerine "hekim", "neden" yerine "sebep", "yıkım" yerine "tahribat" kullanılabilecek. 


</TEXT>
</DOC>
