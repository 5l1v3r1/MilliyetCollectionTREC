<DOC>
<DOCNO> 269616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/magazin/mag03.html </URL>
<DATE> 2004/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Özen Haksızlığa uğradım 
</HEADLINE>
<TEXT>


Kız arkadaşına laf attığı için Mehmet Gülsüm'ü dövdürttüğü gerekçesiyle tutuklanan Gökhan Özen,"Olayın benimle hiçbir ilgisi yok" diye konuştu 

MAGAZİN SERVİSİ 

Korumalarına, kuaför Mehmet Gülsüm'ü dövdürttüğü gerekçesiyle tutuklanan Gökhan Özan, suçsuz olduğunu iddia etti. Ümraniye Cezaevi'nde yatan Özen, menajeri aracılığıyla yaptığı yazılı açıklamada, haksızlığa uğradığını vurguladı. Özen, açıklamasında şunlara yer verdi 

Tacize tepki 
"Olayın benimle hiçbir ilgisi yok. Kızına, kadınına tacizde bulunan her Türk erkeği tepki verir. Karısına tacizde bulunulan menajerim de tepki vermiş. Dövülen kişi ve olaya karışanlar ifadelerinde 'Gökhan Özen olayların içinde yoktu' dedikleri halde 48 saat gözaltında tutuldum ve sonra da tutuklandım. Haksızlığa uğradığımı düşünüyorum ama yine de Türk adaletine güveniyorum. En kısa sürede gerçeklerin ortaya çıkacağına inanıyorum. Sevenlerime bir sözüm var. Benim sevgilime, karıma, kızıma laf atılsa, taciz edilse ben de aynı tepkiyi verebilirdim." 

İtiraz edecekler 
Şarkıcının avukatı Aydın Kurban, bir üst mahkemeye başvurup, Özen'e verilen tutuklama kararına itiraz edeceklerini söyledi. 


</TEXT>
</DOC>
