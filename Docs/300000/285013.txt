<DOC>
<DOCNO> 285013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/yasam/yas15.html </URL>
<DATE> 2004/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



İSTANBUL 

İlkyardım 'cahilliği' bir cana mal oldu 
Milliyet 
Beşiktaş'ta bir akaryakıt istasyonu önünden caddenin karşısına geçmek isteyen Adnan Duran, bir otomobilin çarpması sonucu ağır yaralandı. Polisin çağırdığı ambulans beklenirken, başından yaralanan ve ayağı kırılan Duran'ın ağzına, sırt üstü yattığı için kan doldu. Nefes almakta güçlük çeken Duran bir sedyeyle ambulansa taşındı. Ancak yolda öldü. 

İZMİR 

Köpek katliamı hayvanseverleri isyan ettirdi 
MUSTAFA OĞUZ DHA 
Foça'ya bağlı Yeni Foça Beldesi'nde, Alman hayvanseverlerin katkılarıyla kısırlaştırılıp kulaklarına küpe takılan 10 sokak köpeğinin zehirlenerek öldürülmesi büyük tepki gördü. Evsiz Hayvanlara Yardım Derneği üyeleri, Hayvan Hakları Yasası çıkmasına rağmen, sokak hayvanlarına karşı h l ortaçağ zihniyetinin sürdüğünü bildirdi. 

İZMİR 

Evlenmeyince sevgilisini bıçakladı 
DHA 
İzmir'de, sevgilisinin evlenme teklifini kabul etmeyen Aygül Ceven 39 yaralandı. Evlerinde birlikte yaşayan Ceven ve İbrahim Alpak, evlilik nedeniyle tartıştı. Bu sırada mutfağa giderek bıçak alan Alpak, Ceven'i karnından yaraladıktan sonra kaçtı. Çığlıklar üzerine eve giren komşularınca hastaneye kaldırılan Ceven, kendisi Alpak'ı bıçakladığını söyledi. 

İZMİR 

13 yaşında içki masasında vuruldu 
DHA 
Selçuk'ta, 13 yaşındaki Gökhan Bektaş 13 birlikte içki içtiği İsmail Başkaya 32 tarafından öldürüldü. Belevi Beldesi'ndeki ağılda alkol alan Bektaş, Başkaya ve İbrahim Şebi arasında tartışma çıktı. Bu sırada duvardan ruhsatlı av tüfeğini alan Başkaya, Bektaş'ı göğsünden vurarak kaçtı. Jandarmanın çağırdı ambulansla Ege Üniversitesi Tıp Fakültesi Hastanesi'ne kaldırılan Bektaş kurtarılamadı. 

YOZGAT 

Eski damadı öldürdü 
DHA 
Yozgat'ta Duran Çelik, anneleriyle kalan 2 çocuğunu görmek için önceki akşam eski kayınpederi Seyfi Yüksel'in 70 Mutafoğlu Mahallesi'ndeki evine geldi. Çıkan tartışma üzerine, Çelik ekmek bıçağıyla Yüksel'i göğsünden yaraladı. Çelik, vatandaşların yardımıyla yakalanırken, Yüksel hayatını kaybetti. 



</TEXT>
</DOC>
