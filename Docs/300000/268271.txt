<DOC>
<DOCNO> 268271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sonyas16.html </URL>
<DATE> 2004/09/01/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Yarım asırlık turşucudan, turşu kurmanın püf noktaları... 
</HEADLINE>
<TEXT>

     Afyon'da yarım asırı aşkın süredir turşuculuk yapan Tevfik Tutan, turşu kuracaklar için bazı tavsiyelerde bulundu. 
     Turşu kurulacak sebzelerin körpe, tarladan yeni koparılmış ve turşu kurmaya uygun sebze olması gerektiğini belirten Tutan, turşu kurmak için ise cam kavonoz veya kaliteli plastik bidonlara turşu kurulmasını tavsiye etti. 
     Turşuların serin ortamda, balkon dışında, bodrum veya merdiven altı gibi yerlerde ve karanlık ortamda muhafaza edilmesi gerektiğine işaret eden Tutan, ''turşu satın alırken ihtiyacınız kadar, günlük tüketebileceğiniz kadar turşu satın alın. Zira turşu bekledikçe lezzetinde azalma olabilir. Turşu kurarken ise küçük cam kavonoz veya kaliteli plastik bidonları tercih edin'' tavsiyelerinde bulundu. 
     Tutan, ''günümüz toplumunda kalabalık ailelerin yerini, küçük aileler oluşturduğu için, büyük ambalajlara turşu kuruluyor. Büyük bidonlardaki turşuyu açtıktan sonra ağzından hava alacağı için lezzetinde azalma meydana gelebilir. Onun için büyük bidonlar yerine küçük cam kavonoz veya plastik şişeler turşu için daha uygun olacaktır'' dedi. 
     
</TEXT>
</DOC>
