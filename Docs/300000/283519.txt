<DOC>
<DOCNO> 283519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sonspo39.html </URL>
<DATE> 2004/10/26/ </DATE>
<TIME> 21.28 </TIME>
<AUTHOR>  </AUTHOR>
<HEADLINE>
Beşiktaş, Fenerbahçe derbisine doğru... 
</HEADLINE>
<TEXT>

     Beşiktaş, bir günlük iznin ardından Fenerbahçe ile oynayacağı derbi maçın hazırlıklarına başladı. 
     Teknik direktör Vicente Del Bosque yönetiminde, BJK Nevzat Demir Tesisleri'nde gerçekleştirilen antrenmanda, futbolcular, kondisyon ve pas çalışmasının ardından çift kale maç yaptı. Ankaragücü maçında forma giyen futbolcular çalışmayı erken bırakırken, sakatlıkları geçen Pancu, Sergen ve Tümer de takımla birlikte çalıştı. 
     Bu arada, sakatlığı süren Ronaldo takımdan ayrı, koşu yapmakla yetindi. 
     Beşiktaş, yarın yapacağı antrenmanla Fenerbahçe maçı hazırlıklarını sürdürecek. 
     Öte yandan, kaptan Tayfur, Juanfran ve Mustafa'nın 28 Ekim Perşembe günü saat 17.00'de, teknik direktör Del Bosque'nin de 29 Ekim Cuma günü aynı saatte BJK Nevzat Demir Tesisleri'nde, Fenerbahçe maçıyla ilgili basın toplantısı düzenleyeceği bildirildi. 
     
</TEXT>
</DOC>
