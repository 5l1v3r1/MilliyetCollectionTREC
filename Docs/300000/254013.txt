<DOC>
<DOCNO> 254013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/siyaset/axsiy01.html </URL>
<DATE> 2004/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, feribottaki ismini hoş bulmadı 
</HEADLINE>
<TEXT>


Bir feribota 'Recep Tayyip Erdoğan' isminin verilmesine Erdoğan'ın, "Kime sordunuz Hoş değil. Bu iyi karşılanmaz" dediği belirtildi 

ABDULLAH KARAKUŞ Ankara 


Başbakan Recep Tayyip Erdoğan'ın, isminin hızlı feribota verilmesine kızdığı belirtildi. Ulaştırma Bakanı Binali Yıldırım, 1 Temmuz'da yapılan feribotların hizmete sokulması töreninde, "İstanbullular başbakanımızın ismini feribota vermeyi uygun gördü" dese de Erdoğan'ın tören daveti için kendisiyle görüşmeye gelen İstanbul Deniz Otobüsleri İDO yetkililerine sert çıktığı belirtildi. Erdoğan, yetkililere, "Kime sordunuz da benim ismimi bir feribota verdiniz, nasıl böyle yaparsınız Yaptığınız çok yanlış, hoşuma gitmedi. Bu iyi karşılanmaz" dedi. "Feribota isminizi verdik, sizi de törene bekliyoruz" diye Erdoğan'ı törene davet eden İDO yetkilileri, Başbakan'ın bu tepkisi karşısında şaşkınlığa uğradı. Erdoğan, tepkisini 1 Temmuz'daki törene katılmayarak da gösterdi. 
Pendik Feribot İskelesi'nde düzenlenen törene katılan Yıldırım ise, yıllarca Cumhurbaşkanı'na kadar giderek akaryakıt fiyatlarının ucuzlatılmasını istediklerini ve bu düzenlemeyi gerçekleştirenin adının ilk gemiye verileceğini dile getirmişti. Bakan Yıldırdım, Eski İDO Genel Müdürü'ydü. 


</TEXT>
</DOC>
