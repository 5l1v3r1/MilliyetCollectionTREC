<DOC>
<DOCNO> 292971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/yasam/yas01.html </URL>
<DATE> 2004/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Leğende boğuldu .. 
</HEADLINE>
<TEXT>


10 aylık bebeğini kanepede uyutan anne, çamaşır asmak için balkona çıktı. Döndüğünde bebeğini kanepenin yanında bıraktığı çamaşır leğeninin içinde hareketsiz yatarken buldu. Bebeği, bir karış suda can vermişti .. 

MUKADDER YARDIMCIEL Kars DHA 

Kars'ta mevsimlik işçi olarak çalışan Erkan Güneşsu 27 , önceki gün iş bulmak için evinden ayrıldı. 2 çocuk annesi eşi Nurgül Güneşsu 23 ise işine engel olmaması için önce 10 aylık bebeği Ferdi'yi kanepede uyuttu. Kendisi de kanepenin yanına getirdiği leğende çamaşır yıkadı. Sonra çamaşırları asmak için dışarı çıktı. 

İmama götürdüler 
Bu sırada uyanan Ferdi, kanepeden yuvarlanıp yüzüstü leğene düştü. Kayınpeder ile anne, ölüp ölmediğini anlamak için bebeği mahallenin imamına götürdü. 
İmam, bebeğin öldüğünü belirterek durumu jandarmaya bildirdi. Dikkatsizlik ve tedbirsizlik sonucu bebeğin ölümüne neden oldukları iddiasıyla gözaltına alınan çift, daha sonra tutuksuz yargılanmak üzere serbest bırakıldı. 




</TEXT>
</DOC>
