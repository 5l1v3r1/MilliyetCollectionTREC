<DOC>
<DOCNO> 276001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sontur08.html </URL>
<DATE> 2004/09/29/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Lise önünde döner bıçaklarıyla haraç kavgası 
</HEADLINE>
<TEXT>

     DHA 
ERZURUM Atatürk Lisesi önünde haraç yüzünden çıkan ve döner bıçaklarının kullanıldığı kavgada 7'inci sınıf öğrencisi Metin Yüksel yaralandı. Pazar yerinde olaya karışanları arayan polis okul ve çevresini ablukaya aldı ancak saldırganları yakalayamadı. 
     Kent merkezindeki Atatürk Lisesi önündeki kanlı kavga dün öğle saatlerinde meydana geldi. Bir grup öğrenci, haraç almak istedikleri 7'inci sınıf öğrencisi Metin Yüksel'le kavga etti. Kimlikleri henüz belirlenemeyen kişiler, para vermek istemeyen Yüksel'i bacağından bıçaklayarak kayıplara karıştı. Olayda tabanca da kullanıldığı yolundaki ihbar üzerine olay yerine gelen polis, yaralı öğrenciyi ve saldırganları bulamadı. Okul önündeki öğrencilerin ifadeleriyle çevrede geniş çaplı arama yapan Özel Harekat ve Çevik Kuvvet ekipleri, şüpheli 8 kişiyi gözaltına aldı. 
     Saldırganların okul yanındaki semt pazarına kaçmış olabileceğini düşünen ekipler, pazar yerinde yaptıkları aramada sallama' tabir edilen iki döner bıçağı buldu. Ekiplerle birlikte olaya müdahale eden Emniyet Müdür Yardımcısı Ahmet Demiral, polise yardımcı olmayan pazar esnafına sinirlenerek, "Bunlar sizin çocuklarınız olabilirdi. Kavgayı nasıl göremezsiniz '' diye çıkıştı. 
     Bölgede yaklaşık iki saat bölgede yapan polis, yaralı öğrenci Metin Yüksel ve saldırganları bulamazken, gözaltına alınan 8 kişi kendilerini görüntülemek isteyen basın mensuplarına tepki gösterdi. 
     
</TEXT>
</DOC>
