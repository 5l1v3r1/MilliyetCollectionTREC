<DOC>
<DOCNO> 259983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/sonsiy14.html </URL>
<DATE> 2004/08/02/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
YAŞ, ilk gün çalışmalarını tamamladı 
</HEADLINE>
<TEXT>

     Yüksek Askeri Şura YAŞ , Başbakan Recep Tayyip Erdoğan'ın başkanlığındaki ilk gün çalışmalarını tamamladı. 
     Genelkurmay Başkanlığı Karargahı Çakmak Salonu'ndaki toplantının öğleden sonraki bölümü yaklaşık 2.5 saat sürdü. 
     Toplantıda, Genelkurmay Başkanlığı'nca hazırlanan askeri stratejik konsept, Türk Silahlı Kuvvetleri'nin TSK program ve hedefleri ile TSK'yı ilgilendiren diğer konular ele alınıyor. 
     Şura'da, general, amiral ve albaylardan bir üst rütbeye yükselecekler ile rütbe bekleme süreleri uzatılacakların ve kadrosuzluktan emekliye sevk edileceklerin yanı sıra çeşitli nedenlerle TSK ile ilişikleri kesilecek personelin durumları da görüşülüyor. 
     YAŞ toplantısı 5 Ağustos Perşembe günü sona erecek. 
     Şura, çalışmalarına Genelkurmay Başkanlığı Karargahı'nda yarın devam edecek. 
     
</TEXT>
</DOC>
