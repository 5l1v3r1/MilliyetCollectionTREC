<DOC>
<DOCNO> 260819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/soneko36.html </URL>
<DATE> 2004/08/05/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
BDDK, Çukurova Grubu ile sözleşme imzalandığını açıkladı... 
</HEADLINE>
<TEXT>

     Bankacılık Düzenleme ve Denetleme Kurumu BDDK , Çukurova Grubu ile anlaşmanın imzalandığını duyurdu. 
     BDDK'dan yapılan yazılı açıklamada, 20 Temmuz tarihli açıklamayla, ''Çukurova Grubu ile BDDK arasında Aralık 2003 tarihinden beri TMSF ve Yapı Kredi Bankası alacaklarının yeniden yapılandırılması ve erken ödenmesi kapsamında, Grubun teklifinin yasal çerçeveye oturtulması ve Yapı Kredi'nin mülkiyet sorununu sağlıklı bir şekilde çözülmesi amacıyla yürütülen görüşme ve çalışmalar çerçevesinde mutabakata varıldığının belirtildiği'' hatırlatıldı. 
     Söz konusu mutabakatın yazılı anlaşmaya dönüştürülmesinin tamamlayıcı zorunlu koşulları niteliğinde olan, Grubun TMSF ve YKB'ye olan borçlarının ödenmesi ve sair hususları düzenleyen sözleşmelerin Grup-TMSF ve Grup-YKB arasında imzalandığı dikkate alınarak nihai sözleşmenin Grup ile BDDK arasında bugün itibariyle imzalandığı ve sürecin işlemeye başladığı bildirildi. 

     
</TEXT>
</DOC>
