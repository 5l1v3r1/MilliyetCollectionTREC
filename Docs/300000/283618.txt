<DOC>
<DOCNO> 283618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/magazin/mag01.html </URL>
<DATE> 2004/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu filmde şaşırtacak 
</HEADLINE>
<TEXT>


MAGAZİN SERVİSİ 

Hollywood'un genç ve yakışıklı aktörlerinden Colin Farrell, yeni filmi 'Yanlış Hesap'ta hayranlarını şaşırtacak. Yönetmenliğini John Crowley'in üstlendiği, Farrell'in yanı sıra Sherly Henderson, Kerry MacDonald, Calm Meany ve Cillian Murphy'nin oynadığı 'Intermission', 29 Ekim Cuma günü vizyona girecek. Türkiye dağıtımını ANS'nin üstlendiği filmde Farrell, azılı bir hırsız rolünde. İki sevgili arasında yaşanan ayrılığın son derece karmaşık bir dizi olaylara neden olduğu 'Yanlış Hesap'ta Farrell, oyunculuğu kadar sesi ve yorumuyla da dikkat çekecek. 6 yıldır tüm filmlerinin çekimlerine, uğurlu saydığı 'boxer'ını giyerek gittiğini açıklayan Farrell'ın filmin başında seslendirdiği The Clash'in 'I Fought The Love' isimli şarkısı, 'Yanlış Hesap'ın film müzikleri albümünde de yer alacak. 


</TEXT>
</DOC>
