<DOC>
<DOCNO> 256992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/spor/aspo.html </URL>
<DATE> 2004/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan'dan CONTRAtak 
</HEADLINE>
<TEXT>


Galatasaray sağ gösterip, sol vurdu, Atletico Madrid'in Rumen'i için operasyon başlattı. Contra'nın teklifi kabul ettiği, kulüple de pazarlıkların sürdüğü bildirildi 

ÖZEL HABER MEHMET ÇİFTÇİ 


Bonservisi pahalı 
SARI - Kırmızılı takım, Romalı Dellas için büyük çaba harcarken, sürpriz bir transfer harekatına daha imza attı ve Atletico Madrid'in Rumen oyuncusu Contra için pazarlıklara başladı. İspanyol kulübünün Sportif Direktörü Gill dün medyaya yaptığı açıklamada, Galatasaray'ın teklifini doğruladı ve bir kez görüştüklerini söyledi. Contra'nın, 2 yıl daha sözleşmesi bulunduğu, bu nedenle Atletico Madrid'in 3 milyon Euro bonservis ücreti istediği de bildirildi. Galatasaray'ın ise 1.5 milyon Euro'dan kapıyı açtığı ifade edildi. 

Yine görüşecekler 
RUMEN futbolcunun, geçen yıl yedek oturması nedeniyle Rumen Milli Takımı'ndan kesilmesi üzerine, Galatasaray'ın teklifine sıcak baktığı belirtildi. Atletico Madrid'in iyi ücret verilmesi halinde Contra'yı satış listesine koyabileceğini açıklamasıyla, geçen hafta iki tarafın biraraya geldikleri vurgulandı. Ancak Atletico ile Galatasaray'ın önümüzdeki günlerde yine pazarlık masasına oturmasının beklendiği bildirildi. Yıllık 1.5 milyon Euro alan Contra'nın da gitmek istemesi yüzünden, transferin kolaylaşacağı iddia edildi. 

Kimdir 
Doğumu 15.12.1975 
Ülkesi Romanya 
Boyu 1.80 
Kilosu 74 
Pozisyonu Defans 
Kariyeri 
P.Timisgara 1991 - 95 
D.Bükreş 1995 - 99 
Alaves 1999 - 01 
Milan 2001 - 02 
A.Madrid 2002 - 


</TEXT>
</DOC>
