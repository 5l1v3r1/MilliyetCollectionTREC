<DOC>
<DOCNO> 275698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sontur05.html </URL>
<DATE> 2004/09/28/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Eminönü'nde cinayet 
</HEADLINE>
<TEXT>

     Eminönü'nde bıçakla yaralanan genç kadın, bırakıldığı hastanede öldü. 
     AA muhabirinin aldığı bilgiye göre, 34 TB 6816 plakalı otomobille Yasemin Günbatı'yı 30 yaralı olarak İstanbul Üniversitesi Tıp Fakültesi Hastanesi Acil Servisi'ne getiren bir kişi, görevlilere ilaç alacağını söyleyerek dışarı çıktı. Bu kişi, daha sonra aynı araçla hızla hastaneden ayrıldı. 
     Kalbinden bıçaklandığı anlaşılan Yasemin Günbatı, hastanede yapılan müdahaleye rağmen hayatını kaybetti. 
     Hastaneye gelen yakınları, genç kadının sevgili H.Ç tarafından bıçaklandığını öne sürdüler. 
     Günbatı'nın yakınları, olayın ardından telefonla kendilerini arayan H.Ç'nin, Galata Köprüsü'ndeki bir restoranda yemek yediği sevgilisini, aralarında çıkan tartışma sonucu Eminönü Sarayburnu'nda arabanın içinde bıçakladığını anlattığını iddia ettiler. 
     Yasemin Günbatı'nın yeğeni de, zanlı H.Ç'nin Günbatı ile çekilmiş ve cep telefonunda kayıtlı fotoğrafını polise verdi. 
     Polisin olayla ilgili başlattığı çalışma sürüyor. 

     
</TEXT>
</DOC>
