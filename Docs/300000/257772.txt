<DOC>
<DOCNO> 257772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/guncel/axgun02.html </URL>
<DATE> 2004/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüme uğurlandılar 
</HEADLINE>
<TEXT>


Ürdünlü Nasarettin ailesi, İstanbul'a tatile gelmişti. Dışişleri Bakanı Gül'e çevirmenlik de yapan baba İdris Nasarettin ve 3 kızı, korkunç kazada can verdi 

Şakir Aydın Pamukova 

İstanbul şığı Ürdünlü Nasarettin ailesi, tatil için geldikleri Türkiye de hızlandırılmış tren kazasında parçalandı. Dışişleri Bakanı Gül'ün Ürdün ziyareti sırasında çevirmenliğini yapan İdris Nasarettin ve 3 kızı hayatını kaybederken, 3.5 yaşındaki Braha ve annesi Ayşe Nasarettin yaralı olarak kurtuldu. 
Öğrenimini Türkiye'de yapan İdris Nasarettin, bir hafta önce 4 kızı ve eşiyle birlikte İstanbul'a tatile geldi. Burada geçirilen güzel günlerin ardından önceki gün Eskişehir'e gitmek için hızlandırılmış trenden yer ayırtan aileyi, dostları Haydarpaşa Garı'na kadar uğurladı. Sonra o facia meydana geldi. Baba Nasarettin, kızları Manar 17 , Hala 15 ve Maram'la 12 birlikte hayatını kaybederken, Braha ve annesi yaralı olarak Kocaeli Üniversitesi Tıp Fakültesi'ne kaldırıldı. Hiç Türkçe bilmeyen Ürdünlü küçük Braha'nın yüzündeki ve dizindeki hafif sıyrıklar, sanki felaketin değil, dozu biraz kaçmış yaramazlığın eseri. Annesinin karnına yaslanmış, etrafında koşuşup duran insanları seyreden küçük Braha, babası ve ablalarının öldüğünü bilmiyor. Kolu omzundan itibaren alçıya alınmış anne Ayşe Nasarettin ise, durumun çok daha ciddi olduğunun farkında... 

Hollanda'dan tatile gelmişlerdi 
Kazayı televizyonda izleyerek Pamukova Devlet Hastanesi'ne gelen Orhan Çelik, aldığı acı haberle yıkıldı. Hollanda'da altı yıldır işçi olarak çalışan eniştesi Yavuz Aydın ve kız kardeşi Şaziye Çelik ile yeğeni Melih Aydın'ın 5 hızlandırılmış tren kazasında öldüğünü öğrenen Çelik, gözyaşlarına h kim olamadı. Hastanede sinir krizi geçiren Çelik, "İstanbul'dan kendi ellerimle onları trene bindirdim. Tatil için gelmişlerdi. Elazığ'daki ailelerini ziyarete gidiyorlardı. Ama yolculukları trende son buldu. Meğer onları ölüme uğurlamışım" dedi. Kazadan yaralı kurtulan aynı aileden Mehmet Aydın 8 yoğun bakımda yaşam mücadelesi veriyor. 
Ankara'daki bir dershanede öğretmenlik yapan Muhammed Arifoğlu 55 ve Serpil Aktuzlu 40 Yeditepe Üniversitesi'nin davetlisi olarak öğrencileri ile birlikte İstanbul'a gelmişlerdi. Aynı zamanda dershanenin ortağı da olan iki öğretmen, üniversite gezisinden sonra öğrencileri Ankara'ya uğurladıktan sonra bir gün daha İstanbul'da kalmaya karar verdi. Ancak bu karar, bindikleri trende yan yana oturan Arifoğlu ve Aktuzlu'nun ölümüyle sonuçlandı. 

Kızıyla kurtuldu 

Faciada eşi İdris Nasarettin'le üç çocuğunu kaybeden Ayşe Nasarettin, kazadan kızı Braha ile yaralı kurtuldu. Pamukova Devlet Hastanesi morgu, facianın ardından cesetlerle doldu taştı. 19 cesedin getirildiği morgda yer kalmayınca torbalara konulan cesetler koridorlara bırakıldı. Arifoğlu ve Aktuzlu'nun öğretmenlik yaptığı dershanede dün hüzün vardı. 


Yemekli vagondakiler kurtuldu 

SAKARYA, ESKİŞEHİR DHA 

Trenin yemekli vagonunda bulunan 35 kişi kazadan sağ kurtuldu. Kazada hafif şekilde yaralanan Restoran şefi Taşkın Ömür 34 "Vagon trenin tam ortasında bulunuyordu. 35 müşterimiz vardı. Tren bir anda raydan çıktı. Camlar kırıldı. Vagondaki hiç kimse hayatını kaybetmedi" dedi. Yemekli vagon bulunan ve Eskişehir Devlet Hastanesi'nde tedaviye alınan Emre Kutluay 32 ile Nihal Doğruöz 25 şunları anlattı "Trenin ikinci vagonunda yolculuk ediyorduk. Canımız sıkılınca yemekli vagona geçtik. 15 dakika sonra kaza oldu. Kırılan camdan kendimizi dışarı attık. İkinci vagonda kalsaydık ölebilirdik." Eskişehir Devlet Hastanesi'ne getirilen Doğruöz'ün kırılan kolu alçıya alındı. Kutluay'ın ise vücudunun çeşitli yerlerinde ezikler tespit edildi. 

Tabaklar zıplıyordu 

Pamukova Devlet Hastanesi'ne tedavi gören Murat Şahin, Ulaştırma Bakanı Binali Yıldırım'ın "Bir patlama sesi duydunuz mu Sabotaj ihtimali var mı " sorusunu sorduğunu söyledi. İsveç'in başkenti Stockholm'de Türkçe öğretmenliği yapan Murat Şahin, yemek için restorana geçtiğinde trenin aşırı derecede sarsıldığını belirterek, "Tabakları zor zaptediyordum. Ne olduğunu anlamadan her yer toz duman oldu" dedi. 

Ölen gencin anne hasreti 

Bursa DHA 
Hızlandırılmış tren faciasının ardından kazazedelerden arta kalan özel eşyalar hüznü daha da artırdı. Ölenler arasında bulunan Suphi Yalçınkaya'nın günlüğünde annesine ithaf ettiği hasret dolu şiir bulundu. Günlükteki dizeleri okuyan kurtarma ekibi görevlileri gözyaşlarını tutamadı. 

Saati ölüm anında durdu 

Bursa DHA 
Ekipleri demiryolunda bulunan ve 19.42'yi gösteren kol saati de duygulandırdı. Vagonlar arasında bulunan içi sarı, dışı metal kol saatinin sahibi ortaya çıkmadı. Kurtarma ekipleri, "Bizi kazaya uğrayanlar kadar ardından bıraktıkları eşyalar da şiirler ve duran saatleri de duygulandırıyor" dedi. 


</TEXT>
</DOC>
