<DOC>
<DOCNO> 298475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/soneko05.html </URL>
<DATE> 2004/12/17/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
SPK, Dinç Bilgin hakkında suç duyurusunda bulunacak... 
</HEADLINE>
<TEXT>

     Sermaye Piyasası Kurul'un SPK açıklamasında, ''Sabah Yayıncılık A.Ş'nin borsada işlem göre hisse senetlerinde 19 Temmuz-14 Ağustos 2000 döneminde yapay fiyat ve piyasa oluşturma suçunu Zeki Ünal ve Erhan Gülce ile birlikte işlediği anlaşılan Dinç Bilgin hakkında Cumhuriyet Savcılığı'na suç duyurusunda bulunulmasına'' karar verdiği bildirildi. 
     SPK'nın Haftalık Bülteni'nde yer alan bilgiye göre, Sabah Yayıncılık A.Ş. SABAH hisse senedinde 19 Temmuz-29 Eylül 2000 tarihleri arasında gerçekleşen fiyat ve miktar hareketlerinin Sermaye Piyasası Kanunu ve ilgili mevzuat çerçevesinde incelenmesi sonucunda şunlar kaydedildi 
     ''Borsa'da işlem gören SABAH hisse senetlerinde 19 Temmuz-14 Ağustos 2000 döneminde yapay fiyat ve piyasa oluşturma suçunu Zeki Ünal ve Erhan Gülce ile birlikte işlediği anlaşılan Dinç BİLGİN hakkında işlem yapılmak üzere SPK'nın 49'uncu maddesi uyarınca Cumhuriyet Savcılığı'na suç duyurusunda bulunulmasına ve hakkında 16 Aralık 2004 tarihi mesai bitiminden itibaren geçerli olmak üzere borsalar ve teşkilatlanmış diğer piyasalarda işlem yapma yasağı getirilmesine karar verildi.'' Açıklamada ayrıca Zeki Ünal ve Erhan Gülce hakkında, Cumhuriyet Savcılığı'na suç duyurusunda bulunulmasına ve hakkında 16 Aralık 2004 tarihi mesai bitiminden itibaren geçerli olmak üzere borsalar ve teşkilatlanmış diğer piyasalarda işlem yapma yasağı getirilmesine ve işlem yasağının getirildiği tarih ve saat itibariyle sahip olduğu hisse senetlerinin Kurul kaydından çıkarılmasına, kurul tarafından karar verildiği de bildirildi. 
     Kurul ayrıca 17 Eylül 2000 tarihinden itibaren 14 Ağustos 2000 tarihine kadar yaptığı yapay işlemlerle SABAH'ın aktif piyasası olduğuna dair yaygın izlenim oluşturan ve SABAH'ın fiyatını yapay olarak yükseltilmesine neden olan Suat Olgun, Hakan Canlı ve Osman Hacıoğlu hakkında işlem yapılmak üzere Cumhuriyet Savcılığı'na suç duyurusunda bulunulmasına ve Kurulumuzun daha önceki kararıyla hakkında işlem yasağı getirilmiş olan Suat Olgun ve Osman Hacıoğlu hakkındaki işlem yasaklarının yinelenmesine, Hakan Canlı hakkında ise 16 Aralık 2004 tarihi mesai bitiminden itibaren geçerli olmak üzere borsalar ve teşkilatlanmış diğer piyasalarda işlem yapma yasağı getirilmesine ve işlem yasağının getirildiği tarih ve saat itibariyle sahip olduğu hisse senetlerinin Kurul kaydından çıkarılmasına karar verdi. 
     
     MEDYA HOLDİNG A.Ş 
     Kurul, Medya Holding A.Ş. MEDYA hisse senedinde 15 Eylül-27 Ekim 2000 tarihleri arasında gerçekleşen fiyat ve miktar hareketlerinin Sermaye Piyasası Kanunu ve ilgili mevzuat çerçevesinde incelenmesi sonucuna ilişkin olarak, şunları kaydetti 
     ''Borsa'da işlem gören Medya Holding A.Ş. MEDYA hisse senetlerinde 15 Eylül-27 Eylül 2000 döneminde yapay fiyat ve piyasa oluşturma suçunu Mustafa Abdülazizoğlu ile birlikte işlediği anlaşılan Dinç Bilgin hakkında Cumhuriyet Savcılığı'na suç duyurusunda bulunulmasına ve Dinç Bilgin hakkında Kurulumuzun önceki kararıyla getirilen borsalar ve teşkilatlanmış diğer piyasalarda işlem yapma yasağının yinelenmesine karar verdi.'' Kurul, Medya Holding A.Ş. hisse senetlerinde 15 Eylül-27 Eylül 2000 döneminde çok sayıda hesaptan yaptıkları işlemler ile Medya Holding A.Ş. hisse senedinin fiyatını yapay olarak yükselten ve aktif bir piyasa olduğu izlenimi verecek işlemlerle yapay piyasa oluşturan Mustafa Abdülazizoğlu hakkında Cumhuriyet Savcılığı'na suç duyurusunda bulunulmasına, hakkında 16 Aralık 2004 tarihi mesai bitiminden itibaren geçerli olmak üzere borsalar ve teşkilatlanmış diğer piyasalarda işlem yapma yasağı getirilmesine ve sahip olduğu hisse senetlerinin Kurul kaydından çıkarılmasına, karar verdi. 
     SPK, Raymond James Yatırım Menkul Kıymetler A.Ş. Aracı Kurum nezninde, 48 milyar 829 milyon TL tutarında idari para cezası uygulanmasını kararlaştırdı. 
     Kurul ayrıca Taksim Menkul Değerler A.Ş'ye, 9 milyar 765 milyon 930 bin lira tutarında idari para cezası uygulanmasına karar verdi. 
     
     YENİ TÜRK LİRASI AÇIKLAMASI 
     SPK, Yeni Türk Lirası uygulamasında müşteri hesaplarındaki küsurat işlemlerinin tesisine ilişkin olarak Borsa dışı küsurat işlemi yapma konusunda yetkisi olmayan aracı kuruluşların, müşteri hesaplarında oluşan küsuratları tasfiye veya tama iblağ etmekle sınırlı olarak, Borsa Dışı Lot Altı İşlemleri yapma yetkisine sahip aracı kuruluşlarda hesap açtırmalarına ve müşterilerine ait küsurat işlemlerini bu hesaplar üzerinden yapmalarına karar verdi. 
     
     DUYURULAR 
     Kurul mevcut hisse senetlerinin halka arz yoluyla satışında ve halka açık olmayan ortaklıkların hisse senetlerinin sermaye arttırımı yoluyla satışında halka arz edilecek hisse sentlerinin nominal değerlerinin, nominal serameyeye oranın teşpiti için öngörülen 10-50 trilyon liralık sermaye tutarıları sırasıyla 11.120.000-55.600.000 YTL olarak düzenlenmesine karar verdi. 
     SPK, aynı tebliğin 19'ncu maddesinde tasarruf sahipleri sirküleri yayımlamaktan maufiyet için sermaye artırımlarında yeni pay alma haklarının kullanılmasından sonra kalan payların nominal değerleri toplamı için öngörülen 50 milyar liralık tutarı 55.600 YTL olarak belirlenmesini kararlaştırdı. 
     Kısmi aracılık yüklenimi için öngörülen halka arz tutarları YTL olarak yeniden düzenlenirken kayıtlı sermaye sistemine geçiş için öngörülen 100 milyar liralık asgari başlangıç sermayesi tutarı 2.668.800 YTL olarak, halka açık anonim şirketler için öngörülen 50 milyar liralık bağımsız denetim ve kar değıtım muafiyetine ilişkin asgare aktif toplam tutarı 4.782.784 YTL olarak, hisse senedi dışındaki menkul kıymet ihraçları için öngörülen 50 milyar liralık aktif tutar 4.782.784 YTL olarak, 10 milyar liralık halka arz tutarı 975.224 YTL olarak, halka açık anonim ortaklıkların kurul kaydından çıkarılmaları için gerekli 2 milyar liralık asgari aktif toplam 191.264 YTL olarak, hisse senedi ve tahvil gibi sermaye piyasası araçlarının halka arz yoluyla satışında ''talep toplama'' veya ''borsada satış'' yöntemlerinden birinin uygulanması için 4 trilyon 873 milyar liralık asgari aktif toplam tutarı 6.962.232 YTL olarak dikkate alınmasına karar verildi. 
     Kurul, halka arzda belli gruplara tahsisat yapmak isteyen ihraçcılara için halka arz edilecek sermaye piyasası aracının satış tutarı 100 trilyon lira ve üzerinde olması halinde halka arz edilecek sermaye piyasası aracı miktarının en az yüzde 30'unu, 100 trilyon liranın altında olması durumunda ise en az yüzde 50'sini küçük bireysel yatırımcılara tahsis etme zorunluluğu ile ilgili olarak 100 trilyon liralık tutarın 111.200.000 YTL olarak, ilgili tebliğde yer almamakla birlikte kurulun ilke kararı olarak her yıl belirlenen ve kamuya açıklanan finans piyasasında faaliyet gösteren şirketlerin halka açılma ve kayıtlı sermaye sistemine geçme başvurularına halka açılmak üzere daha önce kayıtlı sermaye sistemine geçmiş ya da daha önce kayıtlı sermaye sistemine geçmek üzere başvuruda bulunmuş şirketler ve yatırım ortaklıkları hariç izin verilebilmesi için gerekli olan ve 2004 yılında 20 trilyon lira olarak belirlanan asgari ödenmiş sermaye miktarının 22.240.000 YTL olarak dikkate alınmasını kararlaştırdı. 
     
</TEXT>
</DOC>
