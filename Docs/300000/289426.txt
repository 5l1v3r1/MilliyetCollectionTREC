<DOC>
<DOCNO> 289426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/spor/spo05.html </URL>
<DATE> 2004/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümitler tazelendi 1-0 
</HEADLINE>
<TEXT>


Ay - Yıldızlı ekibimiz lider Ukrayna'ya geçit vermedi, gruptaki iddiasını devam ettirdi. Milli Takım rakibine oranla daha baskılı bir görüntü verdi, İbrahim Akın'ın tek golü galibiyeti getirdi 


AVRUPA Şampiyonası Grup Elemeleri'ne kötü bir giriş yapan Ümit Milli Takımımız, lider Ukrayna'yı yenerek kendine geldi. Ay - Yıldızlı ekibimiz rakibi önünde maça hızlı başladı. 4. dakika dolmadan Adem'in vuruşu üst direğe çarparak auta çıktı. 25'te İbrahim - Semih verkaçında topla en son buluşan İbrahim Akın sağdan cezaalanına girdi. Yerden sert vurdu ve Milli Takımı öne geçirdi. 
İKİNCİ yarıda da kontrolü elinde tutmaya çalışan Ümitlerimiz, Ukrayna'nın beraberlik çabalarına geçit vermedi, ani kontrataklarda önemli fırsatlar yakaladı. 53'te de Sabri'nin şutu direğe çarparak auta gitti. Milli Takım bu sonuçla iddiasını devam ettirirken, grubun diğer maçlarında Yunanistan, Kazakistan'ı 5-0, Danimarka da deplasmanda Gürcistan'ı 4-2 mağlup etmeyi başardı. 

Maçın karnesi 
HAKEMLER Alan Kelly, Barry Macdonnell, Ciaran Deleney İrlanda 
TÜRKİYE Fevzi 7 - Mehmet Topuz 6 Ali Turan Dk. 90 , Mehmet Çoğun 6 , Bekir 5 - Muhammet 5 , Mahmut Hanefi 6 , Adem 7 , Fahri 7 , Semih 7 - Sabri 6 Umut Dk.67 5 , İbrahim Akın 8 Tayfun Dk. 67 6 
UKRAYNA Shyryayev 5 - Romanchuk 5 , Yatsenko 4 , Ishchenko 5 - Chygrynsky 6 , Aliyev 7 , Pukanych 4 , Gladkyy Dk. 64 4 , Milevskyy 7 , Cheberyachko 4 Rozhok Dk. 46 5 - Samborkyy 5 , Vorobey 6 Sytnyk Dk. 75 5 
GOL İbrahim Akın Dk. 25 

'Kazanmak güzel' 

ÜMİT Milli Takımı Teknik Direktörü Raşit Çetiner, 1 - 0'lık Ukrayna galibiyeti sonrası yaptığı açıklamada "Kazanmak istiyorduk. İstediğimizi elde ettik" dedi. Çetiner, "İlk yarıya iyi başladık ve değerlendiremediğimiz birçok pozisyonun yanı sıra bir de gol bulduk. Son dakikalarda sıkıntı yaşasak da kazanmak güzel" diye konuştu. 
UKRAYNA'NIN çok iyi savunma yaptığını ve ani ataklarla gol aradığını bildiklerini ifade eden Raşit Çetiner, şöyle devam etti "Bundan önceki maçlarını böyle kazanmışlardı. Oyunu kendi istediğimiz doğrultuda yönettik ve istediğimizi aldık. Grubumuzda en son maça kadar lider belli olmayacak. Uzun bir maraton, inşallah yüzümüzün akıyla çıkarız" 

A 2'lerden farklı tarife 3-1 

A 2 Milli Futbol Takımımız, Future Cup Turnuvası'nda Avusturya'yı üç golle devirdi, ikinci maçında ikinci galibiyetini elde etti. Atatürk Olimpiyat Stadı'nda oynanan karşılaşmada Ay - Yıldızlı ekibimiz 41'de Mehmet'in golüyle öne geçti, 45'te Güven ilk yarının skorunu belirledi. 48'de Ersen Martin ile üç farklı üstünlüğü yakalayan Milli Takımımız karşısında Avusturya 64'te Mair ile tek sayısını buldu. Bu arada Atatürk Stadı'nda oynanacak Şampiyonlar Ligi finali için yapılan skorboard dün ilk kez denendi. Karşılaşma ücretsiz olmasına rağmen tribünlerde sadece 300 kişi yer alırken maçı Futbol Federasyonu Başkanı Levent Bıçakcı ve Daum da izledi. 

Maçın karnesi 
HAKEMLER Sergey Tsaregradskiy, Ruslan Duzmambetov, Oleg Sokolov Kazakistan 
TÜRKİYE A 2 Metin 6 Aykut Dk.46 5 - Gürol 7 Özgür Dk.60 5 , Erdinç 6 Orhan Dk.46 5 , Çağdaş 7 - Adem 6 , Mehmet 7 Hüseyin Dk.77 4 , Selçuk 6 Serhat Dk.60 4 , Koray 7 , Murat 6 Uğur Dk.46 5 - Ersen Martin 8 , Güven 7 
AVUSTURYA A 2 Payer 4 - İbertsberger 5 , Berger 4 , Pircher 5 - Katzer 4 Dk. 60 Mörz 4 , Scharner 4 Yüksel Dk.71 4 , Garics 6 , Kovacevic 6 , Dollinger 4 Samuel Dk.64 4 - Linz 4 Pichlmann Dk.46 4 , Wallner 4 , Mair Dk. 46 6 
GOLLER Mehmet Dk.41 , Güven Dk.45 , Ersen Martin Dk.48 Mair Dk.64 
SARI KARTLAR Pircher Avusturya , Gürol, Orhan Türkiye 

Puan durumu TAKIMLAR O G B M A Y P Danimarka 4 3 1 0 10 6 10 Ukrayna 5 3 0 2 10 4 9 TÜRKİYE 5 2 2 1 4 3 8 Yunanistan 4 2 1 1 8 3 7 Arnavutluk 4 1 1 2 4 5 4 Gürcistan 4 1 1 2 4 11 4 Kazakistan 4 0 0 4 0 8 0 

SONUÇLAR Türkiye-Ukrayna 1-0, Yunanistan-Kazakistan 5-0, Gürcistan-Danimarka 2 - 4 


</TEXT>
</DOC>
