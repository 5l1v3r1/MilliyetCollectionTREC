<DOC>
<DOCNO> 271780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sontur15.html </URL>
<DATE> 2004/09/14/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Ana-oğul aynı ciğeri paylaştı... 
</HEADLINE>
<TEXT>

     Ege Üniversitesi EÜ Tıp Fakültesi Organ Nakli Merkezi'nde anneden alınan karaciğer parçası 7 yaşındaki oğluna nakledildi. 
     Doç. Dr. Murat Kılıç, Yrd. Doç. Dr. Murat Zeytunlu ve Doç. Dr. Mehmet Alper'in başkanlığındaki ekibin gerçekleştirdiği operasyonda, Uşaklı Eşe Kahraman'dan 26 alınan karaciğer parçası, oğlu Okan'a 7 nakledildi. 
     Okan'ın Hepatit A'ya bağlı karaciğer yetmezliği nedeniyle koma halinde ameliyata alındığını açıklayan Ege Üniversitesi Tıp Fakültesi Genel Cerrahi Anabilim Dalı Öğretim Üyesi Doç. Dr. Murat Kılıç, ''Hastalık 15 gün içinde ortaya çıktı. Çok hızlı seyrettiği için nakil yapılmasaydı, yaşaması mümkün olamazdı. Okan, annesinin karaciğerinden aldığımız bir parça ile yeniden yaşama döndü'' diye konuştu. 
     Uşak'ın Çamyuva Köyü'nde oturan 9 yıllık evli, 2 çocuk annesi Eşe Kahraman, ''Çocuklarım benim her şeyim. Okan dışında Halime isminde 5 yaşında bir kızımız daha var. Okan'ın yaşamasının organ nakline bağlı olduğunu öğrendiğimde hiç düşünmeden, karaciğerimden bir parçayı vermeyi kabul ettim. Çocuğumu sağlığına kavuşturan önce Allah'a, sonra da doktorlarımıza minnettarım'' dedi. 
     
</TEXT>
</DOC>
