<DOC>
<DOCNO> 282257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sontur28.html </URL>
<DATE> 2004/10/21/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Irak'ta kaçırılan Türk işçi kaçarak kurtuldu .. 
</HEADLINE>
<TEXT>

     Irak'ın Beled kentinde kaynak işçisi olarak çalışırken rehin alınan Osmaniyeli işçi Abdurrahman Yıldırım'ın, ailesine kaçarak kurtulduğunu bildirdiği öğrenildi. 
     Alınan bilgiye göre, evlenmek için para kazanmak amacıyla Irak'a giden ve yaklaşık bir aydan beri rehin tutulan 21 yaşındaki kaynak ustası Abdurrahman Yıldırım, ailesini arayarak, kaçtığını ve ABD askerlerine sığındığını bildirdi. 
     Abdurrahman Yıldırım'ın halen bir hastanede tedavi gördüğü, iki güne kadar ülkeye döneceğini söylediği öğrenildi. 
     Türk işçi Abdurrahman Yıldırım'ın kurtulduğu haberi başta annesi olmak üzere Osmaniye'deki yakınlarını sevince boğdu. Anne Fatma Yıldırım'ın 47 , kurtuluş haberini telefonda bizzat oğlundan duyarken, sevinç gözyaşlarına boğulduğu belirtildi. 
     
</TEXT>
</DOC>
