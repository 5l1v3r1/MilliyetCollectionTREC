<DOC>
<DOCNO> 288481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/magazin/amag.html </URL>
<DATE> 2004/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kapalıçarşı'da Oscar mı var ' 
</HEADLINE>
<TEXT>


Cem Yılmaz, G.O.R.A.'nın galasında "Oscar bekliyor musunuz " sorusuna "Kapalıçarşı'da veriliyormuş gibi davranmayın" yanıtını verdi 

Bayram Kaygusuz FOTOĞRAFLAR Abdullah Malkoç 

Cem Yılmaz, Türkiye'de 450 salonda gösterime giren filmi "G.O.R.A."yı dün Beyoğlu Fitaş Sineması'nda seyircilerle birlikte izledi. Beyoğlu'na minibüslerle gelen "G.O.R.A." ekibine 25 özel güvenlikçi eşlik etti. Yılmaz ve "G.O.R.A." ekibi 14.00 seansının ardından basın mensuplarının karşısına geçti. Basın toplantısında ilk soru Cem Yılmaz'dan geldi. Yılmaz, basın mensuplarına "Filmi beğendiniz mi " diye sordu. 80 civarındaki basın mensubundan sadece birkaçı, "Beğendik" deyince şaşırdı. Yılmaz, "Buna hazır değildik, en azından beğenen varmış" dedi. Yılmaz, filmdeki bol argolu esprilerle ilgili soruyu, "Argoyu severim ve hastasıyım. Ben filmimde doğru bulduğum için argo kullandım. Filmin sevilmesini istiyoruz. Bir sonraki filmim için bize şevk vermesini istiyoruz. Başka beklentimiz yok. Sadri Alışık filmlerinden sahneler yer aldı. Ona gönderme yaptık" diyerek yanıtladı. 

'Çok eğlendik' 
Filmi çekerken çok eğlendiklerini anlatan Yılmaz, "İnşallah insanlar da seyredince çok eğlenecek. Tepkilerden çok memnunuz. Bu bir komedi filmi. G.O.R.A. 2'yi çekmemiz duruma bağlı. İmk n verilirse çekeriz" dedi. Cem Yılmaz, "Oscar bekliyor musunuz " sorusuna ise şöyle yanıtladı 
"Oscar, Kapalıçarşı'da veriliyormuş gibi davranmayın. Öyle bir beklentim yok ama arkadaşlara engel olmayayım. Daha güzel şeyler de yapacağız. Bu 2 sene önce yaptığımız bir filmdi. O günkü teknolojiyle yaptığımız bir film. Şimdi işler değişti, çok şey öğrendik. İkinci film, şimdi yapsak daha iyi ve güzelini yaparız, ona eminim." 


</TEXT>
</DOC>
