<DOC>
<DOCNO> 298586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sonyas04.html </URL>
<DATE> 2004/12/17/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Jennifer Lopez'den kocasına dar külot yasağı 
</HEADLINE>
<TEXT>

     Nafiz ALBAYRAK - BOSTON DHA 

KENDİSİ gibi Latin asıllı Amerikalı şarkıcı Marc Anthony ile evlendikten sonra çocuk sahibi olmak için yanıp tutuşan Jennifer Lopez, kocasına dar iç çamaşırı giyme yasağı koydu. 
     Hamile kalabilmek için özel diyetler uygulayan Lopez, çok dar iç çamaşırların erkeklerde sperm sayısının düşmesine yol açtığı gerekçesiyle, kocasına dar külot giyme yasağı getirdi. Eşine ait tüm dar külotları çöpe atan Lopez, bunların yerine çok sayıda boxer aldı. 
     Eski nişanlısı ünlü oyuncu Ben Affleck'ten şubat ayında ayrılan Lopez, daha önce garson Ojani Noa ve dansçısı Cris Judd ile kısa süren iki evlilik yapmıştı. Latin müziğindeki başarısıyla tanınan Marc Anthony ise Lopez ile evlenmeden kısa bir süre önce kainat güzeli Dayanara Torres'ten boşanmıştı. Anthony'nin daha önceki beraberliğinden bir kızı ile Torres'ten iki oğlu var. 
     
</TEXT>
</DOC>
