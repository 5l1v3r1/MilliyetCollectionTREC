<DOC>
<DOCNO> 276692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/spor/spo03.html </URL>
<DATE> 2004/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazanmayı biliyoruz 
</HEADLINE>
<TEXT>


Teknik Direktör Hagi, Ankaraspor deplasmanında kendilerine üç puanı getirecek kadar güç harcadıklarını söyledi, "İyi bir görüntü sergilemesek bile istediğimizi alıyoruz" dedi 

ERHAN TELLİ 


'Doğru yoldayız' 
ANKARASPOR karşısında alınan üç puan Teknik Direktör Hagi'nin yüzünü güldürdü. Rumen teknik adam, "İlk yarıda fazla pas hatası yapmasaydık, daha fazla gol atabilirdik. Akıllı oynadık. Üç puanı getirecek kadar güç harcadık. Rakibi kendi silahı olan kontratakla vurduk. İyi bir görüntü sergilemesek bile kazanmayı biliyoruz. Takım olma yolunda doğru adımlar atıyoruz" dedi. 

Ümit'e hediye 
TEKNİK Direktör Hagi, uzun süredir maç kadrosuna giremeyen Ümit Karan'ın gol atmasına çok sevindiğini vurguladı. Genç teknik adam şöyle devam etti "Ümit'in doğumgünüydü. Bence attığı golle en güzel kutlamayı yaptı. Onun adına seviniyorum. Geleceğimiz için önemli bir galibiyet aldık. Geçtiğimiz haftalarda şanssızlıktan dolayı kaybedilen puanlara üzülüyorum" diye konuştu. 

'Ölü top hastalığı' 

ANKARASPOR Teknik Direktörü Samet Aybaba, kazanmak istediklerini ancak başaramadıklarını söyledi. İlk yarıda kötü olduklarını ve stoperlerini ileriye çıkamadığı için baskı kuramadıklarını belirten Aybaba, "Hiç pozisyonları yok, ama bizde ölü top hastalığı var. İkinci yarıda değişiklikler olunca üstünlüğü kurduk, ama golü bulamadık" dedi. 


</TEXT>
</DOC>
