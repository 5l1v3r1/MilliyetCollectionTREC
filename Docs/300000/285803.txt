<DOC>
<DOCNO> 285803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sonspo27.html </URL>
<DATE> 2004/11/03/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Sahaya patlayıcı madde atanlara 1 milyar lira ceza... 
</HEADLINE>
<TEXT>

     Konya'da önceki hafta sonu yapılan Konyaspor-Gaziantepspor maçında sahaya patlayıcı madde atan 2 kişiye 6 ay süreyle müsabakaları seyirden men ve 1 milyar lira para cezası verildi. 
     Maç sırasında sahaya patlayıcı madde attıkları tespit edilen O.K. ve M.B. hakkında Konya İl Spor Güvenlik Kurulu, altı ay süreyle spor müsabakalarını seyirden men ve bir milyar lira para cezası verdi. 
     5149 Sayılı Kanun'un 11. Maddesi ''Spor alanlarında her türlü silah, kesici veya delici alet, sis bombası, ses bombası veya maytap gibi patlayıcı, parlayıcı, yanıcı, yakıcı maddeler ile taş, metal gibi fırlatılabilecek veya yaralayıcı nitelikte sert cisim veya tehlike arz edebilecek veya müsabaka düzenini bozabilecek diğer maddeler ile alkollü içecekler ve çevreyi kirletecek nitelikte konfeti ve benzeri cisimler bulundurulamaz ve satılamaz'' hükümlerini içeriyor. 
     
</TEXT>
</DOC>
