<DOC>
<DOCNO> 258570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sontur09.html </URL>
<DATE> 2004/07/27/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
LGS sonuçları yarın açıklanıyor... 
</HEADLINE>
<TEXT>

     Fen ve Anadolu liseleri ile Sosyal Bilimler Lisesi ve bazı meslek liselerine öğrenci yerleştirmek amacıyla gerçekleştirilen Liselere Giriş Sınavı LGS sonuçları, yarın açıklanacak. 
     Milli Eğitim Bakanı Hüseyin Çelik, sonuçlara ilişkin bilgi vermek amacıyla, 28 Temmuz Çarşamba günü Milli Eğitim Bakanlığı Başöğretmen Salonu'nda saat 11.00'de basın toplantısı düzenleyecek. 
     Adaylar, basın toplantısının düzenleneceği saat 11.00'den itibaren sınav sonuçlarını internetten ve telefon aracılığıyla öğrenebilecekler. 
     Sınav sonuçlarının öğrenilebileceği internet adresleri ile telefon numaraları şöyle 
     www.meb.gov.tr www.trt.net.tr 0 312 497 41 99 0 312 296 94 72 6 hat Turkcell hattı bulunan adaylar, SMS aracılığıyla da sınav sonuçlarını öğrenebilecekler. Bunun için, adayların, OKS yazıp boşluk bırakarak 11 haneli TC Kimlik numaralarını 7644'e göndermeleri gerekiyor. SMS aracılığıyla sonuçları öğrenmek isteyen adayların, bu işlemi sınav sonuçları açıklamadan önce yapmaları halinde sonuçlar, yarın saat 11.00'den itibaren cep telefonlarına otomatik olarak bildirilecek. 
     
     YERLEŞTİRME NASIL YAPILIYOR 

     Sınav değerlendirilirken, her aday için ''Matematik-Fen MF Ağırlıklı Standart Puan'' ve ''Türkçe-Matematik TM Ağırlıklı Standart Puan'' olmak üzere iki ayrı puan türü hesaplanıyor. 
     MF Ağırlıklı Standart Puan Fen liselerine, TM Ağırlıklı Standart Puan da diğer okullara yerleştirmede kullanılıyor. 
     
     125 BİN ADAYIN YÜZÜ GÜLECEK 

     Polis Koleji Adaylık Tespiti ile Devlet Parasız Yatılılık ve Bursluluk için başvuran 8. sınıf öğrencilerinin de alındığı sınava, toplam 689 bin 685 öğrenci başvurmuştu. 13 Haziran 2004 tarihinde gerçekleştirilen sınav sonucunda, Fen ve Anadolu liseleri ile bazı bakanlıklara bağlı meslek liselerine toplam 125 bin 185 öğrenci yerleştirilecek. 
     Okulların kontenjanları şöyle 
     
</TEXT>
</DOC>
