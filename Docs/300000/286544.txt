<DOC>
<DOCNO> 286544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/guncel/gun04.html </URL>
<DATE> 2004/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Trilyonluk yarbay cezaevinde 
</HEADLINE>
<TEXT>


Zimmetine para geçirmekten 12.5 yıl hapse mahk m edilen emekli yarbay Osman Aymelek hakkında şimdi de 8 yıl isteniyor 

ANKARA Milliyet 

Genelkurmay Başkalığı örtülü ödeneğinden 1 milyon doların üzerinde parayı zimmetine geçirdiği iddiasıyla, askeri mahkemece 12.5 yıl hapse mahk m edilen emekli yarbay Osman Aymelek'in 1 trilyon liradan fazla malvarlığının bulunduğu iddia edildi. 
Aymelek, Genelkurmay Askeri Savcılığı'nın soruşturması kapsamında 9 Haziran 2000'de tutuklanarak Sivas Kapalı Cezaevi'ne konuldu. Genelkurmay Askeri Mahkemesi de Aymelek'i, 1997 - 1999 arasında görev yaptığı Genel Plan ve Prensipler Başkanlığı Savunma Planlama Kaynak Yönetim Daire Başkanlığı hesabından 20 defada 1 milyon 332 bin 701 dolarla 655 milyon 449 bin 397 lirayı zimmetine geçirdiği gerekçesiyle 6 yıl 3 ay ağır hapse mahk m etti. Aymelek ayrıca, 2000 Atış Dünya Şampiyonası ödeneğinden zimmetine para geçirdiği gerekçesiyle de 6 yıl 3 ay ağır hapse mahk m oldu. Mahkeme, Aymelek'in TSK'dan çıkarılmasını da kararlaştırdı. Askeri Yargıtay da 2003'te sonuçlanan dava sürerken, kendi isteğiyle emekliye ayrılan Aymelek hakkındaki kararı onadı. 

'Haksız mal edindi' 
Askeri Mahkeme, Aymelek hakkında, "gerçeğe aykırı beyanda bulunmak ve haksız mal edinme" suçlarından yargılanması için görevsizlik kararı vererek dosyayı Ankara Adliyesi'ne gönderdi. Kararda, Aymelek'in Çankaya'daki 480'er metrekarelik 2 ayrı arsa değerini 10 milyon lira, İstanbul Bostancı'daki 1 dairenin değerini 21 milyon 500 bin lira, Küçükbakkal'daki 1 dairenin değerini de 15 milyon lira gösterdiği ve 1 trilyon liradan fazla malvarlığı bulunduğu iddia edildi. 
Emekli yarbay hakkında, "gerçeğe aykırı beyanda bulunma ve haksız mal edinme" suçlarından Ankara 2. Asliye Ceza Mahkemesi'nde 8 yıla kadar hapis istemiyle dava açıldı. Avukat Sema Yılmaz, mahk m olan müvekkiline ikinci bir suçtan ceza verilmeyeceğini savunan bir dilekçe verdi. Duruşma, sanığın ifadesinin alınması için ertelendi. 


</TEXT>
</DOC>
