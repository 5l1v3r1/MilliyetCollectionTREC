<DOC>
<DOCNO> 278760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/son/sontur25.html </URL>
<DATE> 2004/10/09/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Alkol alan 3 arkadaş arasında çıkan kavgada 1 kişi öldürüldü 
</HEADLINE>
<TEXT>

     Kırıkkale'de, alkol alan 3 arkadaş arasında para meselesi nedeniyle çıkan tartışmada 1 kişi tabancayla öldürüldü. 
     Alınan bilgiye göre, birlikte alkol alan Ercan Kantekin 37 , Davut B. ve Mustafa Y, daha sonra, Davut B'nin kullandığı 06 YYF 97 plakalı otomobille Kaletepe Mahallesi'ne geldi. Arkadaşlar arasında para meselesi nedeniyle çıkan tartışmanın büyümesi üzerine, arka koltukta oturan Kantekin tabancayla öldürüldü. 
     Gözaltına alınan zanlılardan Davut B, olay yerinde yapılan tatbikatta, para meselesi yüzünden aralarında tartışma çıktığını, arka koltukta oturan Ercan Kantekin'i, kendisine bıçak çektiği için öldürdüğünü iddia etti. 
     Mustafa Y. de olay sırasında ön koltukta oturduğunu, Davut B'nin anlattıklarının doğru olduğunu söyledi. 
     Zanlıların ifadelerinin ardından adliyeye sevk edileceği bildirildi. 
     
</TEXT>
</DOC>
