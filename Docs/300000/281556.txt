<DOC>
<DOCNO> 281556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonsiy13.html </URL>
<DATE> 2004/10/19/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Çiçek ''Ne affı O beklentiler artık geride kaldı'' 
</HEADLINE>
<TEXT>

     Adalet Bakanı Cemil Çiçek, ''Türkiye'de devletin aradığı, yargının aradığı kim varsa uluslararası hukuk çerçevesinde biz bunları arıyoruz. Türkiye'ye getirtmek için uğraşıyoruz'' dedi. 
     Okan Üniversitesi'nin 2004-2005 akademik yılı açılış törenine katılan Çiçek, törenden sonra gazetecilerin sorularını yanıtladı. 
     Adalet Bakanı Çiçek, bir gazetecinin, ''DHKP-C lideri Dursun Karataş'ın Türkiye'ye iadesiyle ilgili Adalet Bakanlığı'nın girişimlerinin olup olmadığını'' sorması üzerine, şunları söyledi 
     ''Türkiye'de devletin aradığı, yargının aradığı kim varsa şu isim, bu isim... İsimler üzerinde durmuyoruz. Neredeyse... Uluslararası hukuk çerçevesinde biz bunları arıyoruz. Türkiye'ye getirtmek için uğraşıyoruz. Bunlar içinde gelenler var. Muhtemelen önümüzdeki günlerde gelebilecek olanlar var. Söylediğiniz isim de bu çerçevede Türkiye'nin aradığı bir isimdir.'' ''Karataş'ın Türkiye'ye iadesiyle ilgili Hollanda nezdinde girişimde bulunuldu mu '' sorusu üzerine Çiçek, her yönüyle aradıklarını ve gereğini yapmaya gayret ettiklerini ifade ederek, ''Şahısların isimlerini söyleyerek boş yere reklamlarını yaptırmayın bize'' dedi. 
     
     AF KONUSU 

     Adalet Bakanı Çiçek, bir gazetecinin, ''af konusundaki'' sorusuna da, ''Ne affı O beklentiler artık geride kaldı'' karşılığını verdi. 
     İnsanların suç işlememeye bakmaları ve suç işleyip cezaevine girdikten sonra da ''Ne zaman af çıkacak '' tarzında bir beklentiye de girmemeleri gerektiğini vurgulayan Çiçek, ''İnsanlara benim tavsiyem suç işlemesinler, arzu edilen budur'' diye konuştu. 

     
</TEXT>
</DOC>
