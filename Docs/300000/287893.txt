<DOC>
<DOCNO> 287893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/ekonomi/eko07.html </URL>
<DATE> 2004/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Motorola, Uzanlar'ın New York'taki evlerini sattı 
</HEADLINE>
<TEXT>


CAN KAMİLOĞLU NEW YORK DHA 

New York'ta mahkeme kararıyla açık artırmayla satışa sunulan Uzan Ailesi'ne ait 7 ev, 11 milyon 890 bin dolara satıldı. Motorola avukatlarının başvurusu üzerine mahkeme kararıyla ABD'de Uzan Ailesi'ne ait 11 ev açık arttırma ile dün satışa sunuldu. Amerikalılar, Uzanlar'ın açık artırma yoluyla satışa sunulan evlerine büyük ilgi gösterdi ve evlerden toplam 11 milyon 890 bin dolar gelir sağlandı. 
Büyük rekabetin yaşandığı açık artırma sonucu Uzanlar'ın Trump World Tower 845 UN Plaza 59 C'deki evi 2 milyon 200 bin dolar, yine aynı apartmanda bulunan 59 D numaralı daireleri 1 milyon 900 bin dolara satıldı. Uzanlar'ın 100 UN Plaza'daki evleri 45PHA numaralı daire 2 milyon 450 bin dolar, 46PHB numaralı daire 1 milyon 450 bin dolar, 23B numaralı daire 1 milyon 390 bin dolar, 40E numaralı daire 1 milyon 500 bin dolar ve 29C numaralı daire ise 1 milyon dolara alıcı buldu. 
Motorola'nın avukatı Steven Davidson yaptığı açıklamada başarılı bir açık artırma gerçekleştirildiğini belirterek, "İstediğimizi aldık. Birazcık yaralarımız hafiflese de, Uzan Ailesi ile mücadele etmeye devam edeceğiz" diye konuştu. 


</TEXT>
</DOC>
