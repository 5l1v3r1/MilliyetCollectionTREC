<DOC>
<DOCNO> 283649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/yasam/yas02.html </URL>
<DATE> 2004/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Boşanmayan eşini iki katile öldürttü 
</HEADLINE>
<TEXT>


Sevgilisiyle evlenmeyi planlayan Raci Özçelik, 20 yıllık eşi Maviş Özçelik'ten kurtulmak için iki kiralık katil tuttu 

BARTIN DHA 

Bartın'da bir süredir birlikte olduğu genç kadınla evlenmeyi planlayan emekli madenci Raci Özçelik, boşanmayı kabul etmeyen 20 yıllık eşi Maviş Özçelik'i, 8 milyar lira karşılığında tuttuğu 2 kiralık katile öldürttü. 
Özçelik 57 , 22 Ekim günü jandarmaya giderek eşi Maviş Özçelik'i ölü bulduğunu ihbar etti. Jandarma, Maviş Özçelik'in bahçe girişinde başına taşla vurularak öldürüldüğünü ve sürüklenerek bahçenin alt tarafına taşındığını belirledi. Bunun üzerine jandarma soruşturmayı derinleştirdi. İfadelerinde çelişki görülen Özçelik, çapraz sorguda eşini kiralık katillere öldürttüğünü itiraf etti. şık olduğu genç bir kadınla evlenmeyi planladığını söyleyen Raci Özçelik, boşanmaya ikna edemediği eşini toplam 8 milyar lira ödediği Bilal Türkmen ve Ramazan Aslantürk'e öldürttüğünü söyledi. Özçelik, Türkmen ve Aslantürk cezaevine gönderildi. 




</TEXT>
</DOC>
