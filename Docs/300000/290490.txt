<DOC>
<DOCNO> 290490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sontur19.html </URL>
<DATE> 2004/11/20/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Cep telefonunu vermeyince kulağını kestiler... 
</HEADLINE>
<TEXT>

     Batman'da 4 gaspçı, telefonunu vermemek için direnen gencin kulağını kesti. 
     Alınan bilgiye göre, Çamlıca Mahallesi'nde evine gitmekte olan Faik Balta'nın 22 yolunu kesen 4 kişi, cep telefonunu istedi. Telefonunu vermemek için direnen Balta ile kimliği henüz belirlenemeyen bu kişiler arasında kavga çıktı. 
     Saldırganlar telefonu alamayınca, Balta'yı dövdü ve kulağını keserek olay yerinden kaçtı. Kendi çabasıyla hastaneye giden Balta'nın kopmak üzere olan kulağına 12 dikiş atıldı. Olayla ilgili soruşturmanın sürdürüldüğü bildirildi. 
     İş çıkışı eve gittiği sırada 4 kişi tarafından yolunun kesildiğini belirten Balta, olayı şöyle anlattı 
     ''Önceden görmediğim ve tanımadığım 4 kişi yolumu keserek, benimle konuşmak istediğini söyledi. Hemen yol kenarındaki boş araziye geçtik ve burada telefonumu istediler. Ben de karşı çıkarak telefonu vermeyeceğimi söyledim. Bunun üzerine 3 kişi beni tartaklayıp tuttu diğer kişi de jiletle kulağımı kesti. Bağrışmalar üzerine kaçtılar.'' Doktorlar, Balta'nın kesilen kulağının yerine dikildiğini ve sağlık durumunun iyi olduğunu söylediler. 

     
</TEXT>
</DOC>
