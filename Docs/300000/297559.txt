<DOC>
<DOCNO> 297559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/soneko26.html </URL>
<DATE> 2004/12/14/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Uzanlar'ın şarap ve puroları satılıyor... 
</HEADLINE>
<TEXT>

     Tasarruf Mevduatı Sigorta Fonu'nun TMSF , Uzan Grubu borçlarına karşılık el koyduğu mal varlıkları arasında yer alan, Kemal Uzan'a ait yalıdan çıkarılan değerli şarap, çeşitli içki, puro ve aksesuarlar, 18 Aralık Cumartesi günü satışa çıkarılacak. 
     TMSF tarafından yapılan açıklamada, Antik Palace'da düzenlenecek müzayedede, 122 lottan oluşan şarap, şampanya, çeşitli içki ve puroların tek veya gruplar halinde satışa çıkarılacağı bildirildi. 
     Eski adıyla Ahmet Afif Paşa Yalısı, yeni adıyla Kemal Uzan Yalısı olarak bilinen yalıdan çıkarılan değerli ve nadir şaraplar arasında yer alan Petrus marka 3 şişe şarap, 4 milyar 650 milyon muhammen bedelle alıcı arayacak. 
     Açıklamaya göre, başta şarap olmak üzere çeşitli içki ve purolardan beklenen gelirin 100 milyar lirayı aşması bekleniyor. 
     Müzayedede, içkiler ve purolar belirtilen muhammen değerlerinin yüzde 75'inden az olmamak üzere en fazla artırana verilecek. Verilen bedel, muhammen bedelin yüzde 75'inden az olur veya hiç alıcı çıkmazsa, ikinci satış 21 Aralık Salı günü yine aynı yerde tekrarlanacak. 
     
</TEXT>
</DOC>
