<DOC>
<DOCNO> 286806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/yasam/axyas02.html </URL>
<DATE> 2004/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Karanfillerle uğurlandı 
</HEADLINE>
<TEXT>


İSTANBUL Milliyet 

Habere giderken önceki gün geçirdiği trafik kazası sonucu yitirdiğimiz arkadaşımız Şehnaz Pak 29 , Doğan Medya Center'den DMC karanfillerle uğurlandı. 
Radikal gazetesi kültür sanat muhabiri Şehnaz Pak'ın naaşı dün Adli Tıp'tan alınarak DMC önüne getirildi. Törene Doğan Holding Yönetim Kurulu Başkanı Aydın Doğan ve Doğan Gazetecilik İcra Kurulu Başkanı Hanzade Doğan da katıldı. Duaların ardından İstanbul Devlet Tiyatrosu'ndan Özgür Erkekli, Pak'ın Antalya Devlet Tiyatrosu'ndan arkadaşı Esen Özman'a ait 'Acı' adlı şiiri okudu. Baba Hayrettin Pak, kızının arkadaşlarınca teselli edildi. Ardından Pak'ın cenazesi toprağa verilmek üzere memleketi olan Bursa'nın Gemlik ilçesine götürüldü. Pak, bugün Gemlik'te toprağa verilecek. 





</TEXT>
</DOC>
