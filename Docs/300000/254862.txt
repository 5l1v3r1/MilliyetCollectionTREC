<DOC>
<DOCNO> 254862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sontur02.html </URL>
<DATE> 2004/07/12/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Milli Eğitim Bakanlığı'na gülümseten sorular... 
</HEADLINE>
<TEXT>

     Bilgi Edinme Hakkı Kanunu kapsamında vatandaşların Milli Eğitim Bakanlığı'na MEB yönelttiği soruların bir bölümünün bakanlığın görev alanıyla ilgisinin bulunmadığı belirtildi. 
     ''Bilgi edinme hakkı''nı kullanarak mektup ve dilekçeyle MEB'ten açıklama isteyenlerin soruları arasında ''sabıka kaydı talebi'', ''DSP Genel Başkanı Bülent Ecevit'in öğrenim durumu'', ''Türkiye'nin ithal ettiği ürünlerin adları'' gibi ilgisiz konular da yer alıyor. 
     Elektronik posta yoluyla MEB'e başvuranlar arasında ise gündemdeki konularla ilgili görüşlerini ve eleştirilerini dile getirenler ile sınavlar ve öğretmen atamaları hakkında bilgi ve yardım isteyenler çoğunluğu oluşturuyor. 
     Vatandaşların MEB'e ilettiği sorulardan bazıları şöyle 
     Şu an her şeyimi borçlu olduğum lise öğretmenimi MEB vasıtasıyla bulabilir miyim 20 gün sonra evleniyorum ve hocamı bulup mutlaka düğünüme davet etmek istiyorum Türkiye bünyesinde kaç tane gizli istihbarat teşkilatı vardır ve bunlar sivil midir, askeri teşkilat mıdır 
     Ailem ve bana ait sabıka kaydımı inceleyip durumu bildirir misiniz 
     Eski Başbakan sayın Bülent Ecevit'in öğrenim bilgileri ve üyesi olduğu dernek ve örgütlerin adını öğrenmek istiyorum Barolar Birliği Başkanı Özdemir Özok'un öğrenim bilgileri ve üye olduğu dernek ve örgütlerin adını öğrenmek istiyorum Türkiye'nin İsrail-Filistin politikasını merak ediyorum. Bu vahşete biz dur demezsek kim diyecek 
     Türkiye'nin ithal ettiği ürünlerin adları, bu ürünlere uygulanan gümrük vergilerinin oranları nelerdir 
     Nüfus müdürlüğü hakkında bilgi istiyorum, Fatih veya Eyüp sınırları içinde oturan ''Gaye'' soyadlı kişilerin adres bilgilerini istiyorum, Osmanlı İmparatorluğu'nun yükseliş dönemi ya da 1444-14 tarihleri arasında yaptığı savaşlar ve işler nelerdir Truvalılar ve Yunanlılar arasındaki savaşla ilgili bilgi istiyorum. 
     Bilgi Edinme Bürosu'na bugüne kadar yaklaşık 3 bin 400 başvuru yapıldığı, bunların bakanlığın görev alanıyla ilgili bulunan 2 bin 900'ünün yanıtlandığı bildirildi. 

     
</TEXT>
</DOC>
