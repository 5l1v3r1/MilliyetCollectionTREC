<DOC>
<DOCNO> 265663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sondun36.html </URL>
<DATE> 2004/08/23/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Alman halkının yarısı kendi toplumundan memnun değil... 
</HEADLINE>
<TEXT>

     Almanya'da yapılan bir araştırma, halkın yarısının kendi toplumundan memnun olmadığını ortaya koydu. 
     Wiesbaden kentindeki Federal İstatistik Dairesi tarafından 2 yılda bir hazırlanan ve 2002 yılı bilgilerini içeren ''Datenreport 2004''e Veri raporu göre, toplumdan hoşnut olmayanların oranı, özellikle iki Almanya'nın birleşmesinden önce komünist rejimle yönetilen ülkenin doğusundaki eyaletlerde çok yüksek. 
     Raporda, Almanya'da her 2 kişiden birinin, ülkedeki devlet yönetim sisteminin iyi olmadığını savunduğu kaydediliyor. 
     Ülkenin doğusundaki eyaletlerde sosyalizmin daha iyi bir yönetim şekli olduğunu düşünenlerin oranının yüzde 76, batıdaki eyaletlerde ise demokrasinin en iyi yönetim şekli olduğuna inananların oranının yüzde 80 olduğu belirtildi. 
     Yaşlıların, gençlere göre yaşantılarından çok daha memnun olduklarına dikkat çekilen raporda, Almanya'nın durumunun komşularına göre kötüleştiği, yaşam koşulları konusunda Almanlardan daha fazla mutsuz olanların İtalyanlar, Fransızlar, Yunanlar ve Portekizliler olduğu kaydedildi. 
     Raporda ayrıca, Almanya'da yaşlı nüfusun gittikçe arttığına işaret edilerek, 1992 yılında 60 yaşın üzerinde olan insanların oranının yüzde 20 civarında bulunduğu, bu oranın 2002 yılı sonu itibarıyla yüzde 24'e yükseldiği ifade edildi. 
     
</TEXT>
</DOC>
