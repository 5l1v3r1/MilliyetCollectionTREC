<DOC>
<DOCNO> 251601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sondun08.html </URL>
<DATE> 2004/06/29/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Türmen lider İzzettin Kocava vefat etti... 
</HEADLINE>
<TEXT>

     Saddam Hüseyin döneminde idama mahkum edildiği için 1970 yılından bu yana siyasi mülteci olarak sığındığı Londra'da yaşayan Türkmen lider İzzettin Kocava vefat etti. 
     Bir süredir tedavi gören Kocava, casusluk suçlamasıyla idama mahkum edilmişti. 
     Londra'nın Ealing bölge hastanesinde yaşama veda eden Kocava, 1970 yılında Saddam rejiminden kaçarak önce Kuzey Irak'ta Molla Mustafa Barzani'ye sığınmıştı. 
     Türkiye'nin 9. Cumhurbaşkanı Süleyman Demirel, eski Başbakan Bülent Ecevit ile de tanışıklığı bulunan Kocava, eski MHP lideri Alparslan Türkeş ile ''yakın dost'' olduklarını belirtiyordu. 
     Türkeş'in ölümünden önce Londra'ya her gelişinde evinde ziyaret ettiği Kocava, 75 yaşındaydı. 
     Kerkük'ün ileri gelenlerinden Kocava, 14 Temmuz 1959 tarihinde Irak'taki General Kasım ihtilali öncesinde, yaklaşık 25 yıl süreyle Kerkük Sanayi ve Ticaret Odası ve Kerkük Spor kulüplerinin de başkanlığını yapmıştı. 
     İzzettin Kocava, Türkmenler üzerindeki baskıların artması üzerine ''Türkmen Milli Demokratik Örgütü''nü kurmuş ve 1985 yılına kadar da örgüt liderliğini yürütmüştü. 
     Cenazesi Türkiye üzerinden Kerkük'e gönderilecek Kocava, 1970 yılından bu yana ayrı düştüğü ülkesinde toprağa verilecek. 
     
</TEXT>
</DOC>
