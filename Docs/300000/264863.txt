<DOC>
<DOCNO> 264863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/guncel/gun06.html </URL>
<DATE> 2004/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gündeme Milliyet damgası 
</HEADLINE>
<TEXT>



Alaattin Çakıcı'nın kurtarılması için MİT'ten yargının tepesine uzanan bağlantıları sergileyen son yılların en büyük skandalını Milliyet ortaya çıkardı. CNN Türk ve NTV başta olmak üzere, televizyon ve radyolar Milliyet'in haberlerini izleyicilerine aktardı. CNN Türk, dün "Çakıcı diyalogları"nı Milliyet'in haberinden aynen aktarırken, NTV de aynı haberi, "Skandalda önemli kanıtları oluşturan diyaloglar Milliyet'te yayımlandı" anonsuyla duyurdu. 
Milliyet'in Türkiye'nin gündemini değiştiren haberlerinden bazıları şöyle 
22 Temmuz Çakıcı'ya ilişkin son dosya daha Yargıtay'a bile ulaştırılmadan Milliyet, dosyada iki yargı mensubu ile bir MİT'çinin isimlerinin bulunduğunu "Çakıcı'nın üç köstebeği" haberiyle duyurdu. 
1 Ağustos Milliyet, Çakıcı için faaliyet gösteren MİT'çinin Dış Operasyonlar Daire Başkan Yardımcısı Kaşif Kozinoğlu olduğunu manşetine taşıdı. 
11 Ağustos Çakıcı'nın aracılar vasıtasıyla 2 yargı mensubuna ulaştığı ve bir Yargıtay üyesiyle yaptırdığı villa nedeniyle bağlantı kurduğu iddiası Milliyet'te "Çakıcı'dan h kime villa" başlığıyla yayımlandı. 
12 Ağustos Çakıcı dosyasındaki h kimin Yargıtay Başkanı Eraslan Özkaya olduğu ve MİT'çi Kozinoğlu'nun Çakıcı için kendisinden talepte bulunduğu gerçeğini bizzat Özkaya'nın ağzından ilk kez Milliyet okurları öğrendi. 
13 Ağustos Özkaya, "yargıyı etkilemeye çalıştığı için hakkında suç duyurusunda bulunması gereken" Kozinoğlu'na "MİT'çi diye ses çıkarmadığını" ilk kez Milliyet'e açıkladı. 
14 Ağustos MİT Müsteşarı Şenkal Atasagun'un Kozinoğlu'nun Özkaya'ya "görevli" olarak gitmediğini Milliyet'e açıklaması gündemi sarstı. 
19 Ağustos Türkiye, bütün ilişkiler ağını gözler önüne seren telefon diyaloglarını dün "İşte Çakıcı Diyalogları" başlığını kullanan Milliyet'ten öğrendi. 


</TEXT>
</DOC>
