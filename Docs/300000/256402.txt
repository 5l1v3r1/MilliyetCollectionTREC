<DOC>
<DOCNO> 256402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/siyaset/axsiy01.html </URL>
<DATE> 2004/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK Türkiye, Büyük Ortadoğu dışında kalmaz 
</HEADLINE>
<TEXT>


MGK Genel Sekreterliği, Türkiye'nin Büyük Ortadoğu Projesi'nin merkezinde bulunduğunu belirtti ve bölge ülkelerine tecrübe aktarılması gerektiğini vurguladı 

ANKARA Milliyet 


Milli Güvenlik Kurulu Genel Sekreterliği, Türkiye'nin, Büyük Ortadoğu Projesi'nin BOP coğrafi olarak merkezinde bulunan bir ülke olduğu ve demokratik birikimlerini bölge ülkelerine aktif olarak aktarması gerektiği saptamasında bulundu. 
MGK Genel Sekreterliği, Milli Güvenlik Bülteni'nin ilk sayısını yayımladı. Bültende, ABD'nin tek belirleyici güç olarak gelişmelere yön verdiği belirtilerek, haziranda yapılan Sea Island Zirvesi'nde, BOP'un Genişletilmiş Ortadoğu ve Kuzey Afrika Projesi'ne GOKAP dönüştürüldüğü ifade edildi. Bültende, şu değerlendirmeler yer aldı 

'NATO angaje olacak' 
"Büyük Ortadoğu coğrafyasının merkezindeki konumu ve bölgeye olan tarihi -kültürel bağları dikkate alındığında, Türkiye'nin GOKAP'ın dışında kalması gibi bir durumun söz konusu olamayacağı anlaşılmaktadır. Bu bağlamda Türkiye'nin 'Cumhuriyet tarihinin ve laik, demokratik, sosyal bir hukuk devleti yapısının sağladığı birikimlerinin bölge ülkelerine aktarabileceği, siyasi, ekonomik ve sosyokültürel boyutlarda aktif olmaya çalışmasının' uygun olabileceği değerlendirilmektedir. İstanbul'daki zirvede NATO'nun GOKAP ülkeleriyle iki yönlü ilişkilerinin başlatılması için tavsiye kararı alındı. NATO'nun orta vadede BOP'a tamamıyla angaje olabileceği izlenimi yaratmaktadır." 
Bültende, iç güvenlik başlığı altında PKK KONGRA - GEL'in faaliyetleri değerlendirilerek, şu tespitler yapıldı "Örgütün uzun süre hareketsiz kalması, örgütü dağılma noktasına getirmiştir. Reformistler ve muhafazak rlar olarak çekişmeye giren örgütün 10. kongresinde KONGRA - GEL'in 2. kongresi örgütün dağılmasını engellemek için yeniden silahlı eylemlere başlama kararı alınmıştır. 
Terör örgütünün, Irak'ın kuzeyinde meydana gelebilecek muhtemel gelişmelere karşı önlem almak maksadıyla bir kısım unsurlarını Irak ve İran'ın Türkiye sınırına yakın bölgelerine göndererek, yurt içine aktarma girişimleri ise devam etmektedir." 


</TEXT>
</DOC>
