<DOC>
<DOCNO> 264658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/sondun07.html </URL>
<DATE> 2004/08/19/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Tartışma yaratan yönetmen Michael Moore'dan iki yeni kitap 
</HEADLINE>
<TEXT>

     Bülent Keneş AA 

Tartışma yaratan ''Fahrenheit 9 11'' filminin Oscar ödüllü yönetmeni Michael Moore'un yine çok ses getirecek iki kitabının yakında piyasaya çıkacağı bildirildi. 
     Moore'un kitaplarını basacak yayınevi Simon Schuster'in sözcüsü Victoria Meyer tarafından yapılan açıklamada, kitapların 2 Kasım'da yapılacak ABD Başkanlık seçimlerinden önce piyasaya çıkacağı kaydedildi. 
     Kitaplardan birinin, ABD Başkanı George Bush karşıtı ''Fahrenheit 9 11'' filminin DVD'siyle piyasaya çıkacağı ve ''The Official 'Fahrenheit 9 11' Reader 'Fahrenheit 9 11' Resmi Okuma Kitabı '' adını taşıyacağı ifade edildi. 
     Moore'un diğer kitabınınsa Irak'ta savaşan Amerikan askerlerinin yazara gönderdiği mektuplardan oluşacağı ve ''Will They Ever Trust Us Again Bize Tekrar Güvenecekler mi '' adını taşıyacağı belirtildi. 
     Moore'un ''Stupid White Men Aptal Beyaz Adamlar '', ''Dude, Where's My Country Züppe, Ülkem Nerede '' isimli iki kitabı ve belgesel dalında en iyi film Oscar'ı kazanan ''Bowling for Columbine Benim Cici Silahım '' adlı bir filmi bulunuyor. 
     
</TEXT>
</DOC>
