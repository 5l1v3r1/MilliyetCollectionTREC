<DOC>
<DOCNO> 280982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/son/soneko09.html </URL>
<DATE> 2004/10/17/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Kapıkule'de 12 kilometrelik TIR kuyruğu... 
</HEADLINE>
<TEXT>

     Edirne'nin Kapıkule Sınır Kapısı'nda, Kara Ulaştırma Genel Müdürlüğü personelinin bir kısmının ''rüşvet ve suiistimal'' nedeniyle gözaltına alınması dolayısıyla, TIR'ların çıkış işlemlerinin otomasyondan çıkarılması 12 kilometrelik TIR kuyruğuna yol açtı. 
     Alınan bilgiye göre, firmaların ihraç yüklerini gidecekleri ülkeye hafta başında yetiştirmeye çalışmak istemeleri, Kapıkule Sınır Kapısı'nda yoğunluğa neden oldu. Kapıkule girişinde Türk tarafından 12 kilometre uzunluğunda konvoy oluşturan TIR'lar, işlemlerinin yapılması için bekliyorlar. 
     Bu arada Kara Ulaştırma Genel Müdürlüğü personelinin bir kısmının, Edirne İl Jandarma Komutanlığı'nın 15 Ekim Cuma günü başlattığı operasyon kapsamında ''rüşvet ve suiistimal'' nedeniyle gözaltına alınması dolayısıyla, TIR'ların çıkış işlemlerinin otomasyondan çıkarılması da işlemlerin yavaşlamasında etken oldu. 
     Yetkililer, işlemlerin hızlandırılması yönünde ilgili birimler ile temasa geçerek çalışma başlattıklarını belirterek, şu anda 500 yakın TIR'ın geçiş için beklemede olduğunu kaydettiler. 
     
</TEXT>
</DOC>
