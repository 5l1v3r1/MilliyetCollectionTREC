<DOC>
<DOCNO> 278978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/guncel/gun06.html </URL>
<DATE> 2004/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hekimoğlu vefat etti 
</HEADLINE>
<TEXT>


ANKARA Milliyet 

Karaciğer ve kalp yetmezliği nedeniyle bir süredir Ankara Üniversitesi İbni Sina Hastanesi'nde tedavi gören ANKA Ajansı Onursal Başkanı Müşerref Hekimoğlu 83 dün vefat etti. 1921'de İstanbul'da doğan Hekimoğlu, gazeteciliğe 1948'de Hayat dergisinde başladı. Yeni Sabah, Akşam, Cumhuriyet gazetelerinde köşe yazarlığı yaptı. Eşi Kuvvet Başarır'la birlikte Öncü gazetesini çıkaran Hekimoğlu, 1972'de ANKA Haber Ajansı'nın kurucuları arasında yer aldı. Altan Öymen'in milletvekili olmasının ardından 1977'de Yönetim Kurulu Başkanlığı ve Genel Müdürlüğü devralan Hekimoğlu, 2004'te ANKA Onursal Başkanı oldu. Hekimoğlu'nun "27 Mayıs'ın Romanı", "Başkent Günleri", "Suna Kan Öz Şarkısını Duyuran Keman"ın da aralarında bulunduğu çok sayıda kitabıyla Almancadan Türkçeye çevirileri bulunuyordu. Sürekli basın kartı sahibi Hekimoğlu, Cumhuriyet gazetesinin "Ankara ANKA" adlı köşesinde ve Cumhuriyet Dergi'de de yazı yazıyordu. 


</TEXT>
</DOC>
