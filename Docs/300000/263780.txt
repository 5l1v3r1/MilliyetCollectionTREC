<DOC>
<DOCNO> 263780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/son/sondun32.html </URL>
<DATE> 2004/08/16/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Almanya'da orduda cinsel ilişki serbest bırakıldı... 
</HEADLINE>
<TEXT>

     Alman Silahlı Kuvvetleri'nde subaylara ve askerlere, görevde olmadıkları sürelerde kışlalarda cinsel ilişkiye girme izin verildi. 
     A.A muhabirine açıklamada bulunan Savunma Bakanlığı'nın bir sözcüsü, Genelkurmay Başkanı Wolfgang Schneiderhan tarafından yayınlanan genelgenin 12 temmuzda yürürlüğe girdiğini söyledi. 
     Sözcü, genelgeyle yaklaşık 2 bin erkek ve 10 bin 600 kadın askere, görevde olmadıkları sürelerde kışlalarda ilişki kurma izni verildiğini belirtti. 
     Bakanlık sözcüsü, genelgeyle eşcinseller ve farklı rütbelerdeki askerler arasında ilişkinin de serbest bırakıldığını bildirdi. 
     Sözcü, görev sırasında flörtün halen yasak olduğunu da kaydetti. 
     Alman ordusundaki bu yenilikler, askerlerin cinsel ihtiyaçlarının giderilmesinin kendilerini görevlerinde daha başarılı kılacağı inancıyla ilk kez Sosyal Demokrat Partili SPD Silahlı Kuvvetler sorumlusu Willfried Penner tarafından gündeme getirilmişti. 
     Ordu yetkilileri, 4 yıldır ilgili konu üzerinde çalışma yapıyordu. 
     
</TEXT>
</DOC>
