<DOC>
<DOCNO> 262827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sonspo19.html </URL>
<DATE> 2004/08/12/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Zehiroğlu Hedefimiz Konyaspor deplasmanından puanlarla dönmek 
</HEADLINE>
<TEXT>

     Çaykur Rizespor Genel Kaptanı Yılmaz Zehiroğlu, hedeflerinin Konyaspor deplasmanından puan ya da puanlarla dönmek olduğunu söyledi. 
     Zehiroğlu, yaptığı açıklamada, hafta sonu yapacakları Konyaspor maçından puan çıkaracaklarını söyledi. Zehiroğlu, Konyaspor maçının kendileri açısından Fenerbahçe maçından daha önemli olduğunu kaydetti. 
     Fenerbahçe maçı ile lige iyi bir başlangıç yaptıklarını ifade eden Zehiroğlu, şöyle devam etti 
     ''Pazar günü deplasmanda oynayacağımız Konyaspor maçına büyük önem veriyoruz. Çok zor bir maç olacak. Fenerbahçe maçından daha zorlu geçecek. Çünkü Konyaspor geçen haftayı mağlubiyetle kapattı. Seyircisi karşısında puanla ayrılmak isteyecektir. Ama biz Fenerbahçe maçının ikinci yarısında ortaya koyduğumuz futbolu oynarsak Konyaspor maçından puan veya puanlarla ayrılabiliriz.'' Zehiroğlu, takımda cezalı olan Koray ve sakatlığı bulunan Şener'in forma giyemeyeceğini, hafif sakatlıkları bulunan Murat Sözkesen ve Zafer'i bu maça yetiştirmeye çalıştıklarını belirtti. 
     
</TEXT>
</DOC>
