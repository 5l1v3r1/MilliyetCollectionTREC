<DOC>
<DOCNO> 272773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sonyas15.html </URL>
<DATE> 2004/09/17/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Hesap defterli fuhuş 
</HEADLINE>
<TEXT>

     Turaç TOP İZMİR, DHA 

İZMİR'de, yabancı uyruklu kadınlara zorla fuhuş yaptırıldığı iddiasıyla düzenlenen operasyonda Ukrayna uyruklu bir kadın gözaltına alınırken, aracılık yaptığı öne sürülen üç kişinin arandığı bildirildi. Beş ayrı eve yapılan operasyonlarda, müşterilerden alınan paraların ve kadınların gelir giderlerinin yer aldığı hesap defterleri ile fuhuş yaptığı öne sürülen kadınların fotoğraflarının yer aldığı albümler, video kasetleri ve müşteri fihristleri ele geçirildi. 
     İzmir Emniyet Müdürlüğü Ahlak Büro Amirliği ekipleri, fuhuşa aracılık etmek' suçundan sabıkası bulunan ve bir davada mal beyanında bulunmadığı gerekçesiyle aranan Esma Çamyeli'nin 55 , Kahramanlar semtindeki evlerde yabancı uyruklu kadınlara fuhuş yaptırdığı ihbarı üzerine harekete geçti. Dört ayrı eve yapılan operasyonlarda, fuhuş yaptığı öne sürülen Ukrayna uyruklu Olga Kolinka 29 yakalanırken, aracı oldukları öne sürülen Esma Çamyeli, oğlu Onur Çamyeli ve Kelly' lakaplı soyadı bilinmeyen Victoria isimli kişilere ulaşılamadı. Evlerde yapılan incelemelerde elebaşı olduğu öne sürülen Esma Çamyeli ve oğlu Onur Çamyeli'ne ait 30 gayrimenkul tapusu, müşterilerden alınan paraların ve kadınların gelir giderlerinin yer aldığı hesap defterleri ile fuhuş yaptığı öne sürülen kadınların fotoğraflarının yer aldığı albümler, video kasetleri ve müşteri fihristleri ele geçirildi. 
     Gözaltına alınan Olga Kolinka, kendi isteğiyle Türkiye'ye geldiğini, bir süre "Kelly'' lakaplı kadının yanında çalıştıktan sonra daha çok para veren Esma Çamyeli'nin yanında çalışmaya başladığını, kendisi gibi 20 kızın daha çalıştırıldığını söyledi. Kolinka verdiği ifadesinde, evlerde ele geçirilen albümlerdeki fotoğraflardan ise müşterilerin kendilerine kadın beğendiğini öne sürdü. Kolinka'nın hakkındaki yasal işlemlerin ardından sınırdışı edilmek üzere Yabancılar Şube Müdürlüğü'ne teslim edileceğini belirtti. 
     
     ÜNLÜ İSİMLER DE VAR 

     Olayla ilgili üç kişiyi yakalamak için çalışma başlattıklarını belirten emniyet yetkilileri, telefon defterlerinde İzmirli birçok ünlü ismin de yer aldığını, yaklaşık 2 bin kişilik bir müşteri fihristini bulunduğunu belirtti. Polis, şebekenin kızlardan aldıkları paralar ile giderlerini hesap cetvelleriyle tuttuklarını, soruşturmanın sürdürüldüğünü bildirdi. 
     
</TEXT>
</DOC>
