<DOC>
<DOCNO> 298609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/ekonomi/eko01.html </URL>
<DATE> 2004/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Açık 34 milyar doları aşacak 
</HEADLINE>
<TEXT>


Öncü göstergeler, kasım ayında ihracatın 5.7 - 5.8 milyar dolar, ithalatın 8.5 - 8.8 milyar dolar arasında olacağını gösteriyor. Bu rakamlar gerçekleşirse yıllık açık 34 milyar dolara çıkacak 

TARIK YILMAZ 

İthalat ve ihracattaki öncü veriler ile Merkez Bankası'nın tahminleri kasımda, yıllık dış ticaret açığının 34 milyar dolara ulaşacağını gösteriyor. İhracatın 5.7 - 5.8 milyar dolar olması beklenen kasım ayında İthalde Alınan KDV'ye göre ithalat 8.5 milyar doları aşacak. Merkez Bankası ise ithalatın 8.5 - 8.8 milyar dolar arasında olacağını tahmin etti. 
Öncü göstergelere göre dış ticaret açığındaki hızlı artış kasımda da devam edecek. Türkiye İhracatçılar Meclisi ihracatçı birlikleri kayıtlarına göre ihracatı 5.8 milyar dolar açıklamıştı. Resmi veriler bunun biraz altında geleceği tahmin ediliyor. İthalat ise Maliye Bakanlığı'nın kasım için 1.4 katrilyon lira 975 milyon dolar açıkladığı İthalde Alınan KDV rakamına göre 8.5 milyar doları aşması bekleniyor. Merkez Bankası da hafta içinde KDV rakamlarından yaptığı çıkarsamayla benzer bir tahminde bulunmuştu. Bankanın Ödemeler Dengesi Raporu'ndaki tahminine göre ithalat 8.5 - 8.8 milyon dolar arasında çıkacak. 

Yıllık ithalat 95 milyar dolar 
Bu öncü gestergeler ışığında dış ticaret açığının da kasımda 2.7 - 3 milyar dolar arasında oluşacağı hesaplanıyor. Verilere göre, ocak - kasım arasındaki 11 aylık dönemde ihracat 56.4 milyar dolar, ithalat ise 86.7 milyar dolara ulaşacak. 11 aylık dış ticaret açığı ise 30.3 milyar dolara çıkacak. Son bir yıllık dönemde Aralık 2003 - Kasım 2004 ise ihracat 61 milyar dolara, ithalat 95 milyar dolara yakın bir seviyeye gelecek. Dış ticaret açığı ise geçen yılın kasım ayına göre yüzde 65 artışla 34 milyar dolara ulaşacak. Devlet İstatistik Enstitüsü son olarak açıkladığı ekim verilerine göre ihracat 5.7 milyar dolar, ithalat da 7 milyar 959 milyon dolar olmuştu. Ekim ayında dış ticaret açığı 2.3 milyar dolar hesaplanırken yıllık dış ticaret açığı ise 32.5 milyar dolar olmuştu. 

Kasımda, yıllık dış ticaret açığı 34 milyar dolara ulaşacak milyon dolar - Yıllıklandırılmış Aylar İhracat İthalat Dış. ticaret açığı Aralık 47.253 69.339 -22.086 Ocak 48.334 71.204 -22.870 Şubat 49.075 73.158 -24.083 Mart 50.383 75.853 -25.470 Nisan 51.792 78.569 -26.777 Mayıs 53.101 81.027 -27.926 Haziran 54.586 83.768 -29.182 Temmuz 55.982 86.215 -30.233 Ağustos 56.817 88.104 -31.287 Eylül 58.257 90.254 -31.997 Ekim 59.132 91.638 -32.506 Kasım 60.991 94.893 -33.902 
İhracat TİM verilerine, ithalat ise İthalde Alınan KDV'ye göre belirlenmiştir, 

KDV'ye göre ithalat 8.5 milyar doları aşacak bin dolar İthalden alınan KDV İthalat Ocak 637.660 6.290.471 Şubat 741.096 6.139.332 Mart 959.510 8.450.727 Nisan 869.942 7.926.443 Mayıs 894.883 7.990.531 Haziran 1.004.758 8.467.752 Temmuz 936.082 8.712.862 Ağustos 894.925 7.863.875 Eylül 953.915 8.355.737 Ekim 898.911 7.850.000 Kasım 975.481 8.556.851 
İthalat verileri, KDV rakamları kullanılarak tahmin edildi 


</TEXT>
</DOC>
