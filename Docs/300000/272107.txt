<DOC>
<DOCNO> 272107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sontur27.html </URL>
<DATE> 2004/09/15/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Yük treninin 1 vagonu raydan çıktı 
</HEADLINE>
<TEXT>

     Kırıkkale'nin Balışeyh İlçesi'nde, yük treninin bir vagonunun raydan çıktığı, olayda ölen ya da yaralanan olmadığı bildirildi. 
     Alınan bilgiye göre, Yozgat'ın Yerköy İlçesi Yeniyapan Beldesi'nden Ankara'ya kum taşıyan 245 sefer sayılı yük treninin bir vagonu, Kırıkkale'nin Balışeyh İlçesi'ni geçtikten kısa bir süre sonra raydan çıktı. 
     TCDD 2. Bölge Müdürü İsa Apaydın, AA muhabirine yaptığı açıklamada, 1500 ton yük taşıyan trenin kaza yaptığı bölgenin özellikle bu yıl fazla yağış nedeniyle zarar gördüğünü, bölgenin tadilat yapılmak üzere programa alındığını söyledi. 
     Ankara'dan kurtarma ekiplerini bölgeye gönderdiklerini belirten Apaydın, 2 TCDD Genel Müdür yardımcısının da incelemelerde bulunmak üzere Kırıkkale'ye gittiğini kaydetti. 
     Kaza nedeniyle yolun ulaşıma kapandığı, Balışeyh ve Kırıkkale'de bekleyen trenlerdeki yolcuların ulaşımının otobüslerle sağlandığı bildirildi. 
     
</TEXT>
</DOC>
