<DOC>
<DOCNO> 277579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sonyas17.html </URL>
<DATE> 2004/10/05/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Çağdaş kahinlerden en son kehanetler 
</HEADLINE>
<TEXT>

     Amerikan Patent İdaresi'nin komisyon üyelerinden Charles H. Duell 1899 yılında yaptığı ünlü açıklamada, "İcat edilebilecek herşey icat edildi" demişti. 
     Bundan tam 105 yıl önceki bu açıklamanın ardından, daha önce kimsenin aklına gelemeyecek sayısız buluş yapıldı. 
     Hatta ünlü bilim adamı Albert Einstein, 1932'de "İnsanların gelecekte nükleer enerji elde edebileceğine dair hiçbir işaret yok" demişti. Zaman, Einstein'ı da ABD'nin 32'nci Başkanı Franklin Delano Roosevelt'in 1882,1945 "Savaşta gemi filolarına karşı savaş uçakları işe yaramaz" sözlerini de fena halde yalanladı. 
     İşte son sayısında, vizyonu geniş çağdaş kahinler ile günlük hayatı kolaylaştıran ilginç buluşları ve geleceğin ilaçlarım tanıtan Time dergisi de, "İnsanların kahinlere çok fazla ihtiyacı var. Çünkü biz şimdiki zamana bakıyoruz ancak onlar geleceğin tohumlarını görebiliyor" yorumunu yaptı. 
     Bunlara örnek olarak dünya para piyasalarının en önemli adamları arasında gösterilen, Amerikan Merkez Bankası Başkanı Alan Greenspan'in finansal öngörüleri 1970'lerde OPEC'in yükseleceğini tahmin eden iş stratejisi uzmanı Peter Schwartz ve vaktini deprem tahminlerine ayıran Rus jeofizikçi Vladimir Keilis-Borok'u saydı. Bazı insanların alay edilmek pahasına geleceği ilişkin kehanetlerde bulunmaktan çekinmediğini yazarken, okulla arası pek olmayan Einstein'ın öğretmeninin "Bu çocuktan adam olmaz" sözlerini de hatırlatarak, ironik bir örnek veren dergi, çağdaş kahinlerin başında da Mehmet Okur'u keşfeden NBAin yetenek avcısı Tony Ronzone'yi saydı. 
     Ronzone, NBA şampiyonu Detroit Piston için hiçbir yabancı dil bilmemesine rağmen dünyanın dört bir yanını gezerek yeni yetenekler keşfediyor. İşte gelecek birkaç yıla damgasını vuracak yeni yetenekler ve trendler... 

     
</TEXT>
</DOC>
