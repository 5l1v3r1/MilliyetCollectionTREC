<DOC>
<DOCNO> 291653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/yasam/yas15.html </URL>
<DATE> 2004/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



YENİ ZELANDA 

Deprem 7.2 Can kaybı yok 
Yeni Zelanda'nın güney sahili açıklarında dün sabah saatlerinde Richter ölçeğine göre 7.2 büyüklüğünde çok şiddetli bir deprem meydana geldi. Artçı sarsıntı uyarısı yapan sismologlar, can kaybı vermeyen depremin merkez üssünün 33 kilometre derinlikte olduğunu açıkladı. 

FİLİPİNLER 

Tayfun 60 can aldı 
Filipinler'de hafta sonundan bu yana etkili olan Muifa Tayfunu'nda ölenlerin sayısı 60'a yükseldi 77 kişi yaralandı, 84 kişi de kayboldu. Mindoro Adası'nda büyük maddi hasara yol açan tayfun, Roxas kentinde de 6 binden fazla evi yıktı. 

İNGİLTERE 

5.5 trilyonluk ziyneti çalındı 
DIŞ HABERLER SERVİSİ 
İngiliz rock yıldızı Ozzy Osbourne, Londra'daki malik nesinden servet değerinde mücevherin çalındığını açıkladı. The Sun gazetesine konuşan Osbourne, evine giren 2 hırsızdan birisiyle boğuştuğunu, ancak hırsızın kaçtığını anlattı. Osbourne, hırsızların 2 milyon sterlin yaklaşık 5.4 trilyon TL değerindeki mücevherini çaldığını söyledi . 

ÜRDÜN 

İlk 'Suudi' kadın pilot 
DIŞ HABERLER SERVİSİ 
Kadınların otomobil kullanmasının yasak olduğu Suudi Arabistan'da bir kadın, muhafazak r kesimlerin tepkilerini göze alarak ülkenin ilk kadın pilotu oldu. Ürdün'de pilotluk lisansı alan Hanadi Hindi, milyarder işadamı Prens El Velid Bin Talal'ın özel uçağını kullanacak. 


</TEXT>
</DOC>
