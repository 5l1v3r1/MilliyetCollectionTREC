<DOC>
<DOCNO> 254038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/yasam/ayas.html </URL>
<DATE> 2004/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hayat kurtaran' telefon 
</HEADLINE>
<TEXT>


'Kadın Dayanışma Ağı' projesini kuran beş kadın, 0 216 345 49 88 numaralı telefonun ucunda mağdur kadınlara yardım için bekliyor 

Şükran Pakkan 

'Sessiz kadınların sesi' onlar... Kocasından dayak yiyen, "Babam bana tecavüz etti" demekten korkan, taciz edilen kadınlara adıyorlar hayatlarını... Dernek kuruyor, küçük odalarda acı hik yeleri dinleyip hayata çıkış yolunu buluyorlar. Arkalarında hukukçular, psikologlar, sığınma evleri var. Bir telefon mesafesinde acıları gidermeyi bekliyorlar. 
Bu hik yedeki isimleri ise İstanbul Toplumsal Ekoloji Platformu İTEP çatısı altında birleşen sosyolog Ayşe Kısmet, edebiyat öğretmeni Dilek Halıcıoğlu Cömert, Leyla Balçık, Neslihan Oruç ve Sunay Yeşildağ. Bu beş kadın 'Kadın Dayanışma Ağı' projesiyle şiddet, işyeri tacizi, aile içi istismar, tecavüz ve ensest ilişki yaşayan kadınlara ulaşıyor. 

Avrupa Birliği destekli 
İTEP, Amargi Kadın Kooparatifi, Gökkuşağı Kadın Derneği, Lambda İstanbul Eşcinsel Sivil Toplum Girişimi, Dut Ağacı ve Dayanışma Sendikası Girişimi'nin bir araya gelmesiyle oluştu. Bir dizi sosyal proje için Avrupa Birliği AB Yerel İnisiyatifler Micro Proje Programı'ndan 42 bin euro'luk destek alan İTEP, 'Kadın Dayanışma Hattı'nı kurarak, kadınlara psikolojik ve hukuksal destek vermek amacıyla bir ay önce hayata geçti. Şimdilik el ilanlarının sadece Kadıköy ve Ümraniye'de dağıtılmasına rağmen, 10 kadına yardım edildi. Proje, okuma yazma kursları, mahalle eğitimleri ve ev toplantılarını da kapsıyor. 

İşte onların hik yeleri 

S.E. 15 yaşında. Defalarca babasının tecavüzüne uğradı. Anne, kızına inanmadı. Kız, kuruma ulaştı, uzmanlar anne ve kızla görüştü. Ensest ilişkiyi kabul eden ancak eşinde suç bulamayan anne, "Kızlık zarını zedelemiyormuş" dedi. S.E. evden kaçtı, şehir dışında saklanıyor. Genç kızı, İstanbul'a gelmeye ikna etmeye çalışan uzmanlar, SHÇEK ile bağlantıya geçecek. 
A.A. 17 yaşında. İki yıl önce, iki milyar lira karşılığında 25 yaşında, spastik engelli bir gençle evlendirildi. Kayınvalidesi, eşiyle cinsel ilişkiye girmesi için zorladı. Kendi ailesi, kızını kabul etmedi. Eşinin konuşamaması ve dengesizliğine dayanamayan kadın, kurumdan yardım istedi ve geçen hafta bir sığınma evine misafir olarak yerleştirildi. 
C.D. 10 yıllık eşi, çocuk sahibi olamayan C.D.'yi 35 kısır olmakla suçladı ve boşanmak istedi. Eşinden gördüğü baskı ve şiddetten bunalan kadınla eşi doktora gitmeye ikna edildi. Sorunun eşinden kaynaklandığı ortaya çıktı. Çifte psikolojik destek sağlandı. 





</TEXT>
</DOC>
