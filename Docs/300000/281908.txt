<DOC>
<DOCNO> 281908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonspo24.html </URL>
<DATE> 2004/10/20/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Diyarbakırspor, Beşiktaş yenilgisini unuttu... 
</HEADLINE>
<TEXT>

     Diyarbakırspor Menajeri İsmet Yılmaz, Beşiktaş maçında aldıkları farklı yenilgiyi unuttuklarını ifade ederek, bu maçta yaptıkları hatalardan ders çıkardıklarını söyledi. 
     Yılmaz, kendi sahalarında pazar günü yapacakları Büyükşehir Belediyesi Ankaraspor maçı hazırlıklarını sürdürdüklerini belirterek, ''Takımda futbolcuların morali düzeldi, haftayı üç puanla geçmek istiyoruz'' dedi. 
     Sakatlıklar hakkında da bilgi veren Yılmaz, şunları söyledi 
     ''Şu anda 3 sakat oyuncumuz var. Talip, dün İzmir'de dizinden ameliyat oldu. Bu oyuncumuz 3-4 ay sahalardan uzak kalacak. Bamba'nın sakatlığı sürüyor. İdmanda sakatlanan Yasin'in ise MR'ı çekildi. Bu futbolcunun durumu maç günü belli olacak.'' Yılmaz, Ramazan dolayısıyla maçın başlama saatinin 20.00'ye alındığını da hatırlatarak, taraftarın maçta takımını desteklemesini istedi. 
     
</TEXT>
</DOC>
