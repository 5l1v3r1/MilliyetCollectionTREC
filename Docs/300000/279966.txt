<DOC>
<DOCNO> 279966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/yazar/asik.html </URL>
<DATE> 2004/10/14/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
AŞTİ'de haraç 3 
</HEADLINE>
<TEXT>


Ankara Şehirlerarası Otobüs Terminali'nden AŞTİ , müşteri alan taksilerden üst katta 500 bin, alt katta 2,5 milyon lira haraç alındığını yazdık. Ödemeler karşılığında şoföre, "Keçiörengücü Spor Kulübü Otopark İşletmesi" yazılı bir kasa fişi veriliyor. Keçiörengücü 3. ligde nal toplayan bir takım. Belli ki toplanan milyarlar spor kulübüne değil başka yerlere gidiyor... 
Arkadaşımız Fahrettin Fidan meseleyi Ankara Belediye Başkanı Melih Gökçek'e sordu "Hayrola, sen bu konuyla neden bu kadar ilgileniyorsun yoksa işletmeciliğe mi talipsin " yanıtını aldı. Bunu dün yazdık... 
Çok sayıda okurumuz AŞTİ ile ilgili dertli notlar gönderdiler... 
Örneğin yalnız taksiler değil, alt kattan otobüsle Ankara'ya gelen bir yakınını alan özel araç sahibi de 2 milyon lira ödemek zorundaymış. 
Ulus Rüzg rlı Sokak'taki Anakent'e ait çok katlı otopark ile Eryaman'daki Göksu Parkı büfelerini de Keçiörengücü Spor Kulübü işletiyormuş. 
Bu arada, AŞTİ'den iş alırken 2,5 milyon lira ödeyen şoförler kesinlikle yakın yerlere gitmek istemiyor, yolcular da bu yüzden güç duruma düşüyormuş. 
AŞTİ'deki haraç düzeninin verdiği sonuçlar bunlar... 
Peki toplanan para nereye gidiyor Bu h l sır... 
Anakent Meclisi'nde CHP'li üyeler de var... Acaba bu haraç konusunda bilgi edinir ve açıklarlar mı 
Yoksa çoktan Gökçek'le kaynaştılar mı 

Sedat Peker ve Alaattin Çakıcı, kendilerine mafya değil, kabadayı denilmesini istiyorlarmış. 
İleride başbakan olmayı düşünüyorlar galiba... 
Haldun Ertem 

Hayırlı bir intikal Metin Kaplan adlı muhteremi Almanlar Türkiye'ye iade etti. Metin Kaplan, 20 yıl önce Almanya'ya iltica etmiş. Almanya onu vatandaşlığa almış, kendisine maaş bağlamış, okullarında eğitmiş. Metin Kaplan orada İslam Şeriat Devleti Halifesi unvanını babasından devralmış. Orada cemaat oluşturmuş. 
Almanya'dan bir dostumuz 
- Eğer Alman kökenli olsa bu şekilde iadesi mümkün olur muydu Kesinlikle vermezlerdi, dedi dün sohbet ederken ve ekledi 
- Almanya kendi yarattığı canavarı bizim üstümüze yıktı... 

10 dolarlık vize Atatürk Havalimanı'nda Türkiye'ye giriş vizesi alan turistin pasaportuna, 10 dolarlık vize pulu yapıştırıldığını, 10 euro alındığını ve aradaki 2 dolarlık farkın hiç edildiğini yazdık. İngiltere'den yazan okurumuz 
- O da bir şey mi, diyor. İngiltere'den Türkiye'ye gelenler de üzerlerinde dolar bulunmadığı için 10 sterlin ödüyor ve üstünü alamıyorlar... Aradaki 4,5 sterlin fark yine bir takım ceplere gidiyor... 
Atatürk Havalimanı'nda böyle bir tezg h kurulmuş. Turist açık açık söğüşleniyor. Bu şekilde Türkiye'yi daha iyi tanımaları sağlanıyor 

Afganistan Afganistan seçimini fotoğraflarda izledik. Kadınlar burka çadır içinde sıraya girmiş, ayrı bir sandıkta oy veriyordu... Sözde ABD Afgan kadınını özgürlüğüne kavuşturmuştu. Oysa Taliban döneminden farkı yok görüntülerin. Dünkü Herald Tribune gazetesi okur köşesinde Eugenie Evans diyor ki 
- Kocam, gazeteci olarak Rus işgali yıllarında Afganistan'a gitmişti. O dönemde değil burka, kadınların başlarında başörtüsü bile yoktu. 
ABD Rusya'ya karşı Taliban'ı geliştirdi. Afganistan'ı şeriatın bataklığına soktu, bıraktı. Taliban gitti, şeriat yerinde duruyor. Çünkü ABD bu sistemi istiyor. Bize de o sistemin ılımlısını uygun görüyor... 

Beslan'ın sırrı Cumhurbaşkanlığı seçimlerini izlemek üzere Abhazya'ya giden meslektaşımız Nazım Alpman, orada bir Rus yetkili ile görüşüyor. Yüksek düzeydeki bu Rus yetkili diyor ki 
- Beslan saldırısının, Putin'in Türkiye ziyareti öncesine rastlaması asla bir rastlantı değildir. Rusya ile Türkiye'nin yakınlaşmasını istemeyen büyük devletin parmağı vardır. 
- Amerika'yı mı kastediyorsunuz 
- Kesinlikle .. 

Avrupalı Türk İşadamları Birliği Başkanı Ahmet Güler, AB'nin Türkiye'yi üyeliğe alma koşullarını şöyle tanımlıyor 
- Ver kızını bana, gezicem, eğlenicem, diskoya gidicem, ayaklarımı yıkatacam, ne istersem yaptırıcam, hamile de bırakabilirim ama evlenme sözü veremem... 



</TEXT>
</DOC>
