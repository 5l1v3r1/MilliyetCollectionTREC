<DOC>
<DOCNO> 269753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/soneko35.html </URL>
<DATE> 2004/09/07/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa rekorla kapandı... 
</HEADLINE>
<TEXT>

     Haftanın ilk işlem gününü 76,56 puanlık artışla 20.851 puan seviyesinden kapayan borsa bileşik endeksinde haftanın ikinci işlem günü alım ağırlıklı bir seyirle başladı. Seansın başlamasıyla birlikte 20.000 seviyesinin üzerine çıkan ve 21.072 puanı test eden borsa bileşik endeksi, bu seviyelerden az da olsa satışlarla karşılaştı. Borsa gelen satışlarla 20.882 puana kadar geriledi. Ancak bu seviyeden sonra borsaya alımların kademeli olarak geldiği gözlendi. Endeks gelen alımlarla 21.100 seviyesinin de üzerini test etti. günün ilk seansı da bu seviyenin hemen altında tamamlandı. Günün ilk yarısında 20.851 21.123 puan aralığında hareket eden borsa bileşik endeksi, günün ilk seansını 246,97 puanlık artışla 21.098,53 puan seviyesinden kapadı. Bu kapanışla birlikte hisse senetleri ise ortalama olarak yüzde 1,18 oranında değer kazandı. İlk seansta toplam 627,8 trilyon TL işlem hacmi gerçekleşirken Doğan Holding, Ülker, Kardemir D , İzmir Demir Çelik ve Turkcell hisseleri ise ilk seansta en çok işlem hacmine sahip hisseler olarak sıralandı. 
     Borsada günün ikinci seansı sakin bir seyir izlenerek başladı. Endeks bir süre 21.000 seviyesinin üzerinde yatay hareket etti. ancak disket emirlerinin tamamlanmasının ardından borsaya satış geldiği gözlendi. Endeks gelen satışlarla 21.000 seviyesinin altına gerileyerek 20.961 puanı test etti. Bu seviyede tutunmayı başaran borsa, bir süre 21.000 21.080 bandında hareket etti. Seansın son bir saatine girildiğinde de alımların arttığı gözlendi. Gelen alımlarla 21.100 seviyesinin de üzerine çıkan borsa seansın son saniyelerinde gelen alımlarla tarihi bir kapanış gerçekleştirdi. Güne dair bir başka önemli not da borsada bugün itibariyle gerçekleşen işlem hacmi oldu. Zira borsada oldukça uzun bir süre sonra 1 katrilyon TL’nin üzerinde işlem hacmi gerçekleşti.Günboyu 20.851 21.188 bandında hareket eden endeks, günü dünkü kapanışa göre 267,60 puanlık artışla 21.119,16 puan seviyesinden tamamladı. Bu rakam ayrıca endeksin kapanış rakamı açısından tarihi bir rakam olması özelliğiyle de hayli önemli. Bu kapanışla hisse senetleri ortalama olarak yüzde 1,28 oranında değer kazandı. Günsonunda toplam 1,3 katirlyon TL işlem hacmi gerçekleşirken, Kardemir D , Doğan Holding, Yapı Kredi Bankası, Turkcell ve Ülker en çok işlem gören hisseler oldu. 
     Kardemir A - 6,67 , Kardemir B - 5,97 , Burçelik Vana - 4,57 , Kaplamin - 3,31 ve Güneş Sigorta - 3,17 günsonunda en çok değer yitiren hisseler olurken, en çok yükselen hisseler Alkik Kağıt 11,45 , Bosch Fren Yeni 11,05 , Milliyet Gazetecilik 10,70 , Boscf Fren 9,20 ve Gentaş 7,75 olarak sıralandı. 
     
     HİSSE SENETLERİ, ORTALAMA YÜZDE 1.28 DEĞER KAZANDI 

     İMKB-100 Endeksi, 21,119.16 puandan kapanarak tarihi rekor kırdı. 
     Endeksin bundan önceki en yüksek kapanışı, 20,887.00 puanla yerel seçimlerin ardından gelen ilk işlem günü olan 29 Mart 2004 Pazartesi günü gerçekleşmişti. 
     Borsa'da işlem gören hisse senetleri, bugün ortalama yüzde 1.28 değer kazandı. 
     İstanbul Menkul Kıymetler Borsası İMKB Ulusal 100 Endeksi, 1. seansta 246.97 puan artarak 21,098.53 puandan, 2. seansta da 20.63 puan artarak 21,119.16 puandan kapandı. 
     Endeksin günlük artışı 267.60 puan ve yüzde 1.28 olarak hesaplandı. 
     Hisse senetleri piyasasında toplam 1 katrilyon 307 trilyon 287.9 milyar liralık işlem hacmi oluştu. 
     Borsa uzmanları, AB Komisyonu'nun Genişlemeden Sorumlu Üyesi Günter Verheugen'in Türkiye'nin Avrupa Birliği'ne adaylığı konusunda yaptığı olumlu açıklamaların İMKB'de satın alındığını ifade ederek, gün genelinde alım ağırlıklı seyir izlenen borsada 21,000 puan seviyesindeki direncin tarihi bir rekorla kırıldığını kaydediyor. 
     
     DÖVİZ 

     İstanbul'da serbest piyasada dün 1 milyon 513 bin liradan kapanan dolar güne 1 milyon 512 bin liradan, 1 milyon 827 bin liradan kapanan euro 1 milyon 825 bin liradan başladı. 
     Kapanışta doların satış fiyatı 1 milyon 510 bin lira, euronun satış fiyatı 1 milyon 825 bin lira oldu. 
     Merkez Bankası, doların bugünkü efektif kurunu alışta 1 milyon 496 bin 828 lira, satışta 1 milyon 507 bin 359 lira olarak açıkladı. 
     Böylece dolar, Merkez Bankası'nın dünkü kurlarına göre, TL karşısında alışta 7 bin 544 lira, satışta 7 bin 597 lira değer yitirdi. 
     
     TAHVİL-REPO 

     İMKB Tahvil ve Bono Piyasası Kesin Alım Satım Pazarı'nda işlem gören 22 Şubat 2006 vadeli tahvilin bugün valörlü işlemlerinde basit getiri yüzde 26.83, bileşik getiri yüzde 25.41 oldu. 
     Bu kağıdın bugün valörlü işlemlerinin bileşik getirisi, önceki kapanışa göre 0.04 puan arttı. 
     İMKB Tahvil ve Bono Piyasası Repo Pazarı'nda gecelik faiz ortalama yüzde 22.00'den gerçekleşti. Gecelik faiz en düşük yüzde 21.50, en yüksek yüzde 22.00 oldu. 

     
</TEXT>
</DOC>
