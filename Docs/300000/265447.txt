<DOC>
<DOCNO> 265447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/son/sondun06.html </URL>
<DATE> 2004/08/22/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Fransa Türkiye'ye verilen söz yerine getirilmeli 
</HEADLINE>
<TEXT>

     Fransa Dışişleri Bakanı Michel Barnier, ''AB tarafından üyelik konusunda Türkiye'ye verilen sözün yerine getirilmesi gerektiğini'' söyledi. Barnier, Atina'da yayımlanan To Vima gazetesine verdiği demeçte, Türkiye'nin Avrupa Topluluğu ile ortaklık anlaşmasını imzaladığı 1963'ten bu yana üyelik konusunda önemli mesafe kat ettiğini ve bu konuda yapılan reformların AB Komisyonu tarafından ''haklı olarak takdir edildiğini'' belirtti. 
     Türkiye'nin Avrupa perspektifinin AB'nin çıkarına olduğunu kaydeden Barnie, şunları söyledi 
     ''Bu büyük ülkenin Avrupa'ya mümkün olduğunca yakın bir ekonomik ve siyasi kalkınma modeli seçmesi, Türkiye'nin olduğu kadar AB'nin de çıkarınadır. Daha kat edilmesi gereken yol var ve Türkler de bunu kabul ediyorlar. Türkiye'nin Avrupa'dan beklentileri bulunmaktadır ve bunlara ilişkin üstlenmiş olduğu yükümlülüklere saygılı olması durumunda verilen sözün de yerine getirilmesi gerekir.'' 
     
</TEXT>
</DOC>
