<DOC>
<DOCNO> 268770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sonsiy02.html </URL>
<DATE> 2004/09/03/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Apo lehine slogan atan yandı 
</HEADLINE>
<TEXT>

     Özgür CEBE DİYARBAKIR, DHA 
YARGITAY 9'uncu Ceza Dairesi, miting ve basın toplantılarında yasadışı slogan atanların Türk Ceza Yasası'nın 312 1 maddesi uyarınca 6 aydan 2 yıla kadar hapisle cezalandırılmasına karar verdi. 
     Mardin Cumhuriyet Meydanı'nda 28 Mart yerel seçimleri öncesi DEHAP tarafından düzenlenen mitingde seçim otobüsünün önünde Selam, selam İmralı'ya bin selam' diye slogan attığı için TCK'nın 169'uncu maddesi uyarınca kapatılan Diyarbakır 4 No'lu DGM tarafından 3 yıl 9 ay hapis cezasına çarptırılan Cumhur Kaplan'ın cezasını Yargıtay bozdu. Yargıtay 9'uncu Ceza Dairesi bozma kararıda şu ifadelere yer verdi 
     "Hükümden sonra 7 Ağustos 2003 tarihinde Resmi Gazete'de yayımlanarak yürürlüğe giren 4963 sayılı yasanın 2'nci maddesi ile TCK'nın 169'uncu maddesinde yapılan değişiklik karşısında, topluluk içerisinde diğer kişilerle birlikte bölücü örgüt ve liderini övücü nitelikte slogan atma eylemine katıldığı anlaşılan sanığın eyleminin TCK'nın 312 1 maddesinde belirlenen suçu oluşturması sebebiyle hukuki durumunun buna göre incelenmesi yerinde görülmüş ve bozulmasına oy çokluğuyla karar verilmiştir.'' Mahkemeler bu kararın açıklandığı güne kadar mitinglerde PKK Kongra- Gel örgütü ile Abdullah Öcalan'ı övücü slogan attıkları gerekçesiyle sanıkları bölücü örgüte yardım ve yataklık suçunu içeren TCK'nın 169'uncu maddesine göre cezalandırıyordu. Yargıtay'ın bu kararı örnek olarak bütün Ağır Ceza Mahkemeleri'ne gönderilirken, başsavcılık bundan böyle mitinglerde yasa dışı slogan atanlar hakkında, sosyal sınıf, ırk veya bölge farklılığına dayanarak halkı birbirine karşı kamu düzeni için tehlikeli olabilecek şekilde dünmanlığa veya kin beslemeye alenen tahrik' suçunu işledikleri gerekçesiyle TCK'nın 312'nci maddesine göre dava açacak. 
     
</TEXT>
</DOC>
