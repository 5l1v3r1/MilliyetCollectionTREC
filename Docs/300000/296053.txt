<DOC>
<DOCNO> 296053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sonyas18.html </URL>
<DATE> 2004/12/08/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Jennifer Lopez, eski kaprisli günlerine döndü 
</HEADLINE>
<TEXT>

     London Mirror'ın haberine göre, Jennifer Lopez, yeni albümünün tanıtımı için gittiği yine magazin basınının ilgi odağı oldu. 
     Evlendikten sonra mütevazı bir portre çizmeye başlayan Lopez, Londra'da eski ''kaprisli'' günlerine döndüğünün de sinyallerini verdi. 
     Otele 25 kişilik ''maiyetiyle'' giden Lopez'e eşi şarkıcı Marc Anthony de eşlik etti. Otele ulaşır ulaşmaz 136 bin dolarlık 14. Louis döneminden kalma masayı seçen Lopez, özel ışıklandırma ve ekibindekiler için de kendisiyle yan yana olmak koşuluyla toplam 4 bin dolara ulaşan ayrı odalar istedi. 
     
     EŞİ ÇOK DUYGULANDI 

     Lopez'in en ilgi çekici isteği ise otelin mutfak şefinden oldu. ''Doğurganlığını'' artırıcı yiyecekler hazırlamalarını özellikle rica eden Lopez'in listesinde mercimek, fındık, ringa balığı ve istiridye vardı. Lopez'in özellikle besleyici yiyeceklere ağırlık verdiği ifade edildi. 
     Lopez'in 2005'te müzik marketlerin raflarında yerini alacak yeni albümünden altı parçasını tanıtırken özellikle eşi Anthony'nin çok duygulandığı görüldü. 
     Her parçanın tanıtımından sonra eşinin gözlerinin içine bakarak gülümseyen Lopez'i izleyenler, ''Her parçada dönüp Marc Anthony'ye gülümsedi. Gerçekten birbirlerini çok seviyor gibiydiler'' yorumunu yaptı. 
     Jennifer Lopez ile Marc Anthony, Temmuz ayında hayatını birleştirmişti. 
     
</TEXT>
</DOC>
