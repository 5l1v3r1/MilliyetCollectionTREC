<DOC>
<DOCNO> 279477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sonspo14.html </URL>
<DATE> 2004/10/12/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Fenerbahçe'de Luciano antrenmana katılmadı... 
</HEADLINE>
<TEXT>

     Fenerbahçe, Gaziantepspor ile oynayacağı lig maçının hazırlıklarını yaptığı antrenmanla sürdürdü. 
     Teknik direktör Christoph Daum yönemtiminde Samandıra Tesisleri'nde gerçekleştirilen ve yaklaşık 2 saat süren idmana, koşu ve kondisyon çalışmasıyla başlayan futbolcular, daha sonra kanat organizasyonlarına yönelik çalışmalar yaptı. 
     Tek kalede 1'e 1 mücadele, yan pas ve ters toplarla yapılan çalışma ile süren idman, dar alanda çift kalede oynanan kurallı maçla sona erdi. 
     Antrenmana, milli takımlarda bulunan futbolcuların yanı sıra, dizinde ödem tespit edilen Fabio Luciano ve tedavisi süren Önder Turacı katılmadı. 
     Sarı-lacivertliler bu akşam yapacakları idmanla Gaziantepspor maçı hazırlıklarını sürdürecek. 

     
</TEXT>
</DOC>
