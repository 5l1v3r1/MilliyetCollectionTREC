<DOC>
<DOCNO> 261155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sonspo15.html </URL>
<DATE> 2004/08/06/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Beşiktaş'ta kadroda Sergen, Juanfran yok... İşte muhtemel 11... 
</HEADLINE>
<TEXT>

     Beşiktaş, Birinci Süper Futbol Ligi'nde 2004-2005 sezonun ilk haftasında yarın Malatyaspor ile deplasmanda yapacağı ilk maçın hazırlıklarını tamamladı. 
     Teknik direktör Vicente Del Bosque, Malatyaspor maçının 18 kişilik kadrosuna Futbol Federasyonu Profesyonel Futbol Disiplin Kurulu PFDK tarafından 3 maç ceza verilen Tümer Metin'in yanı sıra, yeni transfer Juanfran, 3. kaleci Ramazan Kurşunlu, sakatlığı bulunan menajer-oyuncu Tayfur Havutçu, bağırsak enfeksiyonu geçiren Ronaldo Guiaro ile Sergen Yalçın ve Fatih Sonkaya'yı almadı. 
     
     RONALDO HASTALANDI 

     BJK Nevzat Demir Tesisleri'nde bu sabah basına kapalı olarak gerçekleştirilen idmanda teknik direktör Vicente Del Bosque'nin yarınki maçta görev vermeyi düşündüğü ilk 11'i denediği öğrenildi. 
     Bağırsak enfeksiyonu geçiren Ronaldo Guiaro idmana katılmazken, Brezilyalı savunma oyuncusu Malatyaspor maçı kafilesine de dahil edilmedi. 
     İspanyol çalıştırıcı ayrıca, Sergen'i de sürpriz biçimde 18 kişilik kadronun dışında tuttu. 
     Bu arada, Malatya kafilesinde yer almayacak oyuncuların yarın sabah idman yapacakları açıklandı. 
     
     MALATYA KAFİLESİ 

     Beşiktaş'ın Malatyaspor maçı kafilesinde şu futbolcular yer alıyor 
     Ali Güneş, Mustafa Doğan, Emre Aşık, Çağdaş Atan, Ahmet Yıldırım, İbrahim Üzülmez, Oscar Cordoba, Murat Şahin, Berkant Göktan, Kaan Dobra, Serdar Özkan, Okan Buruk, İbrahim Toraman, Daniel Pancu, İbrahim Akın, Ahmed Hassan, Veysel Cihan ve John Carew. 
     
     MUHTEMEL 11 

     Beşiktaş'ın, sezonun ilk maçında Malatyaspor karşısına şu muhtemel 11'le çıkması bekleniyor 
     Cordoba Murat , Ali Güneş, Çağdaş, İbrahim Toraman, Ahmet Yıldırım, Berkant, Okan Buruk, Pancu, İbrahim Üzülmez, Ahmed Hassan, Veysel Carew . 
     Malatya İnönü Stadı'nda saat 20.00'de başlayacak ve hakem Mustafa Çulcu'nun yöneteceği karşılaşma Digitürk Lig TV'den naklen yayınlanacak. 
     Beşiktaş kafilesi bu akşam saat 22.00'de özel uçakla Malatya'ya gidecek. 

     
</TEXT>
</DOC>
