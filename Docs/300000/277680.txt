<DOC>
<DOCNO> 277680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sondun05.html </URL>
<DATE> 2004/10/06/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Başkan Bush'un seçim ofisi kurşunlandı... 
</HEADLINE>
<TEXT>

     ABD'de 2 Kasım'da yapılacak başkanlık seçimleri yaklaştıkça tansiyon yükselirken ikinci dönem başkanlık için yarışan ABD Başkanı George W. Bush'un Tennessee Eyaleti'ndeki Knoxville şehrinde bulunan bir seçim ofisinin kimliği belirlenemeyen kişi ya da kişilerce kurşunlandığı bildirildi. 
     Knoxville'de yayın yapan WBIR-TV tarafından verilen habere göre, dün sabah meydana gelen olayda ölen ya da yaralanan olmadığı belirtilirken, Knoxville polisi binaya iki el ateş edildiğini açıkladı. Kurşunların ön kapılardaki camları kırdığını kaydeden polis, olay hakkında herhangi bir görgü tanığının bulunmadığını ifade etti. 
     Kampanya ofisinde çalışan personel ve gönüllüler de bu saldırının kim ya da kimler tarafından yapılmış olabileceği konusunda bir fikrilerinin olmadığını söylerken, saldırının kendilerini kampanyaya dört elle sarılmaya teşvik ettiğini söylemeyi de ihmal etmediler. 

     
</TEXT>
</DOC>
