<DOC>
<DOCNO> 266053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sonspo29.html </URL>
<DATE> 2004/08/24/ </DATE>
<TIME> 19.10 </TIME>
<AUTHOR>  </AUTHOR>
<HEADLINE>
Emrah, Karşıyaka'ya dönüyor 
</HEADLINE>
<TEXT>

     İkinci Futbol Ligi A Kategorisi ekibi Karşıyaka, Galatasaray'da forma bulamayan eski oyuncusu Emrah Umut ile anlaştı. 
     Karşıyaka Kulübü Asbaşkanı ve Basın Sözcüsü Ahmet Diker, yaptığı açıklamada, uzun süredir Galatasaray Teknik Direktörü Gheorghe Hagi'nin gözden çıkardığı Emrah'ı kadroya dahil etmeyi istediklerini bildirdi. 
     Karşıyaka altyapısından yetişen oyuncunun yeniden yeşil-kırmızılı formayı giyecek olması nedeniyle büyük sevinç yaşadıklarını dile getiren Diker, ''Emrah'ı bonservisiyle alıyoruz. Yarın saat 12.00'de kulüp binasında sözleşme imzalayacak'' dedi. 
     Diker, Emrah'ın eski kulübüne dönüşüyle transfer çalışmalarını tamamladıklarını, ancak teknik direktör Hüseyin Hamamcı'nın istemesi durumunda transfer yapabileceklerini bildirdi. 
     Diker, Ali Köse'nin Antalyaspor karşılaşmasına yetiştirilmeye çalıştıklarını sözlerine ekledi. 
     
</TEXT>
</DOC>
