<DOC>
<DOCNO> 251786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/ekonomi/eko10.html </URL>
<DATE> 2004/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
YEK tasarısı Meclis'e sunuldu 
</HEADLINE>
<TEXT>


ANKARA Milliyet 

Yenilenebilir enerji kaynaklarının YEK elektrik enerjisi üretimi amaçlı kullanılmasına ilişkin yasa tasarısı, TBMM Başkanlığı'na sunuldu. 
Tasarı uyarınca enerji üretim tesisi yatırımları, elektro - mekanik sistemlerin yurtiçinde imalat olarak temini, güneş pilleri ve odaklayıcı üniteler kullanan elektrik üretim sistemleri kapsamında yapılacak ar - ge ve imalat yatırımları, biyokütle kaynaklarını kullanarak elektrik enerjisi veya yakıt üretimine yönelik ar - ge tesis yatırımları, Bakanlar Kurulu kararı ile teşviklerden yararlanabilecek. 

Kira bedeli alınmayacak 
Tasarıya göre, devletin tasarrufundaki araziler YEK üretimi yapmak için tahsis edilirse yatırım döneminde kira dahil hiçbir bir bedel alınmayacak. Tasarıda, aykırı faaliyet gösteren perakende satış lisansı sahibi tüzel kişilere Enerji Piyasası Denetleme Kurumu, 250 milyar lira para cezası verebilecek. 


</TEXT>
</DOC>
