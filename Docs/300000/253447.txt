<DOC>
<DOCNO> 253447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/guncel/gun02.html </URL>
<DATE> 2004/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastane yolu şimdi de bakanlıkların mağduru 
</HEADLINE>
<TEXT>


Önceden "ulusal güvenlik" engeliyle karşı karşıya gelen Atatürk Eğitim ve Araştırma Hastanesi yolu, bu kez de bakanlıklar savaşına takıldı 

YILDIZ YAZICIOĞLU Ankara 

Başbakanlık Harek t Merkezi dikkate alınmadan Eskişehir Yolu'na doğrudan bağlantılı olacak şekilde planlanan Atatürk Eğitim ve Araştırma Hastanesi'nin yolu "trajikomik" bir hik yeye dönüştü. Hastane yolu önce "ulusal güvenlik" engeline takıldı, sonra da belediyelerle bakanlıkları karşı karşıya getirdi. 

Tartışma alevlendi 
Başbakan Recep Tayyip Erdoğan'ın da katıldığı törenle 19 Şubat'ta hizmete giren hastanenin ilginç hik yesi, Eskişehir Yolu'na doğrudan ana nizamiyeden bağlantı yapılması gündeme gelince başladı. Sağlık Bakanlığı'nın, savaş zamanında ana komuta merkezi olacak Başbakanlık Harek t Merkezi'nin hemen yanından yol geçirmeyi talep etmesi sorun yarattı. Yeraltı bölümlerinde inşaat çalışmaları süren ve Türkiye'nin gireceği olası bir savaşta cumhurbaşkanı, hükümet üyeleri ve üst düzey komutanlarca kullanılacak merkezin yanından yol açma talebi, askeri çevrelerce hoş karşılanmadı. Bu nedenle Harek t Merkezi'ne daha uzakta bulunan Köy Hizmetleri Genel Müdürlüğü'nün yanından Eskişehir Yolu'na 300 metrelik bağlantı yapılmasına karar verildi. Bu kez de Çankaya Belediyesi ile Ankara Büyükşehir Belediyesi'nin imar planlarında düzeltme yapılması gerektiği ortaya çıktı. Ancak Bayındırlık ve İsk n Bakanlığı'nın başvurusu üzerine Danıştay, Büyükşehir'in imar planı hakkında yürütmeyi durdurma kararı aldı. Çevre ve Orman Bakanlığı da, söz konusu bölgedeki ağaçlandırma çalışmalarını gerekçe göstererek tartışmaya katıldı. 
Milli Emlak Genel Müdürlüğü ise, hukuki sorunlar çözülene kadar 300 metrelik yol için "geçici tahsis" yapılmasına karar verdi. 
Hastane, metro inşaatı nedeniyle bozuk durumdaki Bilkent yolundan ayrılan dar yolla ulaşılması nedeniyle günde 80 - 100 hastaya acil servis hizmeti verebiliyor. Oysa Ankara Eğitim ve Araştırma Hastanesi ile Ankara Numune Eğitim ve Araştırma Hastanesi'nde günde ortalama 600 civarında acil vakaya bakılıyor. 


</TEXT>
</DOC>
