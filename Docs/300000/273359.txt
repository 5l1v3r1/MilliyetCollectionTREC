<DOC>
<DOCNO> 273359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sonsiy02.html </URL>
<DATE> 2004/09/20/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Hükümet, AB ile gerilimde tansiyon düşürmeye çalışıyor... 
</HEADLINE>
<TEXT>

     Hükümet, Avrupa Birliği ile gerilime neden olan zina tartışmasında tansiyonu düşürüyor. 
     Başbakan Recep Tayyip Erdoğan, "Avrupa Birliği ile münasebetlerimiz gayet iyi gidiyor. Herhangi bir sıkıntı söz konusu değil'' dedi. 
     AB’nin müzakere tarihi için üstüne düşeni yapacağını belirten Dışişleri Bakanı Abdullah Gül de, reformları en iyi hale getirmek için çalışacaklarını, AB ile müzakerelere başlanacağını söyledi. 
     
     Tartışma yoluyla doğru karar verilecekö 
     ABD'de bulunan Dışişleri Bakanı Abdullah Gül, demokratik süreçte tartışma yoluyla doğru karara ulaşılmasının doğal olduğunu belirterek, ''Türkiye'de sayın Başbakan ile benim veya hükümetin arasında farklılık yoktur. Meclis'te en doğru kararı vereceğiz. Reformları en iyi hale getirmek için çalışmalar devam edecektir. AB zaten üstüne düşeni kendisi yapacaktır'' dedi. 
     
     Tarih almak için ne gerekiyorsa yapacağız ve alacağızö 
     Bakan Gül, ceza yasasıyla ilgili AB'den gelen tepkiler için de, ''çok köklü reformlar yaptık, sonuna geldik. Bu tarihi almak için ne gerekiyorsa yapacağız ve alacağız. Sayın Başbakan'ın ve hepimizin önceliği budur. Sayın Başbakan’la benim farklı farklı düşüncemiz yok" dedi. 
     
</TEXT>
</DOC>
