<DOC>
<DOCNO> 258301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sontur01.html </URL>
<DATE> 2004/07/26/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Araba yıkarken yaralandı... 
</HEADLINE>
<TEXT>

     Bursa'nın İnegöl ilçesinde bir çocuk, araba yıkarken nereden geldiği henüz tespit edilemeyen kurşunun isabet etmesi sonucu ağır yaralandı. 
     Alınan bilgiye göre, Sinanbey Mahallesi Çayır Sokak'taki evlerinin önünde, babası Basri Uysal'a ait otomobili yıkayan Oğuzcan Uysal'a 13 , nereden geldiği henüz tespit edilemeyen kurşunun isabet etti. 
     Ağır yaralanan Oğuzcan Uysal, İnegöl Devlet Hastanesi'ndeki ilk müdahalenin ardından Bursa Yüksek İhtisas Hastanesi'ne sevk edildi. 
     Görgü tanıklarının polise verdikleri ifadede, Oğuzcan Uysal'ın, olay yerinin yakınından geçen düğün konvoyunda bulunan bir kişinin tabancasından çıkan kurşunun isabet etmesi sonucu yaralanmış olabileceğini söyledikleri öğrenildi. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
