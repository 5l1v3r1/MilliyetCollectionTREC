<DOC>
<DOCNO> 299784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sondun15.html </URL>
<DATE> 2004/12/22/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Benazir Butto'nun kocası kefaletle serbest 
</HEADLINE>
<TEXT>

     Pakistan'ın eski Başbakanı Benazir Butto'nun kocası kefaletle serbest bırakılıyor. 
     Mahkeme, karısının başbakanlığı döneminde adı birçok yolsuzluğa karıştığı iddia edilen Asıf Ali Zerdari'nin, cinayetle suçlandığı davada kefalet ücreti karşılığında serbest bırakılmasına karar verdi. 
     Zerdari'nin, 5 bin dolarlık kefalet ücretinin ödenmesinden sonra bugün öğle saatlerinde serbest bırakılması bekleniyor. 
     Karaçi mahkemesi dün, kefalet bedelinin görüşüleceği duruşmaya katılmamasını gerekçe göstererek, cinayetle suçlanan Zerdari'nin tutuklanması yönünde karar almıştı. Zerdari, birkaç saat sonra İslamabad havaalanında tutuklanmıştı. 
     Zerdari, bir yüksek mahkeme hakimi ile oğlunun 1996'da Karaçi'de öldürülmesinden sorumlu tutuluyor. Karısının başbakanlığı döneminde zimmetine para geçirmekle itham edilen Zebari, senato üyeliği ve bakanlık görevlerinde bulunmuştu. 
     
</TEXT>
</DOC>
