<DOC>
<DOCNO> 273379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sonspo05.html </URL>
<DATE> 2004/09/20/ </DATE>
<TIME> 02.25 </TIME>
<AUTHOR>  </AUTHOR>
<HEADLINE>
Real Madrid tepetaklak, Nihat mağlup, Barcelona takıldı 
</HEADLINE>
<TEXT>

     İspanya La Liga'da 3 hafta tam bir sürprizler haftası oldu. Devler Ligi'nde Leverkusen karşısında bozguna uğrayan Real Madrid, Espanyol yenilgisiyle şok yaşarken, Nihat'lı Sociedad Valencia karşısında tutunamadı. Lige fırtına gibi giren Barcelona ise Atletico Madrid deplasmanında tekledi. 
     
     Real, artık 'rüya' değil, 'kriz' takım 

     Hafta içinde Şampiyonlar Ligi'nde Leverkusen'e 3-0 yenilerek büyük bir şok yaşayan Real Madrid'e bir şok da Espanyol'dan geldi. Beyaz Şimşekler, karşılıklı iki penaltının kaçtığı maçta Espanyol deplasmanında 1-0 mağlup olarak taraftarlarını çılgına çevirdi. 
     Ev sahibinin golü 41. dakikada Rodriguez'den gelirken, Espanyol'dan Tamudo ve Real Madrid'ten Ronaldo penaltı atışlarını golle sonuçlandıramadı. Madrid ekibinin yeni transferi savunma oyuncusu Samuel ise 78. dakikada kırmızı kart gördü. 
     
     Sociedad tutunamadı 

     Geçen sezonun La Liga ve UEFA şampiyonu Valencia deplasmanına çıkan Nihat'ın takımı Real Sociedad ise 3-1 yenilmekten kurtulamadı. 
     Nihat'ın 73 dakika oyunda kaldığı karşılaşmada ev sahibi Valencia Di Vaio 2 ve Mista'nın sayılarıyla maçı 3-0'a getirirken Sociedad bu üç gole 83'te Arteta ile cevap verebildi. 
     
     Barcelona berabere 

     Bu sezon yaptığı flaş transferlerle gündeme oturan Barcelona, La Liga ve Devler Ligi'nde aldığı iyi sonuçları bu hafta sürdüremedi. İlk iki haftada puan kaybetmeyen Katalan ekibi, Atletico Madrid deplasmanından bir puan çıkarabildi. Hollandalı oyuncusu Van Bronckhorst ile öne geçen Barcelona, Atletico Madrid'in yıldızı Torres'in golüne engel olamadı ve maç 1-1 sona erdi. 
     İspanya La Liga'da toplu sonuçlar şöyle 
     

Osasuna 3 2 Real Betis Mallorca 1 2 Malaga Numancia 1 0 Getafe Racing Santander 1 1 Villarreal Sevilla 3 0 Levante Zaragoza 4 3 Albacete Athletic Bilbao 1 2 Deportivo La Coruna      
</TEXT>
</DOC>
