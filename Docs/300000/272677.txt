<DOC>
<DOCNO> 272677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sonsiy10.html </URL>
<DATE> 2004/09/17/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Tüzmen, Büyükelçi Edelman'la Irak'taki şoförlerin güvenliğini konuştu 
</HEADLINE>
<TEXT>

     Devlet Bakanı Kürşad Tüzmen'in ABD'nin Ankara Büyükelçisi Eric Edelman'ı kabulünde, Irak'a yük taşıyan şoförlerin güvenliği için 'alınan ve alınması gereken tedbirler' üzerinde durulduğu öğrenildi. 
     Edinilen bilgiye göre, görüşmede Büyükelçi Edelman, ABD'lilerin şoförlerin güvenliği konusunda yaptığı çalışmalar hakkında bilgi verdi. 
     Bakan Tüzmen'in ise görüşmede, Telafer'deki Türkmenlere gönderilecek insani yardım araçlarının güvenliği ve bu yardımların ulaştırılmasında sıkıntı yaşanmaması gerektiği hususunu gündeme getirdiği öğrenildi. 
     Büyükelçi Edelman da, bu konuda herhangi bir sıkıntı yaşanmayacağını ve ABD'nin gereken desteği vereceğini söylediği kaydedildi. 
     Öte yandan görüşmede, ABD ile Türkiye arasında fikri mülkiyet hakları ve tarım dahil olmak üzere, iki ülke arasındaki ticari ve ekonomik konular ve sorunlar da ele alındı. 
     
</TEXT>
</DOC>
