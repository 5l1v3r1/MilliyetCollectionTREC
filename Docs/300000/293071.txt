<DOC>
<DOCNO> 293071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/soneko32.html </URL>
<DATE> 2004/11/29/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Telekom Austria, Bulgaristan'ın en büyük operatörünü satın alıyor 
</HEADLINE>
<TEXT>

     Avusturya ulusal telekom şirketi Telekom Austria'nın, Bulgaristan'ın en büyük cep telefonu operatörü Mobiltel'i satın almaya hazırlanıyor. 
     Telekom Austria'dan yapılan açıklamada, Doğu Avrupa'da ''inanılmaz'' büyüme imkanı sunan Mobiltel'in borçları dahil 1.6 milyar euroya satın alınması için hissedarlarıyla ön mutakabat anlaşması imzalandığı bildirildi. 
     Mobiltel'in 450 milyon euro civarındaki borcunu satış fiyatından düşeceklerini ifade eden Telekom Austria CEO'su Heinz Sundt, görüşmeleri hızla tamamlayarak yılbaşından önce şirketi devralmak istediklerini kaydetti. 
     Telekom Austria'nın 2003 yılı gelirinin 3.9 milyar euro, Mobiltel'in 2003 yılı gelirinin ise 455 milyon euro olduğu belirtildi. 
     Analistler 2.75 milyon abonesiyle Bulgaristan cep telefonu pazarının yüzde 70'ini kontrol eden Mobiltel'in Telekom Austria'nın bölgede güçlenmesi için iyi bir fırsat oluşturduğunu, 1.6 milyar euroluk satış fiyatının ise ''mantıklı göründüğünü'' belirtiyor. 
     
</TEXT>
</DOC>
