<DOC>
<DOCNO> 280374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sonsiy05.html </URL>
<DATE> 2004/10/15/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Erbakan'a "emanetçi" aday bolluğu 
</HEADLINE>
<TEXT>

     Saadet Partisi'nde, Necmettin Erbakan'ın siyaset yasağının kaldırılmaması nedeniyle kongre hazırlıkları başlarken, Recai Kutan'ın görev kabul etmek istemeyince adı genel başkan adaylığı için geçenlerin sayısı 30'u buldu. 
     Necmettin Erbakan'ın, RP'nin kayıp trilyonları davasından aldığı hapis ve siyaset yasağı cezasını kaldırılması için düzenleme yapılması beklentisiyle Saadet Partisi, yaklaşık 9 aydır genel başkanı olmadan faaliyetlerini sürdürdü. Bu sürede Recai Kutan genel başkanvekili olarak Erbakan'a emanetçilik yaptı. Ancak Erbakan'ın affıyla ilgili AKP'ye yönelik beklentiler gerçekleşmeyince yasa gereği için yeni genel başkanı seçmek için kongre hazırlıkları başlatıldı. Ancak Recai Kutan, genel başkanlık görevini artık kabul etmek istemeyince partide tam anlamıyla bir aday enflasyonu ortaya çıktı. 
     Erbakan'ın kongre öncesi devam etmesini istemesine karşın Kutan'ın bu kez kabul etmeme kararında ısrar etmesi, genel başkanlık için ismi geçenlerin sayısını 30'a çıkardı. 
     
     FATİH ERBAKAN BEKLEYECEK 
     Erbakan'ın oğlu Fatih Erbakan'ın genel başkanlığı henüz erken bulunur ve "bir dönem daha beklemesi gerektiği" belirtilirken, adaylık için ismi geçenler içinde öne çıkanlar şöyle 
     "REFAHYOL'un Adalet Bakanı Şevket Kazan, RP ve FP dönemlerinde bakanlık ve milletvekilliği yapan Lütfü Yalman, Teoman Rıza Güneri, Lütfi Esengün, Eski Konya Büyükşehir Belediye Başkanı Mfustafa Özkafa, 'Erbakan'ın prensi' olarak bilinen Numan Kurtulmuş, Erbakan'ın ekonomi danışmanı Mete Gündoğan, FP'de Kayseri ilbaşkanlığı yapan Mustafa Akkaş." Partide 30'u bulan isimler üzerinde kulisler devam ederken, son kararı kongre öncesinde Erbakan'ın vermesi bekleniyor. 
     
</TEXT>
</DOC>
