<DOC>
<DOCNO> 274530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sondun48.html </URL>
<DATE> 2004/09/24/ </DATE>
<TIME> 22.14 </TIME>
<AUTHOR>  </AUTHOR>
<HEADLINE>
Ahmet Çelebi, aleyhindeki suçlamalardan aklandı... 
</HEADLINE>
<TEXT>

     Irak Ulusal Kongresi lideri Ahmed Çelebi, aleyhindeki kalpazanlık suçlamalarından aklandı. 
     Iraklı hakim Zuhayir El Maliki, Çelebi aleyhindeki davanın delil yetersizliği nedeniyle düşürüldüğünü kaydetti. 
     Maliki, dosyanın tekrar ele alınabileceğini, bununla birlikte daha fazla kanıtın bulunması gerektiğini söyledi. 
     Çelebi'nin yardımcısı Haydar El Musavi de, ''Çelebi aleyhine herhangi bir kanıt bulamayacaklarından eminim, çünkü başından beri kanıt yok'' dedi. 
     Çelebi'nin evinde sahte Irak dinarları bulunması nedeniyle hakim Maliki, ağustos ayının başında Çelebi aleyhine tutuklama emri vermişti. 
     
</TEXT>
</DOC>
