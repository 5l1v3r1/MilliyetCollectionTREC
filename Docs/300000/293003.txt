<DOC>
<DOCNO> 293003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sondun08.html </URL>
<DATE> 2004/11/29/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
AB'deki Müslümanların sayısı sürekli artıyor 
</HEADLINE>
<TEXT>

     Avrupa Birliği'nde Müslümanlar'ın sayısının sürekli arttığı bildirildi. Fransa, 6 milyon kişiyle AB'nin en büyük Müslüman topluluğunu barındıyor. 
     Fransa'nın 60 milyonu bulan toplan nüfusunun yüzde 10 oranındaki 6 milyonunun Müslümanlar'dan oluştuğuna dikkat çekiliyor. Buna göre Fransa'da yaşayan her 10 kişiden biri Müslüman. Fransa'daki Müslümanlar'ın çoğunluğunu, eski Fransız sömürgelsi ülkelerden göç edenler oluşturuyor. 
     İspanyol medyasına göre, Almanya'da yaşayan Müslümanlar da 3.2 milyonla ülke nüfusunun yüzde 4'ü oranında bir ağırlığa sahip bulunuyor. Almanya'daki Müslümanlar'ın 2.4 milyonunun Türk kökenli olduğuna dikkat çekiliyor. 
     İngiltere'nin 60 milyonluk nüfüsundan en az iki milyonunun da Müslüman olduğu tahmin ediliyor. Bu ülkede Müslümanlar'ın toplam nüfustaki payı yüzde 3'ü aşıyor. 
     Hollanda'daki 900 bin Müslüman, nüfüsün yüzde 5'ini oluşturuyor. Çoğu Türk ve Faslı olan ülkedeki Müslümanlar'la halkın diğer kesimleri arasındaki ilişkilerin kısa bir süre önce yönetmen Theo van Gogh'un bir Faslı tarafından öldürülmesinin ardından bozulduğu belirtiliyor. 
     Avusturya'nın 8.1 milyonluk nüfusunun yüzde 4 oranındaki 340 binini oluşturan Müslümanlar'ın büyük çoğunluğunun, geçmişte Avusturya Imparatırluğu'nun bir parçası olan Bosna kökenli olduğuna dikkat çekiliyor. 
     Yunanistan'ın 10.6 milyonluk nüfusunun ne kadarının, Müslüman olduğu konusunda resmi veriler bulunmuyor. Ancak ülkede, 380 bin kadar Müslüman'ın yaşadığı tahmin ediliyor. 
     Çoğu Faslı ve Türk olan Belçika'daki Müslümanlar'ın sayısı da 380 bin olarak hesaplanıyor. Böylece, Müslümanlar, 10.3 milyona ulaşan Belçika nüfusunun yüzde 3.7'sini 
     oluşturuyor. 
     Müslüman göçünün, nispeten yeni bir faktör olduğu İspanya'da ise 40 milyonluk halkının yüzde 1.1'inin, Müslüman olduğu belirtiliyor. 
     
</TEXT>
</DOC>
