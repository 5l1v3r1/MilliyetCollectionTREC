<DOC>
<DOCNO> 278810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/siyaset/siy06.html </URL>
<DATE> 2004/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'dan PKK'ya ceza 
</HEADLINE>
<TEXT>


NAMIK DURUKAN Ankara 


AB'nin terör örgütleri listesinde bulunan PKK KONGRA - GEL'in yeniden şiddet yolunu seçmesi, Almanya'da örgüte yönelik yeni operasyonları gündeme getirdi. Örgüt adına çeşitli faaliyetlerde bulunan ve Abdullah Öcalan'la ilgili kampanyalara katılan PKK'lılara çeşitli hapis ve para cezaları verilirken, yeni operasyonlar başlatıldı. Bir dönem PKK'nın yönetim kadrosunda yer aldıktan sonra örgütten ayrılarak Almanya'ya iltica eden Süleyman Çürükkaya, terör örgütü yöneticisi olduğu iddiasıyla tutuklandı. Örgütün Almanya'daki önde gelen sorumlularından Şahin Engizek da terör örgütü üyesi olduğu gerekçesiyle 2 yıl ağır hapisle cezalandırıldı. Nasname internet sitesi de "Kimlik Bildirimi" kampanyasına katıldıkları tespit edilen PKK'nın Almanya'daki uzantısı YEK - KOM'un yöneticisi Mehmet Demir ve Ayten Kaplan'ın birer yıl hapis cezasına çarptırıldığını bildirdi. 



</TEXT>
</DOC>
