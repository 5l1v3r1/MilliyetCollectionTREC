<DOC>
<DOCNO> 256768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sondun40.html </URL>
<DATE> 2004/07/20/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Ünlü yazar Aytmatov tedavi için Türkiye'ye gönderilecek 
</HEADLINE>
<TEXT>

     Dünyaca ünlü Kırgız yazar Cengiz Aytmatov'un kalp rahatsızlığından dolayı tedavi için Türkiye'ye gönderileceği bildirildi. 
     Kırgızistan Kamu Sağlığı Bakanlığı'ndan bir yetkili İtar-Tass'a yaptığı açıklamada, kalp rahatsızlığından dolayı hastanede yatan Aytmatov'un tedavisine Türkiye'de devam edileceğini söylediği. 
     Kırgızistan Ulusal Kardiyoloji ve Terapi Merkezi'ndeki doktorlar Aytmatov'un sağlık durumda gözle görülür iyileşme olduğunu ve tedavisine devam edilmesi için Türkiye'ye seyahat edebilecek durumda olduğunu kaydettiler. 
     Ajans, Aytmatov'un Ankara'da tedavi göreceğini ve uçakta kendisine birkaç doktorun eşlik edeceğini bildirdi. 
     Ünlü yazar Aytmatov'un tedavisine yardımcı olmak için Türkiye ve Rusya'dan bazı uzman doktorlar 14 Temmuz'da Kırgızistan'a gelmişti. 
     Cengiz Törekuloviç Aytmatov, 12 Aralık 1928 tarihinde Kuzeybatı Kırgızistan'daki Şeker köyünde doğdu. 
     Cumbul'da Baytar Okulu'nu 1946 ve Kırgızistan Tarım Enstitüsü'nü bitirdi 19 . Deneme çiftliklerinde çalıştı. Moskova Üniversitesi Edebiyat Fakültesi'nde okuyan Aytmatov, bir süre Moskova'da Gorki Enstitüsü'nde staj gördü. 
     1957 yılında Sovyet Yazarlar Birliği'ne üye kabul edilen Aytmatov, 1963'te Lenin Ödülü'nü aldı. 
     Sovyetler Birliği'nin dağılması ve Kırgızistan'ın bağımsızlığına kavuşmasından sonra ülkesini Lüksemburg'da büyükelçi olarak temsil eden Aytmatov, Lüksemburg'daki görevinin ardından Kırgızistan'a döndü. 
     Aytmatov ülkesinde bir süre dinlendikten sonra tekrar aktif politik hayata dönmüş, Kırgızistan'ın Paris büyükelçisi olarak görev yapmaktaydı. 
     
</TEXT>
</DOC>
