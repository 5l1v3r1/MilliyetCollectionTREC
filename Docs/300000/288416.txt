<DOC>
<DOCNO> 288416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/son/sontur21.html </URL>
<DATE> 2004/11/12/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Düğün günü kayıplara karışan damat bulundu... 
</HEADLINE>
<TEXT>

     Van'ın Muradiye İlçesi'nde düğününün yapılacağı gün kayıplara karışan damat bulundu. 
     Alınan bilgiye göre, ilçeye bağlı Topuzarpa Köyü'nden, düğün alışverişi yapmak için ilçe merkezine gelen Yunus Ayaz 26 , bir daha köyüne geri dönmedi. 
     Yaklaşık iki aydır kendisinden haber alınamayan Yunus Ayaz, babası Şamil Ayaz'ın arama çalışmaları sonucu Antalya'da bulundu. 
     Köyüne geri getirilen Yunus Ayaz'a kavuşmanın sevincini yaşayan baba Şamil Ayaz, bütün ailenin büyük mutluluk yaşadığını belirtti. 
     Şamil Ayaz, oğlunun düğününün yakın zamanda yapılacağını bildirdi. 
     Damat Yunus Ayaz düğüne iki gün kala kaçmasıyla ilgili gazetecilere açıklama yapmazken Ayaz'ın, babası Şamil Ayaz ile aralarında oluşan dargınlıktan dolayı kaçtığı belirtildi. 
     
</TEXT>
</DOC>
