<DOC>
<DOCNO> 261538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sondun16.html </URL>
<DATE> 2004/08/08/ </DATE>
<TIME> 20.31 </TIME>
<AUTHOR>  </AUTHOR>
<HEADLINE>
Pakistan'da iki bomba patladı 8 ölü, 42 yaralı 
</HEADLINE>
<TEXT>

     Pakistan'ın Karaçi kentinde birkaç dakika arayla iki bombanın patlaması sonucu ilk belirlemelere göre 6 kişi öldü, 30 kişi yaralandı. 
     Binlerce öğrencinin eğitim gördüğü Taliban yanlısı bir din okulunun yakınındaki bir lokantanın dışında patlayan bombalardan yaralanan 3 kişinin durumunun ağır olduğu bildirildi. 
     İlk patlamanın küçük olduğu, insanların olay yerinde toplandığı sırada ikinci patlamanın meydana geldiği kaydedildi. 
     Bombaların hedefinin ne olduğu henüz bilinmezken, olayın sorumluluğunu üstlenen olmadı. 
     
     8 KİŞİ ÖLDÜ, 42 KİŞİ YARANDI 

     Pakistan'ın Karaçi kentinde birkaç dakika arayla iki bombanın patlamasının ardından ölü sayısının 8, yaralı sayısının 42 olduğu bildirildi. 
     Karaçi'deki hastanenin doktoru İkrar Abbasi, binlerce öğrencinin eğitim gördüğü Jamia Binoria adlı din okulunun yakınındaki lokantanın dışında meydana gelen patlamalarda ölenler arasında, ailesiyle birlikte olay yerinden geçen bir çocuk olduğunu da söyledi. 
     Din okulunun sözcüsü Ghulam Rabbani ise kalabalığın dikkatini çekmek ister gibi ilk patlamanın küçük olduğunu, insanların olay yerinde geldiğinde ikinci patlama meydana geldiğini kaydetti. 
     Polis ve askerler, bölgedeki sokakları ulaşıma kapattı. 
     Olayın sorumluluğunu henüz üstlenen olmadı. 
     
</TEXT>
</DOC>
