<DOC>
<DOCNO> 291926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/yasam/yas07.html </URL>
<DATE> 2004/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalp hastası öğrenciye 'sınava itiraz' dayağı 
</HEADLINE>
<TEXT>


Sınav notuna itiraz eden Mehmet Çelik, öğretmeni tarafından önce boğazı sıkıldı sonra da tokatlandı 

MuĞla DHA 

Muğla'nın Yatağan ilçesinde derste, sınav notuna itiraz eden kalp hastası öğrenci Mehmet Çelik'in, Tarih öğretmeni Özcan Yaşar tarafından dövüldüğü öne sürüldü. İddiaya göre, olay önceki sabah Yatağan Lisesi 10 TM - A sınıfında meydana geldi. Yaşar'ın sınavında 5 üzerinden 2.2 aldığını öğrenen Çelik 16 , "Arkadaşımla benzer yanıtlar verdik. O 3.5 aldı, ben neden 2.2 aldım " diye sordu. Bunun üzerine Yaşar, "Takdir hakkımı kullandım" dedi. Çelik, sonuca itiraz edeceğini söyleyince, Yaşar, öğrencinin boğazına sarılıp sınıfın arkasına sürükledi, duvara çarpıp tokatladı. Bayılan Çelik, hastaneye götürüldü. 
Savcılığa ifade veren Yaşar, "Birkaç puan eksik olabileceğini fark ettik, 'önümüzdeki sınavlarda telafi ederiz' dedim. K ğıdı fırlatınca yakasından tutup sürükleyerek sırasına oturttum. İddialar doğru değil" diye konuştu. 
Şik yet üzerine valilik ve İlçe Milli Eğitim Müdürlüğü soruşturma başlatırken, baba Dilaver Çelik, şunları söyledi "Öğretmen ve okul idaresi, oğlumu okuldan uzaklaştırmakla tehdit ediyor. Hastaneyi baskı altına alıp rapor alınmasını bile engellediler" dedi. 



</TEXT>
</DOC>
