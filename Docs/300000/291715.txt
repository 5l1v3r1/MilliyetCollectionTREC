<DOC>
<DOCNO> 291715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/soneko05.html </URL>
<DATE> 2004/11/24/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Tedavülden kalkacak madeni paralar, Ziraat Bankası'nda değiştirilecek 
</HEADLINE>
<TEXT>

     Yeni Türk Lirası'na YTL geçiş nedeniyle tedavülden kaldırılacak madeni paraları, 2006 yılı sonuna kadar sadece Ziraat Bankası ve Merkez Bankası şubeleri kabul edip değiştirecek. 
     Yeni Türk Lirasına YTL Geçiş Nedeniyle Madeni Ufaklık Paraların Tedavülden Kaldırılmasına Dair Tebliğ'de yapılan değişiklikle, mal sandıkları, tedavülden kaldırılacak madeni paraları 31 Aralık 2005'den 31 Aralık 2006'ya kadar kabul edip değiştirecek kurumlar arasından çıkarıldı. Bu paraları, söz konusu tarihler arasında sadece Ziraat Bankası ve Merkez Bankası şubeleri kabul edip değiştirecek. 
     YTL'ye geçiş ile ilgili kanun uyarınca, halen tedavülde bulunan 50 bin, 100 bin, 250 bin liralık madeni ufaklık paralar, 31 Aralık 2005'ten itibaren tedavülden kaldırılacak. 
     Tebliğ, 31 Aralık 2005'te yürürlüğe girecek ve Hazine Müsteşarlığı'nın bağlı bulunduğu devlet bakanı tarafından yürütülecek. 
     
</TEXT>
</DOC>
