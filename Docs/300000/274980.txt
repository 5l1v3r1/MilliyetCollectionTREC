<DOC>
<DOCNO> 274980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/spor/bbas.html </URL>
<DATE> 2004/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu gençlik, tam bizlik 67-47 
</HEADLINE>
<TEXT>


Basketbol Milli Takımımız, genç kadrosuyla Hollanda'yı deplasmanda ezdi, geçti, grubunu namağlup lider bitirdi ve Sırbistan Karadağ'daki Avrupa Şampiyonası finallerine yükseldi 


Seribaşı olabilir 
A MİLLİ Takımımız, 2005 Avrupa Şampiyonası elemelerinde E Grubu'nu, son maçında Hollanda'yı deplasmanda ezip geçerek, namağlup lider kapadı ve seribaşı olma yolunda önemli bir adım attı. Hidayet, Mehmet ve İbrahim başta olmak üzere altı asından yoksun mücadele veren millilerimiz gençlerle farka gitti. 




İstatistik 

HOLLANDA OYUNCU TS 2S 3S SA R Krieger 7 1 1 1 4 2 2 2 Akerboom 2 1 4 0 5 - 3 Van Passen 4 1 3 - 2 4 4 Nahar 9 3 7 - 3 4 14 Jones 1 - - 1 4 - Heinen 11 1 4 3 9 - 1 Holst - 0 1 0 1 - - Richardson 2 - - 2 2 - Defares 2 1 4 - - - Timmermans 5 1 5 1 5 - 7 Kingma 4 2 4 - - 6 TOPLAM 47 11 33 5 24 10 16 41 

TÜRKİYE OYUNCU TS 2S 3S SA R K.Tunçeri 18 5 8 1 5 5 7 4 Ender 11 1 2 2 4 3 4 3 Hüseyin - 0 1 - - - K.Gönlüm 12 3 7 1 1 3 5 4 Ermal 6 3 8 0 2 - 5 Cenk 9 2 3 1 2 2 2 2 Barış - - 0 1 - 3 Valentin 3 - 1 1 - 1 Fatih 4 2 6 - - 10 Semih 4 1 1 - 2 2 1 TOPLAM 67 17 36 6 16 15 20 36 
1.PERİYOT 15 - 13 Türkiye , 2.PERİYOT 37 - 30 Türkiye , 3.PERİYOT 52 - 40 Türkiye , MAÇ SKORU 67 - 47 Türkiye 
HAKEMLER I.Dolinek Çek Cumhuriyeti , G.Ziemblicki Polonya , E.Bertrand İsviçre 

E GRUBU TAKIMLAR O G M A Y P TÜRKİYE 6 6 0 465 363 12 Bosna Hersek 6 4 2 454 420 10 Estonya 6 1 5 428 489 7 Hollanda 6 1 5 406 481 7 
Bosna Hersek - Estonya 92 - 71 

'Daha iyi olacağız' 

A MİLLİ Takım'ın Sırp çalıştırıcısı Bogdan Tanjevic, Hollanda maçı sonrası tüm genç oyuncularını kutladı. Tanjevic, şampiyonaya kadarki bir yıllık süreci en iyi şekilde değerlendireceklerini ifade ederek şunları söyledi "Tüm maçlarımızı kazanıp belirlediğimiz hedefe ulaştık. Finalleri konuşmak için henüz çok erken. Önümüzde daha bir yıllık bir zaman var. Bu süre içinde genç oyuncularımızın uyumunu daha da artırmamız gerekiyor. Takım olarak iyi çalışarak daha iyi noktaya gelmemiz gerekiyor. Bunu da başaracağımıza inanıyorum." 

Finale 15 bilet 

SIRBİSTAN Karadağ'da yapılacak olan 2005 Avrupa Şampiyonası finallerinde yer alacak 16 ülkeden 15'i dün netleşti. Ev sahibi Sırbistan Karadağ ve 2003'te ilk dördü alan Litvanya, İtalya, İspanya ve Yunanistan'dan sonra elemeler sonunda Milli Takımımız'ın yanısıra Rusya, Hırvatistan, Bosna Hersek, Bulgaristan, Almanya, Fransa, Slovenya, Ukrayna ve Letonya da final vizesi aldılar. Finale kalacak son ülke, Macaristan veya İsrail'den biri olacak. Almanya ile birlikte grup maçlarını namağlup tamamlayan millilerimizin final grubu kuralarında seribaşı olup olmayacağı 2005'teki kuralar öncesi netleşecek. 


</TEXT>
</DOC>
