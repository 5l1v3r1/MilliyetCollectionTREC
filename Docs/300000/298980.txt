<DOC>
<DOCNO> 298980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sonyas05.html </URL>
<DATE> 2004/12/19/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Kırmızı yılbaşı 
</HEADLINE>
<TEXT>

     Mehmet KURT DHA 

YILBAŞI gecelerinin geleneksel kırmızı çamaşırı bu yıl da vitrinleri doldurdu. Üreticilerin Aralık ayındaki temposunun hızlanmasına neden olan erotik çamaşırları yetiştirmek için atölyeler fazla mesai yapıyor. 
     Kırmızı çamaşırların yanı sıra, yine bu rengin ağırlıklı olduğu kombine renkli ipek saten, microfiever, dantel, şifon kumaşlardan üretilen iç giyim de eş veya sevgiliye yapılacak sürpriz için sergileniyor. Yılbaşına iddialı hazırlanan İpeksan'ın Yönetim Kurulu Üyesi Özgür Karabulut, iç çamaşırı, iç giyim ve aksesuar markası Le Jardin'in 100 bin parçalık üretimini İzmir, Manisa Selendi ve Kula'daki atölyelerinde tamamladıklarını söyledi. Karabulut, 2004 ürünlerinin katalog çekiminde Brezilyalı mankenleri kullanarak atılıma girdiklerini belirtti. 
     Le Jardin markalı çamaşırların vitrinlerdeki fiyatları kullanılan kumaşa göre değişiyor. G-string'li gecelik takımlar, babydoll takımlar 20, sabahlıklar 30, gecelik- sabahlık takımlar 40, tek sutyenler 12, tek külot 1.5, külot-sutyen takımlar 19, pijama takım 25, jartiyer- çorap- külot-g-string ve sutyenden oluşan takımın fiyatı ise 30 milyon liradan başlıyor. 
     
</TEXT>
</DOC>
