<DOC>
<DOCNO> 287292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/guncel/gun06.html </URL>
<DATE> 2004/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Özlem'e bir iyi bir kötü haber 
</HEADLINE>
<TEXT>


AHU COŞKUN İstanbul 

Yeşil kartlı olduğu için ilaç masrafları sadece hastanede yattığı sürece karşılanan Özlem Tokay'a 30 bir iyi, bir de kötü haber var. Bakanlık, yılbaşında yürülüğe girecek yasayla yeşil kartlıların ilaç masraflarının karşılanacağını bildirdi. Bu durumda çok nadir bir kan hastalığına yakalanan Tokay, yılbaşından sonra hastanede yatmasına gerek kalmadan ilaçlarını alabilecek. Ancak 5 aydır hastanede yatan Tokay, hayırseverler yardım etmezse 2 ay daha evine gidemeyecek. 

Hastanede 'tutsak' 
Birçok organında kanamalar olan ve gündüz dozu 3.5 milyar lira olan ilaçlardan haftada 3 kez alması gereken Tokay'ın durumu, dün Milliyet'te "Özlem hastanede tutsak kaldı" başlığıyla yer almıştı. 
Sağlık Bakanlığı yetkilileri, Ocak 2005'ten itibaren uygulanacak yasayla yeşil kart sahibi hastaların ödeme güçlerinin olmadığını beyan ettikleri sürece ilaç masraflarının devlet tarafından karşılanabileceğini belirttiler. 


</TEXT>
</DOC>
