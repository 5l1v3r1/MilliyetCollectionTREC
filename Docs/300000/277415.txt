<DOC>
<DOCNO> 277415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sondun42.html </URL>
<DATE> 2004/10/05/ </DATE>
<TIME> 19.27 </TIME>
<AUTHOR>  </AUTHOR>
<HEADLINE>
Gazze'de şiddetli patlama... 2 Filistinli öldü 
</HEADLINE>
<TEXT>

     Gazze Şeridi'nin Gazze kentinde şiddetli bir patlama olduğu bildirildi. 
     Görgü tanıkları, patlamanın nedeninin infilak eden bir araç olduğunu söyledi. 
     
     GAZZE'DEKİ PATLAMANIN NEDENİ FÜZE SALDIRISI 

     Gazze kentinde bir aracın infilak ettiği patlamanın nedeninin füze saldırısı olduğu, saldırıda 2 Filistinlinin öldüğü bildirildi. 
     Görgü tanıkları, bir İsrail uçağının, en az 2 yolcusu bulunan bir aracı hedef aldığını belirtti. 
     Saldırıda 3 kişinin de yaralandığı kaydedildi. 
     
     İ CİHAD YETKİLİSİ ÖLDÜ 

     Bir İsrail helikopterinin Gazze kentinde bir araca düzenlediği füze saldırısında ölen kişinin İslami Cihad yetkilisi olduğu bildirildi. 
     Örgütten yapılan açıklamada, ölen kişinin, kentteki üst düzey yetkililerden Beşir Aldabaş olduğu belirtildi. 
     Görgü tanıkları, helikopterin iki füze fırlattığını, füzelerden biri araca isabet ederken diğer füzenin hedefi vuramadığını söyledi. 
     Saldırıda, çevrede bulunan 3 kişinin hafif yaralandığı, 2 yolcusu bulunan araçtaki diğer kişinin ise ağır yaralandığı kaydedildi. 
     AFP ajansı, saldırıda 2 kişinin öldüğünü duyurmuştu. 
     
</TEXT>
</DOC>
