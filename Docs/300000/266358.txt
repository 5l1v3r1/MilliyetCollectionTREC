<DOC>
<DOCNO> 266358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sontur19.html </URL>
<DATE> 2004/08/25/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Yağmur beklentisi, yıllık izinleri iptal ettirdi 
</HEADLINE>
<TEXT>

     Ankara Büyükşehir Belediyesi, olası yağış sonrası ortaya çıkabilecek sıkıntılara anında müdahale edebilmek için işçilerin yıllık izinlerini durdurdu. 
     AA muhabirinin Ankara Büyükşehir Belediyesi yetkililerinden aldığı bilgiye göre, İstanbul'da meydana gelen yoğun yağışların ardından yaşanan sıkıntılar dikkate alınarak, Ankara'da da aynı sıkıntıların yaşanmamasını amacıyla bir dizi tedbirler alındı. 
     Yetkililer, olası yağış sonrası ortaya çıkabilecek sıkıntılara anında müdahale edebilmek için işçilerin yıllık izinlerinin geçtiğimiz haftadan itibaren durdurulduğunu ifade ettiler. 
     Yıllık izinleri durdurulan işçilerin yaz sezonuyla ilgili çalışmalara katıldığını ifade eden yetkililer, işçilerin belli bir süre sonra izinlerini kullanmaya başlayacaklarını belirttiler. 
     
</TEXT>
</DOC>
