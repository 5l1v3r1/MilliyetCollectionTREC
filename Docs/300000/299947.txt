<DOC>
<DOCNO> 299947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sonspo23.html </URL>
<DATE> 2004/12/22/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Fenerbahçe Uşak'ta ''altı''n buldu 2-6 
</HEADLINE>
<TEXT>

     Türkiye Kupası ikinci kademe maçında Fenerbahçe, Uşakspor'u 6-2 yenerek bir üst tura çıktı. 
     Yağmurun ağırlaştırdığı zeminde oynanan maçta Fenerbahçe, oyunun büyük bölümünde üstün bir futbol sergileyerek, farklı skora ulaştı. 
     14. dakikada Uşakspor savunmasının uzaklaştırmak istediği topu kontrol eden Selçuk, yaklaşık 35 metreden yaptığı aşırtma vuruşla takımını 1-0 öne geçirdi. 
     16. dakikada gelişen Fenerbahçe atağında Alex, Aurelio'nun sağ kanattan gönderdiği topu önce kontrol etti, sonra düzgün bir vuruşla ağalara yolladı 0-2 
     45. dakikada Fenerbahçe organize bir atakla farkı 3'e çıkardı. Selçuk'un ara pasında Alex, kaleci Ergin'i de çalımlayarak topu ağalara yolladı 3-0. 
     56. dakikada Fenerbahçe yine orta alandan organize bir şekilde rakip kaleye gitti. Selçuk'un pasında Alex, topu bekletmeden uygun durumdaki Nobre'ye aktardı. Nobre, plase bir vuruşla topu ağalara gönderdi 4-0. 
     70. dakikada Uşakspor savunmasından İlker'in hatalı pasını takip eden Nobre, kafa vuruşuyla farkı 5'e çıkardı 5-0. 
     74. dakikada Uşakspor'un golü geldi. Kullanılan korner atışında arka direkte çok iyi yükselen Edim, kafa vuruşuyla topu Fenerbahçe ağalarına yolladı 5-1 
     80. dakikada sol çaprazdan rakip ceza alanına süratle giren Mahmut Hanefi, sert bir vuruşla skoru 6-1 yaptı. 
     90. dakikada Fenerbahçe ceza alanı içinde Servet'in Mustafa'ya müdahalesini hakem Yunus Yıldırım penaltı olarak değerlendirdi. Penaltı vuruşunu kullanan Veli, Volkan'ın sağından topu ağalara yolladı 6-2. 
     Maç Fenerbahçe'nin 6-2 üstünlüğüyle sona erdi. 

     
</TEXT>
</DOC>
