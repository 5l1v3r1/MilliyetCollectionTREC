<DOC>
<DOCNO> 256136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/sonsiy13.html </URL>
<DATE> 2004/07/17/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Aksu Çakıcı bizim bilgimiz dahilinde Avusturya polisince yakalandı 
</HEADLINE>
<TEXT>

     İçişleri Bakanı Abdülkadir Aksu, ''Çakıcı, tamamen bizim isteğimiz ve bilgimiz dahilinde Avusturya polisince yakalandı'' dedi. 
     Kastamonu'nun Bozkurt İlçesi'nde düzenlenen ''32. Bozkurt Yakaören Kültür ve Deniz Şenlikleri'' ve Avrupa Konseyi tarafından Bozkurt'a verilen ''Onur Bayrağı'' ödül törenine katılan Aksu, gazetecilerin Alaaddin Çakıcı'nın yakalanmasına yönelik sorularını yanıtladı. 
     Bakan Aksu, Çakıcı'nın Türkiye'den kaçışından itibaren gidebileceği tüm ülke polisleriyle iletişim kurulduğunu belirterek, son yıllarda 48 ülke ile terör ve uyuşturucu ile mücadele doğrultusunda işbirliği yapıldığını anımsattı. 
     Söz konusu güvenlik işbirliği anlaşması çerçevesinde Çakıcı hakkında 'Kırmızı Bülten' çıkardıklarını belirten Aksu, şunları kaydetti 
     ''Çakıcı İnterpol tarafından Avrupa'da ve bütün dünyada takip ediliyordu. Avusturya'ya geçişini tespit ettik. Çakıcı, tamamen bizim isteğimiz ve bilgimiz dahilinde Avusturya polisince yakalandı. 
     Bundan sonraki süreç, Türkiye ve Avusturya arasında daha önce yapılan antlaşmalar doğrultusunda yürütülecektir. Adalet Bakanlığı'nın hazırlayacağı dosya, Avusturya Adalet Bakanlığı'na gönderilecektir. Bu süreç doğrultusunda, Çakıcı, Türkiye'ye getirilecektir.'' 
     
</TEXT>
</DOC>
