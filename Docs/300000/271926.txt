<DOC>
<DOCNO> 271926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/yazar/gureli.html </URL>
<DATE> 2004/09/15/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Hızlandırılmış TCK faciası 
</HEADLINE>
<TEXT>


Zinayı TCK tasarısına sokma girişimleri üzerine basında çıkan yaygın eleştirilere karşı Başbakan Tayyip Erdoğan efelenerek esip üfürmüştür. Anadolu kadınının bunu istediğini söylemiş, oto galerisinde yaptığı "bilimsel" anketlerde zinanın cezalandırılması dileğinin çıktığı, inandırıcı bir ciddiyetle açıklamıştı. Dahası, "Ailenin onurunu korumak için" zinayı mutlaka cezalandıracaklarını da kabara kabara ilan etmişti. 
Fakat, Avrupa Birliği'nden gelen "nazik" uyarılar üzerine dün bu girişimden vazgeçildi. 
Sonuçta bu tablonun AKP'nin tabanının fanatik dinci kesiminde prim yapıp yapmayacağı hanüz belli değil. 
Erdoğan'ın elbet hem CHP üzerinde hem AB üzerinde hem de tasarı geçseydi Cumhurbaşka-nı'nın vetosu üzerinde çeşitli hesapları var idi. 
TCK tümüyle yeniden hazırlanırken AB kriterlerine uyumdan söz edilmişti. Gerçekten AB'nin yeni bir ceza yasası koşulu var mı 
Bunun yanıtını Bahçeşehir Üniversitesi Hukuk Fakültesi'nden Prof. Dr.Timur Demirbaş veriyor "Avrupa Birliği'nin Türkiye'den yeni bir ceza kanunu yapılması talebi yoktur. Sadece ifade özgürlüğünü sınırlayan hükümlerin kaldırılması ve değiştirilmesi yönünde talepleri olmuş, bunların çoğu da uyum yasalarıyla yerine getirilmiştir." 
Tasarının bir özelliği de, "Yasayı bilmemek mazeret olamaz" şeklindeki ilkeyi ortadan kaldırması. Prof. Demirbaş, diyor ki 
"Bir turist uyuşturucu kullanırken yakalandığında 'Türkiye'de uyuşturucu kullanmanın suç olduğunu bilmiyordum' diyerek cezadan kurtulabilecektir." 
Kırsal kesimde yaşayan bir yurttaş da kimi olaylarda yasadan haberi olmadığını, cezadan kurtulmak için söyleyebilecek. 
Tasarının birçok yanlışına değinen Prof. Demirbaş güncel bir benzetmeyle noktayı koyuyor 
"Hızlandırılmış tren faciasından sonra, hızlandırılmış TCK faciası kapıda " 

Bir şiir 
Dizelerimiz Mehmet Kıyat'ın Güneşe Düşen Gölge Doku Yayınları, Ankara 2004 kitabından 
"Su suyun gölgesinde dinlenirken çiftleşir Ak bir sevinçle ısınır yüreği Şapkasını kaldırmadan ve köpükler sunarak birbirine Bulutlara bakmadan sabahları Bir yazıt gibi gece gündüz çiftleşir." 



</TEXT>
</DOC>
