<DOC>
<DOCNO> 270914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sondun19.html </URL>
<DATE> 2004/09/11/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Schröder Terör tehlikesine karşı mücadelede gevşememeliyiz... 
</HEADLINE>
<TEXT>

     Almanya Başbakanı Gerhard Schröder, teröre karşı mücadelede gevşenilmemesi gerektiğini söyledi. 
     Schröder, Berlin Amerikan Akademisi'nde yaptığı konuşmada, terörizme karşı uluslararası alanda işbirliğinin önemine dikkati çekerek, ''Terör tehlikesine karşı kararlı şekilde mücadele konusunda gevşememeliyiz. Bu konuda hiçbir şüphe olmamalı Terörizm kurbanı olan her ülkenin bizden dayanışma talep etmeye hakkı vardır. Almanya ve ABD terörizme karşı mücadelede sıkı ve başarılı şekilde birlikte çalışmaktadır'' dedi. 
     Schröder, ABD Başkanı George Bush ile Rusya Devlet Başkanı Vladimir Putin'e uyarıda da bulunarak, terörizme karşı sürdürdükleri mücadelede temel değerlere saygı göstermelerini istedi. 
     
</TEXT>
</DOC>
