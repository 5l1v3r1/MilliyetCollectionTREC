<DOC>
<DOCNO> 270256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/siyaset/siy02.html </URL>
<DATE> 2004/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Müzakereli izleme'ye evet 
</HEADLINE>
<TEXT>


Ankara, siyasi kriterler konusunda yeni bir izleme sürecini kabul etme noktasına geldi 

UTKU ÇAKIRÖZER Ankara 


Ankara, Avrupa Birliği'nin AB aralıkta yapacağı toplantıda, Türkiye ile müzakerelerin hemen başlatılması koşuluyla, siyasi kriterler konusunda yeni bir izleme sürecini kabul etme noktasına geldi. 
Daha önce, AB Zirvesi'nde çıkacak "koşullu" kararı kabul etmeyeceğini açıklayan Ankara, AB Komisyonu'nun Genişlemeden Sorumlu üyesi Günter Verheugen'in, Başbakan Recep Tayyip Erdoğan ve Dışişleri Bakanı Abdullah Gül'le yaptığı görüşmelerin ardından tavrını yumuşattı. Diplomatik kulislerde, AB Komisyonu'nun müzakerelerin hemen başlatılması yönünde tavsiyede bulunması durumunda, "siyasi kriterlerdeki eksiklerin tamamlanması için getirilecek bazı koşullara, Türkiye'nin itiraz etmeyebileceği" ifade edilmeye başlandı. 

Şartlı tarih olmaz 
Ancak Komisyon'un "eksiklikler şu tarihe kadar yerine getirilirse, müzakereler o zaman başlatılsın" yönünde bir tavsiyede bulunması ve AB'nin bu tavsiyeye uyan bir karar alması durumunda, Ankara bunu kesinlikle kabul etmeyecek. Dışişleri Bakanlığı'nda yapılan değelendirmeler sonunda AB'ye, "böyle bir koşulu 'Türkiye'nin üyeliğine hayır' diye algılarız" mesajı iletildi. 


</TEXT>
</DOC>
