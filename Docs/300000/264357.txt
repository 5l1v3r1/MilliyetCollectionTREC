<DOC>
<DOCNO> 264357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sondun23.html </URL>
<DATE> 2004/08/18/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Ulusal Konferans yeniden başladı... 
</HEADLINE>
<TEXT>

     Irak'ın başkenti Bağdat'ta dini, siyasi ve sivil liderlerin katıldığı Ulusal Konferans'ın yeniden başladığı bildirildi. 
     Konferansta, geçici Ulusal Konsey'in üyelerinin belirlenmesi bekleniyor. 
     Irak'ta pazar günü toplanan ve dün sona ermesi beklenen Ulusal Konferans'ın süresi, geçici Ulusal Konsey'in üyeleri üzerinde anlaşmaya varılana dek bir gün uzatılmıştı. 
     Ulusal Konferans Başkanı Fuat Masum, bağımsız ve hükümet dışı delegelerin sunulan listeye karşı çıkmaları üzerine, kendi adaylarını Konferans'a vermeleri için ek süre tanıdığını belirtmişti. 
     Bu arada, konferansın yapıldığı salonun yakınlarına havan topu saldırısı düzenlendiği bildirildi. 
     Havan topu mermilerinin, konferans salonuna birkaç yüz metre mesafede bulunan Dışişleri Bakanlığı binasına bitişik onarım halindeki bir binaya isabet ettiği belirtiliyor. 
     
</TEXT>
</DOC>
