<DOC>
<DOCNO> 280959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/son/sondun17.html </URL>
<DATE> 2004/10/17/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Annan Irak Savaşı, şiddeti artırdı 
</HEADLINE>
<TEXT>

     BM Genel Sekreteri Kofi Annan, Irak savaşının dünyayı daha güvenli kılmadığını söyledi. 
     Annan, İngiliz ITV televizyonuyla yaptığı söyleşide, ''Etrafımızdaki şiddeti düşündüğünüzde, çevrenize baktığınızda, dünyadaki terörist saldırıları ve Irak'ta olup biteni gördüğünüzde dünyanın daha güvenli olduğunu söyleyemem'' dedi. 
     Dünyayı daha güvenli hale getirmek için uluslararası toplumun yapması gereken çok iş olduğunu belirten Annan, Irak'ta Ocak ayında yapılması planlanan seçimlerin yönetim biçiminden hoşnut kalmaması durumunda bunu açıkça söyleceği uyarısında bulundu. 
     Annan, Fransa, Rusya ve Çin'in, petrol anlaşmaları karşılığında Irak'ın devrik Devlet Başkanı Saddam Hüseyin'in yönetimine yönelik yaptırımları yumuşatmaya hazırlandığı yolundaki haberleri de yalanladı. Kofi Annan, ''Bence bu olanaksız. Bunlar çok ciddi ve önemli hükümetler. Küçük fakir cumhuriyetlerden söz etmiyorsunuz'' diye konuştu. 
     
</TEXT>
</DOC>
