<DOC>
<DOCNO> 260437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/yazar/gureli.html </URL>
<DATE> 2004/08/04/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Asıl suç kazadan sonra işlendi 
</HEADLINE>
<TEXT>


Hızlı treni bırakın, buraya bakın kral çıplak .. TCDD Genel Müdürü, şube şefi ve depo müdürü dahil, 5 - 6 kişilik "heyet" sayıyor. 
Ne yapar bu heyet 
"Derhal kaza yerine emir beklemeden gider" miş ve şunları yaparmış 
"Onlar olay yerine geldikten sonra, incelemeye başlarlar, gerekli önlemleri alırlar, yolun tahmini açılabileceği süreyi ve belirleyebildikleri takdirde, olayın sebebi ile sorumlularını ilgililere bildirirler." 
Dikkat Devletin polisinin, jandarmasının, Cumhuriyet Savcısı'nın adı geçmiyor. 
Genel Müdür'e göre savcıya ne zaman iş düşüyor Onu da söylüyor 
"Savcı istediği zaman da, toplanılan delilleri savcılığa teslim ederler." D. B. Tercüman, 31.07.2004, Nazlı Ilıcak 
Breh, breh .. 
Muhterem Genel Müdür Bu kaza, yük vagonunun devrilip yolu kapaması kazası değil. Ölümlü kaza bu, ölümlü Hem de 37 ölümlü .. TCDD İşletme Talimatı'nı bırakın da Ceza Muhakemeleri Usulü Kanunu'na bakın... 
Onu bilmezsiniz diyelim, ama ölümlü bir olay olduğunda polisin ya da jandarmanın olay yerini kordona aldığını, savcı gelinceye dek hiçbir şeye dokundurtmadığını sokaktaki çocuklar bile görerek öğrenmişlerdir. 
İster makinistler sanık olsun, ister altyapısı yetersiz trene yol veren kırmızı şapkalı istasyon şefi sorumlu tutulsun. Nereden bakarsanız bakın, bu davada Demiryolları taraftır. 
Taraf olarak, savcıdan önce koşup yangından mal kaçırır gibi delilleri toplayarak götüreceksiniz. Sonra da savcı istediği zaman siz teslim edeceksiniz, öyle mi 
Genel Müdür, elinde işletme talimatnamesi, Anayasa'yı umursamaz görünüyor. Kuvvetler ayrılığı ilkesine, yürütme ile yargı erkinin varlığına, hukuk devletinin kurallarına aldırmıyor. Yürütmenin bir parçası olan Genel Müdür'ün "haddini aşarak", yargı organının önüne geçmeye kalkması hukuk devleti anlayışıyla bağdaşır mı 
Asıl suç, delilleri yok etme, savcının görevini engelleme suçudur. Bu hallerde bir Ulaştırma Bakanı, bir Genel Müdür yerinde tutulur mu 
Tutulursa, bu, partizanlıkta ısrarın dik alası olur. 
Bazıları diyor ki Tayyip Bey, Ulaştırma Bakanı'nı ve Genel Müdür'ü ya istifa ettirmeli ya görevden almalıydı. 
Doğru da... Ola ki, Tayyip Erdoğan haksızlık yapmış duruma düşmekten çekinmektedir. Belki "Benden başbakan oluyor da arkadaşlarımdan niye bakan ve genel müdür olmasın" diye düşünüyordur. 
Öyle ya, herkes haddini bilecek değil ki .. 

Bir şiir 
Haftalık dizelerimiz Mehmet Emin Acun'dan Şiir Ülkesi, temmuz -ağustos sayısı 
"Dağın gölde su içtiği Sus Gölün teninden gidildiği lotus Bulutun avladığı beni Karanın aka Yokun vara sığındığı Yolların sevdaları topladığı." 



</TEXT>
</DOC>
