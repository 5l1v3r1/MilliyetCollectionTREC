<DOC>
<DOCNO> 278702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/son/sonspo02.html </URL>
<DATE> 2004/10/09/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Wenger'den itiraf Bazı oyuncular doping yapmış... 
</HEADLINE>
<TEXT>

     Arsenal Teknik Direktörü Arsene Wenger, İngiltere Futbol Federasyonu'na başvurarak doping testlerinin artırılmasını istedi. 
     Belçika basınında yer alan habere göre, teknik direktör Arsene Wenger, federasyona başvuruda bulunarak, İngiltere Premier Ligi'nde forma giyen birçok futbolcunun ''Epo'' isimli doping ilacını kullandığını ve bunun önlenmesi gerektiğini kaydetti. 
     Wenger, Arsenalli futbolcularda yapılan kan tahlillerinde, kırmızı kan hücrelerinde anormal derecede artış gözlendiğini ve muhtemelen bu oyuncuların ''Epo'' kullandığını belirtti. 
     Federasyon yetkilileri ise Wenger'in uyarısını değerlendireceklerini ve en kısa zamanda önlem alacaklarını bildirdi. 
     
     Oyuncular suçsuz’ 

     Ada’da yayınlanan The Independent’ gazetesine açıklamalar yapan Wenger, Bazı kulüpler futbolculara doping ilaçlarını vitamin’ adı altında veriyor. Böylece oyuncular bilgileri olmadan doping kullanmış oluyorlar. Bu durumda futbolcuları cezalandırmak hiç doğru değilö diyerek futbolculara arka çıktı. Daha önce de doping konusunda yorum yapan deneyimli teknik adam, dünya futbolunun dopingten daha büyük sorunları olduğunu söyleyerek tepki toplamıştı. 
     
</TEXT>
</DOC>
