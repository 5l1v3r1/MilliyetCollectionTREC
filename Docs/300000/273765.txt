<DOC>
<DOCNO> 273765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/dunya/axdun01.html </URL>
<DATE> 2004/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalıları kestiler 
</HEADLINE>
<TEXT>


Irak'ta El Kaide bağlantılı Tevhid ve Cihad grubu, rehin aldığı 2 ABD'linin kafasını kesti. Amerikalılardan birini bizzat grup lideri Zarkavi öldürdü 

DIŞ HABERLER 


Irak'ta geçtiğimiz perşembe, Ebu Gıreyb ve Ümmü Kasr cezaevlerindeki kadın tutukluların serbest bırakılmasını talep ederek 2 Amerikalıyla 1 İngilizi kaçıran ve isteklerinin kabul edilmemesi halinde 48 saat içinde rehinelerin kafasını uçaracağını açıklayan El Kaide bağlantılı Ebu Musab El Zarkavi'nin grubu "Tevhid ve Cihad", önceki gece rehinelerden Amerikalı inşaat mühendisi Eugene Armstrong'un kafasını kesti. Grup, dün gece de 2. Amerikalının kafasını keserek öldürdü. Bir internet sitesinde yayımlanan 9 dakikalık görüntülerde, turuncu tulum giydirilmiş Armstrong'un 52 arkasında siyahlar içindeki 5 terörist ve duvarda "Tevhid ve Cihad" grubunun pankartı görüldü. Amerikalı rehinenin öldürülmesinden önce ortada duran ve Zarkavi olduğu belirtilen terörist tarafından okunan açıklamada, "Tevhid ve Cihad"ın Iraklı kadın mahk mların intikamını aldığı belirtildi ve öteki 2 rehineden birinin de 24 saat içinde öldürüleceği bildirildi. AP'nin haberine göre, Zarkavi olduğu belirtilen ortadaki terörist, Armstrong'u yanına gelerek yere yatırdı ve bıçakla başını kesti. 


El Cezire TV'si, dün gece bir internet sitesine dayanarak, Jack Hensley 48 adlı 2. Amerikalı rehinenin verilen 24 saatlik sürenin bitiminde kafası kesilerek öldürüldüğünü duyurdu. 




</TEXT>
</DOC>
