<DOC>
<DOCNO> 250928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sontur21.html </URL>
<DATE> 2004/06/25/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Hilton'da bomba önlemleri daha da arttırıldı... 
</HEADLINE>
<TEXT>

     ABD Başkanı George Bush'un kalacağı Hilton Oteli'nde dün yaşanan patlama, güvenlik önlemlerinin daha arttırılmasına neden oldu. Otelin bulunduğu sokağa girecek araçlar ile otele girecek konuklar tek tek aranıyor. 
     Bush'un Ankara ziyaretinde kalacağı Hilton Oteli'nde dün yaşanan patlamanın ardından güvenlik önlemleri daha da arttırıldı. Otelin bulunduğu Billur Sokak'ın giriş kısmında polis bariyerler oluşturarak sokağın giriş ve çıkışı kontrol altına aldı. Sokak girişinde önlem alan polis, sokağa giriş yapmak isteyen araçları durdurarak arama yapıyor. Ayrıca dün yaşanan patlamanın olduğu merdivenleri bant ile kapatan polis, sürekli hazır bekliyor. 
     Otelin güvenlik görevlileri ve polislerin şüpheli gördükleri kişileri otel çevresinden uzaklaştırmaları dikkat çekiyor. Otelin içine girmek isteyen kişiler de görevliler tarafından arandıktan sonra içeri alınıyor. 
     
</TEXT>
</DOC>
