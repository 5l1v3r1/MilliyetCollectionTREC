<DOC>
<DOCNO> 260471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sondun27.html </URL>
<DATE> 2004/08/04/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Tevfik Alkan, 7 Temmuz'da kaçırılmış... 
</HEADLINE>
<TEXT>

     Irak'ta Temmuz başından bu yana kayıp olan ve kendisinden haber alınamayan Batmanlı TIR şoförü Tevfik Alkan'ın 7 Temmuz'da, Samarra'dan Bağdat'a giderken kaçırıldığı bildirildi. 
     Merkezi Mersin'de bulunan Kılıçlar Nakliyat Firması'nın Irak'taki görevlisi Mahmud Sindi, yaptığı açıklamada, Alkan'ın 7 Temmuz'da altı kamyonluk bir konvoyla birlikte Samarra'dan Bağdat'a giderken kaçırıldığını belirtti. 
     Sindi, ''İki araç içindeki kimliği bilinmeyen kişiler, konvoy Bağdat'a ulaşmadan önce kamyonunun lastiklerine ateş açtı, diğer beş kamyon kaçmayı başardı. Şoför Alkan bu olaydan sonra kayboldu'' dedi. 
     Mahmud Sindi, konvoyun Irak Elektrik Bakanlığı için malzeme taşıdığını kaydetti. 
     
</TEXT>
</DOC>
