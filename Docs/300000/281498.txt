<DOC>
<DOCNO> 281498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sondun44.html </URL>
<DATE> 2004/10/19/ </DATE>
<TIME> 21.43 </TIME>
<AUTHOR>  </AUTHOR>
<HEADLINE>
Ukrayna, dış istihbarat servisi kuruyor 
</HEADLINE>
<TEXT>

     Ukrayna Cumhurbaşkanı Leonid Kuçma, dış istihbarat servisi kurulmasıyla ile ilgili kararnameyi imzaladı. 
     Azertac ajansının haberine göre, Ukrayna Cumhurbaşkanlığı basın merkezinden yapılan açıklamada, ulusal çıkarların korunması yönündeki istihbarat çalışmalarının bütünleşmesi amacıyla kurulacak yeni ''kurum''un, siyasi, ekonomik, bilim, teknoloji ve çevre alanlarında haberalma faaliyetinde bulunacağı kaydedildi. 
     Haberde, organize suç ve terörizmle mücadele alanında da görev yapacak olan bu kurumun, ayrıca Ukrayna'nın dış temsilcilikleri ve ülke dışındaki vatandaşlarının güvenliğinin sağlanmasında da görev alacağı ifade edildi. 
     Yeni kurumun, ülkedeki haberalma faaliyet programlarının düzenlenmesinden de sorumlu olacağı belirtildi. 
     
</TEXT>
</DOC>
