<DOC>
<DOCNO> 295626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sonspo36.html </URL>
<DATE> 2004/12/07/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Şampiyonlar Ligi'nde devlerin kader gecesi 
</HEADLINE>
<TEXT>

     Bremen, Valencia'dan bir puan bile alsa Şampiyonlar Ligi'nde yoluna devam edecek Avrupa Şampiyonlar Ligi gruplarında takımlar, altıncı ve son maçlarına çıkıyor. Geçtiğimiz yıl Avrupa’nın zirvesine çıkan Porto, İspanya şampiyonu Valencia ve İngiltere şampiyonu Arsenal, en büyük kupada yollarına devam edebilmek için bu akşam son kozlarını oynayacak. 
     Şampiyonlar Ligi’nde grup maçları bugün ve yarın yapılacak maçlarla tamamlanacak. Bu akşam E, F, G ve H gruplarında maçlar yapılırken, diğer dört grupta mücadele yarın akşam sona erecek. 
     Altıncı hafta maçları sonunda Şampiyonlar Ligi’nde yoluna devam edecek takımlarla, UEFA Kupası hakkı kazanan ekipler belli olacak. 
     Bu akşam sahaya çıkacak ekiplerden PSV Eindhoven, Milan, Barcelona, Chelsea ve Inter gruplarından çıkmayı daha önce garantilemişti. E Grubu’ndaki Rosenborg ve G Grubu’ndaki Anderlecht’in ise UEFA şansı bile bulunmuyor. 
     
     Arsenal avantajlı 
     E Grubu’nda Arsenal ve Panathinaikos’un Şampiyonlar Ligi’ne devam etme şansı var. Yedi puanlı Arsenal, hiçbir iddiası kalmayan Rosenborg ile Highbury’de karşılaşacak. İngiliz ekibini bir puan geriden izleyen Panathinaikos ise grup lideri PSV Eindhoven’ı Atina’da ağırlıyor. 
     Arsenal, Rosenborg’u yenerse, Panathinakos’un alacağı sonuç ne olursa olsun PSV’den sonra gruptan çıkan ikinci takım olacak. Londra ekibinde Vieria ve Lauren cezaları nedeniyle Rosenborg’a karşı forma giymeyecek. 
     
     F Grubu’nda UEFA çekişmesi 
     F Grubu’nda Milan ve Barcelona, ilk iki sırayı alarak bir üst turu geçtiğimiz haftalarda garantilemişti. Bu akşamki Celtic Milan ve Shakthar Barcelona maçlardan sonra UEFA Kupası hakkını alan takım da belli olacak. 
     Dört puanlı Celtic, Milan’ı yenerse, üç puanla kendisini takip eden Shakthar’ın Barcelona ile yapacağı maçın sonucuna bakmaksızın UEFA Kupası’na gitme şansını yakalayacak. Milan’da Tomasson sakatlığı nedeniyle oynamayacak. Ancelotti, tedavileri devam eden Cafu ve Kaladze’ye de büyük ihtimalle şans vermeyecek. 
     
     Valencia Bremen kader maçında 
     G Grubu’nda gecenin maçı Valencia ile Werder Bremen arasında. Yedi puanı bulunan Valencia, evinde karşılaşacağı Werder Bremen’i yenerse Şampiyonlar Ligi’ne devam edecek. Aksi bir sonuçta Bremen yoluna devam ederken, Valencia UEFA Kupası’na kalacak. 
     Grubun diğer maçında 11 puanlı lider Inter, puanı olmayan Anderlecht ile Milano’da formalite maçı oynayacak. Inter, gruptan çıkmayı iki hafta önce garantilerken, Anderlecht’in UEFA şansı bile bulunmuyor. 
     
     H Grubu karışık 
     H Grubu’nu lider bitirmeyi garantileyen Chelsea dışındaki üç takımın da son maçlar öncesinde şansı devam ediyor. Beş puana sahip Paris Saint Germain, dört puanlı CSKA Moskova’yı Paris’te ağırlarken, beş puanlı diğer takım Porto, kendi sahasında Chelsea ile mücadele edecek. 
     Şampiyonlar Ligi'nde bu gecenin programı şöyle 
     
     E Grubu 
     Arsenal Rosenborg . 
     Panathinaikos PSV Eindhoven . 
     
     F Grubu 
     Shakhtar Donetsk Barcelona . 
     Celtic - Milan . 
     
     G Grubu 
     Inter Anderlecht Valencia - Werder Bremen . 
     
     H Grubu 
     Porto Chelsea . 
     Paris Saint Germain CSKA Moskova . 
     
</TEXT>
</DOC>
