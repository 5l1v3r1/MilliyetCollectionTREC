<DOC>
<DOCNO> 291435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/soneko27.html </URL>
<DATE> 2004/11/23/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Hazine, net 4.9 katrilyon lira borçlandı... 
</HEADLINE>
<TEXT>

     Hazine bugün, net yaklaşık 4.9 katrilyon lira borçlandı. 
     Hazine'nin bugün düzenlediği 217 gün vadeli bono ihalesinde bileşik faiz yüzde 23.01, 546 gün vadeli Türk Lirası cinsinden tahvil ihalesinde de yüzde 23.24 oldu. 
     İhalelere toplam nominal 6 katrilyon 471.7 trilyon liralık teklif gelirken, nominal 3 katrilyon 451.5 trilyon lira, net ise 2 katrilyon 733.9 trilyon liralık satış yapıldı. 
     Hazine, piyasa yapıcı bankalar ve kamu kuruluşlarına yapılan satışlarla birlikte, toplam 4 katrilyon 963.3 trilyon lira net borçlanmaya gitti. 
     Hazine'nin bugün düzenlediği 217 gün vadeli bono ihalesine, 2 katrilyon 506.4 trilyon liralık nominal teklif geldi. Nominal 1 katrilyon 381.1 trilyon lira, net 1 katrilyon 220.6 trilyon liralık satışın yapıldığı ihalede, basit faiz yüzde 22.05, bileşik faiz yüzde 23.01 oldu. 
     Bonoların geri ödemesi 29 Haziran 2005'te yapılacak. 
     Bugün yapılan 546 gün vadeli Türk Lirası cinsinden iskontolu tahvil ihalesinde ise 3 katrilyon 965.3 trilyon liralık teklife karşın, nominal 2 katrilyon 70.4 trilyon lira, net 1 katrilyon 513.3 trilyon liralık satış yapıldı. İhalede basit yıllık faiz yüzde 24.54, bileşik faiz yüzde 23.24 oldu. Söz konusu tahvillerin geri ödemesi 24 Mayıs 2006'da yapılacak. 
     Böylece ihalelerde gerçekleşen toplam nominal satış 3 katrilyon 451.5 trilyon lira, kamu kuruluşları ve piyasa yapıcı bankalar ile birlikte toplam nominal satış ise 6 katrilyon 143 trilyon lira oldu. 
     Bu arada, 217 gün vadeli bono ihalesinde piyasa yapıcılara ve kamu kuruluşlarına nominal 1 katrilyon 713.4 trilyon lira, net 1 katrilyon 514.4 trilyon liralık, 546 gün vadeli tahvilden ise nominal 978.1 trilyon lira, net 715 trilyon liralık satış gerçekleştirildi. 
     Böylece her iki ihaleden kamu kuruluşları ve piyasa yapıcılara toplam nominal satış 2 katrilyon 691.5 trilyon lira, net satış 2 katrilyon 229.4 trilyon lira oldu. 
     Bu arada, Hazine'nin bu hafta, 5 katrilyon 642 trilyon lirası piyasaya olmak üzere toplam 5 katrilyon 925 trilyon lira iç borç ödemesi bulunuyor. 
     
     SON DURUM 

     Hazine'nin en son 9 Kasım'da düzenlediği 322 gün vadeli bono ihalesine, 2 katrilyon 438.1 trilyon liralık nominal teklif gelmiş, nominal 1 katrilyon 368.8 trilyon lira, net 1 katrilyon 134.7 trilyon liralık satış yapılmıştı. İhalede, basit faiz yüzde 23.33, bileşik faiz yüzde 23.62 olmuştu. 
     Aynı gün yapılan 560 gün vadeli Türk Lirası cinsinden iskontolu tahvil ihalesine ise 3 katrilyon 466 trilyon liralık teklife karşın, nominal 3 katrilyon 145.9 trilyon lira, net 2 katrilyon 281.8 trilyon liralık satış yapılmıştı. İhalede basit yıllık faiz yüzde 24.62, bileşik faiz yüzde 23.21 olmuştu. 
     
</TEXT>
</DOC>
