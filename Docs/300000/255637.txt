<DOC>
<DOCNO> 255637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/soneko19.html </URL>
<DATE> 2004/07/15/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Yılın 6 aylık döneminde faiz dışı fazla 15 katrilyon lira oldu... 
</HEADLINE>
<TEXT>

     Altı aylık bütçe gerçekleşmelerine göre faiz dışı fazla 15 katrilyon 40 trilyon lira olurken, bu sonuçla yılsonu hedefinin yüzde 74.4'üne ulaşıldı. 
     2003'ün Ocak-Haziran döneminde 24 katrilyon 759 trilyon lira olan bütçe açığı ise bu yılın aynı döneminde önemli bir düşüş göstererek, 14 katrilyon 585 trilyon lira olarak gerçekleşti. 
     Bakanlık açıklamasında, 6 aylık döneme ilişkin bütçe sonuçlarının, yıl sonu itibariyle bütçe hedeflerinin gerçekleşeceğini gösterdiği vurgulandı. 
     Maliye Bakanlığı, 2004 Haziran ayı itibarıyla bütçe gider ve gelir gerçekleşmeleriyle ilgili sonuçları açıkladı. 
     
     HAZİRAN AYI 
     Buna göre Haziran ayında konsolide bütçe giderleri 10.4 katrilyon, bütçe gelirleri 7.2 katrilyon, bütçe açığı 3.1 katrilyon lira oldu. Faiz dışı fazla ise 382 trilyon lira olarak gerçekleşti. 
     Bütçe harcamaları içinde personel giderleri 2.3 katrilyon, sosyal güvenlik kurumlarına devlet primi ödemeleri 306 trilyon, mal ve hizmet alımları 766 trilyon lira düzeyinde gözüktü. Faiz giderleri 3.5 katrilyon, cari transferler 2.7 katrilyon, sermaye giderleri 529 trilyon, sermaye transferleri 22 trilyon, borç verme 149 trilyon lira oldu. 
     Haziran ayında 7.2 katrilyon lira olarak gerçekleşen konsolide bütçe gelirlerinin 5.8 katrilyon lirası vergi gelirlerinden, 1.3 katrilyon lirası vergi dışı gelirlerden, 15 trilyon lirası sermaye gelirlerinden, 116 trilyon lirası da katma bütçe öz gelirinden oluştu. 
     
     OCAK-HAZİRAN DÖNEMİ 
     Ocak-Haziran dönemi bütçe gider ve gelir gerçekleşmelerine bakıldığında ise konsolide bütçe giderleri 64.3 katrilyon, konsolide bütçe gelirleri 49.8 katrilyon lira olurken, bütçe açığı 14.5 katrilyon, faiz dışı fazlada 15.4 katrilyon lira olarak gerçekleşti. 
     Bütçe giderleri içinde diğer kalemlerin durumuna bakıldığında personel giderleri 14.6 katrilyon, Sosyal güvenlik kurumlarına devlet primi ödemeleri 1.8 katrilyon, mal ve hizmet alımları 2.8 katrilyon, cari transferler 13.3 katrilyon lira oldu. Sermaye giderleri 1.2 katrilyon, sermaye transferleri 45 trilyon, borç verme 754 trilyon lira olarak sonuçlandı. Diğer bazı alt kalemlerdeki harcamalar ise şöyle gerçekleşti 
     ''Sağlık harcamaları 794 trilyon, sosyal güvenlik kurumlarına yapılan tarnsferler 9.3 katrilyon, Kit'lere yapılan sermaye niteliğindeki transferler 439 trilyon, tarımsal destekleme ödemeleri 1.4 katrilyon, iç borç faiz ödemeleri 26.4 katrilyon, dış borç ve diğer faiz ödemeleri 3.1 katrilyon lira.'' 
     
     GELİRLERİN DAĞILIMI 
     Yılın 6 aylık döneminde konsolide bütçe gelirleri ise 49.8 katrilyon lira olarak hesaplandı. Bunan içinde vergi gelirleri 39.8 katrilyon, vergi dışı gelirler 8.3 katrilyon, sermaye gelirleri 73 trilyon lira ve Katma bütçeli öz gelirler de 1.2 katrilyon lira oldu. 
     Bu arada Haziran ayında tahsil edilen vergi gelirlerinden 1.1 katrilyon lira tutarındaki kısım, Temmuz ayında kayıtlara intikal ettiğinden, Haziran ayı sonuçları içinde yer almadı. 
     
</TEXT>
</DOC>
