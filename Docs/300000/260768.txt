<DOC>
<DOCNO> 260768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sondun26.html </URL>
<DATE> 2004/08/05/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
FBI cami bastı, 2 gözaltı... 
</HEADLINE>
<TEXT>

     ABD'de bir camiye düzenlenen baskında gözaltına alınanların birinin caminin imamı, diğerinin caminin kurucularından biri olduğu bildirildi. 
     Kimliğinin açıklanmasını istemeyen iki FBI yetkilisinin verdiği bilgiye göre, operasyonda caminin yanı sıra New York eyaletinin başkenti Albany'deki iki eve baskın yapıldı. 
     FBI yetkilileri, gözaltına alınan iki kişinin el Kaide ile bağlantısı olan Ensar el İslam örgütü ile bağlantılı olduklarını da ileri sürdü. 
     FBI yetkilileri, cami imamı Yasin Arif 34 ve caminin kurucularından Muhammed Hüseyin'in 49 terörist olduğunu düşündükleri bir kişinin omuzdan kullanılan bir roketatar alması için yapılan planlara katılarak terörizme maddi destek sağlamakla suçlandıklarını kaydetti. 
     Cami imamı ve kurucusunun terörist olduğunu düşündükleri kişinin aslında bir ajan olduğu ve roketatar alışverişinin de gerçekleşmediği belirtildi. 
     Arif ve Hüseyin'in roketatarın alınması için kara para aklanmasına katıldıkları ileri sürüldü. 
     FBI yetkilileri, operasyonun bir yıl önce başladığı ve hükümetin bu hafta açıkladığı alarm durumuyla bir ilgisinin olmadığı da belirtildi. 
     
</TEXT>
</DOC>
