<DOC>
<DOCNO> 294162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sonsiy12.html </URL>
<DATE> 2004/12/02/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Karayolları'ndan "Arhavi" açıklaması... 
</HEADLINE>
<TEXT>

     Karayolları Genel Müdürlüğü, Arhavi şehir geçişindeki çalışmaların projesine ve ilgili idare mahkemesi kararlarına uygun sürdürüldüğünü, mahkeme kararına aykırı herhangi bir işlem yapıldığı görüşünün gerçeği yansıtmadığını bildirdi. 
     Karayolları'ndan yapılan yazılı açıklamada, Karadeniz Sahil Yolu için yöre halkının ihtiyaçları ve ülke ekonomisi göz önüne alınarak en uygun güzergahın belirlendiği kaydedildi. 
     Basında yer alan Arhavi Geçişindeki mühürleme olayı ile ilgili olarak Karayolları'nca hukuka aykırı bir icraat yapılmadığı belirtildi. 
     22 Ekim 2004 tarihli yeni imar tadili yapılmış proje ile çalışmalara başlandığı ifade edilirken, çalışmaların Arhavi Belediyesi'nce mühürlendiği, ancak Arhavi Kaymakamlığı'nca mühürler sökülerek yeniden çalışmanın sağlandığı belirtildi. 
     Açıklamada, Arhavi şehir geçişindeki çalışmaların projesine ve ilgili idare mahkemesi kararlarına uygun sürdürüldüğü, mahkeme kararına aykırı herhangi bir işlem yapıldığı görüşünün gerçeği yansıtmadığı vurgulandı. 
     
</TEXT>
</DOC>
