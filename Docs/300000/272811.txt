<DOC>
<DOCNO> 272811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/siyaset/axsiy02.html </URL>
<DATE> 2004/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yasayı çıkaralım 
</HEADLINE>
<TEXT>


AKP'yi, İlerleme Raporu açıklanana kadar TCK'yı yasalaştırmaya çağıran Baykal, tasarının çekilmesi sürecini şöyle anlattı "Maddeler geçiyordu. Başbakan gelince deprem yaşanmış" 

ANKARA Milliyet 


CHP Genel Başkanı Deniz Baykal, TCK Tasarısı'nın geri çekilmesinin AB yolunda Türkiye'yi zora sokacağını belirterek, AKP'ye "İlerleme Raporu'nun açıklanacağı 6 Ekim'e kadar tasarıyı yasalaştırma" çağrısı yaptı. Baykal, dün olağanüstü toplanan CHP Grubu'nun basına kapalı toplantısında, süreci şöyle anlattı "Tıkır tıkır maddeler geçiyor. Birdenbire Başbakan geldikten sonra kendi içlerinde bir deprem, bir kargaşa yaşanmış. AKP yöneticileri, 'cinsel sadakatsizlik' sözünü esas alarak bir düzenleme istedi. Hiçbir şekilde kabul edilemezdi. 'Biz bunu getirsek, çıkarsak, siz de söyleseniz olmaz mı ' dediler, 'Olmaz' dedik. "AB ile ilişkiler sıkıntıya girer, yapmayın' dedik. Getirselerdi Meclis'i terk ederdik." 
Baykal, zina konusunda AB'nin özel koşul getirdiği yolundaki AKP tepkisine de, şu karşılığı verdi 
"Pek çok şarta göz yumuldu, zinaya gelince mi arkadaşların aklına geldi .. 12'ye 5 kala AB ile ilişkileri sıkıntıya sokmak kadar büyük bir yanlışlık olamaz. Türkiye'nin AB'ye girmesini istemeyenler tarafından bahane olarak kullanılabilir." 

'AKP'nin ipiyle kuyuya inilmez' 

ANKARA Milliyet 

CHP Grup Başkan Vekili Haluk Koç Hükümetin inandırıcılığı kalmadı. Artık bizden uzlaşma adımı beklemeyin. AKP'nin ipiyle kuyuya inilmez. 
CHP Grup Başkan Vekili Kemal Anadol 'Müslüman demokratım' demekle, AB'ye, CHP'ye, kadınlara, tarikatlara, sivil toplum örgütlerine başka başka sözler vererek merkez partisi olunmaz. 


</TEXT>
</DOC>
