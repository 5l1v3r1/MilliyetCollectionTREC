<DOC>
<DOCNO> 295554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/soneko41.html </URL>
<DATE> 2004/12/07/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Unakıtan 17 Aralık'tan sonra gökten para yağmayacak 
</HEADLINE>
<TEXT>

     Maliye Bakanı Kemal Unakıtan, ''17 Aralık'tan sonra Türkiye'ye gökten para yağmayacağını, ancak ülkenin Maastrich kriterlerine kilitleneceğini'' söyledi. 
     Maliye Teftiş Kurulu'nun 125. kuruluş yıldönümü nedeniyle düzenlenen ''Avrupa Birliği eşiğinde Türk Ekonomisi'' konulu panelin açılışında konuşan Unakıtan, Teftiş Kurulu'nu ''Maliye'nin gözbebeği''olarak niteledi. 
     Herkesin sitayişle bahsettiği bu saygın kurumun saygınlığını kanunlardan değil, mensuplarının tutumundan, tertemiz şeffaf ve açık çalışmalarından aldığını kaydeden Unakıtan, Maliye Bakanı olarak Teftiş Kurulu'ndan gurur duyduğunu bildirdi. 
     Bu kuruluşla ilgili Kamu Yönetimi Kanunu'nda yapılan değişiklikler nedeniyle çeşitli söylentiler bulunduğuna dikkati çeken Bakan, şöyle devam etti 
     ''Bu konuda laf söylemek bana düşer. Çalışma yapılırken de birlikte yapmak gerekir. 125 yıldır var olan bu kurumda sürekli bir değişim ve gelişim gösterilmiştir. Türkiye'nin bu Maliye Teftiş Kurulu'nda, maliye müfettişlerine de ihtiyacı vardır. Bu kuruluşun mensupları yıllardır, Türkiye için hizmet eden insanlardır.'' 
     
     AB'YE TAM ÜYELİK 
     Maliye Bakanı Unakıtan, konuşmasında Türkiye'nin büyük bir değişim yaşadığını vurgularken, 17 Aralık'tan sonra ülkede daha çok şeyin değişeceğini dile getirdi. Buna yönelik değişikliklerin şimdiden başladığını belirten Unakıtan, bundan böyle AB kriterlerinin ön plana çıkacağını, ekonomide Maastrich kriterlerine ulaşmak için çaba sarfedileceğini anlattı. 
     Genç maliyecilere ''AB'ye gireceğiz, kendinizi iyi yetiştirin kendinize güvenin'' diyen Unakıtan, şöyle konuştu 
     ''Ekonomik göstergelere baktığımızda geldiğimizde yüzde 30'larda olan enflasyon, şimdi yüzde 10 civarında. Kamu açıklarına baktığımızda, maliye, maliyecilerin eline barakılmamış dert buradan çıkıyor, bütçe açık veriyor. ya bu bütçe niye açık veriyor, ne olacak bunun sonucu diyen olmamış. Türkiye onların sıkıntısını çekiyor, onu da harca bunu da harca... Para . Para yok. Netice, altından kalkılamayacak faizler olmuş. Bütçe açıklarının GSMH'ya oranı yüzde 14.5, idi, bu sene sonunda yüzde 8'e indiriyoruz Bu kolay iş değil, iş artık maliyecilerin elinde. 2-3 senede bu işi de bitiririz merak etmeyin.'' Kamu borç stokunun GSMH'ya oranının yüzde 60'ın altına ineceğini kaydeden Maliye Bakanı, ''Maastcrih kriterleri, 17 Aralık'tan sonra bize gökten para yağmayacak ama Türkiye'yi bu kriterlere kilitleyeceğiz, bu fevkalede önemli. Türkiye'nin kurtuluşu da burada istikrarlı olması da...'' açıklamasında bulundu. 
     
     ''YÜKSEK KALKINMA DEVAM EDECEK'' 
     Unakıtan, yatırımlara ilişkin değerlendirmede bulunurken de, herkesin yatırım yapılmasını istediğini, ancak haddinden fazla yatırım yapıldığını belirterek, bu duruma gelindiğini söyledi. 
     Mali disipline uyulduğu için 2005'te yatırımların 10 katrilyon liranın üzerine çıkacağını kaydeden Unakıtan, ''Hesabını, kitabını bilirsen imkan artıyor. Ama illa ben yatırım yapacağım... , paran yok neyle yapacaksın. Türkiye'nin imkanlarını da düşünmek lazım ''diye konuştu. 
     Bakan Unakıtan, özel sektörün önünün açılması durumunda, devlete yük olmadan ekonominin de önünün açıldığını belirtitği konuşmasında, hükümet olarak kalkınma dinamiğini özel seköre dayandırdıklarını vurguladı. 
     ''2005'de de yüksek kalkınma devam edecek''diyen Bakan, yabancı sermaye girişinin de artması halinde, Türkiye'nin önününün tümüyle açılacağını ifade etti. Maliye Bakanı, İMF ile gerçekleştirilecek anlaşmanın, AB'den müzakere tarihi alınmasının ardından Türk ekonomisinin çok daha önemli sürece gireceğini sözlerine ekledi. 
     
     DİĞER KONUŞMACILAR 
     CHP Trabzon Milletvtekili Akif Hamza Çebi de, panelin açılışında yaptığı konuşmada, Maliye Teftiş Kurulu'nun, Kamu Yönetimi Temel Kanunu ile kaldırılmak istenmesini eleştirdi ve Teftiş Kurulu'nun mutlak surette sistemde muhafaza edilmesi gerektiğini vurguladı. Çebi, Türkiye'nin daha fazla yatırım yapması için, faiz dışı fazlada yeni bir anlayışa yönelinmesine ihtiyaç olduğunu dile getirdi. 
     Maliye Bakanlığı Teftiş Kurulu Başkanı Mehmet Tuncer de, açılış konuşmasında, vergi kaçakçılığı, rüşvet, yasa dışı ticaret ve terörizmin finansmanı gibi ülkenin huzurunu kaçıran pekçok konuda, yozlaşmalarla mücadele için güçlü denetim kurullarına ihtiyaç duyulduğunu söyledi. 
     Tuncer, vergi ile ilgili görüşlerini açıklarken de, ''vergideki yüksek hile katsayısının, adeta bir vergi isyanı oluşuyormuş gibi bir havanın oluşmasına neden olduğunu'' belirtti. 
     Maliye Müfetişleri Yardımlaşma Derneği Başkanı Musa Pişkin de, ekonomik birimlerin güçlü bir maliye ve ekonomi bakanlığı çatısı altında toplanmasını istedi. 
     
</TEXT>
</DOC>
