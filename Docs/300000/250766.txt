<DOC>
<DOCNO> 250766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/spor/spo04.html </URL>
<DATE> 2004/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi hayırlısı 
</HEADLINE>
<TEXT>


Şampiyonlar Ligi'nde iki ön eleme turu oynayacak olan Trabzonspor'un ilk rakibi bugün TSİ 13.00'te Nyon'da çekilecek kurayla belli olacak 




Macera başlıyor 
YENİ sezonda Türkiye'yi Şampiyonlar Ligi'nde temsil etmeye hazırlanan Trabzonspor'un ikinci ön eleme turundaki rakibi bugün belli olacak. İsviçre'nin Nyon kentindeki kura çekimi saat 13.00'te başlayacak. Bu turda zayıf rakiplerle karşılaşma şansı fazla olan Bordo - Mavili takımı, 3. ön eleme turuna çıkması durumunda Real Madrid, M.United, İnter ve Juventus gibi devler bekliyor. 

Muhtemel rakipler 
Young Boys isciçre 
L.Plovdiv Bulgaristan 
APOEL G.Kıbrıs 
MSK Zilina Slovakya 
N.Gorica Slovakya 
Skonto Riga Letonya 
Helsinki Finlandiya 
S.Tiraspol Moldova 
Siroki B.Hersek 
G.Tiblis Gürcistan 
P.Prilep Makedonya 
Kaunas Litvanya 
Gomel B.Rusya 
Reykjavik İzlanda 

Tam kadro çalışma 

YENİ sezon hazırlık çalışmalarını Bolu'nun Gerede İlçesi'nde sürdüren Trabzonspor'da, sakatlıkları geçen Fatih Tekke ve Gökdeniz de takıma katıldı. Teknik Direktör Ziya Doğan yönetiminde günde çift idman yaparak çalışmalarını sürdüren Bordo - Mavililer, sabah antrenmanında kondisyona ağırlık verdi. Akşam çalışmasında ise çift kale maç yapıldı. 

Tolga'dan teşekkür 

'Lucescu onurlandırdı' 
TRABZONSPOR'UN yıldız isimlerinden Tolga, kendisini Shakhtar Donetsk'e götürmek isteyen Mircea Lucescu'ya teşekkür etti. Teklifin kendisini büyülediğini ve ilk etapta gitmeye sıcak baktığını söyleyen Tolga, "Yurt içinden teklif alsaydım, düşünmezdim bile. Yurt dışı olduğu için kulübüm de kazansın istedim. Ancak yönetimim uygun görmedi. Lucescu'ya minnetarım. Beni onurlandıran bir girişimde bulundu" diye konuştu. 



</TEXT>
</DOC>
