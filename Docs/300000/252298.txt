<DOC>
<DOCNO> 252298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/dunya/adun.html </URL>
<DATE> 2004/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkemede Saddam şov 
</HEADLINE>
<TEXT>


Bağdat'ta Iraklı yargıcın karşısına çıkarılan Saddam, Kuveytlilere 'köpek', Bush'a da 'aşağılık' dedi Halepçe katliamı sorulduğunda, 'TV'den duydum, Saddam zamanında olmuş' diye dalga geçti 

DIŞ HABERLER SERVİSİ 


Irak'ı 24 yıl demir yumrukla yöneten devrik diktatör Saddam Hüseyin'in yargılanma süreci, dün Bağdat'taki saraylarından birinde kurulan geçici mahkemede Iraklı yargıç karşısına çıkarılarak hakkındaki suçlamaların yüzüne okunmasıyla başladı. 
Kendisini Irak devlet başkanı olarak tanıtan Saddam mahkemeyi tiyatroya benzetti, gerçek suçlunun ABD Başkanı George W. Bush olduğunu söyledi. Kuveyt'in işgalini savunan Saddam, Kuveytlilerden "köpek" diye söz etti. Ağzını bozan Saddam'ı yargıç Çelebi azarladı. Saddam, mahkeme tutanaklarını imzalamayı reddetti. 
Biraz kilo veren, saçını sakalını düzelten Saddam, kravat takmadığı beyaz bir gömlek üzerine giydiği siyah çizgili takım elbise ile mahkemeye geldi. Tutuklu bulunduğu yerden helikopterle Bağdat'ın güneybatı yakasındaki eskiden sarayı, şimdi ise ABD askeri kararg hı olan binaya indirilen Saddam, beline sarılı zincirle ellerinden kelepçeli olarak mahkeme salonuna getirildi. Helikopterden zırhlı bir otobüse bindirilen ve 2 Iraklı gardiyan eşliğinde duruşma salonuna götürülen Saddam, salona girerken de 6 polisin arasında yürüdü. Saddam'ı taşıyan otobüse 4 zırhlı Humvee ve bir ambulans eşlik etti. 
Sınırlı sayıda gazetecinin izlemesine izin verilen ön duruşmaya girerken Saddam'ın hüzünlü olduğu ancak duruşma sırasında zaman zaman sertleştiği belirtildi. 

'Ben Başkan Saddam Hüseyin' 
CNN'nin haberine göre, duruşmada kelepçeleri çıkarılan Saddam'a 7 suçlama yöneltildi. Kendisini tanıtması istenen devrik diktatör, "Ben Saddam Hüseyin, Irak Devlet Başkanı" karşılığını verdi. Mahkemeyi tanımadığını ve tiyatro oynandığını ileri süren Saddam, gerçek suçlunun "Aşağılık Bush" olduğunu söyledi. Saddam, mahkemeyi "ABD Başkanı Bush'un seçim kampanyasının yapıldığı tiyatro" olarak tanımladı. 
Zaman zaman parmağını sallayan ve sesinin tonunu yükselten devrik lider, ceketinin cebinden k ğıt çıkararak not tuttu. 
İşlediği suçlar arasında Kuveyt'in işgali de sayılınca sinirlenen Saddam, Iraklı yargıca, "Bunu nasıl söyleyebiliyorsunuz Bunu Irak halkı için yaptım. Bu köpekleri Kuveytlileri kastediyor nasıl savunabilirsiniz " dedi. Bunun üzerine yargıç Çelebi, Saddam'ı azarladı. 

Kürtlerle alay etti 
Saddam, Halepçe katliamı ile ilgili suçlama konusunda da "Televizyon haberlerinde duymuştum. Saddam Hüseyin zamanında olmuş" diye alaycı bir ifade kullandı. 
Yargıç tarafından kendisine yöneltilen suçlamaları anladığı, olup bitenin farkında olduğunu kayda geçiren belgeleri imzalaması istenen Saddam, avukatı olmadan böyle bir imza atmayacağını söyledi. Ön duruşmada avukat bulundurulmadı. 
Yarım saat kadar süren duruşmadan sonra Saddam'ın eski sekreteri Abd Hamid Mahmud yargıç karşısına çıkarıldı. 
Esas dava başladığında soykırım ve insanlığa karşı suçlardan da yargılanması isteneceği belirtilen Saddam, dünkü ön duruşmada, Kuveyt'i işgal etmek, 1991'de Şiileri katletmek, Kürtlere zehirli gaz atmak ve dini ve siyasi muhalif liderleri öldürmek gibi suçlarla itham edildi ve bu suçlamalar yüzüne karşı okundu. 
Aralarında eski Başbakan Yardımcısı Tarık Aziz, "Kimyasal Ali" lakaplı Ali Hasan El Mecid, eski Devlet Başkan Yardımcısı Taha Yasin Ramazan'ın bulunduğu eski rejimin 11 üyesi hakkındaki suçlamalar da daha sonra yüzlerine okundu. Esas mahkemenin en erken 2005'te başlayacağı belirtiliyor. 

7 suçlama yöneltildi 

DIŞ HABERLER SERVİSİ 

Irak'ta dün, kendisi ve yardımcıları için kurulan Özel Irak Mahkemesi'ne çıkan devrik lider Saddam Hüseyin'e 7 suçlama yöneltildi. Mahkeme salonuna girmesine izin verilen gazeteciler, kesin iddianamenin daha sonra hazırlanacağını söyledi. Gazeteciler, yargıcın Saddam Hüseyin'e yönelttiği ön suçlamaların şunlar olduğunu belirtti 
1974'te din adamlarını öldürmek,1983'te Barzani aşiretinin binlerce üyesini öldürmek,1987 - 1988'de Kürtlere yönelik etnik temizlik yapmak,1988'te Halepçe'de Kürtlere karşı kimyasal silah kullanmak,1990'da Kuveyt'i işgal,1991'de Kürt ve Şii ayaklanmalarını kanlı bir şekilde bastırmak,İktidarı boyunca siyasi rakiplerini öldürmek. 
Saddam Hüseyin'e insanlığa karşı işlenen 12 ayrı suç yöneltileceği belirtiliyordu. 


</TEXT>
</DOC>
