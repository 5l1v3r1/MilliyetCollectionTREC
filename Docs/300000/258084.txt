<DOC>
<DOCNO> 258084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/son/sontur22.html </URL>
<DATE> 2004/07/25/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
BTS Başkanı Kütan Trenlerde büyük savrulma yaratacak fren yok 
</HEADLINE>
<TEXT>

     Birleşik Taşımacılık Sendikası BTS Genel Başkanı Fehmi Kütan, trenlerde Sakarya'da meydana gelen kazada olduğu gibi büyük savrulmalar yaratacak fren sistemlerinin bulunmadığını bildirdi. 
     Kütan, yaptığı yazılı açıklamada, TCDD Genel Müdürü Süleyman Karaman'ın makinistler hızlı girdikleri virajda paniklemişler ve seri fren yapmışlar, seri fren yapılmasaydı tren bu bölgeden devrilmeden geçerdi sözlerini değerlendirdi. 
     Trenlerde böylesine savrulmalar yaratacak seri frenleme sistemlerinin bulunmadığını vurgulayan Kütan, kazanın meydana geldiği virajda kritik hız sınırının 169 km olduğunu ifade etti. Kütan, trenin bu bölgede ancak 170 km hızla gittiği takdirde bir savrulmanın ya da devrilmenin söz konusu olabileceğini kaydetti. 
     Kütan, Ulaştırma Memur-Sen Genel Başkanı'nın Kazanın sorumluları makinistlerdir, çünkü 80 km hıza uymamışlardır açıklamasını da eleştirerek, şu görüşleri dile getirdi 
     ''Daha da vahimi, hızlandırılmış tren projesinde yer aldığını söyleyen ve duracağı yeri tespit edemeyen Ulaştırma Memur-Sen Genel Başkanı'nın açıklamalarıdır. Bu durum bize gösteriyor ki ya proje ekibi bilimden ve demiryolu bilgisinden uzaktır ya da kendisine emredilenleri harfiyen yerine getiren memurlardır.'' 
     
</TEXT>
</DOC>
