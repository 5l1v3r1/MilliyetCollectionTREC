<DOC>
<DOCNO> 284434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sontur16.html </URL>
<DATE> 2004/10/29/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Kaymakamı silah atarak uğurladı, tutuklandı 
</HEADLINE>
<TEXT>

     DHA 

SİİRT'in Kozluk İlçesi Kaymakamı Cemal Şahin'in Karabük'ün Yenice İlçesi Kaymakamlığı'na atanması nedeniyle çok sayıda kişinin katıldığı uğurlama töreni düzenlendi. Çok sevdiği Kaymakam Şahin'i uğurlama sırasında tabancasıyla havaya ateş eden DYP İlçe Başkanı Fesih Arslan tutuklandı. 
     DYP İlçe Başkanı Fesih Arslan, Kaymakam Cemal Şahin'in atama kararı geldikten sonra onuruna 300 kişinin katıldığı veda yemeği verdi. Kaymakam Şahin'in Karabük'ün Yenice İlçesi'ne uğurlanması törenine çok sayıda Kozluklu katıldı. Uğurlama töreninde Kaymakam Şahin'e sevgisini silahını çekip havaya ateş ederek gösteren DYP İlçe Başkanı Arslan, güvenlik güçleri tarafından gözaltına alındı. 
     Emniyet'teki sorgusu tamamlanan Fesih Arslan, sevkedildiği adliyede meskun mahalde silahla ateş açmak' suçundan tutuklanıp Batman Cezaevi'ne gönderildi. 
     
</TEXT>
</DOC>
