<DOC>
<DOCNO> 298019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sontur47.html </URL>
<DATE> 2004/12/15/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Karısının kaçırıldığını iddia etti... 
</HEADLINE>
<TEXT>

     Adana'da karısının eski eniştesi tarafından kaçırılarak para karşılığında erkeklere satıldığını iddia eden kişi, Cumhuriyet Savcılığı'na suç duyurusunda bulundu. 
     Merkez Yüreğir İlçesi Güzelevler Mahallesi'nde oturan Ahmet Avcılar 40 , kız kardeşinin eski kocası Deniz C'nin 27 , 11 yıllık eşi Fatma Avcılar'ı 25 kaçırarak para karşılığında erkeklere sattığı iddiasıyla Cumhuriyet Savcılığı'na şikayet dilekçesi verdi. 
     Karısının Diyarbakır'a götürüldüğünü öne süren Ahmet Avcılar, ''Karım bizi telefonla arayarak, para karşılığında erkeklere satıldığını ve çok zor durumda olduğunu söyledi. Bulunduğu yerden kurtarılarak bize teslim edilmesini istiyorum'' dedi. 
     Ahmet Avcılar'ın kız kardeşi Azime Avcılar da 9 ay önce ayrıldığı kocasının intikam almak amacıyla yengesini kaçırdığını ileri sürdü. 
     Kocasının kendisini de erkeklere pazarladığını iddia eden Azime Avcılar, şunları söyledi 
     ''Yanından kaçarak boşanma davası açtım. 15 yaşındaki kızımı da kötü yola düşürmekle tehdit ediyor. Başıma herhangi bir olay gelmesi halinde, eski kocam ve ailesi sorumludur.'' 
     
</TEXT>
</DOC>
