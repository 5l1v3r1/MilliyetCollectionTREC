<DOC>
<DOCNO> 293786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/soneko21.html </URL>
<DATE> 2004/12/01/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Şener Hedef, sürdürülebilir yüksek büyümeye ulaşmak 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, ''Hükümetimiz dün itibarıyla Avrupa Komisyonu'na katılım öncesi ekonomik programı sunmuştur'' dedi. 
     Devlet Bakanı ve Başbakan Yardımcısı Şener, Devlet Bakanı Ali Babacan ve Maliye Bakanı Kemal Unakıtan, ''Katılım Öncesi Ekonomik Program'' ve ''Türkiye'nin AB üyeliğinin AB'ye etkisi'' ile ilgili ortak basın toplantısı düzenledi. 
     Şener, Katılım Öncesi Ekonomik Programı KEP , aday ülkelerin Kopenhag ekonomik kriterlerini sağlamak üzere, uygulayacakları ekonomi politikası ve yapısal reformları içeren bir döküman olduğunu, katılım öncesi mali izleme süreci kapsamında aday ülkelerin her yıl mali bildirimde bulunduklarını ve KEP hazırladıklarını bildirdi. 
     Bu dökümanın cari yıla ilave olarak, ileriye yönelik 3 yıllık bir perspektif ile hazırlandığını ve her yıl da güncelleştirildiğini belirten Bakan Şener, ''İlk kez Türkiye katılım öncesi ekonomik programı 2001 yılında hazırlamış ve Avrupa Komisyonu'na iletmiştir. Daha sonra her yıl bu yenilenmiş ve bugün sunulan program dördüncüsüdür'' diye konuştu. 
     Şener, 2004 yılı KEP'inin, Avrupa Komisyonu'na sunulan bir belge olmaktan öte, aynı zamanda IMF ile yapılan orta vadeli programın da referans belgesini oluşturacağını da kaydetti. 
     
</TEXT>
</DOC>
