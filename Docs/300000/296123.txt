<DOC>
<DOCNO> 296123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/yasam/axyas02.html </URL>
<DATE> 2004/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılbaşı biletleri bugün piyasada 
</HEADLINE>
<TEXT>


Milli Piyango İdaresi, 15 trilyon lira 15 milyon YTL büyük ikramiyenin verileceği yılbaşı özel çekilişi biletlerini bugün piyasaya sürüyor 


35 milyon 300 bin bilet 
YILBAŞI çekilişinde tam bilet 20 milyon liraya satılacak. Büyük ikramiyeyi kazanacak talihli 15 milyon Yeni Türk Lirası alacak. Milli Piyango İdaresi, özel çekiliş için bu yıl 32 milyonu çeyrek, 2 milyon 600 bini yarım, 700 bini de tam olmak üzere toplam 35 milyon 300 bin adet bilet bastı. 

Günlük faizi 9.5 milyar 
YARIM biletin 10, çeyrek biletin 5 milyon liradan satılacağı çekilişle 1 adet 5 trilyon, 1 adet 3 trilyon, 5 adet 1 trilyon lira da sahiplerini bulacak. Büyük ikramiye Hazine k ğıtlarında değerlendirilirse günde 9 milyar 452 milyon lira, bankaya yatırılırsa 8.5 milyar lira faiz getirecek. 

Karaborsa önlemi 

MİLLİ Piyango İdaresi Genel Müdürü İhya Balak, basılan biletlerin büyük bölümünün bayilere ulaştırıldığını kaydetti. Balak "Bu yıl bilet karaborsası olmayacak. Tercihleri dikkate alarak çeyrek bilet oranını yüksek tuttuk" dedi. 

Şanslı numara 3 

BÜYÜK ikramiye için en şanslı numaranın 3 olduğu görüldü. Büyük ikramiye son 10 yılda 5 kez sonu 3'le biten, 2 kez sonu 2'yle biten, birer kez de sonu 8, 1 ve 0'la biten biletlere çıktı. Büyük ikramiye, 3 kez 5'le başlayan biletlere isabet etti. 

Çekilişte ayrıca şu ikramiyeler verilecek 
10 kişiye 500 milyar 
30 kişiye 100 milyar 
50 kişiye 50 milyar 
10 kişiye 20 milyar 
100 kişiye 10 milyar 
500 kişiye 5 milyar 



</TEXT>
</DOC>
