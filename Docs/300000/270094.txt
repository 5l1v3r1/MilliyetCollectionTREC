<DOC>
<DOCNO> 270094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sonsiy17.html </URL>
<DATE> 2004/09/08/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
CHP'den İskenderun'a heyet... 
</HEADLINE>
<TEXT>

     CHP'li 5 Milletvekili, MV Ulla isimli geminin batma nedeni ve çevreye yaydığı zehirli atıkları yerinde incelemek üzere İskenderun'a gitti. 
     CHP Grup Başkanvekili Haluk Koç'un yaptığı açıklamaya göre, MYK Üyesi ve Hatay Milletvekili Fuat Çay başkanlığındaki heyette, Adana Milletvekilleri Gaye Erbatur, Ziya Yergök ile Hatay Milletvekilleri Gökhan Durgun ve Abdülaziz Yazar bulunuyor. 
     Bölgede incelemelerine başlayan heyetin hazırlayacağı rapor CHP Grup Yönetimine sunulacak ve ardından da TBMM gündemine getirilecek. 
     Öte yandan, CHP Bursa Milletvekili Kemal Demirel, Çevre ve Orman Bakanı Osman Pepe ile Ulaştırma Bakanı Binali Yıldırım tarafından yanıtlanması istemiyle TBMM Başkanlığı'na sunduğu soru önergesinde, gemi bekletilirken sabotaja karşı önlem alınmamasının ve geri gönderme işlemlerinin bu kadar uzun sürmesinin nedenlerini sordu. 
     
</TEXT>
</DOC>
