<DOC>
<DOCNO> 264471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sonspo25.html </URL>
<DATE> 2004/08/18/ </DATE>
<TIME> 22.16 </TIME>
<AUTHOR>  </AUTHOR>
<HEADLINE>
Özel maçta Türkiye, Belarus'a 2 - 1 yenildi 
</HEADLINE>
<TEXT>

     A Milli Futbol Takımı, Belarus ile Denizli'de yaptığı özel maçı 2-1 kaybetti. 
     
     İLK YARI 

     10. dakikadaki Belarus atağında, Gleb'in ortasında, ceza alanında topla buluşan Kutuzov çaprazdan sert vurdu. Meşin yuvarlak, yandan auta gitti. 
     14. dakikada Ümit Özat'ın ceza alanına ortaladığı topu Tuncay rövaşatayla kaleye gönderdi. Pozisyonu iyi izleyen Hakan Şükür, meşin yuvarlağı yakın mesafeden filelere gönderdi 1-0. 
     19. dakikada hızlı gelişen Belarus atağında topla buluşan Gleb, ceza yayı üzerinden sert vurdu. Ancak meşin yuvarlak, direğin hemen yanından auta çıktı. 
     31. dakikada Nihat'ın kullandığı serbest vuruşta, ceza alanı içinde uygun pozisyonda Önder dokunamadı. Top, kaleci Khomutovsky'da kaldı. 
     36 dakikada Ümit Özat'ın vuruşunda savunmadan seken topu önünde bulan Nihat, plase bir vuruşla kaleye gönderdi. Ancak meşin yuvarlak az farkla üstten dışarı gitti. 
     39. dakikada Gleb'in pasında pozisyona giren Romaschenko vuruşunu yaptı. İyi yer tutan Rüştü, topu köşeden kornere çeldi. 
     44. dakikada Tuncay'dan aldığı topla hareketlenen Serhat, Belarus kalesine sokuldu ve kaleyi gördüğü anda vuruşunu yaptı. Ancak meşin yuvarlak auta gitti. 
     Karşılaşmanın ilk yarısı Türkiye'nin 1-0 üstünlüğüyle sona erdi. 
     
     İKİNCİ YARI 

     50. dakikada Nihat'ın kullandığı köşe atışında Hasan Şaş, topu Hakan Şükür'e indirdi. Bu futbolcunun vuruşunda topu Belarus savunması uzaklaştırdı. 
     60. dakikada Gleb'in pasında hareketlenen Gled, ceza alanı dışından vuruşunu yaptı. Ancak top, az farkla auta gitti. 
     67. dakikadaki Belarus atağında Romaschenko, topu altıpas içine gönderdi. Rüştü'nün müdahale edemediği topu, Gled kafayla filelere gönderdi 1-1. 
     79. dakikada Ümit Özat'ın ortasına Hasan Şaş kafayla vurdu. Kaleci Sulima, topu ayaklarıyla uzaklaştırdı. 
     80. dakikadaki Belarus atağında Romaschenko, kaleci Rüştü ile karşı karşıya kaldığı anda şutunu attı. Ancak meşin yuvarlak üstten auta gitti. 
     87. dakikada Ümit Özat, altıpas içinde Hasan Şaş'ı topla buluşturdu. Bu futbolcunun kafayla kaleye gönderdiği topta, kaleci Sulima gole izin vermedi. 
     89. dakikada kaleci Rüştü'nün ileri çıktığını gören Kovba, topu aşırtma bir vuruşla ağlara gönderdi 2-1. 
     
     KÜNYE 

     

Stat Atatürk      

Hakemler Rusmir Mirkoviç xxx Edin Selimoviç xxx Mujo Tutun xxx Bosna-Hersek      

Türkiye Rüştü x Ümit Özat xx Önder xxx Servet xx Dk. 46 Kürşat x Hakan Ünsal x Serhat xx Dk. 46 Gökdeniz xx Serkan xx Dk. 46 Mustafa İzzet x Emre x Dk. 89 Bülent Tuncay xx Dk. 46 Hasan Şaş x Nihat xx Hakan Şükür xxx Dk. 64 Ersen Martin x      

Belarus Khomutovsky xxx Dk. 74 Sulima x Tarlovysky xx Dk. 86 Rauneika Yaskovich xx Shtanyuk xx Gurenko xx Gleb xxx Omelyanchuk x Dk. 64 Kovba xx Kulchy xx Kutuzov xx Dk. 74 Bulyga x Romaschenko xxx Gled xxx Dk. 81 Kovel x      

Goller Dakika Hakan Şükür 14 Gled 67 Kovba 89      

Sarı Kartlar Dakika Emre 41 Mustafa İzzet Türkiye 76 Gled Belarus 78      
</TEXT>
</DOC>
