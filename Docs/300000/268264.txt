<DOC>
<DOCNO> 268264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sonyas09.html </URL>
<DATE> 2004/09/01/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Brooke Shields tiyatroya dörüyor... 
</HEADLINE>
<TEXT>

     Sinema dünyasında 1980'li yıllarda fırtına gibi esen ve bebeğini dünyaya getirdikten sonra kariyerinden uzakta kalan Brooke Shields, tiyatro sahnesine dönüyor. Shields, Broadway'de sahnelenecek ''Wonderful Town'' adlı oyunda bir yazarı canlandıracak. 
     Internetteki ''imdb'' sitesinin haberine göre, 1.5 yaşında bir çocuk annesi olan Shields, daha önce de seyirciyi selamladığı Broadway sahnesiyle hasret giderecek. 
     İzleyiciyle gelecek ay buluşacak Brooke Shields, ''Wonderful Town'' adlı oyunda Donna Murphy'nin yerini alacak. Ünlü yıldız, 1930'lu yıllarda kariyerinde başarılı olmak için canını dişine takan Ruth Sherwood adlı New York'lu genç yazarı canlandıracak. 
     Broadway sahnesinde ilk olarak 19 yılında Rosalind Russell'ın yorumuyla izleyici karşısına çıkan oyun, yeni uyarlamasıyla seyirciye sunuluyor. Shields'in kadrosuna yeni katıldığı eser, geçen yıl Kasım ayında prömiyer yapmış ve koreografisi Tony ödülü kazanmıştı. 
     Brooke Shields, önceki yıllarda Broadway sahnesinde efsane müzikal ''Grease''in uyarlamasında rol almıştı. Shields, ''Cabaret'' adlı müzikalde de daha önce Lisa Minelli'nin yorumuyla ölümsüzleşen Sally Bowles karakterini canlandırmıştı. 
     
</TEXT>
</DOC>
