<DOC>
<DOCNO> 250981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/ekonomi/eko05.html </URL>
<DATE> 2004/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
THY'den 87 trilyonluk zarar 
</HEADLINE>
<TEXT>


Geçen yılı 214 trilyonluk net k rla kapatan THY, indirimler ve düşük kur nedeniyle bu yıl ilk üç ayda 87 trilyon zarar etti 


Türk Hava Yolları THY , yılın ilk üç ayında gerçekleşen 87 trilyon liralık net zararın ortaya çıkmasında, bilet ücretlerinde yapılan indirimin ve döviz kurundaki düşüşün etkili olduğunu bildirdi. 
Uluslararası Finansal Raporlama Standartları'na UFRS uygun olarak düzenlenen mali tablolarına göre, THY'nin 2004 yılı ilk üç aylık dönemi, yaklaşık 600 trilyon lira ciro ve 2.2 trilyon lira faaliyet zararı ile birlikte 87 trilyon lira net zararla sonuçlandı. 
Bağımsız Denetim'den geçmiş bilançolara göre THY, standart olarak hazırladığı bilançosuna göre geçen yılın ilk üç ayında 26.8 trilyon lira zarar etmiş 2003 sonunda UFRS'ye göre hazırladığı bilançoda ise 214 trilyon liralık net k rla kapatmıştı. 

Yolcu sayısı arttı 
THY'nin açıklamasında, 2004 yılı başı itibariyle iç hat bilet ücretlerinde yaklaşık yüzde 30, dış hat bilet ücretlerinde de yaklaşık yüzde 10 indirim yapıldığı belirtilerek şöyle denildi 
"2004'ün ilk üç aylık döneminde ortaya çıkan söz konusu zararda, iç ve dış hat bilet ücretlerinde yapılan indirimler ve döviz kurundaki düşüş etkili olmuştur." 
Şirketin uçaklarındaki doluluk oranı 2003'ün ilk çeyreğinde yüzde 59 iken oran bu yıl yüzde 65'e, yolcu sayısı ise 2.1 milyondan 2.5 milyona yükseldi. Bu yılın ilk beş ayında yolcu sayısı, geçen yılın aynı dönemine göre yüzde 26 artarak 3.5 milyondan 4.4 milyona ulaştı. 


</TEXT>
</DOC>
