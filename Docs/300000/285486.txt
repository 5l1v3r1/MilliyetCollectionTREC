<DOC>
<DOCNO> 285486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sonspo29.html </URL>
<DATE> 2004/11/02/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Galatasaray-A. Sebatspor maçının ardından... ''Hakem aciz davrandı'' 
</HEADLINE>
<TEXT>

     AK Parti Trabzon Milletvekili Asım Aykan, Galatasaray-Akçaabat Sebatspor maçında, hakem Özgüç Türkalp ve ekibinin aciz davrandığını savundu. 
     Aykan, yaptığı yazılı açıklamada, 31 Ekim Pazar akşamı Galatasaray ile Akçaabat Sebatspor'un Ali Sami Yen Stadı'nda karşı karşıya geldiğini anımsattı. 
     Karşılaşmada, hakem Özgüç Türkalp ve ekibinin aciz davrandığını öne süren Aykan, şöyle devam etti 
     ''Merkez Hakem Kurulu Başkanı Sabri Çelik'e sesleniyorum. Bu hakem anlayışıyla Türkiye liglerinin akıbeti ne olur Müsabaka sonucu ligdeki şampiyonu ve düşecek takımı etkilerse, fair-play anlayışı ne olacak 70 milyonun gözü önünde işlenen bu emek hırsızlığının karşılığı yok mudur Bu tehlikeli anlayışın önümüzdeki süreçte hangi olayların tetikleyicisi olacağının farkında mısınız '' Aykan, Merkez Hakem Kurulu'ndan kamuoyunu tatmin edecek bir cevap beklediklerini ifade ederek, şunları kaydetti 
     ''Cesaretiniz varsa bu konuda cevap verin. Cesaretiniz yoksa, milletin vekili olarak bizlerin olayları takip görevimiz olduğunu unutmayınız.'' 

     
</TEXT>
</DOC>
