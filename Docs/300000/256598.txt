<DOC>
<DOCNO> 256598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sontur22.html </URL>
<DATE> 2004/07/19/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Hakkari'ye atanan ilk kardiolog göreve başladı... 
</HEADLINE>
<TEXT>

     Sağlık Bakanlığı'nca Hakkari'ye atanan ilk kardiyolog olan Salih Gök, göreve başladı. 
     Cumhuriyet Üniversitesi Tıp Fakültesi'nde görev yaparken, Sağlık Bakanlığı'nca Hakkari Devlet Hastanesi'ne atanan Salih Gök, gelir gelmez polikliniğinde hastalarıyla biraraya geldi. Bölgede görev yapmamak için istifa eden meslektaşlarına bir anlam veremediğini belirten Gök, meslektaşlarının istifa etmeden önce bölgeyi tanımaları gerektiğini söyledi. 
     Kente ilk kez bir kardiyoloji uzmanının atanmasının sevindirici olduğunu ifade eden Devlet Hastanesi Başhekimi İdris Ethemoğlu, şöyle konuştu 
     ''Hakkari'ye ilk kez üç hafta önce bir beyin cerrahının atanmasıyla da aynı sevinci yaşamıştık. Ancak meslektaşımızın istifa etmesiyle bu sevincimiz yarıda kaldı. Şimdi de yöre halkı için büyük önem taşıyan bir kardiyoloji uzmanı hastanemize atanmıştır. Bölge halkının sönen umutları yeniden canlandı.'' 
     
</TEXT>
</DOC>
