<DOC>
<DOCNO> 285787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sonspo11.html </URL>
<DATE> 2004/11/03/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Avrupa kupalarında Türk-İspanyol takımlarının maçları... 
</HEADLINE>
<TEXT>

     Beşiktaş'ın Athletic Bilbao takımıyla yapacağı UEFA Kupası B Grubu maçıyla Türk ve İspanyol takımları 62. kez karşı karşıya gelecek. 
     2 ülke takımları arasında bugüne dek yapılan 61 maçın 15'ini Türk takımları, 35'ini İspanyol ekipleri kazanırken, 11 karşılaşma ise berabere sonuçlandı. 
     Türk ekipleri toplam 57 gol atarken, İspanyollar ise 105 gol kaydetti. 
     İspanyol ekipleriyle Türk takımları, Avrupa Şampiyon Kulüpler Kupası ve Avrupa Şampiyonlar Ligi'nde 12, Avrupa Kupa Galipleri Kupası'nda 4, UEFA Kupası'nda ise 14 kez eşleşirken, Galatasaray ile Real Madrid Avrupa Süper Kupası finalini oynadı. 
     
     EN FARKLI SKORLU YENİLGİLER TRABZONSPOR VE BEŞİKTAŞ'IN 
     Türk ekipleri, İspanyollar karşısında en farklı skorlu yenilgilerini 1991'de 7-2, 2000 yılında da 5-0'lık skorla Barcelona'dan aldı. 
     Türkiye'yi Avrupa Kupa Galipleri Kupası'nda temsil eden Trabzonspor, 1-0 kazandığı maçın rövanşında Barcelona'ya 7-2 yenilirken, 2000-01 sezonunda Beşiktaş, Avrupa Şampiyonlar Ligi grup maçında 3-0 yendiği Barcelona'ya rakip sahada 5-0 yenildi. 
     
</TEXT>
</DOC>
