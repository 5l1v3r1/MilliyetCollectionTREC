<DOC>
<DOCNO> 287523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sontur13.html </URL>
<DATE> 2004/11/09/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Ailesinden 5 kişiyi kaybeden Asteğmen'in acısı yürekleri parçaladı... 
</HEADLINE>
<TEXT>

     
     Hacı BOZKURT KAHTA Adıyaman , DHA 
     

ADIYAMAN'ın Kahta İlçesi'nde görevli öğretmen kızlarını görmeye giderlerken geçirdikleri kaza ölen Işık ailesinin 5 ferdinin toprağa verildiği cenaze töreninde gözyaşı sel oldu. Denizli'de vatani görevini yapan Asteğmen özgür Işık, ailesine ait tabutları görünce fenalık geçirdi. 
     Nazilli'deki diğer akrabalarıyla geldiği Kahta Devlet Hastanesi morgu önünde annesi Cemile, babası Hüseyin, çocukları Ahmet özkan, Öznur ve özge'nin yan yana dizilmiş tabutlarını gören Asteğmen Özgür Işık sinir krizleri geçirdi. 
     Teker teker tabutlara sarılıp gözyaşı döken Işık'ın feryatları yürek dağladı. Babasının tabutuna sarılan Özgür Işık, ''Baba beni bunun için mi çağırdınız Ocağımız söndü. Kimsem kalmadı. Annem nerde Öznur nerde Özge nerde Ahmet özkan nerde '' diye haykırdı. 
     Ulu Cami'ye götürülen cenazeler, ikindi vakti kılınan cenaze namazının ardından Kahta Asri Mezarlığı'ndaki ail kabristanında yan yana toprağa verildi. 
     Kahta'daki öğretmen kızlarını ziyaret giden Işık ailesininin içinde bulunduğu Mehmet Özkan Işık yönetimindeki otomobil, Karakuş mevkiinde hatalı sollayınca karşı yönden gelen İbrahim Kuşçu yönetimindeki kamyonetle çarpıştı. Feci kazada Hüseyin, Cemile, Ahmet ve Öznur ve Özge Işık hayatlarını kaybetti. Kendisini görmeye gelirlerken kaza geçirdiklerini duyan öğretmen Özlem Saygılı da eşinin kullandığı otomobille hemen kaza yerine doğru yola çıktı. Aceleden bir an direksiyon hakimiyetini kaybeden Fatih Saygılı virajı alamayınca yönetimindeki otomobili devirdi. Bu kazada da Saygılı'ların 1.5 yaşındaki kızları Zeynep can verdi. 
     
</TEXT>
</DOC>
