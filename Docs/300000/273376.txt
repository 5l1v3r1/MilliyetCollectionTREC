<DOC>
<DOCNO> 273376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sonspo02.html </URL>
<DATE> 2004/09/20/ </DATE>
<TIME> 01.15 </TIME>
<AUTHOR>  </AUTHOR>
<HEADLINE>
Bayern 2 dakikada kurtuldu, Wolfsbourg lider 
</HEADLINE>
<TEXT>

     Almanya Bundesliga'da 5. hafta sonunda Wolfsbourg liderliğe yükselirken, haftanın en önemli maçında Bayern Münih Borussia Dortmund'la son iki dakikada bulduğu gollerle berabere kaldı. Hamit Altıntop'lu Schalke ise nihayet güldü. 
     Bir önceki hafta Schalke'yi 3-2 yenerek ikinci sıraya yerleşen Wolfsbourg, bu haftayı da Hansa Rostock deplasmanından 2-1'lik galibiyetle kapatınca lider oldu. 
     
     Nefesleri kesen maç 

     Bundesliga’nın iddialı ekiplerinden Bayern Münih, Borussia Dortmund deplasmanında son iki dakikada bulduğu iki golle 1 puanı kurtardı. Ev sahibi ekip, Ewerton’ın golleriyle 2-0 öne geçmesine karşın Bayern, 87’de Lucio, 90. dakikada da Makaay’la beraberliği yakaladı. 
     
     Schalke ve Hamit mutlu 

     Hamit Altıntop'un son 19 dakika forma giydiği maçta Schalke 04, Borussia Monchengladbach'ı 3-2 devirdi. Bundesliga'ya iyi başlayamayan mavi-beyazlılar bu sonuçla 2. galibiyetini alarak puanını 6'ya yükseltti. Schalke hafta içinde UEFA Kupası'nda 5-1 galip gelerek gövde gösterisi yapmıştı. 
     
     Nurnberg Real Madrid değil 

     Şampiyonlar Ligi'ndeki ilk maçında Real Madrid'i 3-0 yenerek dikkatleri üzerine çeken Bayer Leverkusen, aynı başarıyı Bundesliga'da Nurnberg karşısında gösteremedi. Müller ve Placente'nin kendi kalesine attığı gollerle 2-0 yenik duruma düşen Kırmızı-Siyahlılar, 76'da kaleci Butt ve 80'de Berbatov'un sayılarıyla sahadan 2-2 beraberlikle ayrıldı. 
     Bundesliga'da toplu sonuçlar 
     

Arminia Bielefeld 1 1 Mainz Hansa Rostock 1 2 Wolfsburg Kaiserslautern 2 1 Hamburg Werder Bremen 3 0 Hannover Freiburg 1 1 Bochum Hertha 0 0 Stuttgart      
</TEXT>
</DOC>
