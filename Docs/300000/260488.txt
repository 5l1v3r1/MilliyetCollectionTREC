<DOC>
<DOCNO> 260488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/soneko11.html </URL>
<DATE> 2004/08/04/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Ankara- Konya hızlı tren projesinde ilk adım atıldı... 
</HEADLINE>
<TEXT>

     Demiryollarının modernizasyonu ile Avrupa Birliği'ne AB uyumu çerçevesinde T.C. Devlet Demiryolları TCDD Genel Müdürlüğü, Ankara-Konya hızlı tren projesinin detay proje hazırlanması işlerini ihaleye çıkararak ilk adımı attı. 
     TCDD halen yapım çalışmalarını sürdürdüğü Ankara-İstanbul çift hat demiryolu yatırımından sonra, Ankara Malıköy -Konya arasına hızlı trene göre çift hatlı demiryolu inşaasına ihale açtı. 
     Demiryolları Genel Müdürlüğü, Ankara Malıköy -Konya arasında saatte 250 kilometre hız yapabilen trenlere göre demiryolu yapımı amacıyla yaklaşık 230 kilometrelik hızlı tren projesi kriterlerine göre çift hatlı olarak inşaasına yönelik hattın detay uygulama projeleri ile hattın ihaleyle yapımı için gerekli şartnamelerin hazırlanması işinde ön yeterlilik ilanı geçen hafta içinde yapıldı. 
     
     YETERLİLİK ŞARTI ARANACAK 

     Buna göre, ihale ile ilgilenen firmalar ön yeterlik belgelerini TCDD Genel Müdürlüğü Yol Dairesi Başkanlığı'ndan alabilecekler. Bu ihale ile ilgili olarak firmalardan benzer işi başarı ile yapma ve buna yönelik iş referansları da istenecek. 
     Bu ihalede ana hat demiryolu, hafif raylı sistem veya metro sistemi, otoyol, birinci sınıf devlet yolu, ekspres yol erişim kontrollü yol ve bölünmüş yol duble yol projelerinin etüd-proje mühendislik hizmetlerini yapmış olmak ve benzer iş olarak kabul edilebilmesi ve ayrıca söz konusu işler kapsamında güzergah ile birlikte köprü veya tünel projeleri gerçekleştirmiş bulunmak şartı aranacak. 
     
     ÖN YETERLİK BAŞVURULARI 9 AĞUSTOS'TA.. 

     Ön yeterlilik değerlendirmesi sonucunda yeterlilikleri tespit edilenler arasından 6 aday teklif vermek üzere davet edilecek. İhale dokümanları davet mektubuyla birlikte davet edilecek firmalara gönderilecek. Ön yeterlik değerlendirmesi 9 Ağustos 2004 günü yapılacak. 
     Hattın ilk etap da güzergah tespiti, maliyeti ile ilgili detay proje çalışmaları daha sonra da yapımla ilgili ihale süreci başlatılacak. 

     
</TEXT>
</DOC>
