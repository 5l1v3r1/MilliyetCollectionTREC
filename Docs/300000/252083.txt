<DOC>
<DOCNO> 252083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/yasam/yas03.html </URL>
<DATE> 2004/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigara izmariti facia getirdi 
</HEADLINE>
<TEXT>


Tiryaki Abdurrahman Küçük'ün uyuyakalmasıyla kültablasından düşen sigara, 3 canı 'yaktı'... 

ŞAKİR GÜREL Ordu DHA 

Ünye Tekkiraz beldesi Sırma Mahallesi'nde oturan Abdurrahman Küçük'e 65 ait 2 katlı evde önceki gece yangın çıktı. Sabah saatlerinde yangını fark eden komşuları itfaiyeye haber verdi. İtfaiye yolların bozuk olması nedeniyle yangın yerine güçlükle ulaştı. Evin 3 odasını kül eden yangın, itfaiyenin bir saatlik çabasıyla söndürüldü. Ekipler, sigara tiryakisi olduğu belirtilen Küçük, eşi Hacer Küçük 57 ve kayınvalidesi Ayşe Ünlü'nün 80 kömürleşmiş cesetlerini buldu. 

Önce halı, sonra televizyon 
Küçük'ün sigarasını yanık bırakarak uykuya daldığı, bu sırada masa üzerindeki küllükten düşen izmaritin yerdeki halıyı tutuşturduğu ve salondaki televizyonun patladığı anlaşıldı. Dumandan zehirlenen çiftin ve yan odadaki Ünlü'nün de alevlerin odayı sarmasıyla yaranak can verdiği tespit edildi. Olayla lgili soruşturma başlatıldı. 


</TEXT>
</DOC>
