<DOC>
<DOCNO> 290320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/guncel/gun03.html </URL>
<DATE> 2004/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Af, öğrenci ve eğitim kalitesine zarar verir' 
</HEADLINE>
<TEXT>


İSTANBUL Milliyet 

Üniversitelerarası Kurul ÜAK Başkanı ve Mimar Sinan Güzel Sanatlar Üniversitesi MSGSÜ Rektörü Prof. Dr. İsmet Vildan Alptekin, öğrenci affının sık sık gündeme getirilmesinin öğrenci ve yükseköğretim kalitesini zedeleyeceğine dikkat çekti. 
Kurul, dün MSGSÜ oditoryumunda toplandı. Toplantıya YÖK Başkanı Prof. Dr. Erdoğan Teziç katılmadı. YÖK'ten alınan bilgiye göre, dün yapılması kararlaştırılan TBMM'deki bütçe görüşmelerine katılacak olan Teziç'in günlük programı Ankara'ya göre planlandı. Meclis'teki görüşme ertelenirken, Teziç'in diğer programları değiştirilemedi. Teziç'in daha önce bir kez daha Kurul toplantısına katılmadığı belirtildi. YÖK üyesi Prof. Dr. Necmi Yüzbaşıoğlu da, "YÖK ile ÜAK arasında sorun olmadığını" söyledi. Alptekin ise, "Hükümetin ve YÖK'ün çalışmaları hakkında bilginiz var mı " sorusu üzerine bu konularda ÜAK ve YÖK'ün ayrı ayrı, ancak koordineli olarak çalıştığını kaydetti, "Detaylı bilgimiz yok" dedi. 


</TEXT>
</DOC>
