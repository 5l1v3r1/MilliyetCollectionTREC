<DOC>
<DOCNO> 287732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/soneko24.html </URL>
<DATE> 2004/11/10/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
ÇAYKUR Genel Müdürü Yüce, hastaneye kaldırıldı... 
</HEADLINE>
<TEXT>

     ÇAYKUR Genel Müdürü Ekrem Yüce, Atatürk'ü anma töreninde rahatsızlanarak hastaneye kaldırıldı. 
     Evinde dün gece baygınlık geçirdiği öğrenilen Yüce, bugün Cumhuriyet Meydanı'nda düzenlenen Atatürk'ü anma töreninde, Atatürk Anıtı'na çelenk sunulurken tekrar rahatsızlanarak, SSK Rize Bölge Hastanesi'ne kaldırıldı. 
     Koroner Yoğun Bakım Ünitesi'nde tedavi altına alınan Yüce'nin hipertansiyon krizi geçirdiği, durumunun iyi olduğu bildirildi. 
     Hastane Başhekimi Dr. Lütfi Çırakoğlu, Yüce'nin hastaneye getirildiğinde tansiyonunun 18-1 olduğunu belirterek, ''Yüce, yoğun stres ve yorgunluğa bağlı hipertansiyon krizi geçirmiş. İlk başta enfarktüs riskinden endişe etmiştik. Kardiyolog arkadaşımızın tedavisinin ardından böyle bir riskin bulunmadığı tespit edildi. Şu anda hasta kontrol altında ve bir süre daha dinlenmesi gerekiyor'' dedi. 
     
</TEXT>
</DOC>
