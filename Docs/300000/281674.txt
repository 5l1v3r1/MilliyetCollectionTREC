<DOC>
<DOCNO> 281674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonyas25.html </URL>
<DATE> 2004/10/19/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Mucize buluşma .. 53 yıl ayrı yaşayan iki kardeş Portekiz'de karşılaştı 
</HEADLINE>
<TEXT>

     Kader, biri Avustralya'da, diğeri Arjantin'de yaşayan iki kardeşi, tam yıl aradan sonra doğum yerleri olan Portekiz'de bir araya getirdi. 
     Correio da Manha gazetesinin haberine göre, en son 1951'de görüşen 81 yaşındaki Francisco Gregorio Silva ile 70 yaşındaki Mario Silva, birbirlerinden habersiz katıldıkları Portekiz turunda karşılaştılar. 
     Göçmenlere Portekiz'i tekrar tanıtmayı amaçlayan tur programına katılan iki kardeş, tur otobüsüne binerken yüz yüze geldiler ve birbirlerini, aradan onlarca yıl geçmesine rağmen tanıdılar. 
     Arjantin'de yaşayan Francisco, kardeşini gördüğünde dilinin tutulduğunu, bir şeyler söylemek istediğini, ancak beceremediğini söylerken, Mario, ''Ona baktım ve babamın yüzünü gördüm. Gözyaşlarımı tutamadım. Benim için büyük bir şoktu'' dedi. 
     İki kardeş, memleketleri olan Tunes'e giderek, burada yaşamaya devam eden diğer kardeşleri Antonio Joao'yu göreceklerini söylediler. 
     
</TEXT>
</DOC>
