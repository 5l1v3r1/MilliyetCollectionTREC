<DOC>
<DOCNO> 289441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/yasam/yas15.html </URL>
<DATE> 2004/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



İSTANBUL 

Sokakta silahlı saldırı 
MİLLİYET 
Şirinevler Fetih Caddesi Fırat Sokak'taki bir kahvehaneden önceki akşam 23.00 sıralarında çıkan Abbas Koca 30 , otomobiline bindiği sırada silahlı saldırıya uğradı. Ruhsatsız tabancasıyla karşılık vermeye çalışan Koca, ağır yaralandı. Otomobilden çıkıp 10 metre yürüyen Koca yere yığılırken, saldırgan kaçtı. Olay yerinde hayatını kaybeden Koca'nın hırsızlık suçundan sabıkalı olduğu belirtildi. 

BURSA 

Ziyarete gitti, öldürüldü 
Karacabey'de oturan Zafer Malkoç 27 , İzmir'den ziyarete gelen arkadaşlarıyla evinin önünde sohbet ederken, kız kardeşinden ayrı yaşayan eniştesi Bedrettin A.'nın 28 , yeğenini alarak kaçtığını fark etti. Malkoç ve arkadaşları, Bedrettin A.'nın peşinden koşarak küçük çocuğu almak istedi. Yaşanan arbedede Bedrettin A., Malkoç'un bir arkadaşını bıçaklayarak öldürdü. 

KONYA 

Kabloyla eşini boğdu 
TANER ORAL DHA 
Cemile Erkut İlköğretim Okulu'nda öğretmenlik yapan Hamdi Çelik 30 , dün saat 03.00 sıralarında eşi Özlem Çelik'le 25 tartıştı. Eşini mutfaktaki çamaşır makinesinin elektrik kablosuyla boğarak öldüren bir çocuk babası Çelik, polisi arayarak durumu bildirdi. Çelik gözaltına alınırken, eşinin cesedi otopsi için Konya Numune Hastanesi'ne gönderildi. 

İSTANBUL 

550 yıllık sancak çalındı 
İstanbul'un Fethi'nde kullanılan tarihi sancak, İstanbul'un ilk camilerinden olan Silivrikapı'daki Bala Süleyman Ağa Camii'nden asılı bulunduğu yerden çalındı. Olaya vatandaşlar, "Fetihten kalan başka sancak yok. Fatih Sultan Mehmet'in alay sancağı. Kaşıkçı elmasından daha da değerli" diye tepki gösterdi. Aynı camiden 10 yıl önce de Sakal-ı Şerif' çalınmıştı. 

İSTANBUL 

Kapkaççılar gözaltında 
İstanbul'da Halkalı - Sirkeci seferini yapan banliyö treninde cep telefonunu kapkaç yaparak çaldığı Murat Can'ı 23 trenden aşağı attıktan sonra gözaltına alınan Biret Ulaşkın'ın suç ortağı olduğu iddia edilen 4 kişi daha yakalandı. Ulaşkın'la birlikte Kumkapı ve Beyazıt'ta 4 ayrı kapkaç olayına karıştıkları öne sürülen Emre B., Güven K., Hayati E. ve Özal Ç., bugün adliyeye sevk edilecek. 




</TEXT>
</DOC>
