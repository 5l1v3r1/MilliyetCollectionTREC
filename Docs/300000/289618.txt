<DOC>
<DOCNO> 289618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sontur35.html </URL>
<DATE> 2004/11/17/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Yanlış verilen cenaze yoldan döndürüldü .. 
</HEADLINE>
<TEXT>

     SSK Zonguldak Bölge Hastanesi morgundan yakınlarına yanlış verildiği fark edilen cenaze, yoldan döndürüldü. 
     AA muhabirinin aldığı bilgiye göre, Çaycuma İlçesi'ne bağlı Nebioğlu Beldesi Belediye Başkanı Ertan Aydoğan'ın, bir süre mide kanseri tedavisi gördüğü hastanede yaşamının yitiren halası Esma Akgün'ün cenazesi hastane morguna konuldu. 
     Morgdan aldıkları cenazenin kime ait olduğuna bakmadan Zonguldak Belediyesi'ne ait nakil aracıyla ilçeye bağlı Madenler Köyü'ne defnedilmek üzere götüren yakınları, yanlış cenaze verdiğini fark eden hastane görevlilerinin cep telefonuyla kendilerini araması üzerine yoldan döndüler. 
     Belediye Başkanı Aydoğan, yanlış cenaze verildiğini hastanenin imamının fark ettiğini öğrendiklerini, morga tekrar giden yakınlarının doğru cenazeyi alarak Ağalar Mezarlığı'na defnettiklerini söyledi. 
     
</TEXT>
</DOC>
