<DOC>
<DOCNO> 279519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sontur21.html </URL>
<DATE> 2004/10/12/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Ramazan geliyor... Pidenin fiyatı ne kadar olacak 
</HEADLINE>
<TEXT>

     İstanbul'da, Ramazan ayında 400 gram ağırlığındaki pidenin 750 bin liradan satılacağı bildirildi. 
     İstanbul Fırıncılar Odası Başkanı Fahri Özer, düzenlediği basın toplantısında, odanın tespit edip İstanbul Esnaf ve Sanatkarlar Odaları Birliği'nin onayladığı pide fiyatlarının, 400 gram pide için 750 bin, 800 gram pide için de 1 milyon 500 bin lira olduğunu söyledi. 
     Pidelerin aynı gramajda olmak şartıyla belirlenen fiyatların altında satılabileceğini de vurgulayan Özer, pide ile ilgili herhangi bir problem yaşayacak vatandaşların, İstanbul Fırıncılar Odası ve belediyeler ile diğer yetkili kurumlara başvurmalarını istedi. 
     Özer, ''İstanbul'da ekmek fırını kontrollerinde sıkıntı yaşandığını ve gerek fiyat, gerekse hijyen konusunda çeşitli problemlerin olduğunu'' kaydederek, ''gerekli denetimlerin yapmadığını'' da savundu. 
     
</TEXT>
</DOC>
