<DOC>
<DOCNO> 287167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sonspo11.html </URL>
<DATE> 2004/11/08/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Barca eski günlerdeki gibi Nihatlı Sociedad yine mağlup .. 
</HEADLINE>
<TEXT>

     La Liga'da henüz yenilgi yüzü görmeyen Barcelona galibiyet serisine Deportivo maçıyla devam etti. Katalan ekibi 1-0 geriye düştüğü maçı 2-1 kazanmayı başardı. Bu maçla birlikte 10 maçta sekiz galibiyet, iki beraberlik alan Barcelona lige en iyi başlangıç yaptığı 1996-97'deki başarıyı tekrarladı. O sezon Barcelona'yı Bobby Robson çalıştırmaktaydı. 
     Öte yandan dün gece Real Sociedad, Nihat'ın 90 dakika oyunda kaldığı maçta Espanyol'a 2-0 yenilerek kötü gidişi sürdürdü. 
     Ligde iyi bir çıkış yakalayan Real Madrid, bu hafta gittiği Malaga deplasmanından 3 puanı 2-0'lık skorla alırken 2. sıraya yerleşti. 
     Geçen hafta Beşiktaş'a 3-1 mağlup olan Athletic Bilbao, deplasmanda Levante'ye de 1-0 yenilirken 20 takımlı ligde 17. sıraya geriledi. 
     Lige iyi başlayan fakat bu başarısını sürdüremeyen Valencia ise bir darbe de sondan üçüncü sırada yer alan Getafe'den aldı. Getafe maçı Michel'in 18'de kaydettiği golle 1-0 kazandı. 
     
     Diğer sonuçlarsa şu şekilde 

     Levante-Athletic Bilbao 1-0. 
     Racing Santander-Numancia 2-0. 
     Sevilla-Mallorca 1-1. 
     Villareal-Osasuna 3-0. 
     
</TEXT>
</DOC>
