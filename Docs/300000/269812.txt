<DOC>
<DOCNO> 269812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/sontur03.html </URL>
<DATE> 2004/09/07/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Zonguldak'ta midibüs ile kamyon çarpıştı 8 ölü, 33 yaralı... 
</HEADLINE>
<TEXT>

     Zonguldak'ın Devrek İlçesi'nde, yolcu midibüsü ile kamyonun çarpışması sonucu meydana gelen trafik kazasında ölü sayısı 8'e yükseldi, yaralıların ise 33 kişi olduğu belirlendi. 
     Hasan Bilgin yönetimindeki 34 UT 8655 plakalı yolcu midibüsünün, dün gece Ataköy mevkiinde, İsmail Mekik'in kullandığı 67 NR 705 plakalı kamyonla çarpışması sonucu meydana gelen kazada ölenlerin, sürücü Hasan Bilgin 33 , yolculardan İbrahim Yılmaz 55 , Dursun Maden 70 , Güldame Türkmen 38 , Cemali Özkurt 40 , Hayriye Yılmaz 39 , Hayriye Küheylan 3 ve Hatice Özçelik 40 olduğu belirlendi. 
     Kazada yaralanan 33 kişi de SSK Zonguldak Bölge Hastanesi, Karaelmas Üniversitesi Tıp Fakültesi Hastanesi ile Devlet Hastanesi'nde tedavi altına alındılar. 
     Devrek ve Zonguldak'taki hastanelerde tedavi altına alınan yaralananların isimleri şöyle 
     Tezcan Başören 22 , Nurdan Yumak 10 , Hamide Yumak 12 , Burcu Özçelik 7 , Kezban Özçelik 24 , Emrullah Özçelik 4 , Abdullah Kırkıl 35 , Seviye Kırkıl 34 , Kübra Kırkıl 6 , Gülbahar Özkara 28 , Kadir Özkara 7 , Kader Özkara 4 , Ülke Yılmaz 40 , Feridun Yılmaz 11 , Hayri Yılmaz 18 , Nazire Maden 42 , Uğur Öztürk 15 , Barış Türkmen 18 , Sevim Kalaycı 55 , Muammer Küheylan 12 , Eray Küheylan 10 , Selahattin Özgüren 10 , İlkay Yılmaz 43 , Cevriye Özkayran 16 , Duygu Özarslan. 
     Yaralılardan Muammer Küheylan, Bartın'ın Kanatlı Köyü'nden İstanbul'a yerleşmek üzere ailesiyle birlikte yola çıktıklarını belirterek, ''Ben arabanın en arkasında oturuyordum, aniden büyük bir gürültü duydum ve aracın içinde herkes yere yıkıldı. Daha sonrasını ise hatırlamıyorum'' dedi. 
     Nazire Maden de kamyonun birden üzerlerine geldiğini, daha sonra gözlerini hastanede açtığını söyledi. 
     
</TEXT>
</DOC>
