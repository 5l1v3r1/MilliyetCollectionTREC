<DOC>
<DOCNO> 286387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/soneko34.html </URL>
<DATE> 2004/11/05/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa günü 209 puanlık artışla tamamladı... 
</HEADLINE>
<TEXT>

     İMKB Bileşik Endeksi, 2. seansı 106.86 puan artışla 23,215.57 puandan tamamladı. 
     Hisse senetleri 2. seansta ortalama yüzde 0.46 oranında değer kazandı. 
     İlk seanstaki 102.26 puanlık artış dikkate alındığında, Borsa endeksi günün tamamında 209.12 puan yükseldi. Hisse senetlerinin günlük ortalama değer artışı yüzde 0.91 oldu. 
     Endeks 2. seansa, 18.20 puan artarak 23,126.91 puan seviyesinde başladı. Seansın ilk yarısını 23,150.00 puandan geçen endeks, seans içinde en düşük 22,929.77 puanı, en yüksek olarak da kapanıştaki 23,215.57 puanı gördü. 
     2. seans kapanışında, mali endeks 216.06 puan artarak 31,647.81 puana, hizmetler endeksi 103.80 puan artarak 13,155.89 puana yükselirken, sanayi endeksi 60.97 puan azalarak 21,075.01 puana geriledi. 
     Böylece ilk seansa göre mali grubu hisseleri ortalama yüzde 0.69, hizmet grubu hisseler ortalama yüzde 0.80 oranında değer kazanırken, sanayi grubu hisseleri ortalama yüzde 0.29 oranında değer yitirdi. 
     2. seansta işlem gören toplam 302 hisse senedinden 90'ı değer kazandı, 139'u değer yitirdi, 73 hisse senedinin fiyatında değişiklik olmadı. 
     Seansta, 483 trilyon 451 milyar 887 milyon liralık işlem hacmi kaydedildi. Günlük işlem hacmi, 862 trilyon 245 milyar 972 milyon lira olarak hesaplandı. 
     2. seansta Yapı ve Kredi Bankası, İş Bankası C , Turkcell, Sabancı Holding ve Koç Holding en çok işlem gören hisse senetleri oldu. 
     
</TEXT>
</DOC>
