<DOC>
<DOCNO> 272980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/son/sontur30.html </URL>
<DATE> 2004/09/18/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Kuması ile 5 çocuğunu zehirledi .. 
</HEADLINE>
<TEXT>

     Adana'nın İmamoğlu İlçesi'nde, bir kadın, kuma gittiği evde, eşinin imam nikahlı karısı ile 5 çocuğunu zehirlediği iddiasıyla tutuklandı. 
     İmamoğlu İlçesi Hürriyet Mahallesi'nde yaşayan Yusuf Deveci, 6 çocuğunun annesi imam nikahlı eşi Cemile Küççük'ün üzerine kuma getirdi. Ancak, Yusuf Deveci'nin ilk eşi ile ikinci eşi Hatice Kuşçu arasında geçimsizlik başladı. İddiaya göre, kocasının ilk eşi ve çocuklarından kurtulmak isteyen Hatice Kuşçu, pişirdiği böreğin içine fare zehri karıştırdı. Börekten yiyen Cemile Küççük ile çocukları, Özlem 9 , Hürü 18 , Çiğdem 10 , Eşe 5 ve Esma 4 bir süre sonra fenalaştı. 
     Çukurova Üniversitesi Tıp Fakültesi Balcalı Hastanesi'ne kaldırılan anne ve çocukların, yedikleri börekten zehirlendikleri tespit edildi. 
     Böreğe zehir karıştırdığı iddia edilen Kuşçu, İmamoğlu Emniyet Müdürlüğü ekiplerince gözaltına alındı. 
     Kuşçu, emniyetteki sorgulamasının ardından sevk edildiği mahkemece tutuklanarak, cezaevine gönderildi. 

     
</TEXT>
</DOC>
