<DOC>
<DOCNO> 296490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sondun08.html </URL>
<DATE> 2004/12/10/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Amerikan ordusu kendi askerini yargılıyor 
</HEADLINE>
<TEXT>

     BBC 

Irak'ta kaybolduktan sonra Lübnan'da ortaya çıkan Amerikalı denizci hakkında askerden kaçma iddiasıyla dava açıldı. 
     Amerikan ordusu, onbaşı Vasıf Ali Hasun'un dosyasını hazırlamak için beş ay soruşturma yürüttü. Onbaşı Hasun haziran ayında Felluce yakınındaki bir Amerikan askeri kampındayken ortadan kaybolmuştu. 
     Lübnan asıllı onbaşı daha sonra ortaya çıktığında direnişçiler tarafından kaçırıldığını ve on dokuz gün rehin tutulduğunu ileri sürdü. 
     Arap televizyonunda yayınlanan görüntülerde, onbaşı gözleri bağlı ve tepesinde bir kılıçla sergileniyordu. Ancak temmuz ayında Beyrut'taki Amerikan elçiliğinde ortaya çıktı. 
     Amerikan askeri sözcüsü, onbaşı Hasun'un görev yerinden izinsiz ayrılmak, devlet malına zarar vermek ve askeri bir tabanca çalmakla suçlandığını açıkladı. 
     
</TEXT>
</DOC>
