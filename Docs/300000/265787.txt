<DOC>
<DOCNO> 265787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sontur28.html </URL>
<DATE> 2004/08/23/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Çocuklarının annesine kurşun yağdırdı 
</HEADLINE>
<TEXT>

     Eyüp'te, bir süre birlikte yaşadıktan sonra ayrıldığı kişi tarafından silahla vurulan kadın öldü. 
     AA muhabirinin aldığı bilgiye göre, emlakçılık yapan Serap Yıldırım 39 , Yeşilpınar Mahallesi Şükran Sokak'taki işyerinde, bir süre birlikte yaşayıp ayrıldığı T.M'nin silahlı saldırısına uğradı. 
     Olayda vücudunun çeşitli yerlerine 8 kurşun isabet eden Yıldırım, kaldırıldığı Özel Başarı Cerrahi Merkezi'ndeki müdahaleye rağmen hayatını kaybetti. 
     Yıldırım'ın eşinden ayrılmasının ardından T.M ile ''dini nikahlı'' olarak birlikte yaşadığı, 2 çocukları olmasından sonra ise ayrıldıkları belirtildi. 
     Serap Yıldırım'ın T.M tarafından sürekli tehdit edilmesi nedeniyle savcılığa başvurduğu ve dün T.M ile aralarında tartışma yaşandığı bildirildi. 
     Polis yetkilileri, olaydan sonra kaçan zanlı T.M'nin yakalanmasına çalışıldığını kaydettiler. 
     
</TEXT>
</DOC>
