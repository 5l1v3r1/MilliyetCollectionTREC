<DOC>
<DOCNO> 278211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sonyas18.html </URL>
<DATE> 2004/10/07/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
İlanla falcı aranıyor... 
</HEADLINE>
<TEXT>

     Konya'da özellikle üniversiteli gençlerden gelen talebin artması üzerine bazı kafeler, televizyon ilanlarıyla, kahve ve çay falı bilen, ''diksiyonu düzgün'' eleman arıyor. 
     AA muhabirinin edindiği bilgiye göre, yüzyıllardır bilinen kahve falının yanı sıra çay yapraklarının oluşturduğu şekillerden anlam çıkarılarak bakılan çay falı da meraklıların ilgisini çekmeye başladı. 
     Kahve ve çay falı sayesinde müşteri sayısı yüzünden bazı kafeler bünyelerinde falcı çalıştırmaya karar vererek, televizyon ilanlarıyla, kahve ve çay falı bakabilen, diksiyonu düzgün erkek ve kadın eleman arayışına girdi. 
     Bir kafe yöneticisi, falcı çalıştırmak için yerel televizyon ve gazetelere ''kafe bünyesinde çalıştırılmak üzere bay, bayan falcılar aranıyor'' başlığıyla ilan verdiklerini belirterek, şunları söyledi 
     ''İlandan sonra falcı olarak çalışmak için inanılmaz bir talep oldu. Her yaştan insan bize başvurdu. Ağabey ben iyi atarım, çok iyi fal bakarım, fal dediğin nedir ki zaten diyerek genç, yaşlı, kadın erkek çok sayıda kişi başvurdu. Ancak gerçekten faldan anlayan kişileri bulup seçmek zor oldu. Bizim için diksiyonunun da düzgün olması gerekiyordu. Şu anda kafemizde bir erkek fal bakıyor.'' Konya'daki kafelerde, 2-4 milyon liradan çay, 4-6 milyon liradan da kahve falına bakılıyor. 
     
</TEXT>
</DOC>
