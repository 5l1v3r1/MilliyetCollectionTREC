<DOC>
<DOCNO> 282442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sondun45.html </URL>
<DATE> 2004/10/22/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Gazze'den çekilme planına karşı radikal Yahudileri kızdırdı 
</HEADLINE>
<TEXT>

     İsrail'in Gazze'den çekilme planının Knesset'te parlamento görüşülmesi yaklaşırken, askerlerin Yahudilerin yerleşimlerden boşaltılması emirlerine uymamasına yönelik bir çağrı da İsrail'deki en radikal yerleşimlerden biri olan Kiryat Arba Hahamı Dov Lior'dan geldi. 
     Arutz 7 Radyosu'na açıklamalar yapan Haham Lior, Yahudi yerleşimlerin parçalanmasına yönelik bir askeri emrin, dine karşı bir emir olacağını belirterek, ordu tüzüğüne göre de bir askerin, dinine karşı verilen emirlere itaat etmesinin zorunlu olmadığını söyledi. 
     Haham Lior, hahamların ''emirlere karşı gelin'' çağrılarına karşı yapılan eleştirileri haksız bulduğunu belirterek, hahamların öğrencilerine, Yahudilerin evlerinin boşaltılmasının Torah'a Tevrat aykırı olduğunu öğrettiklerini, eğitimin bir parçasının da orduda verilen emirlere itaat olduğunu kaydederek şöyle devam etti 
     ''Öğrencilerimize, kendi iyilikleri için komutanlarına karşı fazla zeki olmamalarını, anlam veremedikleri emirler aldıklarında bile söylendiği gibi hareket etmelerini öğütlüyoruz. Ancak Yahudileri evlerinden söküp atacak bir emir, dini ihlal anlamına geliyor ve bu nedenle askerler bu emirleri yerine getirmekten muaf olacaklardır.'' İsrail Genelkurmay Başkanı Moşe Yalon ve Savunma Bakanı Şaul Mofaz, bu tür değerlendirmeler nedeniyle daha önce hahamları eleştirmişlerdi. 
     Öte yandan, ordu öncesi hazırlık akademileri ise askerleri, politik ayrıntılarına bakmadan emirlere uymaya çağıran açıklamalar yaptı. Bu akademilerden ''24''ün Başkanı Haham Moşe Hagar, ''Bir olayda, öğrencilerimize, bedelini ödemeye istekli iseler ancak emirlere uymayabileceklerini anlatıyoruz. Bu bedel ise hapis cezasıdır'' diye konuştu. 
     Gazze'den çekilme planı 25 Ekim'de Knesset'te görüşülecek. 
     
</TEXT>
</DOC>
