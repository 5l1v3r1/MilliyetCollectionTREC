<DOC>
<DOCNO> 271638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sondun27.html </URL>
<DATE> 2004/09/14/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Alman ajan, suçunu itiraf etti 
</HEADLINE>
<TEXT>

     Bulgaristan gizli servisi adına çalışmakla suçlanan Alman İstihbarat Teşiklatı'nın BND bir görevlisi, suçunu itiraf etti. 
     Yabancı bir gizli servis adına casusluk yapmakla suçlanan 65 yaşındaki sanık Bavyera Eyalet Yüksek Mahkemesi'nde görülen davada, 2002 yılının Temmuz ayından 2003 yılının eylül ayına kadar Bulgaristan gizli servisi adına çalıştığını söyledi. 
     Sanığın avukatlarından biri, Münih kentinde yaptığı açıklamada, sanığın, aşık olduğu bir Bulgar kadın ajanı etkilemek amacıyla bu şekilde davrandığını belirtti. 
     Savcılık, 1979 yılından bu yana alkol sorunu bulunduğu belirtilen kişiyi, Münih'te oturan Bulgar kadın ajanla sık sık buluşmak ve 3 buluşma sırasında kendisine çok gizli 16 belgeyi vermekle suçluyor. 
     BND'de 1965 yılından iitbaren çalıştığı kaydedilen kişi hakkında yarın karar alınması bekleniyor. 
     
</TEXT>
</DOC>
