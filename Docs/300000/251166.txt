<DOC>
<DOCNO> 251166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/guncel/gun01.html </URL>
<DATE> 2004/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Mozaikler güneş altında kavruluyor 
</HEADLINE>
<TEXT>


Hatay Arkeoloji Müzesi'nde açıkta bırakılan mozaikler sararma tehlikesiyle karşı karşıya. Yer darlığından sergilenen kadar sayıda mozaik de çuvallarda bekliyor 

SERHAT OĞUZ İstanbul 

Tunus'taki Bardo Müzesi'nden sonra dünyanın en büyük ikinci mozaik müzesi olan Hatay Arkeoloji Müzesi'nde, 1900 yıllık mozaikler açık havada, güneş altında sararmaya yüz tuttu. Eserlerin yarısı da, yer darlığı nedeniyle çuvallar içinde depolarda bekletiliyor. Türk turizminin cazibe merkezlerinden biri olan ve her yıl binlerce turistin ziyaret ettiği Hatay Arkeoloji Müzesi, yeni bir ihmalk rlık örneği olmaya aday. 
Yıldız Teknik Üniversitesi öğretim üyesi Prof. Dr. Şükrü Ersoy, 2. ve 5. yüzyıla ait Roma ve Bizans dönemi mozaiklerinin yer aldığı müzenin, eserlerin ihtişamına gölge düşürdüğünü belirterek, şunları söyledi "Çok küçük bir yer ve eserler sığmıyor. Mozaiklerin bir bölümü açık havada güneşe maruz kalıyor, renk atma tehlikesiyle karşı karşıya. Belki de en önemli sorun ise, Hatay her zaman büyük depremler yaşayan bir şehir olmasına rağmen, buna karşı önlem alınmamış. Eserler tablo gibi asılmış, sabitlenmemiş. Hepsi ufak mozaik parçalarından oluştuğu için dağılırsa çok yazık olur." 

Yanıt alamadı 
Müzenin durumu Hatay Valisi Abdülkadir Sarı'yı da üzüyor. Yeni ve geniş bir müze inşaatı için Kültür ve Turizm Bakanlığı'na yaptığı başvurulara yanıt alamadığını belirten Sarı, kendi imk nlarıyla sorunu aşmaya çalıştıklarını anlattı. 


</TEXT>
</DOC>
