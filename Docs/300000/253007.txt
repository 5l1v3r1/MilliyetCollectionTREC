<DOC>
<DOCNO> 253007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/soneko13.html </URL>
<DATE> 2004/07/05/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Hazine bu hafta 3 ihale yapacak... 
</HEADLINE>
<TEXT>

     Hazine bu hafta ikisi tahvil, biri bono olmak üzere üç ihale birden yapacak. 
     Hazine ilk olarak bugün, 3 ayda bir değişken faiz ödemeli, Türk Lirası cinsinden devlet tahvili ihalesi yerine getirecek. 
     İhraç tarihi 7 Temmuz Çarşamba ve geri ödemesi 14 Haziran 2006 olarak öngörülen tahvil ihalesinde satılacak kağıtların ilk kupon ödemesi, 15 Eylül 2004 tarihinde yapılacak. Kupon ödemesine esas teşkil edecek faiz oranı 16 Haziran 2004 ihraç tarihli referans bono ihalesinde belirlendi. 
     
     SALI GÜNÜ İKİ İHALE 
     Hazine 6 Temmuz Salı günü ise biri 217 gün vadeli Türk Lirası cinsinden iskontolu Hazine Bonosu ve 518 gün vadeli Türk Lirası cinsinden iskontolu Devlet Tahvili ihalesi yapacak. 
     İhraç tarihleri 7 Temmuz Çarşamba olarak belirlenen her iki ihalede satılacak kağıtlardan geri ödemeleri bono için 9 Şubat 2005 ve tahvil için ise 7 Aralık 2005 olarak öngörüldü. 
     
     BU HAFTA 7.3 KATRİLYON LİRALIK ÖDEME VAR 
     Öte yandan Hazine bu hafta, tamamı Türk Lirası cinsinden olmak üzere 7 katrilyon 2 trilyon lira iç borç ödemesi yapacak. 
     Hazine'nin bu hafta yapacağı iç borç ödemesinin 6 katrilyon 1 trilyon lirası piyasaya, 722 trilyon lirası da kamu kurumlarına yapılan satışların geri ödemesi şeklinde olacak. 
     Hazine bu hafta ayrıca, 582.4 milyon dolar tutarında konsolide bütçe ve Hazine garantili dış borç ödeyecek. 
     
</TEXT>
</DOC>
