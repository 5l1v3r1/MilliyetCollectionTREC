<DOC>
<DOCNO> 282892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sondun04.html </URL>
<DATE> 2004/10/24/ </DATE>
<TIME> 01.30 </TIME>
<AUTHOR>  </AUTHOR>
<HEADLINE>
Zerkavi'nin grubu, adını Irak Kaide Cihad Örgütü olarak değiştirdi 
</HEADLINE>
<TEXT>

     Ürdünlü terörist Ebu Musab Zerkavi'nin Tevhid ve Cihad adlı örgütü, El Kaide örgütüne bağlılığını ilan etmesinin ardından adını da Irak Kaide Cihad Örgütü olarak değiştirdi. 
     Irak Kaide Cihad Örgütü imzasıyla yapılan ilk açıklamada, Irak'ta salı ve çarşamba günleri Amerikan konvoylarına düzenlenen intihar saldırıları da üstlenildi. 
     Dinci gruplar tarafından kullanılan çok sayıda internet sitesine gönderilen bildiride, Felluce kentinde Amerikan güçleriyle girilen çatışmalara da değinildi. 
     Tevhid ve Cihat Grubu, 17 Ekim'de terörist Usame bin Ladin'in El Kaide örgütüne bağlılığını ilan etmişti. 
     ABD, Zerkavi'nin Bin Ladin ile bağlantılı olduğunu sık sık gündeme getiriyordu. Ancak grup 17 Ekim'deki bildirisiyle ilk kez bu iddiayı kabul etmişti. 
     
</TEXT>
</DOC>
