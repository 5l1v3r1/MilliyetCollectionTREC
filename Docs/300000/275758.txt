<DOC>
<DOCNO> 275758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sonyas16.html </URL>
<DATE> 2004/09/28/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Dolly'nin kopyacısı insan embriyonu kopyalamak istiyor .. 
</HEADLINE>
<TEXT>

     Dolly adlı koyunu 1996'da ilk kez genetik olarak kopyalayan araştırmacı İan Wilmut, İngiliz yetkililerinden tedavi amacıyla insan embriyonu kopyalama izni istedi. 
     Profesör Wilmut, sinir hastalıklarına çare bulabilmek amacıyla embriyon kopyalamak istediğini belirterek, ''Bilgi iki tarafı da keskin bıçak gibidir. Nörolojik hastalıklardan mustarip olanlara ve olabileceklere borcumuz var, bunu ödemeliyiz'' dedi. 
     İzin alabilirse Profesör Wilmut'un ekibi, tıbbi amaçla insan embriyonu kopyalama izni alan ikinci ekip olacak. 
     İngiltere'de tedavi amacıyla genetik kopyalamaya önceki yıl yasayla yeşil ışık yakılmış, Stem Cell Group adlı şirket, geçen haziranda şeker hastalığına çare bulabilmek için genetik kopyalama izni alan ilk grup olmuştu. 
     Profesör Wilmut ve Edimburg'daki Roslin enstitüsünden ekibi, koyun Dolly'yi 1996'da kopyaladıklarını 1997'de açıklayınca dünyanın ilgi odağı olmuştu. Kopya Dolly, erkenden yaşlanıp akciğerlerinden rahatsızlanınca geçen yıl itlaf edilmişti. Ekip, bunun üzerine Dolly'nin kromozom bozukluklarıyla doğmuş olduğunu açıklamıştı. 
     
</TEXT>
</DOC>
