<DOC>
<DOCNO> 271133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/son/sondun07.html </URL>
<DATE> 2004/09/12/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Ebu Garib'in dışında bombalı araç infilak etti 3 yaralı... 
</HEADLINE>
<TEXT>

     Irak'ın başkenti Bağdat yakınlarındaki Ebu Garib cezaevinin dışında bombalı bir aracın infilak ettiği bildirildi. 
     Sağlık Bakanlığı yetkilileri, saldırıda en az 3 kişinin yaralandığını kaydettiler. 
     İçişleri Bakanlığı yetkilileri ise eylemin bir intihar saldırısı olduğunu henüz doğrulayamayacaklarını belirttiler. 
     Bu arada, bir İçişleri Bakanlığı yetkilisi, ülkenin batısındaki Amariye'de düzenlenen saldırıda ölü sayısının 2 olduğunu bildirdi. 
     Yetkili, saldırıda bakanlık üst düzey yetkililerinden Albay Alaa Beşir'in yanı sıra bir polis memurunun öldüğünü söyledi. 
     
</TEXT>
</DOC>
