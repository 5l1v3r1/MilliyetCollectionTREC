<DOC>
<DOCNO> 284974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/magazin/yazdud.html </URL>
<DATE> 2004/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram starlara yaradı 
</HEADLINE>
<TEXT>


Centro'da keyifli bir yemek, Grissini yıkılıyor, Shu Bar Lounge, Niş, Panini, Brasserie, Cafe Inn, Machka geliyor, eğlencede Nişantaşı damgası, Mio Atina, Red Room, Kayra bebek doğdu, Şamdan, G.O.R.A'yı oyuncularla izleyin, son CD'ler, bir kitap ve bir film... 


Efendim, bu hafta yine tabiri caiz ise kırk kapının ipini çektim. Kiminde yemek kiminde tatlı yedim, bazılarında ise demli tavşan kanı çay içtim. Ama bir gecede 10 mekan gezdim. "Nasıl olur " demeyin. Sevgili Hıncal Uluç da şaşıyor benim trafiğime. Buyrun. Önce can dostum İzzet Çapa'nın lezzette rakipsizler arasında olan Centro'suna gittim. Taş düşürmekten evden dışarıya ancak çıkan sırdaşım İsmail Akkaya vardı yanımda. Centro'da gerçek sosyetenin yanı sıra no name isimsiz çok şık insanlar da vardı. Aslında o akşam Semiramis Pekkan ve oğlu Zoran ile birlikte yemek yiyecektik. Ama ikisi de ateşlenince İsmoş ile baş başa kaldık. Mutfak şefi Bilal Ateş, salon şefi Özkan Ekinci ve garsonlar Halil, Hakan, Yalçın yine sağolsunlar pervane oldular. İsmoş Çin yemeklerinden buharda kılıç balığı yedi. Ben deniz börülcesi ve kabuklu deniz ürünleri ile risotto, yani İtalyanlar'ın lapa pilavı ile rezeneli dil buğulama yedim. Muhteşemdi. Zaten Çiğdem Simavi de lezzetli yemeklerden dolayı Bilal'i kutluyordu. Aynı masada Monik-Ceri Benardete, Heves Ekinci ve Amerikalı konuklar vardı. Bir başka masada ise Buz'un ortakları Ender Sanal, Lal Dedeoğlu, İzzet ile sohbet ediyorlardı. Bayramda Buz Club'da Huysuz Virjin sahne alacak. Daha sonra da Mor ve Ötesi. Venedik'den pırlanta fuarından ayağının tozu ile Çin yemeği yemeğe gelen Deniz Akkaya'ya eğlence dünyasının harika çocuğu ünlü mimar Mahmut Anlar ile onun izinde giden ve Centro'yu çok şık bir hale getiren Tolga Sezgin eşlik ediyordu. Türkan Sabancı, Betül Cemali, Seba İnşaat'ın genç ortağı Engin ve dünya güzeli eşi Selen Keçeli de Centro'daydı. Finali portakallı Panna Cotta ile yaptık. Centro telefon 0212 291 44 42. Ardından yediklerimizi hazmetmek için İsmoş ile Nişantaşı turuna başladık. Önce sevgili Kaya Demirer'in Niş'ine uğradık. Dekorasyon yenilenmiş, çok da şık olmuş. Yemek tıklım tıklımdı. Şef İbrahim Aras ve Kaya ile biraz sohbet ettik. Ardından 50 metre mesafede Tula Karacalidis'in Grissini'sine gittik. Burası da çok hoştu. Tula yine şıktı. Patronlar Hülya-Zeki Ergün çifti de oradaydı. Grissini'de bar şefi olan Gül-Ekrem Bora çiftinin kızları Lale ile lafladık. Ardından hemen yan komşusu Beymen Brasserie'ye uğradık. Hava çok güzel olduğu için insanlar sokaklara yayılmışlardı. Bir masada sevgili Korcan Karar, Ayşegül Gerçin, İzmirli hemşerim Cüneyt Ortan ile koyu bir sohbet içindeydiler. Bu kez ayaküstü takıldık. Ardından Panini'ye uğradık ama kapıdan giremedik. Zaten acayip bir gençlik vardı. O akşam Nişantaşı çok iyiydi. Bana göre Paris Champs Elysees'yi Şanzelize andırıyor burası. Şık kafeler, restoranlar... Şişli Belediye Başkanı Mustafa Sarıgül'ü kutlamak lazım. Bu arada 300 kişiye aynı anda hizmet verecek ve yaz-kış açık olacak Machka adlı restaurant club bayram sonrası hizmete giriyor. Spor Caddesi'nin başında Ender, Burak Arkun ve Haldun Türkkan'ın Machka'sında yemek ve eğlence bir arada olacak, duyrulur Cafe Inn'de de ayaküstü sohbetin ardından İsmoş'un düldülü, pardon motosikletine atlayıp Ritz Carlton'da S-mall katında aldık soluğu. Ama ben bu arada alışık olmadığım için dondum. H l sol tarafıma bıçaklar saplanıyor sanki... 

Red Room ve Etiler Şamdan 

Süzer Plaza'da ilk durağımız sevgili Tolga Atalay'ın Mio'su oldu. Kapıda salon şefi Oğuz ve müdür Fahrettin Türkmen'e rastladık. Bir masada Reina'nın patronu Mehmet Koçarslan'ın yakışıklı kardeşi Bülent konuklarıyla oturuyordu. Tolga yakında Atina'da da çok şık bir restoran ve kulüp açıyor. Bu arada Mio'nun dekorasyonunu Barbara Pensoy yaptı. Bana göre küçük Paper Moon olmuş. Mio'dan Margaux'ya baktık, vakit geç olduğundan ortaklardan sevgili Kemal Koç ve işletmenin başında olan bt'nin Genel Koordinatörü Türkiye'nin en büyük içki ithalatçılarından Burak Türeci'nin şirketi Gülay Kamaz ile Margaux'da işletmeye bakan Burak'ın güzel eşi Müge yoktu. Ama buranın dekorasyonu yıkılıyor. KA Mimarlık'ın patronları sevgili Kayhan ve Apo'yu kutlamak lazım. Finali Red Room'da yaptık. Buradan söz etmeden Red Room'un yaratıcısı sevgili Gökhan Yüzbaşıoğlu ile eşi Nurdan Gür'ün Miami'de bir kızları dünyaya geldi. Adını Kayra koydular. 
Ben de manevi teyze olarak Yüzbaşıoğlu çiftine mutluluklar diliyorum. Red Room'un işletmecileri Aykut Gündüz ve Mustafa Koca çok keyifliydi. Çünkü mekan tıklım tıklımdı. Acayip bir gençlik vardı. Gençlik dedim de. Aman anne ve babalar dikkat Uyuşturucu artık okul önlerine düştü. Özellikle özenti pek çok genç kızımız ve delikanlının başını yiyor. Neyse o akşamı Şamdan'da noktaladık. Baş köşede patron sevgili Memo Mehmet Tuna ve güzel eşi Şehnaz'ı gördüm, İzmir'den gelen konuklarını ağırlıyorlardı. İsmoş ile bara takıldık. Salon müdürü Mustafa, şef Erdinç, kapı güvenlik Erol, Saim, işletmeci Selma ile biraz sohbet ettik. Birbirimizi özlemişiz. Şamdan'sız bir eğlence düşünemiyorum. DJ Ayhan yine formundaydı. Esra-Raif Dinçkök, Ralf Tezman, Mehmet Mutlu, Emre Kütük, Sinan Sertel sosyetenin genç takımı olarak oradaydı. Mehmet Omurtak, Özcan Tahincioğlu eşleriyleydi. Yine genç kuşak sosyetenin gözde çifti Elif-Mehmet Germiyanlıgil arkadaş grubuyla eğleniyorlardı. Sahur'u Şamdan'da yapıp, namazı evimde kıldım ve yattım, saat 06.00'ya geliyordu. 

Son CD'ler, filmler... 

Sevgili arkadaşım Aykut Kutluer'e açıldığı günden itibaren Shu'ya geleceğime dair sözüm vardı. Sonunda uğradım. Patron Aykut ve güzel eşi Senem yoktu. İyi de oldu, erken kaçtım. Ama salon müdürleri Yavuz Coşar ve Abdurrahman Kılıç ile biraz sohbet ettim. Buranın DJ'i Mehmet Kaynarca iyi çalıyor. Mutfak Mezzaluna, Chee's ve Baci'den tanıdığımız Aydın Özpınar ile ünlü şef Mike Norman'a emanet. Barda Cenan Can birer çay yaptı bize. Aykut bu yıl yemek de koymuş. İçerisi çok hoş olmuş. Ferah, sıkılmıyorsunuz. Shu Bar Lounge olarak Maçka'da keyifli bir adres. Bayram sonrası yemek sözü verip çıktım. Shu Telefon 0212 343 02 81. Bugün boş vaktiniz varsa mutlaka Collateral'i izleyin. Ben İstinye CineMALL'da izledim. Hemen bir arka koltuğumda sevgili Ferdi Tayfur vardı. O da maşallah hiçbir filmi kaçırmıyor. Acayip sinema merakı var. Tom Cruise, Jamai Foxx'un baş rolleri paylaştıkları 'Collateral' tek bir gecede geçiyor. O tek gece iki insanın hayatı bir daha geri dönülmez bir şekilde değişiyor. Müthiş bir aksiyon-gerilim ve dram... Gordon Thomas'ın farklı bakış açısıyla ve üslubuyla tartışmalara neden olan 53'üncü kitabı '13. Havari' dünyanın birçok ülkesinde yayımlanarak olay yaratan bir yazar. Monte Carlo Film Festivali'nde ödüller, Mark Twain Society'den plaketler ve Edgar Allan Poe Ödülü'ne layık görülen Gordon Thomas, 'Da Vinci Şifresi'nin gizemli kadını Mecdelli Meryem'in yaşam öyküsünü yazdığı '13. Havari'yi okuyun. Songül Karlı ses rengini beğendiğim türkücülerin başında gelir. Aslında Songül Karlı bana göre hak ettiği yerde değil. Şimdilerde mutlu ve mesut bir birlikteliği var fakat istediği şöhreti h l yakalayamadı. Üç yıl aradan sonra Akbaş Müzik'ten çıkan 'Kaç Bahar' isimli yeni albümünü keyifle dinliyorum. Tam benim gibi türküseverler için hazırlanmış. Alın ve siz de keyifle dinleyin. Sevgili Hakan Peker 'Taş Gibi' single'ının ardından hemen bir albüm çıkardı 'Yak Beni'. Tipik Hakan Peker albümü. Cıvıl cıvıl. Oynak, kıvrak şarkılar. Dans etmek için ideal, 'Yak Beni'. 

Bayramın şekerleri 

Ve merakla beklenilen G.O.R.A. sonunda 12 Kasım'da 450 sinema salonunda seyircisiyle buluşuyor. Herkes bir şeyler karaladı, eee, ben yazmasam olmaz tabii. BKM Beşiktaş Kültür Merkezi filmin ilk gösterimi için öyle şaşalı, kırmızı halılı bir gala düzenlemek yerine G.O.R.A oyuncularını sabah seanslarından itibaren tüm Türkiye'de seyircisiyle birlikte buluşturmayı uygun gördü. Artık şansınıza, hangi oyuncu hangi sinema ve hangi seansta karşınıza çıkar bilemiyorum. Kısmetse 14 Kasım bayram. Hoş geldi, sefa geldi. Ama bence en çok bayrama şarkıcı arkadaşlarımız sevinecek. Yine dolarlar ceplerine inecek. Kimler mi bu şanslılar. Buyrun 14 Kasım Petek Dinçöz ve Grup Turkuaz, 15 Kasım Aydın ve Grup Turkuaz Side Silence Beach Resort'da. Deniz Seki bayramın 2. günü Afyon Thermal Resort Oruçoğlu'nda. Özcan Deniz bayramın 2. günü Afyon İkbal Thermal Hotel'de. Funda Arar bayramın 2. günü Belek Papillon Hotels'de. Seda Sayan bayramın 2. günü Sheraton Çeşme'de. Fatih Ürek 15 Kasım'da Elegance Hotels International Marmaris'te. Hüner Coşkuner 14 Kasım'da Bursa Kervansaray Thermal'de. Sertap Erener 14 Kasım'da Belek Xanadu'da. World Of Wonders'da 13 Kasım Hülya Avşar, 14 Kasım Mazhar-Fuat-Özkan, 15 Kasım'da Emel Sayın Ahmet Özhan sahne alacak. Evet bugünlük de bu kadar. Sevinçleriniz okyanuslar, üzüntüleriniz ise kum tanesi kadar olsun. Hoşkalın... 



</TEXT>
</DOC>
