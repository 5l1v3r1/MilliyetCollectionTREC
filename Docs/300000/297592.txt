<DOC>
<DOCNO> 297592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sonsiy12.html </URL>
<DATE> 2004/12/14/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
'Memurlara emekli ikramiyesi yerine senet' düşüncesinin nedeni ne 
</HEADLINE>
<TEXT>

     CHP Yozgat Milletvekili Emin Koç, Maliye Bakanı Kemal Unakıtan'a, memurların emekli ikramiyesinin hisse senedi ile ödenmesi düşüncesinin Hazine'nin nakit sıkıntısından mı kaynaklandığını sordu. 
     Koç, TBMM Başkanlığı'na sunduğu yazılı soru önergesinde, basında çıkan haberlerde, hükümetin memurların emekli ikramiyelerini 2005 yılından itibaren Devlet İç Borçlanma Senedi veya özelleştirme kapsamındaki kuruluşların hisse senediyle ödemeyi düşündüğünün anlaşıldığını ifade etti. Emin Koç, bu çerçevede Maliye Bakanı Unakıtan'a şu soruları yöneltti 
     ''Böyle bir düşünce varsa hangi ihtiyaçtan kaynaklandı Hazine'nin nakit para sıkıntısı var mı 
     Emekli olan bir memur devletten alacağı ikramiye ile iş kurmayı planlıyorsa bu nasıl mümkün olacak Hazine kağıtlarını erken satması halinde para kaybı olacak mı 
     2005 yılında devletten kaç memurun ve işçinin emekli edilmesi düşünülüyor mu Devlet 2005 yılında emekli olacak memur ve işçiye ne kadar emekli ikramiye ödeyecek '' 
     
</TEXT>
</DOC>
