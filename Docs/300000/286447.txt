<DOC>
<DOCNO> 286447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sonspo35.html </URL>
<DATE> 2004/11/05/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Fenerbahçe moral arıyor... 
</HEADLINE>
<TEXT>

     Beşiktaş yenilgisinin ardından Avrupa Şampiyonlar Ligi'nde Olympique Lyon'a yenilen Fenerbahçe, Birinci Süper Lig'de Büyükşehir Belediyesi Ankaraspor ile yarın yapacağı maçı kazanarak moral bulmaya çalışacak. 
     Ligde 28 puan ve averajla, aynı puana sahip Galatasaray'ın önünde liderliğini sürdüren sarı-lacivertliler, ligin sürpriz ekiplerinden Büyükşehir Belediyesi Ankaraspor'a karşı zorlu bir mücadele verecek. Son iki resmi maçında kaybeden sarı-lacivertlilerde hedef mutlak 3 puan. 
     Sarı-lacivertliler, lig maçı öncesi son çalışmasını bu akşam Samandıra Tesisleri'nde gerçekleştireceği antrenmanla tamamlayacak. 
     Teknik Direktör Christoph Daum'un yarınki karşılaşmada Rüştü, Deniz, Luciano, Servet, Ümit, Serhat Mehmet , Serkan, Aurelio, Alex, Tuncay ve Van Hooijdonk ilk 11'ine şans vermesi bekleniyor. 
     Fenerbahçe Şükrü Saracoğlu Stadı'nda saat 20.00'de başlayacak ve Digitürk Lig TV'den naklen yayınlanacak maçı hakem Bülent Demirlek yönetecek. 
     
</TEXT>
</DOC>
