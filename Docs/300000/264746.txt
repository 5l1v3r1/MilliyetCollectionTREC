<DOC>
<DOCNO> 264746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/sonsiy08.html </URL>
<DATE> 2004/08/19/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Afganistan'da seçimler... AGİT, Türkiye'den seçim uzmanı istedi 
</HEADLINE>
<TEXT>

     Avrupa Güvenlik ve İşbirliği Teşkilatı'nın AGİT , Afganistan'da 9 Ekim'de yapılacak başkanlık seçimleri için Türkiye'den seçim uzmanı istediği öğrenildi. 
     Edinilen bilgiye göre, AGİT'in talebi, seçimlerin doğru şekilde yapılmasını sağlayacak ve bu konuda eğitim verebilecek uzmanları içeriyor. 
     Ankara, uzman talebini değerlendirmeye alırken, ilgili kurum ve kuruluşlarla temasa geçildi. 
     Yüksek Seçim Kurulu YSK yabancı dil sorunu nedeniyle uzman gönderemezken, üniversitelerde akademisyenlerle görüşmeler devam ediyor. 
     Gelecek günlerde konuya ilişkin çalışmaların neticelenmesinin beklendiğini belirten kaynaklar, talebe uygun uzmanların belirlenmesi halinde, küçük bir grubun Afganistan'a seçim uzmanı olarak gönderilebileceğini kaydettiler. 
     Aralarında Devlet Başkanı Hamid Karzai ile Özbek General Raşid Dostum'un da bulunduğu 18 adayın katılacağı seçimler için yaklaşık 9 milyon seçmen kayıt yaptırdı. 
     
</TEXT>
</DOC>
