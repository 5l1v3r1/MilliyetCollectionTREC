<DOC>
<DOCNO> 278425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sonspo03.html </URL>
<DATE> 2004/10/08/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Müthiş takas Stam'ı bize verin, Roberto Carlos'u size verelim... 
</HEADLINE>
<TEXT>

     Milan yönetimi, Real Madrid’in yeni sezon için kendilerine yaptığı teklifi açıkladı Jaap Stam’ı bize verin, Roberto Carlos’u size verelim... 
     
     Taraftarlar için 
     İspanya Ligi devi Real Madrid’in yeni sezon için düşündüğü bomba transfer’in Jaap Stam olduğu ortaya çıktı. Milanlı yöneticiler, ezeli rakibin kendilerine şu müthiş takası önerdiğini açıkladı Hollandalı Jaap Stam’ı istiyoruz, yerine size yıldızımız Roberto Carlos’u öneriyoruz. Bu müthiş takas İtalya basınının gündemine otururken, Real Madrid başkanı Florentino Perez’in taraftara yeni yüz sunmak için böyle bir girişimde bulunduğu öğrenildi. 
     
     Her yıl bir bomba 
     Her yıl müthiş bir transferle sezona merhaba diyen Real Madrid’in bu takasın üzerine para vermeyi bile kabul ettiği sızan haberler arasında. İlk olarak Barcelona’dan Luis Figo, ardından Juventus’tan Zidane’ı, daha sonra da İnter’den Ronaldo’yu kadrosuna dahil eden ünlü ekip, bilindiği gibi sezon başında da Manchester United’dan David Beckham’ı renklerine bağlamıştı. Milan’ın bu takas önerisini düşünmek için süre istediği ifade edildi. 
     
</TEXT>
</DOC>
