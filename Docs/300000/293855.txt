<DOC>
<DOCNO> 293855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sonspo12.html </URL>
<DATE> 2004/12/01/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Mehmet Okur 6 sayıda kaldı Jazz dibe vurdu .. 
</HEADLINE>
<TEXT>

     ABD Profesyonel Basketbol Ligi'ne NBA , 9 maçla devam edildi. 
     Mehmet Okur'un formasını giydiği Utah Jazz, sahasında Phoneix Suns'a 115-102 yenilerek, ligdeki 7. yenilgisini aldı ve Batı Konferansı Kuzeybatı Grubu'nda sonunculuğa düştü. 
     Jazz'da Mehmet Okur, oyuna sonradan girerek, 20 dakikada 6 sayı, 6 ribaunt ve 3 asistlik performans sergiledi. Okur 2 sayılık atışlarda 5'de 1, serbest atışlarda 7'de 4 isabet bulurken 1 kez denediği 3 sayılık atışta başarılı olamadı. 
     Jazz'da Carlos Boozer, rakip potaya gönderdiği 27 sayıyla takımının en skorer oyuncusu olurken, 18 ribaunt ve 2 asistle de double-double yaptı. 
     Matt Harpring ise 19 sayı, 7 ribaunt ve 2 asistle oynamasına rağmen takımının yenilgisini engelleyemedi. 
     Ligde çıktığı 13 maçta 11 galibiyet alan Phoneix Suns, Jazz önünde de üstün gözükerek galibiyet sayısını 12'ye çıkardı. 
     Suns'ta Amare Stoudemire, 29 sayı, 9 ribaunt, 1 asist ve 4 top çalmayla maçın en skorer oyuncusu oldu. Shawn Marion 21 sayı, 9 ribaunt ve 3 asist, Kanadalı oyun kurucu Steve Nash ise 20 sayı ve 14 asistle double-double yaparak galibiyete katkıda bulundu. 
     
     İBRAHİM'SİZ SUPERSONICS, TRAIL BLAZERS'A 100-94 YENİLDİ 

     Bu sezon İbrahim Kutluay'ı kadrosuna katan ve lige çok iyi bir başlangıç yapan Seattle Supersonics, deplasmanda Portland Trail Blazers'a 100-94 yenildi. 
     İbrahim'in kadroda yer almadığı maçta Supersonics, sezonun 3. yenilgisini aldı. Supersonics'te Rashard Lewis 29 sayı ve 3 ribauntla maçın en skorer ismi oldu, ancak 21 sayı, 6 ribaunt ve 5 asistli Ray Allen ile 11 sayı ve 10 ribauntla double-double yapan Luke Ridnour gibi yenilgiyi engelleyemedi. 
     Trail Blazers'ta ise Şerif Abdürrahim, rakip potada oldukça etkili olduğu karşılaşmada 25 sayı attı, 5 de ribaunt aldı. Darius Miles 20 sayı ve 6 ribaunt, Zach Randolph da 19 sayı ve 4 ribauntla galibiyeti getiren oyuncular oldular. 
     Ligde günün diğer maçlarında alınan sonuçlar şöyle 
     

New York Knicks-Atlanta Hawks 110-109 Toronto Raptors-Miami Heats 94-92 New Jersey Nets-Charlotte Bobcats 99-86 Los Angeles Lakers-Milwaukee Bucks 95-90 Sacramento Kings-Memphis Grizzlies 98-93 San Antonio Spurs-Dallas Mavericks 107-89 Detroit Pistons-Houston Rockets 93-72      
</TEXT>
</DOC>
