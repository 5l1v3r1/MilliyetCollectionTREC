<DOC>
<DOCNO> 278467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sontur16.html </URL>
<DATE> 2004/10/08/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Eski eşini sokak ortasında bıçakladı 
</HEADLINE>
<TEXT>

     Neşet KARADAĞ ADANA, DHA 

ADANA'da 28 yaşındaki Sırrı Erin, 12 yıl birlikte yaşadıktan sonra 4 yıl önce ayrıldığı nikahsız eşi 25 yaşındaki Arzu Söğüt'ü sokak ortasında el ve kollarını bıçaklayarak yaraladı. Yaralı kadın, kocasını "700 milyon liramı gasp etti'' sikayeti ile yakalattı. 
     Arzu Sögüt, Kocavezir Mahallesi'ndeki mağazalardan 2 çocuğuna giysi alırken eski eşi Erin ile karşılaştı. Çıkan tartışma ardından Erin, elindeki bıçakla eski eşini kolları ve elinden yaraladıktan sonra kaçtı. Olaydan sonra kanlar içinde Numune Hastanesi'ne götürülen Arzu Söğüt, polise, "Eşim 700 milyon lira paramı gasp edip beni yaraladı'' diyerek şikayetçi oldu. Şikayet üzerine Erin gözaltına alınarak gasp ve yaralama' suçundan Adliyeye sevk edildi. 
     Nikahsız eşi Sırrı'dan kendisini ve 2 çocuğunu dövdüğü için ayrıldığını anlatan Söğüt, şöyle konuştu 
     "Olay günü Irak'ta çalışan kardeşim 700 milyon lira para göndermişti. Parayı bankadan çektim. Çocuklarıma giysi almaya giderken peşime takıldı. Parayı istedi. Vermeyince, kollarımı, elimi kesti. Az kalsın beni öldürecekti.'' Sırrı Erin ise, eşinin yalan söylediğini öne sürerek, "Otoyolda fuhuş yaptığını öğrendim. Vazgeçmesini söyledim. Bana ters cevap verince bıçakladım'' diye konuştu. 
     
</TEXT>
</DOC>
