<DOC>
<DOCNO> 252956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/yasam/yas05.html </URL>
<DATE> 2004/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutluluğun sırrı yediğiniz yemekte 
</HEADLINE>
<TEXT>


İngiltere ve ABD'de yapılan araştırmalara göre, besin değeri yüksek, özellikle de omega 3 açısından zengin diyetlerin, mutluluk verici ve depresyondan koruyucu etkisi bulunuyor 

DIŞ HABERLER SERVİSİ 

Akıl sağlığına olumlu etki 
SAĞLIKLI beslenmek, akıl sağlığını olumlu etkileyip mutluluğun kapılarını aralıyor. İngiltere'deki Uluslararası Yağ Asitleri ve Lipit Araştırmaları Topluluğu kongresinde konuşan uzmanlar, besin değeri yüksek gıdaların mutluluk verici ve depresyondan koruyucu etkisi olduğunu söyledi. Yumurta ve balıkta bulunan omega 3 açısından zengin diyetler öğrenmeyi de kolaylaştırıyor. 

Balık ağırlıklı diyet 
ABD'DE 14 bin 500 hamile kadın üzerinde yapılan bir araştırmada, hamilelikleri süresince balık yiyen kadınların depresyona yakalanma riskinin çocuklarının da davranışsal problemler yaşama ve öğrenme zorluğu çekme ihtimallerinin azaldığı belirlendi. Omega 3 tüketimi az olan çocukların ileride depresyona girme ihtimalinin fazla olduğu bulundu. 

Fazla tuz beyin gücüne zarar .. 

NEVSAL ELEVLİ Londra 
GÜNLÜK diyette fazla tuz tüketmek, beyin gücünü olumsuz etkiliyor. ABD'de 2500 gönüllünün incelenmesiyle yapılan bir araştırmaya göre, tuzlu yiyecekler kan basıncını yükselterek hafıza ve mantık yürütme gücünü zayıflatıyor. FAZLA tuz, işe odaklanma süresini de olumsuz etkiliyor. Kan basıncı ile kavrama yeteneği arasında doğrudan bir ilişki var. Kan basıncı arttıkça beyinde meydana gelen hasarlar da beynin gücünü azaltıyor. 



</TEXT>
</DOC>
