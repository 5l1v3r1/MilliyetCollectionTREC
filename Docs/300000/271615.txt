<DOC>
<DOCNO> 271615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sondun04.html </URL>
<DATE> 2004/09/14/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
ABD'de 20 milyon insan uyuşturucu kullanıyor... 
</HEADLINE>
<TEXT>

     ABD'de 12 yaşın üzerindeki yaklaşık 20 milyon insanın düzenli olarak uyuşturucu kullandığı belirlendi. 
     İnternette sağlık konularında yayın yapan WebMD sitesinde çıkan habere göre, ABD'nin toplam nüfusunun yüzde 8,2'sine denk gelen uyuşturucu bağımlılarından 14,6 milyonu aktif marihuana kullanıcısı durumunda. 
     Uyuşturucu kullanımı ve sağlık konusunda yapılan bir araştırmanın sonuçlarına göre, ABD genelinde her gün ortalama 7 bin insan marihuanayı ilk kez deniyor. 
     Araştırma, uyuşturucu tercihlerinde genel eğilimde değişiklik olmasa da bir zamanlar yetişkinler arasında son derece yaygın olan LSD ve ecstasy gibi uyuşturucuların kullanımında düşüş kaydedildiğini ortaya koydu. 
     Buna karşın reçeteyle satılan ilaçların suistimal edilmesi eğiliminde tırmanma gözlendiğini gösteren araştırma, 12 yaşından büyük yaklaşık 32,1 milyon Amerikalının reçeteyle satılan ağrı kesici ve bezeri ilaçları tıbbi olmayan amaçlarla kullandığını ortaya çıkardı. 
     Araştırma sonuçlarına göre, ABD'de şu an 20 milyondan fazla uyuşturucu ve alkol tedavisine ihtiyaç duyan hasta bulunmasına rağmen, bu bağımlılar gerekli tedaviyi görme imkanına sahip bulunmuyor. 
     
</TEXT>
</DOC>
