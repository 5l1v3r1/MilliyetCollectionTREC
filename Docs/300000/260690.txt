<DOC>
<DOCNO> 260690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/siyaset/axsiy01.html </URL>
<DATE> 2004/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ş rada korgeneral terfilerinde sürpriz 
</HEADLINE>
<TEXT>


Yüksek Askeri Ş ra'da, emekli olan 3 orgenerale karşı 2 korgeneral terfi etti. Kara Kuvvetleri Komutanlığı'na ise Yaşar Büyükanıt atandı 

BARKIN ŞIK Ankara 


Yüksek Askeri Ş ra YAŞ toplantısında, Kara Kuvvetleri Komutanı Orgeneral Aytaç Yalman, Jandarma Genel Komutanı Orgeneral Şener Eruygur ve 3. Ordu Komutanı Orgeneral Oktar Ataman'ın, emekliye ayrılması karara bağlandı. Ş ra'da, Kıbrıs Barış Kuvvetleri Komutanı Korgeneral Işık Koşaner ile Kara Kuvvetleri Değerlendirme ve Denetleme Başkanı İsmail Koçman ise orgeneralliğe terfi etti.Edinilen bilgilere göre, YAŞ toplantısında TSK'daki orgeneral kadrosu 15'ten 14'e düşürüldü. Ş rada emekli olan 3 orgenerale karşı 2 korgeneral terfi etti. Terfide 2. sırada bulunan Kıbrıs Barış Kuvvetleri Komutanı Işık Koşaner ve 7. sırada bulunan İsmail Koçman, orgeneralliğe terfi etti. Korgeneraller Ömer Keçecigil ve Engin Alan'ın görevlerinde de bekleme süresi 1 yıl uzatıldı. 

Büyükanıt'ın önü açıldı 
Ş rada, İstanbul Ayazağa'daki NATO'nun Kolordusu Üçüncü Kolordu'nun Komutanı Köksal Karabay, EDOK Komutanı Ahmet Özteker de emekliye ayrıldı. Karabay Süleymaniye baskını sırasında Genelkurmay Harek t Başkanlığı'nı yürütüyordu. Eruygur'dan boşalan Jandarma Genel Komutanlığı'na 2. Ordu Komutanı Orgeneral Fevzi Türkeri atanırken, 1. Ordu Komutanlığı'na da beklentiler doğrultusunda Orgeneral Hurşit Tolon atandı. 1. Ordu Komutanı Orgeneral Yaşar Büyükanıt ise Kara Kuvvetleri Komutanlığı'na getirildi. Söz konusu gelişme ile Büyükanıt'ın 2006'da Genelkurmay Başkanı olmasının önü açıldı. 

12 kişinin TSK ile ilişkisi kesildi 
Ş rada, ele alınan dosyalarda 12 kişinin TSK ile ilişiği kesilirken, Başbakan Recep Tayyip Erdoğan'ın ihraç dosyalarına şerh koyduğu öğrenildi. 

Başbakan bu sefer yok 

BaŞbakan Recep Tayyip Erdoğan, Yüksek Askeri Ş ra'nın YAŞ üçüncü gün çalışmalarına katılmadı. Milli Savunma Bakanı Vecdi Gönül'ün YAŞ üyelerine yemek verdiği saatlerde evinden AKP Genel Merkezi'ne geçen Erdoğan'ın, Ulaştırma Bakanı Binali Yıldırım hakkındaki gensoru önergesiyle ilgili TBMM'de yapılacak görüşmeleri gerekçe gösterdiği kaydedildi. 


</TEXT>
</DOC>
