<DOC>
<DOCNO> 284060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/soneko09.html </URL>
<DATE> 2004/10/28/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Petrol fiyatlarında gerileme hızlandı... 
</HEADLINE>
<TEXT>

     ABD'de dün açıklanan rafineri ürün stoklarında beklentilerin üzerinde artış kaydedilmesiyle uluslararası borsalarda petrol fiyatlarında başlayan gerileme sürüyor. 
     New York Borsası'nda 1.14 dolar gerileyen ABD hafif petrolünün varili 51.32 dolara indi. Borsada hafta başında 55.67 dolarlık rekor fiyat görülmüştü. 
     Londra Borsası'nda işlem gören Brent petrolünün varili ise 1.05 dolar değer kaybıyla 48.40 dolara geriledi. 
     ABD'de Enerji Bakanlığı'nın dün açıkladığı geçen haftaya ait rafineri ürün stoklarında görülen 4 milyon varillik artış, yaklaşan kış öncesi ısınma amaçlı rafineri ürünlerinde sıkıntı yaşanabileceği korkusunu hafifleterek uluslararası borsalarda dün geç saatlere kadar rekor seviyelere yakın seyreden petrol fiyatlarının hızlı geri çekilme hareketinde etkili oldu. 
     
</TEXT>
</DOC>
