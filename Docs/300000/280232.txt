<DOC>
<DOCNO> 280232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/spor/axspo01.html </URL>
<DATE> 2004/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük Peder Jensen 
</HEADLINE>
<TEXT>


Danimarka basını, Türkiye karşısında ortaya koyduğu müthiş oyun nedeniyle kaleci Skov Jensen'i kahraman ilan etti. Gazeteler kırmızı kart gören Grankjaer'i aptallıkla suçladı, Türkiye'ye övgüler yağdırdı 


DANİMARKA BASINI 
B.T Gazetesi 
"Yedek kalecinin büyük gecesi. Jensen, Türkler'i sakinleştiren adam. Türkler Kopenhag'ı fethetti. Golcümüz ülkemizi kurtardı. Aptal Jesper Gronkjaer batırdı ve bir puanla yetindik. Türk müziği ile birlikte." 
Ekstra Bladet Gazetesi 
"Büyük Peder Jensen. Danimarka'yı kurtaran adam. Bir puana sevinmeliyiz. Kendi sahamızda oynamamıza rağmen sırtımızı duvara dayadık." 
M.J.Posten Gazetesi 
"Danimarka Milli Takımı dram yaşadı. Kaleci Jensen Türkiye'nin, Danimarka'dan 3 puanla dönmesini engelledi." 
Politiken Gazetesi 
"Jesper Gronkjaer'e verilen kırmızı kart adaletsizdi. Okan daha önce vurdu. Türkler elde ettikleri avantajı kullanamadılar. Nihat'ın golleri bulamaması Danimarka'yı kurtardı." 
Berlingske Tidende Gazetesi 
"Danimarka için büyük dram. Oyunun kaderi kırmızı karttan sonra değişti. Her iki takım da çok koştu ama Türkler daha çok savaştı. Kaleci Jensen Danimarka'yı kurtardı." 

YUNAN BASINI 
Etnos Gazetesi 
"Otto Rehhagel uğurlu geldi. Rehhagel'in izlediği Danimarka -Türkiye maçından galip çıkan yok." 
Apoyevmatini Gazetesi 
"Sipariş versek Yunanistan için bu kadar iyi sonuç olmazdı." 
Kathimerini Gazetesi 
"Gruptan kimin çıkacağı tam bir kördüğüm. Sadece Türkiye'nin hafif bir avantajı var. Ancak kendi sahalarında bile olsa Avrupa Şampiyonu Yunanistan'ı ve Danimarka'yı yenmeleri kolay iş değil. Favoriler arasında büyük puan farkı olmaması Yunanistan'ın işine yarıyor." 
Ta Nea Gazetesi 
"Kopenhag'dan mesajlar iyi." 
To Vima Gazetesi 
"Kopenhag'da şans Yunanistan'ı terketmedi." 


</TEXT>
</DOC>
