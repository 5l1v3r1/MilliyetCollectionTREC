<DOC>
<DOCNO> 294036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/yasam/yas05.html </URL>
<DATE> 2004/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Esra'nın okul çilesi bitmiyor 
</HEADLINE>
<TEXT>


Okuması için seferber olunan Esra, babasının verdiği söze rağmen okula gitmiyor 

GÖKHAN KARAKAŞ İstanbul 

UNICEF'in de desteklediği 'Haydi Kızlar Okula' kampanyası kapsamında okuması için seferber olunan Esra Kılıç 12 , dün yine okula gitmedi. Esra'nın, babasının söz vermesine rağmen okula gitmemesi, Kartal Kaymakamı Dursun Ali Şahin ve okul yönetimini üzdü. 
Okuma imk nı bulamayan Nargül Toğaç ve Emine Başak Aksöz adlı kızlar, okulun 5. sınıfında eğitimlerine başlamıştı. Başörtüsü taktığı için okumayı reddeden Esra ise, Kaymakam Şahin'in tanıdığı sürenin dolmasına rağmen yine okuluna gitmedi. Kızını okula gönderme sözü veren baba Necmi Kılıç, "Kendisi istemiyor. Ama 1 Aralık'a kadar düşünüp kızımı okula getireceğim" demişti. 
Kaymakam Şahin, "Verdikleri sözü tutmadılar. Bundan sonra kanunun verdiği yetkileri kullanabiliriz" dedi. 


</TEXT>
</DOC>
