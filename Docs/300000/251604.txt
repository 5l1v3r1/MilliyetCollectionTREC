<DOC>
<DOCNO> 251604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sondun11.html </URL>
<DATE> 2004/06/29/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Almanya'da Kaplan davası kapandı 
</HEADLINE>
<TEXT>

     Almanya'da faaliyetleri yasaklanan İslami Cemiyet ve Cemaatleri Birliği'nin İCCB yöneticisi Metin Kaplan hakkında, derneğini yeniden örgütlediği gerekçesiyle açılan dava kapandı. 
     Köln Başsavcısı Regine Appenrodt, Kaplan hakkındaki davanın kapandığını belirterek, ''Derneğin, Köln'ün Ehrenfeld ilçesinde yeni bir merkez kurduğu yolundaki iddialarla ilgili delil bulamadık'' dedi. 
     Bu konuda çok sayıda Kaplan yandaşı hakkında açılan davaların da durdurulduğu bildirildi. 
     Münster Yüksek İdare Mahkemesi'nin, Kaplan'ın sınır dışı edilebileceğine, ancak temyize başvurma hakkı bulunduğuna karar vermesinden sonra, Köln İdare Mahkemesi, Kaplan'ın temyize başvurmasına imkan vermek için 27 Temmuz'a kadar sınır dışı edilmesini yasaklamıştı. 
     
</TEXT>
</DOC>
