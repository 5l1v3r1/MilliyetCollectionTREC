<DOC>
<DOCNO> 271189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/son/sonspo14.html </URL>
<DATE> 2004/09/12/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
IAAF tarihinde ilk kez yılın atletlerini halk oylaması yardımıyla seçecek 
</HEADLINE>
<TEXT>

     Uluslararası Amatör Atletizm Federasyonu IAAF , tarihinde ilk kez yılın sporcularını halk oylaması yardımıyla seçecek. 
     Erkeklerde ve bayanlarda 2004 yılının en iyi 10'ar atletini belirleyen IAAF, milli atlet Elvan Abeygelesse'yi de aday sporcular arasına koydu. 
     IAAF'nin resmi internet sitesi üzerinden yapılacak oylama yarın başlayacak ve 17 Eylül Cuma günü sona erecek. En çok oyu alan ilk 5 sporcu, 18-19 Eylül tarihlerinde Monaco'da yapılacak 2. Dünya Atletizm Finali'ndeki performansları da gözönünde bulundurularak, Uluslararası Atletizm Vakfı üyeleri tarafından yeniden oylanacak ve 2004 yılının en iyi sporcuları belirlenecek. 
     Yılın en iyi atletleri, Monte Carlo Grimaldi Forum'da 19 Eylül Pazar günü yapılacak Dünya Atletizm Finali galasında kamuoyuna açıklanacak. 
     Oylamaya katılmaya hak kazanan atletler ve başarılı gösterildikleri dallar şöyle 
     Bayanlar Elvan Abeylegesse 5 bin metre , Fani Halkia 400 metre engelli , Xing Huina 10 bin metre , Kelly Holmes 800 ve 1500 metre , Yelena Isinbeyeva sırıkla yüksek atlama , Benita Johnson kros , Tatyana Lebedeva 3 adım atlama , Osleidys Menendez cirit atma , Mizuki Noguchi maraton , Yelena Slesarenko yüksek atlama 
     Erkekler Stefano Baldini maraton , Kenenisa Bekele 10 bin metre , Yuriy Bilonog gülle atma , Hicham El Guerrouj 1500 metre , Justin Gatlin 100 metre , Stefan Holm yüksek atlama , Robert Korzeniowski yürüyüş , Saif Saaeed 3 bin metre engelli , Jeremy Wariner 400 metre , Liu Wiang 110 metre engelli . 
     
</TEXT>
</DOC>
