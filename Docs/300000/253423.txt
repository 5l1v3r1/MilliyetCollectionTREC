<DOC>
<DOCNO> 253423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sonyas17.html </URL>
<DATE> 2004/07/06/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Obez annenin çocuğunun obez olma riski yüksek... 
</HEADLINE>
<TEXT>

     Obez kadınların dünyaya getirdiği çocukların obez olma riskinin, diğer kadınların çocuklarına göre iki kat fazla olduğu belirlendi. 
     ABD'de 8500 kadın üzerinde yapılan bir araştırma, obeziteyi engelleme çabalarının doğumdan önce başlaması gerektiğini ortaya koydu. 
     Bebeğin doğumdan sonraki ağırlığı, annenin ırkı, eğitim seviyesi ve hamilelik sırasında sigara kullanıp kullanmadığı gibi faktörlerin de hesaba katıldığı araştırmada, obez anneleri olan çocukların obez olma riskinin 2 yaşında iki kat, 4 yaşında ise 2,3 kat arttığı saptandı. 
     ABD Tarım Bakanlığı tarafından desteklenen ve sonuçları Pediatrics dergisinin Temmuz sayısında yayınlanan araştırmanın, Ohio'da devlet yardımı alan annelere dair kayıtlar üzerinde yapıldığı belirtildi. 
     
</TEXT>
</DOC>
