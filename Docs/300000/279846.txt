<DOC>
<DOCNO> 279846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sontur54.html </URL>
<DATE> 2004/10/13/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Ölüdeniz'de iki yamaç paraşütü çarpıştı 1 ölü, 1 yaralı 
</HEADLINE>
<TEXT>

     Ölüdeniz'de yamaç paraşütüyle atlarken havadan çarpışarak, kayalıklara düşen turistlerden biri öldü, biri de yaralandı. 
     Alınan bilgiye göre, tek başına single atlayış yapan iki yabancı turist havada çarpışarak kayalıklara düştü. 
     Kaza yapan turistlerden Hollandalı Erick Heinegan 42 olay yerinde hayatını kaybetti. 
     Alman turist Uwe Nurmann yaralı olarak Fethiye Devlet Hastanesi'ne kaldırıldı. 
     Pistten ayrı ayrı havalanan turistlerin çarpışınca paraşüt iplerinin birbirine dolaştığı ve kayalıklara düştükleri bildirildi. 
     Arazinin sarp ve kayalık olması nedeniyle Marmaris Aksaz Deniz Üssü'nden gelen askeri helikopter ile kaza yerine ulaşıldı. 
     Hayatını kaybeden Hollandalı Erick Heinegan'in, bilgisayar operatörü olduğu öğrenildi. 
     Alman turist Uwe Nurmann'ın vücudunun değişik bölgelerinde kırıklar olduğu, hayati tehlikesinin bulunmadığı bildirildi. 
     
</TEXT>
</DOC>
