<DOC>
<DOCNO> 272986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/son/sontur37.html </URL>
<DATE> 2004/09/18/ </DATE>
<TIME> 19.37 </TIME>
<AUTHOR>  </AUTHOR>
<HEADLINE>
Yalova'da "Misyonerlik ve faaliyetleri" konferansı... 
</HEADLINE>
<TEXT>

     Uludağ Üniversitesi UÜ İlahiyat Fakültesi Öğretim Üyesi Prof. Dr. Ahmet Güç, ''Türkiye'nin neresinde olursa olsun bir gencimizin dahi Hıristiyan olması, yüzde 99'u Müslüman olan ülkemiz için büyük kayıptır'' dedi. 
     Prof. Dr. Güç, Yalova Müftülüğü'nce düzenlenen ''Misyonerlik ve Faaliyetleri'' konulu konferansta, misyonerliği, kişinin inandığı bir dini başkalarına benimsetmek için çalışması olarak tanımladı. 
     Misyonerliğin, zaman içinde Hıristiyanlara mal olduğunu ifade eden Güç, şunları kaydetti 
     ''Hıristiyanlar, misyonerliği, İncil'de Hz. İsa'nın Gidin, insanları baba, oğul ve kutsal ruh adına vaftiz edin demesine bağlıyorlar. Aslında İncil, Hz. İsa'dan yaklaşık 30 yıl sonra yazılmıştır. Hz. Muhammed de her peygamber gibi Allah'ın birliğini yaymaya çalışmıştır. Her ne kadar misyonerler, konuyu Hz. İsa'ya dayandırsalar da Hz. İsa, böyle bir şey dememiştir.'' Ahmet Güç, misyonerlerin eskiden faaliyetlerini gizli yürüttüklerini, ancak son yıllarda açıkça yürütmekten kaçınmadıklarını dile getirdi. Ülkesine karşı sorumluluk duyan herkesin bu konuya hassasiyet göstermesi gerektiğini vurgulayan Güç, ''Türkiye'nin neresinde olursa olsun bir gencimizin dahi Hıristiyan olması, yüzde 99'u Müslüman olan ülkemiz için büyük kayıptır. Gençlerimizin Hıristiyan olmasından, hepimizin rahatsızlık duymamız gerekir'' dedi. 
     
</TEXT>
</DOC>
