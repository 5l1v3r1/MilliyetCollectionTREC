<DOC>
<DOCNO> 259987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/sonspo02.html </URL>
<DATE> 2004/08/02/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Manchester United, ABD’de döküldü 
</HEADLINE>
<TEXT>

     Yeni Dünya’da çıktığı üçüncü maçı Milan’a penaltılarla kaybeden İngiliz ekibi galibiyet alamadan ülkesine dönerken, yeni sezon öncesi iyi sinyaller vermedi İngiltere Premier Ligi’nin başlamasına iki hafta kala hazırlıklarını sürdüren şampiyonluk adaylarından Manchester United taraftarlarına umut vermiyor. 
     ABD’de World Champions Series kapsamında üç maça çıkan Kırmızı Şeytanlar, galibiyet alamadan İngiltere’ye dönüyor. 
     İngiliz ekibi, Scholes ve Shevchenko’nun karşılıklı golleriyle normal süresi 1-1 biten maçta Milan’a penaltılarla 9-8 yenildi. 
     
     Roma Totti’yle güldü 

     Kaleci Tim Howard penaltı vuruşundan yararlanamayınca Manchester United sahadan boynu bükük ayrıldı. İngiliz ekibi daha önce de Celtic’e 2-1, normal süresi 0-0 biten maç sonunda Bayern Münih’e penaltılarla 5-4 kaybetmişti. 
     Öte yandan yine World Champions Series kapsamında oynanan diğer karşılaşmada Roma, Celtic’i 1-0 mağlup etti. İtalyan temsilcisinin golünü kaptan Francesco Totti kaydetti. 

     
</TEXT>
</DOC>
