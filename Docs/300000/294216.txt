<DOC>
<DOCNO> 294216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sontur20.html </URL>
<DATE> 2004/12/02/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Yüzüne tükürdüğü için öldürmüş 
</HEADLINE>
<TEXT>

     İsmail AKDUMAN DHA 

SAMSUN'un Tekkeköy İlçesi'nde eşinin annesi Nuran Salkut 45 ve babası İbrahim Salkut'u 47 tabancayla kurşun yağmuruna tutarak öldüren Ahmet Güngör 23 ve olaya karışan iki arkadaşı ilk kez hakim karşısına çıktı. Suçunu kabul eden Güngör, "Boşanmak için dava açtım. Konuşmak için beni çağırdılar. Küfür ve hakeret edip yüzüme tükürünce onları vurdum'' diye konuştu. 
     Tekkeköy ilçesi Çiftlik mahallesinde 4 ay önce meydana gelen olayda, Ahmet Güngör ile Yeşim Güngör 21 2 yıl önce evlendikten sonra Almanya'ya yerleşti. İddialara göre, eşine kötü davranan Ahmet Güngör, Almanya polisi tarafından sınır dışı edileceğini öğrenince Fransa'ya kaçtı. 
     Bu sırada Yeşim Güngör de Almanya'da eşine boşanma davası açtı. Memleketi Samsun'un Tekkeköy ilçesine tatile gelen Ahmet Güngör, davayla ilgili konuşmak için eşinin annesi Nuran Salkut ile babası İbrahim Salkut'un evine, yanında arkadaşları Sercan Birinci 19 ve Atanur Gümüş 25 ile birlikte gitti. Bu sırada tartıştığı Salkut çiftini, yanında taşıdığı ruhsatsız tabancayla kurşun yağmuruna tuttu. 
     Olaydan sonra 2 arkadaşıyla birlikte yakalanan Güngör, Samsun 1'inci Ağır Ceza Mahkemesi'nde, planlayarak cinayet işlemek suçundan müebbet hapis cezası istemiyle ilk kez hakim karşısına çıktı. 
     Sanıklardan Ahmet Güngör, savunmasında suçunu itiraf ederek, "Aslında boşanma davasını ben açtım. Eşimin ailesi ise boşanmamızı istemiyordu. Olay günü, kayınpederimin evinin yanından geçiyordum. Beni eve çağırdılar. Sonra da İbrahim Salkut Buradan neden geçiyorsun şerefsiz herif' diyerek bana hakaret etti. Düzgün konuşmasını söyledim, ancak bu kez yüzüme tükürdü. Kayınvalidem de eşine vur onu diye' seslendi. Bir anda sinirlendim ve silahımla onlara ateş ettim'' dedi. 
     Tutuklu yargılanan Atanur Gümüş ve Sercan Birinci ise olayla ilgilerinin bulunmadığını söylediler. Mahkeme duruşmaya gelmeyen Yeşim Salkut'un dinlenmesi için ertelenirken, sanıkların tutukluluk halinin devamına karar verildi. 
     
</TEXT>
</DOC>
