<DOC>
<DOCNO> 292702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sonyas03.html </URL>
<DATE> 2004/11/27/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
"Bak Şu Konuşana" filminin 130 kiloluk yıldızı diyete başlıyor... 
</HEADLINE>
<TEXT>

     ''Bak Şu Konuşana-Look Who's Talking'' serisiyle tanınan ve son yıllarda 65 kilo alarak hayranlarını şaşırtan ünlü yıldız Kirstie Alley, fazla kilolarından kurtulmak için diyete başladığını açıkladı. 
     130 kiloluk tombul yıldız, People dergisinde yer alan röportajında hayatıyla ilgili çok önemli kararlar aldığını söyledi. Sigara içmeyi bıraktığını ve yeni televizyon şovuna yoğunlaştığını anlatan Alley, ''Ve büyük kararı verdim. Artık diyet zamanı geldi'' dedi. 
     Eski söyleşilerinde kilolarından memnun olduğunu vurgulayan yıldız, ''Son aylarda giderek kilo alıyor ve neye benzediğimi bir türlü kavrayamıyor, gerçeği göremiyordum. Ama şimdi artık aman tanrım diyorum'' sözleriyle diyete nasıl karar verdiğini anlattı. 
     ''Şişman Aktris-Fat Actress'' adlı şov programına yoğunlaşmak istediğini de dile getiren Alley, ''Teklifi aldığım sırada banyo terazisine çıkmış, kilomu görmüş ve yerlere vura vura ağlıyordum. Tam bu sırada ajansımdan bir telefon geldi ve bu işi önerdiler. Hıçkırıklarıma ara verip 'niye önce şova başlayıp sonra kilo vermeyeyim' diye düşündüm'' dedi. 
     Lille 10 ve William 12 adlı iki çocuğu bulunan yaşındaki ünlü sanatçı, geçtiğimiz günlerde yer alan söyleşilerinde de kilosu yüzünden eskisi gibi çocuklarına zaman ayıramadığını, hızlı hareket edemediğini ve üzerine göre kıyafet bulamadığını açıklamıştı. 
     
</TEXT>
</DOC>
