<DOC>
<DOCNO> 255834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/sondun10.html </URL>
<DATE> 2004/07/16/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Hindistan'da okulda yangın faciası 77 çocuk öldü... 
</HEADLINE>
<TEXT>

     Hindistan'ın güneyindeki Tamil Nadu eyaletinde bir ilkokulda yangın çıktı. Yangının ardından enkazdan 77 çocuğun cesedinin çıkarıldığı bildirildi. 
     Polis kaynakları, 77 ceset bulunduğunu, 34 yaralının hastaneye götürüldüğünü ve ölü sayısının artmasından endişe ettiklerini, çünkü yaralılar arasında durumu ağır olanların bulunduğunu açıkladı. 
     Öğle yemeği hazırlandığı sırada Kumbhakonam kentindeki okulun mutfağında başlayan yangının ardından, gözü yaşlı velilerin önce cesetlerin çıkarıldığı okula, daha sonra da hastaneye koştukları belirtiliyor. 
     İlk belirlemelere göre, yangın, öğle yemeği hazırlandığı sırada okul mutfağındaki odun fırınından çıkarak yayıldı. Yerel saatle 11.00'de TSİ 08.30 başlayan yangın sırasında okulda 350 öğrenci bulunduğu ifade ediliyor. 
     Okuldaki çocukların yaşları 6 ile 13 arasında değişiyor. 

     
</TEXT>
</DOC>
