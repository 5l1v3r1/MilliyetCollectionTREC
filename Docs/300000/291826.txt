<DOC>
<DOCNO> 291826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sontur24.html </URL>
<DATE> 2004/11/24/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Mersin'de fırtına .. 2 tekne battı, elektrik direkleri yıkıldı .. 
</HEADLINE>
<TEXT>

     Mersin'in Silifke İlçesi'ne bağlı Yeşilovacık Beldesi'nde, fırtına nedeniyle barınaktaki 2 balıkçı teknesi battı, elektrik direkleri yıkıldı. 
     Yeşilovacık Beldesi'nde, gece çıkan fırtına nedeniyle balıkçı barınağında dev dalgalar meydana geldi. Bu sırada, barınakta bulunan Mehmet Bal ve Ahmet Ertuğrul'a ait balıkçı tekneleri battı. Yeşilovacık Belediyesi ekiplerinin katılımıyla çıkartılarak tekneler, bakıma alındı. 
     Bu arada, fırtına nedeniyle, belde merkezindeki bazı elektrik direklerinin yıkıldığı öğrenildi. TEDAŞ ekipleri, bu nedenle meydana gelen elektrik arızasına gidermek için çalışmalarını sürdürüyor. Arızanın çok olması nedeniyle çalışmaların iki gün süreceği belirtildi. 
     Yeşilovacık Belediye Başkanı Halil İbrahim Yetkin, balıkçı barınağında her yıl yaşanan sorunun çözümüne yönelik tekne ve trollar için sığınak yapılması gerektiğini, bu konuda girişimlerde bulunacaklarını söyledi. 
     
</TEXT>
</DOC>
