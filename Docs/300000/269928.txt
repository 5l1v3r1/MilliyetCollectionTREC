<DOC>
<DOCNO> 269928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/spor/bbas.html </URL>
<DATE> 2004/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi 12 Dev Adam 
</HEADLINE>
<TEXT>


Basketbol Erkek Milli Takımımız, Avrupa Şampiyonası Elemeleri'nde ilk ve en zorlu maçını bugün deplasmanda Bosna Hersek ile oynayacak. Grubun diğer sınavında Estonya-Hollanda karşılaşacak 


NTV yayınlıyor 
A Milli Basketbol Takımımız, 2005 Avrupa Şampiyonası Elemeleri'ndeki ilk maçında bu akşam Bosna Hersek ile rakip sahada mücadele edecek. Bosna Hersek, Hollanda ve Estonya ile E Grubu'nda yer alan ekibimizin Sarajevo'daki maçı TSİ 18.00'de başlayacak ve NTV'den naklen yayınlanacak. Grubumuzdaki diğer maçta Estonya ile Hollanda, Tallin'de TSİ 19.00'da karşılaşacaklar. 

İki şans var 
BEŞ ayrı grupta 19 takımın finallere kalabilmek için zorlu bir sınav vereceği elemelerde her grupta ilk iki sırayı alanlar, ev sahibi Sırbistan Karadağ ve olimpiyatlarla Avrupa'yı temsil eden Yunanistan, Litvanya, İtalya ve İspanya ile birlikte finalist olacak. Kalan 9 ülke, yeni üç grup oluşturacak ve birinciler arasındaki mücadelede bir ülke daha final vizesi alacak. 

796. maç 

12 Dev Adam, tarihindeki 796. maçına çıkacak. Türkiye, 68 yılda yaptığı 795 maçın 405'ini kazanırken, 388'den yenilgiyle ayrıldı, 2'sinde berabere kaldı. Takımımız, tarihindeki en farklı galibiyeti Libya karşısında, İzmir'de yapılan İslam Ülkeleri Spor Oyunları'nda 29 Eylül 1980 142 - 45'lik skorla aldı. Ay - Yıldızlı ekibimiz, en farklı yenilgiyi ise Hırvatistan karşısında 1993 Avrupa Şampiyonası'nda 24 Haziran 113 - 63'luk skorla yaşadı. 

İlk tur programı 

A GRUBU 
18.45 Hırvatistan - Rusya 
B GRUBU 
19.00 Letonya - İsrail 
21.30 Bulgaristan - Portekiz 
C GRUBU 
18.00 Macaristan - Belçika 
19.00 Ukrayna - Almanya 
D GRUBU 
19.30 Slovenya - Fransa 
20.00 Çek Cum. - Polonya 
E GRUBU 
18.00 Bosna Hersek - Türkiye 
19.00 Estonya - Hollanda 


Bosna'ya kaybetmedik Statü Yer Tarih Sonuç 29.Avr.Şmp.E.G. Bulgaristan 31.05.95 81 - 73 Özel Maç Antalya 30.05.96 72 - 61 Özel Maç Antalya 31.05.96 82 - 68 30.Avr.Şmp. İspanya 26.06.97 70 - 62 31.Avr.Şmp. Fransa 21.06.99 57 - 42 Bormio Tur. Bormio 01.08.01 87 - 64 Novo Mesto Tur. Slovenya 18.08.01 88 - 83 

Kadro tamam 

GÖKHAN GERMAN 

Şehri gezdiler 
A Milli Basketbol Takımımız, dün sabah idmanının iptal edilmesini fırsat bilerek Sarajevo'yu gezdi. Antrenör Tanjevic'in serbest bıraktığı Ay - Yıldızlı oyuncular, öğle yemeğine kadar şehri gezip, alışveriş yaptılar. Millilerimiz, akşam saatlerinde ise maçın oynanacağı salonda iki saatlik bir çalışma yaptı. 

Eksik yok 
AKŞAM idmanına, 23 Ağustos'tan bu yana Orlando Magic ile kampta olan Hidayet de katıldı. Tecrübeli oyuncu, Bosna - Hersek karşısında forma giyecek. Sakatlıkları geçen İbrahim ve Serkan'ın da bugün takımda yer alabilecekleri açıklandı. Antrenör Tanjevic, "Galibiyet için elimizden geleni yapacağız" dedi. 

Potada bir yıldız kaydı 

TÜRKİYE Basketbol Ligi'nde Beşiktaş formasını giyen Ufuk Sarıca, basketbolu bıraktığını açıkladı. Efes Pilsen'de yıldızı parlayan ve bu takımla birçok şampiyonluk yaşayan Ufuk, geçen sezon geçirdiği ağır sakatlık nedeniyle böyle bir karar aldığını söyledi. 


</TEXT>
</DOC>
