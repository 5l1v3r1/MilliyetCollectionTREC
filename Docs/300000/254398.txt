<DOC>
<DOCNO> 254398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sonsiy16.html </URL>
<DATE> 2004/07/10/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Bakan Güçlü, tarlada çapa yaptı... 
</HEADLINE>
<TEXT>

     Tarım ve Köyişleri Bakanı Sami Güçlü, kadınlarla tarlada çapa yaptı. 
     Bakan Güçlü, ''Bin Köye Bin Tarım Danışmanı Projesi'' kapsamında Siirt Polisevi'nde, ilde görevlendirilen tarım danışmanları ile biraraya geldi. 
     Güçlü, toplantıda, Türkiye'nin tarım konusunda sürekli arayış içinde bulunduğunu, köy enstitüleri ve köy kentlerin de bu arayışın sonucunda ortaya çıktığını söyledi. 
     ''Bin Köye Bin Tarım Danışmanı Projesi'' ile köylülerin ihtiyaçlarına cevap vermeye çalıştıklarını ifade eden Güçlü, ''Amacımız, projeyi yaygınlaştırarak, zamanla kendi personelimizi projenin içine çekmektir'' dedi. 
     Valiliğe ait fıstık fidanlıklarında, örnek bir fıstık bahçesini gezen Güçlü, Başur Fidanlığı'nda incelemeleri sırasında da tarlada çapa yapan kadınlarla sohbet etti ve çapa yaptı. 
     Kurtalan İlçesi'ne bağlı örnek köy Yunuslar Köyü'ne geçen Güçlü, burada çiftçilerle sohbet toplantısı düzenledi yaptıkları çalışmalar hakkında bilgi verdi. 
     
</TEXT>
</DOC>
