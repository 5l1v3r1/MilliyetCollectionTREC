<DOC>
<DOCNO> 297119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/guncel/gun02.html </URL>
<DATE> 2004/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem öldürdü hem cenazesine katıldı 
</HEADLINE>
<TEXT>


Adana'da, öldürülüp dereye atılan liseli gencin katili akrabası çıktı 

NEŞET KARADAĞ Adana DHA 

Adana'da kaybolduktan sonra cesedi bulunan lise öğrencisi Tuncer Özdemir'i, akrabası Bircan Uraz'ın öldürdüğü ortaya çıktı. Merkez Seyhan ilçesine bağlı Yalmanlı köyünde oturan Özdemir 17 , bir hafta önce cep telefonuna gelen bir mesajı okuduktan sonra ortadan kayboldu. Özdemir'in cesedi önceki gün evlerinin yakınındaki portakal bahçesinden geçen drenaj kanalında bulundu. Göğsüne isabet eden iki fişekle öldürüldüğü belirlenen Özdemir'in cep telefonunun gasp edildiği belirlendi. 
Jandarma, katili yakalamak için, Özdemir'in cep telefonunu takibe aldı. Cep telefonunu kullanan Uraz 19 , cep telefonunun sinyalinin takip edilmesi sonucu yakalandı. Cinayeti itiraf eden Uraz, şunları söyledi 
"Kurusıkı tabancamı Tuncer'e gösterdim. Bana 'Tabancanı ben taşıyacağım. Yoksa seni jandarmaya şik yet eder yakalatırım' diyerek beni tehdit etti. Korkuyordum. Olay günü, arayıp tabancayı kendisine vereceğimi söyledim. Mesaj çekip, buluşma yerini tarif ettim. Geldiğinde kendisini vurdum. Çok pişmanım. Akrabam olduğu için gözyaşı dökerek cenazesine de katıldım." 


</TEXT>
</DOC>
