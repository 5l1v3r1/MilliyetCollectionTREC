<DOC>
<DOCNO> 274787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/yazar/guclu.html </URL>
<DATE> 2004/09/25/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Alemdaroğlu vakası 
</HEADLINE>
<TEXT>


YÖK ve Çankaya, Alemdaroğlu'nu "yargısız infazla" görevden alarak, iktidarın eline koz verdi. Azil işlemi, soruşturma açılıp savunma hakkı da verildikten sonra yapılsaydı, hukuki açıdan çok daha etik olurdu. 
Şimdi, hükümet de aynı yöntemi uygulayıp YÖK'ü görevden alırsa ne olacak YÖK'ü o zaman kim savunacak Rektörlerden kaçı YÖK'ün arkasında duracak .. 
Alemdaroğlu, YÖK ve Çankaya arasındaki kavgada, taraf olmadık, olmayız da. Biz olayın sadece gazetecilik yönüyle ilgiliyiz. Daha önce defalarca yazdık. Bir kez daha hatırlatalım Alemdaroğlu'nun görevden alınmasına gerekçe olan suçlar her neyse, açıklansın, öğrenelim... 

Bu gizlilik niye Devletin en üst kurumları arasında geçen iki yazışmayı sizlerle paylaşmak istiyorum. İlki 16.9.2004'te, İÜ Rektörü Alemdaroğlu tarafından YÖK Başkanlığı'na yazılmış. Neden görevden alınmak istendiğini soruyor. İkincisi de YÖK'ten ona cevap. Birlikte okuyalım. 
8.9.2004 tarihli e - mail ve faks ile 4982 sayılı "Bilgi Edinme Hakkı Kanunu"nun 4. maddesi doğrultusundaki başvuruma, 16.9.2004 saat 16.45'e kadar yanıt alamadığımı belirtir, 4982 sayılı yasanın 29 ve devamı maddelerindeki yaptırımların uygulanmasına fırsat verilmeyeceği inancıyla saygılarımı arz ederim... 
Cevap İlgili yazınızla talep etmiş olduğunuz bilgiler dosya olarak Sayın Cumhurbaşkanımızda bulunmaktadır. 
4982 sayılı "Bilgi Edinme Hakkı Kanunu"nun 7'nci ve bu kanuna dayanılarak çıkarılmış olan "Bilgi Edinme Hakkı Kanunu'nun Uygulamasına İlişkin Esas ve Usuller Hakkındaki Yönetmelik'in 12'nci maddeleri muvacehesinde talebinizin yerine getirilmesi uygun bulunmamıştır. 
Yorumunu sizlere bırakıyorum... 

Erdin ve Hatipoğlu Yükseköğrenime ve bilime yön veren isimlerin uluslararası yayınlarını ortaya koyduk. Peki üniversite öğretim üyeleri adına konuşan dernek yöneticilerinin durumları ne Bu konuda kamuoyunun yakından tanıdığı iki isim var. İstanbul'da Prof. Dr. Kadir Erdin, Ankara'da ise Prof. Dr. Tahir Hatipoğlu. Erdin'in 0, Hatipoğlu'nun da 2 yayını gözüküyor .. 
Bu arada, her ne kadar çok titiz bir tarama yapılıyor olsa da isim benzerliği nedeniyle bazı karışıklıklar olabileceğini ta en başından söylemiş ve yeni bilgiler doğrultusunda düzeltme yoluna gideceğimizi hatırlatmıştık. YÖK üyelerinde ufak bazı değişimler söz konusu. Son durum şöyle 
Ramazan Arslan 0, Ülkü Azrak 0, Ömer Faruk Batırel 0, Aysel Çelikel 0, Aybar Ertepınar 21, Barbaros Günçer 1, Alparslan Işıklı 0, Mustafa İlhan 61, Savaş Küçükyavuz 27, Ergin Nami Nomer 0, Ali Ekrem Özkul 0, Türkan Saylan 16, Tuğmaç Sayraç 12, Burhan Şenatalar 0, Ethem Tolga 4, Necmi Yüzbaşıoğlu 0, Erdoğan Teziç 0, İlhan Tekeli 1, Bülent Zülfikar 7, Özgün Ökmen akademisyen değil 
Taramalar, saygın üniversitelerimize mensup, konunun uzmanı bilim adamlarınca yapılıyor... 
Bu konuda bize yöneltilen sorulardan biri de, indekse giren eserlerin, ne kadar refere edildiği. Gerçekten önemli bir konu ama o da uzunca bir çalışmayı gerektiriyor. Tıpkı listeye giren isimlerin, kaçıncı sırada oldukları gibi. 
Gönül isterdi ki bu araştırmalar, YÖK ya da TÜBİTAK tarafından yapılsın ve her yıl yenilensin. Yoksa bu gidişle, ne dünya bilimine katkı sıralamasında daha üst sıralara tırmanabiliriz ne de dünyanın ilk 500 üniversitesi arasına girebiliriz. 
Özetin özeti Türkiye, Batılı ülkelere göre çok az da olsa, kaynaklarının bir bölümünü bilim için harcıyor. Bu yüzden bilim adına kimin ne yaptığını bilmeye hakkımız var. Bilim adamlarımızın performansları sürekli yayımlanmalı ki kaynaklarımız nereye harcanıyor, haberdar olalım. Kaliteyi ve verimliliği, bilimde yakalarsak gerisi gelecektir .. 



</TEXT>
</DOC>
