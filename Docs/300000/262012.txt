<DOC>
<DOCNO> 262012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sondun29.html </URL>
<DATE> 2004/08/10/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
NATO, Irak'ta göreve başlıyor... 
</HEADLINE>
<TEXT>

     Irak güvenlik birimlerinin eğitimi amacıyla Bağdat'ta görevlendirilen 50 NATO subayının 4 subaydan oluşan ilk ekibinin Irak'a geldiği bildirildi. 
     NATO sözcüsü Franco Veltri, AFP'ye telefonla yaptığı açıklamada, ''Ekibin dün Irak'a vardığına dair teyit aldım'' dedi. 
     Veltri, Hollanda Hava Kuvvetleri'nden General Carel Hilderink'in kumatasında olan ve çeşitli ülkelerden 45 subayın da hafta sonuna kadar Irak'a ulaşmasının beklendiğini belirtti. 
     ''NTIM-I'' NATO Training Implementation Mission - Iraq olarak adlandırılan NATO ekibi, Irak güvenlik birimlerini, ''ülke içinde ve dışında'' eğitim görevini üstlenmişti. 
     NATO'nun 26 müttefiki, İstanbul zirvesinde, Iraklıların İttifak üyeleri tarafından eğitimine yeşil ışık yakmış, ancak yer, zaman ve uygulama koşullarını somut olarak belirlemeyerek kararı NATO Konseyi NAC'a bırakmıştı. 
     NAC, İstanbul zirvesinde alınan kararlar doğrultusunda Irak'taki güvenlik birimlerinin eğitimine destek amaçlı operasyonların somut uygulama şekilleri konusunda geçen ay sonunda uzlaşmaya varmıştı. 
     Irak'taki müttefiki Polonya'ya bugüne kadar lojistik destek sağlamakla yetinen NATO, ilk defa kurum olarak bu ülkede görev üstleniyor. 
     
</TEXT>
</DOC>
