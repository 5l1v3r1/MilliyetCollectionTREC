<DOC>
<DOCNO> 261391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/son/sonspo11.html </URL>
<DATE> 2004/08/07/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
İlhan Mansız'ın Japonya macerası sona eriyor... 
</HEADLINE>
<TEXT>

     Japonya'nın Vissel Kobe takımı, milli futbolcu İlhan Mansız ile yollarını ayırıyor. 
     Japon kulübünden yapılan açıklamada, sakatlığı nedeniyle ligin J-League ilk yarısında yararlanılamayan golcü futbolcunun gönderileceği bildirildi. 
     İlhan, Japonya'ya transfer olduktan sonra, Vissel Kobe formasıyla sadece 3 maçta oynamış, ancak sağ dizindeki sakatlığı nedeniyle devreyi kapatmıştı. 
     Golcü futbolcu, Beşiktaş'tan Vissel Kobe takımına, Japon Ligi'nde rekor bir ücret olan 4,5 milyon dolara transfer olmuştu. 
     Kulüp yetkilileri, Mansız'ın yerine Çek Pavel Horvath'ı transfer edeceklerini açıkladılar. 

     
</TEXT>
</DOC>
