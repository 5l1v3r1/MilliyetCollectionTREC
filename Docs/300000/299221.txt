<DOC>
<DOCNO> 299221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sonspo35.html </URL>
<DATE> 2004/12/20/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Gençlerbirliği ile Boliç'in yolları ayrıldı... 
</HEADLINE>
<TEXT>

     Ligde art arda başarısız sonuçlar sonrası yeniden yapılanmaya giren Gençlerbirliği, Boliç'in sözleşmesini feshetti. 
     Kulüp genel menajeri Cem Onuk, Boliç ile yollarını ayırarak kadroda yenilenmeye başladıklarını belirterek, ''Kayserispor maçından sonra da bazı oyuncuların durumunu gözden geçireceğiz' dedi. 
     Öncelikle altyapı takımı Gençlerbirliği ASAŞ Spor'dan 3-4 oyuncu alacaklarını ifade eden Onuk, ''Gençlerbirliği, Gençlerbirliği ruhunu taşıyabilecek oyuncularla yoluna devam edecek. Yabancı oyuncularla ilgili çalışmalarımız sürüyor. Çok iyi yabancılar alacağız. Bu nedenle transferde acele etmiyoruz. Transfer yapmak için oyuncu almayacağız. Gerektiği kadar da yerli oyuncu alacağız'' diye konuştu. 
     
</TEXT>
</DOC>
