<DOC>
<DOCNO> 251005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/guncel/gun90.html </URL>
<DATE> 2004/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Güncel problemler... 

Milli Eğitim Bakanlığı, esprilerin vazgeçilmezi "Bir musluk, bir havuzu... " diye başlayan havuz problemlerinin kaldırılarak, günlük hayata uygun eğitim verileceğini açıkladı... İşte günlük hayata uygun yeni problemlerden örnekler... 
X Bey'in 5 milyon dolarlık villasının havuzu, 2 saatte boşalmakta, 4 saatte dolmaktadır. Cumartesi verilen "sırf faizden malı götürdük" kodlu çılgın partide havuz leş gibi olmuştur. Asgari ücreti 15 milyon lira artarak 318 milyon olan Mahmut Efendi'ye, sabah 6'da temizlemeye başladığı havuzu, evin şımarık kızı Pırıltı girsin diye saat 10'a kadar yetiştirmesi emredilmiştir. Gereken formülü bulunuz... Not Ayrıca dolum ve boşalım sürelerini değişken cinsinden de hesaplayınız. 8 milyar dolar civarında hortumladıkları bankasına el konan ailenin babası ve kardeşi yurt dışına kaçmıştır. Bu ikili, ayda 500 bin ile 1 milyon dolar arasında harcamaktadır. Aile kaç sene daha elini kolunu sallayarak dışarıda kebap yapabilir Not Diğer götürülenler ve yurt içindeki ağabey hesaba katılmayacaktır. Bir ülkede, 5 sene önce çok büyük iki deprem olmuş, 30 bin kişi hayatını kaybetmiştir. Sonraki yıllarda da yine depremler olmuş, bir şey değişmemiştir. Hatta Konya'da bir apartman kendiliğinden çökmüş, 100'e yakın insan ölmüştür. Ve bu müteahhitlerden birçoğu ceza bile almamıştır. Bu ülkede, ciddi cezalar verilebilmesi için kaç deprem ve kaç kişinin daha ölmesi gerektiğini hesaplayınız. Not Beklenen çok tehlikeli İstanbul Depremini, yetkililer gibi sizde hesaba katmayınız. 

Mazoşist tarafımı tarihin en çok yumruk atılan nesnelerinden birini icat ederek tatmin ettim. Şimdi mutlu muyum Evet gayet de mutluyum... 
Kevin Larmer Alarmlı Saatin Mucidi 

Merak kediyi öldürdü .. 

ShockHabercilerden ve SerinDuruşçulardan gelen sorular 
Kurtlar Vadisi adlı dizideki kalem kırma olayının gerekçesi nedir Baron adlı şahsiyet "Bu adamı öldürün " dese emir anlaşılmaz mı Çakır'ın ölüm emrinde kurşun kalem, Testere'nin ölüm emrinde dolma kalem kırması tesadüf müdür, yoksa adam cebinde makam mevkie göre bilumum kalem çeşidi mi taşımaktadır Hıncal Uluç rol aldığı reklamda çaylara seslenerek "kalite sizsiniz" derken aynı zamanda "kalitesizsiniz" anlamında bir algılama da olabiliyor. Bu zıt anlamlar reklamı hazırlayanların dikkatini çekmemiş midir yoksa reklamın iyisi kötüsü olmaz mantığı mı işletilmiştir Gillette Langırt reklamında, ilk karede Erman Toroğlu'nun sol yanağında görülen tıraş köpüğü kalıntıları hemen sonraki karede nereye kaybolur Blendax reklamında önünden geçen iki kız için "Bunlar birdi iki olmuşlar " diyen çocuğun kızlara bakış açısı nedir "Bunlar" zamanında nasıl "Bir" olabilmiştir "Bunlar" dediği kişiler tek bir canlı mıdır "Kız" ya da "kızlar" bölünerek mi çoğalmaktadırlar Carte Dor çilekli dondurma reklamının cingılında neden "Büyülü bir oyun yaşasak Dalından bir çilek koparsak" denmektedir Cingılı yazan, besteleyen kişiler çileğin dalda yetiştiğini mi sanmaktadırlar Çilek ağacı nerede bulunur Vivident reklamlarında Ceyda hanım neden önünde salata dururken naneli çiklet çiğnemektedir Örümcek adamın konu edildiği Yedigün reklamında kapkaç yapan çocuk neden hareket halinde olan bir metronun içinde bu eylemi yapmaktadır Kaptıktan sonra nereye kaçacaktır Ayrıca yandaki teyzenin örgü yünleri ile kapkaççının yakalandığını görüyoruz. Metro içinde örgü ören bir kadın var mıdır Olsa bile yanında 50 kilo yün ile mi dolaşmaktadır 

İngilizli 
"İşte İngilizli küçük bir taraftar .." b b b b b b 
</TEXT>
</DOC>
