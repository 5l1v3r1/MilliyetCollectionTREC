<DOC>
<DOCNO> 266427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/guncel/gun90.html </URL>
<DATE> 2004/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Ceza mı yar... 

Adam, rap'in bayrağını, medyanın verdiği gazla, en önde taşıyor. Geçen hafta şarkılarının içine bir tutam rap katanları incelemiştik. Bunlardan iki tanesinin, Candan Erçetin ve Burcu Güneş'in, şarkılarında Ceza ile -gereksizce- düet yaptıklarına değinmiş ve "Ceza, bir popçuyu da es geç de düet yapma be kardeşim, nereye kadar " demiştik. Bu yazının üzerine, iki televizyon programı, birkaç da röportaj daha yapıldı kendisiyle. Onlardan birinde, Burcu Güneş'le yaptığı düetten feci şekilde pişman olduğunu söylüyordu... Eh işte lafımıza geliyor... 3 kabahati var kendisinin... 
1 Şöhret olmanın verdiği gazla, her önüne gelenle düet yapmak, her gördüğü sahneye zıplamak, yaptığı müziğin ruhuna Fatiha okutmak... 
2 Yaptığı işten anlamamak, düetin iyi mi kötü olduğunu birileri kendisine söylemeden algılayamamak... 
3 Arkadan konuşmak üstelik de asıl şikayet etmesi gereken Burcu Güneş'ken... 
"Sen yakında Petek Dinçöz'le de düet yaparsın" demiştik daha önce. Ebru Gündeş'i unutarak ayıp etmişiz. Üstelik şarkı da hazır Ebru "ceza mı yar, ceza mı " dediği anda "merhaba ben ceza, işte geldim buraya, Ebru'yla düet yapmaya, inşallah bu sefer kötü olmaya" diye ortaya fırlayarak şovunu yapacak zemin bile hazır. Biz ne yaptık bu cezayı hak etmek için meselesine gelince... neyse... 

Burusle değil, Bruşli hiç değil .. 
Bruce Lee 

Türkçe özürlü şarkıcılar Top5 

TDK'nın bazı şarkıcılara gönderdiği uyarılardan sonra güncellenmiş yeni liste 
1 Sen beni öldürcen mi çıldırtcan mı canım Özcan Deniz 
2 Ayağını yerden kesçem senin havalara uçacaksın... Gülben Ergen 
3 Sarılmandan belli kırcan mı belimi Ayşe Hatun Önal 
4 Kendimi çok takdir edicem ayrılığı kutlayarak... Hande Yener 
5 Buraları yıkılıyo benden yıkılıyo her gün peşime bıyıklı takılıyo... Ayça 

İnadı İnat .. 

Başımıza iş aldık durduk yerde .. 3 şarkısına, Misak-ı Milli topraklarında çektiği klipleri izlettirdikten sonra, Maldivler'de çektiği klibe yapılan eleştiri ler için "Her türlü yorumu yapabilirler. Özüne döndü sözünü de kabul etmiyorum, zaten özümdeyim. Güneydoğu'da daha önce de klip çektim. İnadına bir dahaki yıl yurtdışında öyle yerlerde klip çekeceğim ki olay olacak. Ünlülerin çoğu oranın adını bile bilmiyor. Değişik yerleri sunmak niye bu kadar insanların garibine gidiyor, anlamıyorum" demiş... 
"Mahsun ve klipleri" konusunda başka bir yerde ne bir eleştiri okuduk, ne de çıkıp eleştirene rastladık. Yani Mahsun'un yukarıdaki sözlerinin muhatabı biziz. Olayı bizden başka kendine dert eden yok. Ve durduk yerde Mahsun Bey ve menajeriyle karşılıklı paslaşırken bulduk kendimizi. Biz buradan, onlar Hisar'dan sallıyor Biz bir şey dedik "Harran'daki klip ne güzeldi" , sen de bunu doğru buldun, gittin klipi Harran'da çektin mi Çektin. Üstelik de 4 Haziran yazımızın sonunda belirttiğimiz "lo lo Mahsun'la" başlıyor mu Başlıyor. Hem söz dinleyip uygulamak hem de "inatlaşmak" da neyin nesi İki inatçı keçi modunda bir köprüde karşılaşmak gibi bir niyetimiz yok. Git nerede çekersen klipini Sayın Mahsun Bey. Sıkıldık artık... Haa, bir de bizim olmadığımız ortamda arkadan konuşmak ayıp oluyor, delikanlıya yakışmıyor. Ama siz artık İtalyan metroseksüeldiniz di mi, pardon, sorun yok o halde... 

Aman Görülmesin 
"Kolumdan tutuyorlar, bacağımdan tutuyorlar yani böyle bir sevgi görülmedi, görülmeyecek de .." b b 
</TEXT>
</DOC>
