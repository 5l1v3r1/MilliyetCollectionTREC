<DOC>
<DOCNO> 281933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sontur11.html </URL>
<DATE> 2004/10/20/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Tacizden tutuklanan öğretmene 7 veliden daha suç duyurusu 
</HEADLINE>
<TEXT>

     Erdem ÖZCAN- Ahmet DEMİR- Ahmet PESEN ERDEK Balıkesir , DHA 

BALIKESİR'in Erdek İlçesi'nde, 8 yaşındaki kız öğrencisine cinsel tacizde bulunduğu iddiasıyla tutuklanan öğretmen Kenan Atar'ın, kendi çocuklarına da taciz ve tecavüzde bulunduklarını ileri süren 7 veli daha suç duyurusunda bulundu. 
     Geçen pazartesi günü Erdek'e bağlı Karşıyaka Beldesi Kestanelik Köyü'nde meydana gelen olayda, Kestanelik İlköğretim Okulu 2. sınıf öğrencisi A.K.'nın babası Yüksel K., kızına öğretmen 48 yaşındaki Kenan Atar'ın cinsel tacizde bulunduğunu önesürüp savcılığa suç duyurusunda bulundu. 
     A.K.'yı dudaklarından öpüp, vücudunu elleriyle okşadığı iddia edilen öğretmen Atar, jandarma tarafından gözaltına alındı. Hakkındaki suçlamaları reddeden öğretmen Atar, kendisine iftira atıldığını söylediği adliyede çıkarıldığı nöbetçi mahkeme tarafından tutuklanarak cezaevine kondu. 
     Adapazarı'ndan iki yıl önce atandığı köyde nefrete yolaçan evli iki çocuk babası öğretmen Atar hakkında, yaşları 7 ile 8 arasında değişen, G.F.K., H.I., A.G., M.G., H.G. isimli kız öğrencilerin velileri kızlarına sarkıntılıktan, A.G. ve Ç.Ç. adındaki kız öğrencilerin velileri ise tecavüzden suç duyurusunda bulundu. 
     Okulda taciz ve tecavüz iddilarıyla igili Erdek Cumhuriyet Savcılığı ve ilçe Milli Eğitim Müdürlüğü soruşturma başlattı. 
     
</TEXT>
</DOC>
