<DOC>
<DOCNO> 288856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/guncel/agun.html </URL>
<DATE> 2004/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ya hepsi patlasaydı 
</HEADLINE>
<TEXT>


İstanbul Teknik Üniversitesi'nin raporuna göre, İstanbul'u 15 ve 20 Kasım 2003'te kana bulayan terörist saldırılarda kullanılan bombaların sadece üçte biri patladı, kalan bomba malzemesi ise çevreye dağıldı 

Önay Yılmaz - İstanbul 

İTÜ Afet Yönetim Merkezi tarafından hazırlanan "15 ve 20 Kasım 2003 Terörist Saldırıları Afet Yönetimi Değerlendirilmesi ve Öneriler" başlıklı raporda, sinagoglarda meydana gelen bombalama olaylarında, patlayıcıların üçte birinin patladığı, kalanların ise yanma ve dağılma yoluyla tükendiği belirtildi. 
İngiltere Başkonsolosluğu'na düzenlenen saldırıda da, patlayıcıların önemli bir bölümünün çevreye dağılması nedeniyle bütün kimyasalların tam olarak reaksiyona girmediği ve olması gereken patlama gücüne ulaşılmadığı vurgulandı. 
Neve Şalom'a düzenlenen saldırıda 600, Beth Israel'de 500, İngiltere'nin İstanbul Başkonsolosluğu'na düzenlenen saldırıda ise 1500 kilo patlayıcı kullanıldığının tahmin edildiği raporda, "15 ve 20 Kasım'da meydana gelen saldırılara hazırlık ve Olay Komuta Sistemi OKS açısından bakıldığında maalesef koordinasyon, iletişim, kaynak yönetimi ve birleştirilmiş komuta gibi hayati bazı müesseselerin etkin kullanılamadığı görülmüştür" denildi. 
Raporun sonuç ve öneriler bölümündeki eksiklikler özetle şöyle saptandı 
İtfaiyenin imk nları şehir ölçeğine göre yetersizdir.Emniyet edindiği istihbaratı diğer resmi kurumlarla paylaşamamaktadır.Kurumlar arasında afet anında koordinasyon ve eşgüdümü sağlayacak ortak tatbikatlar yetersizdir.Olgunlaşmış bir Olay Komuta Sistemi henüz yerleştirilememiştir.Gerekli psikolojik destek önceden verilememiştir.İngiltere Konsolosluğu'nun konumu nedeniyle kaynaklanan riskler göz ardı edilmiştir.Konsolosluk binasında ve Neve Şalom Sinagogu'nda benzer eylemler daha önce yaşanmış olmasına rağmen saldırıyı engelleyebilecek yeterli önlemler alınmamıştır. 

'Deliller karartıldı' 

Olay mahallinin bir suç mahalli olduğu unutularak üst düzey resmi görevliler, beraberindeki heyetlerle sıfır noktasına yaklaşılarak olayın aydınlatılmasında kullanılabilecek birçok delili, istemeden de olsa karartmışlardır.Medya çalışanlarına çalışmalarını sürdürecek uygun alanlar tahsis edilmemiştir.Müdahale ekiplerine resmi herhangi bir psikolojik destek sağlanmamıştır.HSBC binası dahil İstanbul'daki birçok stratejik binada, intihar saldırılarını engelleyecek veya en azından hasar ve can kayıplarını azaltacak yapısal ve çevresel önlemler alınmamaktadır.Kimin olay komutanı olduğu noktasında sorunlar yaşanmıştır. 

</TEXT>
</DOC>
