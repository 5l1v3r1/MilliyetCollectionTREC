<DOC>
<DOCNO> 259855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/siyaset/siy05.html </URL>
<DATE> 2004/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Silahtan Kadıköy sosyetesi korkar' 
</HEADLINE>
<TEXT>


ORHAN BOZKURT Erzurum DHA 


CHP Genel Başkanlığı'na aday olan Şişli Belediye Başkanı Mustafa Sarıgül, memleketi Erzincan'da kent merkezinde dün düzenlediği mitingin ardından, Kemah ve İliç'i ziyaret etti. Sarıgül, Levent Pınar köyünde silah atılarak karşılandı. Sabaha kadar tabancaların hiç susmadığı köyde ilk kez havai fişek gösterisi de yapıldı. Doğduğu köy olan Güngören yerine geceyi Levent Pınar'da geçiren Sarıgül, köylülerin silah atmasını, "Kadıköy sosyetesi silahtan korkar ama Anadolu'da bu töredir, bir şey olmaz. Bu insanlar sevgilerini silahla gösterir" diye değerlendirdi. Köyün girişinde silahlar ve meşalelerle karşılanan Sarıgül, otobüsün üzerine çıkarak köylülere hitap etti. Sarıgül, "30 yıl önce çıktığım bu topraklara milletvekili, belediye başkanı olarak geldim. 24 ay sonra helikopterle başbakan olarak geleceğim" diye konuştu. 



</TEXT>
</DOC>
