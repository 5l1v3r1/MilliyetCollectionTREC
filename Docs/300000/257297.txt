<DOC>
<DOCNO> 257297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sondun15.html </URL>
<DATE> 2004/07/22/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Guantanamo tutsakları askeri mahkemeye çıkıyor 
</HEADLINE>
<TEXT>

     Terörist oldukları şüphesiyle Amerikan Yönetimi tarafından 2 yıldan uzun bir süredir Küba'daki Guantanamo üssünde tutulan yaklaşık 600 tutsak bugünden itibaren askeri yargıç önüne çıkmaya başlayacak. 
     BBC'nin haberine göre, ABD'de yüksek mahkeme, Guantanamo tutsaklarının Amerikan mahkemeleri nezdinde tutukluluk hallerine itiraz edebileceklerine hükmetmişti. 
     Şimdiye kadar bu tutsakların düşman savaşçı statüsünde olduğunu ve bu yüzden Amerikan yasaları ve uluslararası sözleşmelerin bu kişileri kapsamadığını savunan Washington, yüksek mahkemenin kararıyla zor durumda kalmıştı. 
     Tustsaklar, üç askeri yetkiliden oluşacak komisyonlarda kendilerini savunabilecekler ve tanık çağırabilecekler. 
     Bununla birlikte, tutsaklar sivil avukatlar değil, subaylar tarafından temsil edilcekler. 
     İnsan hakları grupları, bu duruma sert tepki gösteriyorlar. 
     
</TEXT>
</DOC>
