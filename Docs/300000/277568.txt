<DOC>
<DOCNO> 277568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sonyas06.html </URL>
<DATE> 2004/10/05/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
İnanılmaz iddialar, gerçeğe dönüştü 
</HEADLINE>
<TEXT>

     İhsan DÖRTKARDEŞ DHA 
ALMANYA'nın 2'nci devlet kanalı ZDF'de Şovmen Thomas Gottschalk'ın sunduğu "Wetten Dass " Bahse girer misin programında inanılmaz iddialar yine gerçeğe dönüştü. 
     Geçen hafta 70 yaşına giren İtalyan yıldız Sophia Loren'in de konuk olarak katıldığı programa İsviçre'den katılan Guido Kessler, tam 300 balonu 1 dakikalık sürede patlatacağını iddia etti. Kesseler, iddia ettiği süre dolmadan, iğne ile 54 saniye içerisinde 300 balonu patlatmayı başardı. 
     Yarışmaya Münster kentinden katılan Alfons Deitmer, iki yardımcısı ile birlikte yerdeki kasaları alarak birbirine eklemeyi ve altta destek olmadan duvarda tutabileceklerini iddia etti. Deitmer, sırayla aldıkları 30 kasayı birbirine geçirerek 10 saniye bu halde tutmayı başardı. 
     Programın ilginç iddialarından biri salondaki 100 ayrı koltuktan rastgele seçilen 4'ünü gözleri kapalı olduğu halde bunlara dokunmadan oturarak markalarını ve tiplerini söyleyebileceklerini iddia eden Heino Weber ile Achim Schulz'a aitti. Programa Hamburg'tan katılan iki Alman, Gottschalk'ın rast gele seçip getirdiği 4 koltuğa çeşitli şekillerde oturarak bunları tanıdı. 
     Postdam kentindeki Sony merkezinin 100 metre yüksekliğindeki binasına 5 dakika içerisinde tırmanacaklarını iddia eden Bernd Strasser ile arkadaşı Aussenwette Knefern, kesen tırmanışa başladı. Klettern, bu yüksekliği 2.5 dakika içerisinde tamamlayarak zirvedeki butona basarken, arkadaşı 4 metre kala yoruldu. 
     İzleyicilerin telefonla verdiği oylar sayesinde halatla tırmanmayı başaran gence 5, balonları patlatana 4, kasaları duvarda tutanlara 3, koltukları tanıyanlara içe 2 bin Euro ödül verildi. 
     
</TEXT>
</DOC>
