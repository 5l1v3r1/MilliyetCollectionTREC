<DOC>
<DOCNO> 275406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sontur34.html </URL>
<DATE> 2004/09/27/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Ormanlık alanda yangın çıkaran kişi tutuklandı 
</HEADLINE>
<TEXT>

     Antalya'nın Gündoğmuş İlçesi Senirçaltı Harmancık mevkiinde ormanlık alanda yangın çıkardığı bildirilen kişi tutuklandı. 
     AA muhabirinin aldığı bilgiye göre, jandarma ekiplerince, Senirçaltı Harmancık mevkiindeki ormanlık alanda yangın çıkardığı belirlenen Abdullah Kara 18 , suçüstü yakalandı. 
     Yaklaşık bir dekarlık alanın zarar gördüğü yangın, jandarma ekiplerince söndürüldü. 
     Kara ise, çıkarıldığı mahkemece tutuklanarak, cezaevine konuldu. 
     
     MUHTAR TUTUKSUZ YARGILANACAK 
     Öte yandan, 6 orman görevlisinin şehit olduğu yangın ve sonrasında çıkan yangınlarda ''görevini ihmal ettiği'' gerekçesiyle 10 Eylül'de tutuklanan Ortakonuş Muhtarı Halil İbrahim Baykara, çıkarıldığı mahkemece tutuksuz yargılanmak üzere serbest bırakıldı. 
     Muhtar Baykara, 26 Ağustos'taki yangın ve sonrasında çıkan ufak yangınları yetkililere haber vermediği, yangını çıkardıkları iddia edilen kişileri uzlaştırmaya çalıştığı, bu nedenle de ''görevini ihmal ettiği'' gerekçesiyle tutuklanmıştı. 
     
</TEXT>
</DOC>
