<DOC>
<DOCNO> 269577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sonyas15.html </URL>
<DATE> 2004/09/06/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Tarihin belki de en zarif grev eylemi 
</HEADLINE>
<TEXT>

     Mekan Venedik, protestocular da gondolcu olunca, ortaya şairane bir manzara çıkmış. Ama Gondolcuların derdi büyük aslında Venedik sularında sayıları giderek artan motorlu taşıtlardan şikayetçiler. 
     Independent'ın haberine göre, geçen hafta bir motorun toslayıverdiği gondolun, içindeki romantik yolcularıyla birlikte alabora olması, bardağı taşıran son damla olmuş. 
     Onlar da San Marco meydanın açıklarında gondollarını bir araya getirip, trafiği bir saat durdurmuşlar. Ancak Independent, bu protesto ne kadar anlaşıldı, şüpheleri var. Kıyıya biriken turist kalabalığının, 'ne kadar güzel' diye birbirine işaret ederek, ışıl ışıl suda ileri geri sallanan 150 kadar gondolun fotoğraflarını çekmeye başladığını yazıyor. 
     Üstelik bu protesto, Independent'ın gönlünü pek sızlatmamış doğrusu. 'Nasıl oldu da 1 saatlerini feda ettiler' diye soran gazete 40 dakikalık bir gondol gezintisi için, 80 euro ödendiğini hatırlatıyor. 
     
</TEXT>
</DOC>
