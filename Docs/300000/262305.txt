<DOC>
<DOCNO> 262305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/yasam/yas03.html </URL>
<DATE> 2004/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıyamet volkanı 
</HEADLINE>
<TEXT>


Cumbre Vieja Volkanı'nın patlamasıyla oluşacak 'tsunami'nin, birkaç saatte Dünya'yı 'yutacağı' anlaşıldı 

DIŞ HABERLER SERVİSİ 

İngiliz bilim adamlarının son araştırması, Pasifik Okyanusu'ndaki Kanarya Adaları'nda bulunan Cumbre Vieja Volkanı'nın patlamasıyla oluşacak tsunaminin dev dalga , birkaç saatte Dünya'yı harabeye çevirebileceğini ortaya çıkardı. 
İngiliz The Times gazetesinin haberine göre, bu 'kıyameti', Londra'daki Benfield Tehlike Araştırma Merkezi öngördü. Merkez, son birkaç yıldır, Kanarya Adaları'ndan La Palma'daki Cumbre Vieja Volkanı'nın faaliyetlerini mercek altına aldı. Sonuçta, yekpare kayadan oluşan volkanın patlaması halinde, denize düşecek kayaların yaratacağı tsunaminin, başta Güney ve Batı Avrupa, Kuzey Afrika, Latin Amerika, ABD ve Kanada'nın sahil bölgelerini sulara gömeceği belirlendi. 

ABD'yi 50 metreyle vuracak 
Tsunaminin ilk birkaç saatte 10 metre yüksekliğe ulaşarak Portekiz sahillerini vuracağı, 6 saat sonra İngiltere'ye ulaşacağı tahmin ediliyor. Patlamadan 9 ila 12 saat sonra, ABD'nin doğu sahiline varacak tsunaminin dalga yüksekliğinin 50 metreye ulaşacağı ve Boston, New York, Miami gibi kentlerle Karayip Adaları'nı haritadan sileceği belirtiliyor. Dev dalga nedeniyle milyonlarca insanın bir günde evsiz kalacağı, oluşacak maddi zararın ise milyarlarca doları bulacağı öngörülüyor. 


</TEXT>
</DOC>
