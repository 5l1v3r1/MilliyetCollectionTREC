<DOC>
<DOCNO> 276287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sontur06.html </URL>
<DATE> 2004/09/30/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Kendi kızına tacizden gözaltına alındı, öldü 
</HEADLINE>
<TEXT>

     Ayşenur YAMAN DHA 
DÜZCE'nin Akçakoca İlçesi'nde alkol aldıktan sonra kızına tacizde bulunduğu iddia edilen 51 yaşındaki Ömer Ş. gözaltına alındığı jandarmada yaşamını yitirdi. 
     Akçakoca'nın Edilli Köyü'nde çiftçilik yapan 3 çocuk babası Ömer Ş., birkaç yıl önce eşini kaybettikten sonra çocuklarıyla birlikte yaşamaya başladı. İddiaya göre, sık sık alkollü olarak eve gelen babasının tacizine uğrayan 16 yaşındaki A.Ş., bunun üzerine aynı köyde bulunan amcası Mustafa Ş.'nin evinde kalmaya başladı. 
     Önceki gece yine alkol alan Ömer Ş., saat 22.00 sıralarında kızının da kaldığı kardeşi Mustafa Ş.'nin evine gitti. Ömer Şişman, herkes yattıktan sonra kızının odasına girdi. Kızını önce taciz ettiği, sonra da kolundan tutarak zorla kendi evine götürmek istediği iddia edilen Ömer Ş., kardeşinin jandarmaya haber vermesi üzerine gözaltına alındı. 
     İlçe Jandarma Komutanlığı'na götürülen Ömer Ş.'nin yapılan alkol muayenesinde 200 promil alkol aldığı belirlendi. Ömer Ş., jandarmada gözaltında altında tutulurken, dün saat 06.00 sıralarında öldü. Akçakoca Devlet Hastanesi'ne götürülen ve alkol komasına girerek hayatını kaybettiği belirtilen Ömer Ş.'nin cesedi, kesin ölüm nedeninin belirlenmesi için İstanbul Adli Tıp Kurumu'na gönderildi. 
     
</TEXT>
</DOC>
