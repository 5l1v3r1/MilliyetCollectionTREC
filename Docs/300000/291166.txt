<DOC>
<DOCNO> 291166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonspo30.html </URL>
<DATE> 2004/11/22/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
NBA'de olaylı maç..Pacers'tan Ron Artest bu sezon maç oynayamayacak 
</HEADLINE>
<TEXT>

     ABD Profesyonel Basketbol Ligi'nde NBA 19 Kasım Cuma günü yapılan Indiana Pacers-Detroit Pistons maçında kavgaya karışan 9 oyuncuya verilecek cezalar belirlendi. 
     Pacers-Pistons maçının 45 saniye erken bitmesine neden olan olaylarda seyirci ile kavga eden Pacers'ten Ron Artest'e bu sezon yapılacak tüm maçlardan men cezası verilirken, Stephen Jackson, takımının yapacağı 30 maçta yer alamayacak. 
     Indiana Pacers'tan 5 oyuncunun ceza aldığı olaylarda, tribünlere çıkan Jermaine O'Neal 25 maç, Anthony Johnson 5 maç ve yedek kulübesinden ayrıldığı gerekçesiyle Reggie Miller 1 maç oynamama cezası aldı. 
     Detroit Pistons'tan Ben Wallace'ın 6 maç ceza aldığı kararda ayrıca Elden Campbell, Derrick Coleman ve Chauncey Billups 1'er maç takımlarını yalnız bırakacaklar. 
     NBA'den yapılan açıklamada ayrıca taraftarların ve sporcuların güvenliklerinin sağlanması ve bu tür kavgaların bir daha yaşanmaması için gereken tedbirlerin alınacağı kaydedildi. 

     
</TEXT>
</DOC>
