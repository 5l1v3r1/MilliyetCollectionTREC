<DOC>
<DOCNO> 284133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sontur06.html </URL>
<DATE> 2004/10/28/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Edirne'de fare paniği 
</HEADLINE>
<TEXT>

     Kemal ÖZGÜLER DHA 

EDİRNE'nin bir çok köyü fare istilasına uğradı. Üreticilerin buğday ekimi yaptığı tarlalar farelerin yuva yapmaları nedeniyle delik deşik oldu. 
     Merkez İlçe, Süloğlu, Lalapaşa ilçelerine bağlı köylerde tarla farelerine karşı Tarım Müdürlüğü mücadele kararı aldı. Tarım Müdürlüğü köylülere zehirli buğday satma kararı aldı. Edirne Tarım İl Müdürlüğü tüm köy muhtarları ve ziraat odası başkanlarına gönderdiği uyarı yazısında, Tarım İl Müdürlüğü'nce hububat ekim alanlarında yapılan incelemeler sonucunda tarla faresinin yoğun olduğunun saptandığı belirtilerek, şöyle derildi 
     "Tarla faresinin yoğun olduğu köylerde mücadelenin ancak, toplu olarak yapılması halinde başarılı olunabilir. Bu nedenle muhtarlar vasıtasıyla Tarım il ve ilçe müdürlüklerine başvuru yapılması gerekiyor. En uygun ve etkili mücadele zamanı tarla farelerinin kıştan çıktıkları ilkbahar dönemidir. Ancak, fare yoğunluğu fazla ise sonbahar döneminde de mücadele yapılabilir. Mücadelede, tarlalardaki delikler bir gün önceden kapatılmalı, ertesi gün açılan işlek deliklere el değmeden kaşık veya kamışla her deliğe 5 zehirli buğday konulmalıdır. Ölü fareler toplanıp derin bir çukura gömülmelidir.'' Edirne Ziraat Odası Başkanı Cengiz Yorulmaz, her tarlada yüzlerce delik açan farelerin bu yıl ayçiçeklerine zarar verdiğini, başlangıçta ürünü kuşların yediğini düşündüklerini, bunun farelerden kaynaklandığını anlayınca geç kaldıklarını, bu yıl kuraklık nedeniyle fare sayıları arttığını söyledi. Başkan Yorulmaz, şöyle devam etti 
     "Bu güne kadar ilaçlama yapımadı. Çünkü yaz aylarında bütün hayvanlar otlatlarda bulunuyordu. İlaçlama yapsak fareler için atılan zehirli buğdayları yiyen otlaklardaki hayvanlar da öleceklerdi. İlaçlama için en uygun zaman kasım ayından sonrasıdır. Eğer bu yıl ilaçlama yapılmazsa tarlaların verimi de köylülerin sağlığı da büyük tehlikeye girecek. Tarlalarına ilaçlamanın yöntemleri konusunda üreticilere bir brifing vereceğiz. İlaçlama yanlış yapıldığı takdirde insan sağlını da tehdit edebiliyor.'' 
     
</TEXT>
</DOC>
