<DOC>
<DOCNO> 269433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/soneko16.html </URL>
<DATE> 2004/09/06/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Türk Lirası, Ağustos'ta değer yitirdi... 
</HEADLINE>
<TEXT>

     Türk Lirası'nın reel efektif döviz kuru Ağustos ayında, bir önceki aya göre geriledi. 
     Merkez Bankası'nın verilerine göre, 1995 100 bazlı TÜFE bazlı reel efektif döviz kuru Ağustos ayında, bir önceki aya göre yüzde 0.3 azalarak 140.3'den 139.9'a indi. 
     Aynı dönemde, 1995 100 bazlı TEFE bazlı reel efektif döviz kuru 0.1 puan gerileyerek 128.9'dan 128.8'e düştü. 
     Bir başka deyişle Türk Lirası Ağustos ayında TÜFE'de yüzde 0.3, TEFE'de ise yüzde 0.07 değer kaybetti. 
     TÜFE bazında, bir yıllık süre içinde Türk Lirası yüzde 4.9, sekiz ayda yüzde 4.8, TEFE bazında ise sırasıyla yüzde 5.2, yüzde 4 değer yitirdi. 
     
</TEXT>
</DOC>
