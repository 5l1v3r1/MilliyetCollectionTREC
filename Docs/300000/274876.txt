<DOC>
<DOCNO> 274876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/son/sontur02.html </URL>
<DATE> 2004/09/25/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
İzmir'de silahlı kavga 1 ölü, 5 yaralı... 
</HEADLINE>
<TEXT>

     İzmir'in Konak İlçesi'nde bir gazinoda çıkan silahlı kavgada 1 kişi öldü, 5 kişi yaralandı. 
     AA muhabirinin aldığı bilgiye göre, Basmane Tren Garı yakınında bir gazinoda kavga çıktı. Kavga sırasında, garsonlar Esmer Ayırtır, Emir Eren, Celal Kurtaş, Turgut Pur ve Faik Sami Suçsüzen ile gazinoda müşteri olarak bulunan Ali Rıza Açık silahla yaralandı. 
     Ali Rıza Açık, kaldırıldığı Ege Özel Sağlık Hastanesi'nde, müdahaleye rağmen kurtarılamadı. 
     Yaralı garsonlar ise Alsancak Devlet Hastanesi ile Ege Özel Sağlık Hastanesi'nde tedavi altına alındı. Garson Celal Kurtaş'ın hayati tehlikesi bulunduğu belirtildi. 
     Bu arada, kavgaya karıştıkları ve olay yerinden taksiyle kaçtıkları belirtilen 3 kişi, aracı Kahramanlar 1413. sokakta terk etti. Bu kişilerin, daha sonra Kahramanlar İlköğretim Okulu bahçesinde saklandığı ihbarını alan güvenlik güçleri, Ali T, Hakan D. ve Ferhat A'yı yakaladı. 
     Üzerlerinde 2 tabanca ile çok sayıda mermi ve bıçak bulunan zanlılar, gözaltına alındı. 
     Olayla ilgili soruşturma sürdürülüyor. 
     
</TEXT>
</DOC>
