<DOC>
<DOCNO> 256886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sontur17.html </URL>
<DATE> 2004/07/20/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
4 kişilik asansöre 9 kişi binince 1.5 saat mahsur kaldılar 
</HEADLINE>
<TEXT>

     Zafer SAMANCI KONYA, DHA 

KONYA'da 4 kişilik asansöre 9 kişi binen aile, mahsur kaldı. 1.5 saat kurtarılmayı bekleyen aile, itfaiye ekiplerinin yardımıyla çıkarılırken, yöneticiyi suçladı. 
     Merkez Selçuklu İlçesi Fatih Işıklar Mahallesi Konak Sitesi B Blok'taki 4'üncü kattan zemin kata inmek isteyen Şimşek ailesinin fertleri asansörü kullandı. 4 kişilik asansöre aralarında küçük çocukların da bulunduğu 9 kişi bindi. Fazla yükü çekmeyen asansör, zemin ile 1'inci kat arasında kaldı. Yakınlarını ziyaretten dönerken 23.30 sıralarında asansörde mahsur kalan 9 kişiden Mustafa Şimşek cep telefonu itfaiye ekiplerine ulaşmaya çalıştı. Ancak asansörün içerisinde cep telefonu çekmediği için kimseyi arayamadı. Ailenin çevreden bağırarak yardım istemesi üzerine evlerinden çıkan apartman sakinleri asansörü açmak için 1.5 yaşındaki uğraştı. Ancak, asansörün kapısını açmayı başaramayan apartman sakinleri durumu itfaiye ekiplerine bildirdi. Olay yerine gelen ekipler Şimşek ailesini, asansörün kapısını dışardan açarak kurtardı. 
     Asansör içerisinden 5 kadın, 3 çocuk ve 1 erkek çıktı. Asansörden çıktıktan sonra rahat bir nefes alan kadınlar, itfaiye ekiplerine teşekkür ederken, asansörün kapısını açamadığı için yöneticiyi suçladı. 
     
</TEXT>
</DOC>
