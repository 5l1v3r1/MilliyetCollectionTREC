<DOC>
<DOCNO> 250839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/soneko15.html </URL>
<DATE> 2004/06/25/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Fon borçlularına son hafta uyarısı... 
</HEADLINE>
<TEXT>

     Tasarruf Mevduatı Sigorta Fonu TMSF , Fon'a ve Fon bankalarına geri ödeme yapacak olan bireysel borçlulara, son hafta uyarısı yaptı. 
     TMSF'den yapılan açıklamada, Fon'a ve Fon bünyesine devredilmiş 20 bankaya bireysel kredi, kredi kartı ve kredili mevduat hesap borcu bulunan müşterilerden olan alacakların tahsilatının hızlandırılması amacıyla getirilen ödeme kolaylıklarını kapsayan kampanyanın 30 Haziran Çarşamba akşamı biteceği anımsatılarak, şöyle denildi 
     ''TMSF bu çerçevede, Fon'a başvuran bireysel borçlular ile kefillerin birikmiş faiz borçlarına indirim uygulayacak. Bu kampanyadan yararlanmak isteyen bireysel borçluların son ödeme tarihine kadar TMSF'ye dilekçe ile başvurmaları yeterli olacak. TMSF'ye son güne kadar geri ödeme için başvuruda bulunmayan borçluların hakkında haciz işlemi uygulanacak. 
     TMSF, borcunu peşin ödeyerek kapatmak üzere başvuruda bulunanlara, toplam borç tutarı içindeki birikmiş faiz toplamı üzerinden yüzde 60 oranında peşin ödeme indirimi uygulayacak. Borcunu taksitler halinde ödeyerek kapatmak üzere başvuruda bulunanlara, toplam borç tutarı içindeki birikmiş faiz toplamı üzerinden yüzde 40 oranında indirim uygularken, kalan anaparaya faiz uygulamayacak. Ayrıca kalan borç, ilk taksit tutarı peşin ödenmek kaydıyla en fazla 9 eşit taksitte ödenebilecek.'' 
     
     10 BİN KİŞİ BAŞVURDU 
     TMSF açıklamasında, Fon'a devredilmiş olan Birleşik Sümerbank Sümerbank, Bank Kapital, Yaşarbank, Yurtbank, Egebank ve Ulusalbank , Birleşik Etibank Etibank, Interbank ve Esbank , Kentbank, İktisat Bankası, Egsbank, SiteBank, Bank Ekspres, Bayındırbank, Tarişbank, Pamukbank, Toprakbank, Demirbank ve Türk Ticaret Bankası'na toplam 145 trilyon lira borcu bulunan 180 bin borçludan 60 bin kişinin, bu kampanya başlamadan önce borçlarını kapattığı bildirildi. 
     Açıklamada, borçların yüzde 70'lik payı yani 100 trilyonluk lira tutarı tahsil edilince kalan yüzde 30 oranındaki bireysel borçlular için TMSF tarafından Mayıs başında başlatılan kampanyaya, 10 bin kişinin müracaat ettiği belirtildi. 
     Kampanya başlarında 45 trilyon lira bireysel kredi borcu bulunurken, şu ana kadar yapılandırılan borç miktarının 5 trilyon lirayı aştığı kaydedildi. 
     
     TİCARİ VE KURUMSAL KREDİ BORÇLULARINA DA ÇAĞRI 
     TMSF, ticari ve kurumsal nitelikli kredi borçlularına da çağrı yaptı. 
     Açıklamaya göre, TMSF'nin ticari ve kurumsal nitelikli kredi borçlularına geçtiğimiz aylarda başlattığı geri ödeme kampanyası da 15 Temmuz tarihine kadar devam edecek. Geri ödemede bulunmak isteyen ticari ve kurumsal nitelikli kredi borçluların dilekçeyle son ödeme tarihine kadar başvurmaları gerekiyor. 
     Bireysel borçlular için başvuru adresi ve telefonları şöyle 
     TMSF, Bayındırbank A.Ş. Merkez Şube Büyükdere Caddesi No 143 Esentepe İstanbul . 
     İzmir Bölge Grup Başkanlığı Halitziya Bulvarı No 1 3 Konak-İzmir . 
     Ankara Bölge Grup Başkanlığı Atatürk Bulvarı No 191 B Blok Kavaklıdere - Ankara . 
     Bayındırbank Şubeleri. 
     Kadıköy Eğitim Mahallesi Poyraz Sokak Sadıkoğlu İş Merkezi No 2 6 Hasanpaşa-İstanbul . 
     Adana Cemalpaşa Mahallesi Atatürk Caddesi Ağagil Apartmanı No 76 Adana . 
     İstanbul İrtibat Telefonları 212 340 15 20 - 212 340 15 21. 
     Dilekçe için başvuru adresi 
     http www.tmsf.org.tr docs duyuru basin tr ba8 basvuru-formu.doc 
     
</TEXT>
</DOC>
