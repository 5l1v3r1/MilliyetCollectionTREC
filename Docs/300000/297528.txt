<DOC>
<DOCNO> 297528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sondun58.html </URL>
<DATE> 2004/12/14/ </DATE>
<TIME> 22.01 </TIME>
<AUTHOR>  </AUTHOR>
<HEADLINE>
İtalya'da 4 tur operatörü gözaltına alındı... 
</HEADLINE>
<TEXT>

     İtalya'da dört tur operatörü, ''Brezilya'ya küçük yaştaki erkek ve kız çocuklarının pazarlanmasını da içeren'' seyahatler düzenledikleri gerekçesiyle gözaltına alındı. 
     Roma savcılığının emriyle İtalyan güvenlik birimleri tarafından bugün ülke genelindeki operasyonun, Brezilya Federal Polisi'yle eşgüdüm içimde uzun süredir devam eden araştırma ve takibin ürünü olduğu belirtildi. 
     Her biri tur operatörü olan ve ihtiyati gözaltı emriyle cezaevine sevk edilen dört sanığın, Caltanisetta'dan Luigi Miraglia 38 , Brezilyalı eşi Angelica Ribeira 31 , Palermo'dan Abramo Grasso 46 , Torino'dan Marco Marchino 45 olduğu açıklandı. 
     Sanıklar hakkında, Brezilya'daki bazı seyahat acentaları ile işbirliği içinde küçük çocukların pazarlanması amacıyla İtalya'dan Brezilya'ya turist taşımaktan dava açıldı. Güvenlik birimleri, bugünkü operasyonun, cinsel turizmle mücadele amacıyla İtalya'da 1988'de yürürlüğe konan yasal düzenlemeler çerçevesinde ilk operasyon olduğuna dikkati çektiler. 
     Söz konusu yasal düzenleme çerçevesinde, sivil İtalyan polislerinin turist gibi davranarak, soruşturmaya konu olan tur operatörlerinin cinsel turizm yaptıklarını belirledikleri kaydedildi. 
     
</TEXT>
</DOC>
