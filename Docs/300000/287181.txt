<DOC>
<DOCNO> 287181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sonspo25.html </URL>
<DATE> 2004/11/08/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Yanal Ukrayna maçını kazanırsak hedefe biraz daha yaklaşırız... 
</HEADLINE>
<TEXT>

     Milli Takımlar Teknik Direktörü Ersun Yanal, 2006 Dünya Kupası grup elemelerinde 17 Kasım Çarşamba günü grup lideri ile karşılaşacaklarını belirterek, ''Ukrayna maçının sonucu, grup maçları sonundaki durumu belirlemeyecek, ama kazanırsak hedefe biraz daha yaklaşırız'' dedi. 
     Yanal, Polat Renaissance Otel'de düzenlediği basın toplantısında, Ukrayna'nın eski Sovyetler Birliği'nin futbol kültürüne sahip olduğunu vurgulayarak, ''Çok iyi savunma ve hızlı hücum yapıyorlar. Rakibi bozmaya yönelik sert oynuyorlar. Liderliği almak ve gruptaki hedefimize ulaşmak için galip gelmek istiyoruz. Galibiyet önemli bir avantaj olur. Ama puan kaybedersek, bu matematiksel olarak bir şey değiştirmez'' diye konuştu. 
     Fenerbahçe Şükrü Saracoğlu'nda Kazakistan maçındaki gibi güzel bir seyirci kitlesiyle oynamak istediklerini kaydeden Ersun Yanal, bayram sevincini milli maçta da yaşamak istediklerini söyledi. 

     
</TEXT>
</DOC>
