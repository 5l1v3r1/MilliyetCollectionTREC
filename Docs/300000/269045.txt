<DOC>
<DOCNO> 269045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/son/sontur04.html </URL>
<DATE> 2004/09/04/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
İzmir'de lokanta yandı .. 
</HEADLINE>
<TEXT>

     İzmir'in Narlıdere İlçesi'ndeki balıkçı lokantasında sabaha karşı çıkan yangından 1 kişi yaralandı. 
     AA muhabirinin aldığı bilgiye göre, Sahil Evleri Gürler Caddesi'nde Timuçin Bayraktar'a ait olan ''Sandal Balıkevi''nde saat 05.00 sıralarında henüz bilinmeyen nedenle yangın çıktı. 
     Çevrede bulunan vatandaşların yangını fark ederek ihbarda bulunmaları üzerine, itfaiye ve güvenlik güçleri olay yerine geldi. 
     İzmir İtfaiye Müdürlüğü'nün yanı sıra Çamdibi, Hatay, Balçova, Narlıdere ve Güzelbahçe itfaiye gruplarının müdahale ettikleri yangın söndürüldü. 
     Lokantanın kullanılamaz hale geldiği yangında içeride bulunan ve lokantada kalan garson Hüseyin Işık'ın 36 vücudunun çeşitli yerlerinde yanıklar oluştu. 
     Yeşilyurt Atatürk Eğitim ve Araştırma Hastanesi'ne kaldırılan Işık'ın hayati tehlikesinin bulunmadığı öğrenildi. 
     
</TEXT>
</DOC>
