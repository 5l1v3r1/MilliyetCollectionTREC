<DOC>
<DOCNO> 254676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/guncel/axgun02.html </URL>
<DATE> 2004/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhafazak r müşteri aranıyor 
</HEADLINE>
<TEXT>


Üsküdar'daki dairelerine, gazete ilanıyla 'dini bütün' alıcı arayan müteahhit Taslak, "Binada kendimiz oturacağız, böyle daha uyumlu yaşarız" diyor... 

MEHMET DEMİRKAYA İstanbul 

Üsküdar Büyükçamlıca'da bir müteahhit, dairelerini satmak için "dini bütün muhafazak r" müşteriler arıyor. 
Dairelerin sahibi Şaban Taslak müşterisini, bir gazeteye verdiği "Büyükçamlıca'da muhafazak r kesime uygun, 2 ay sonra teslim lüks daireler" ilanıyla bulmaya çalışıyor. Taslak'ın daireleri Üsküdar Ferah Mahallesi Akçağ Sokak'ta bulunuyor. Kaba inşaatı bitmiş, dış cephesi turuncu ve sarı renklere boyanmış. Çevrede ve binada muhafazak r kesime uygun bir özellik yok. Sadece binanın bodrum katına mescit yapılmış. Duvarlara da, üzerlerinde Arapça yazıların bulunduğu takvim ve kartonlar asılmış. 

'İçki içen istemeyiz' 
Telefonla bilgi veren Taslak, ilanın amacını şöyle açıklıyor "Biz muhafazak r insanlarız. Namazında niyazında, eşleri, çocukları kapalı insanlarız. Yaptığımız inşaatta kendimiz de oturacağız. Bunun için ikinci bodrum katını mescit yaptık. Aynı düşünce yapısındaki insanların daha iyi uyum sağlayacağını düşünüyoruz. Satışa çıkardığımız daireleri alacak olanların da bizim düşüncemize yakın olmasının daha güzel bir yaşam sağlayacağını düşünüyoruz." 
İçki içip gürültü yapacak insanlar tarafından rahatsız edilmek istemediklerini söyleyen Taslak, "Bir başka kesimden daireleri beğenip satın almak isteyen olursa da 'Size satmayız' demeyiz. Ama bizim düşüncemizde olursa daha iyi olacağını düşündük. Bunun dışında binanın kullanımında başka muhafazak rlık yok. İlandaki kastımız buydu" dedi. Taslak, en üst katını kendilerine ayırdıkları dairelerin fiyatlarının 95 - 125 milyar lira olduğunu da söyledi. 



</TEXT>
</DOC>
