<DOC>
<DOCNO> 260576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sonspo36.html </URL>
<DATE> 2004/08/04/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Fenerbahçe'de Ortega'ya talip çıktı... 
</HEADLINE>
<TEXT>

     Fenerbahçe'nin FIFA'lık olduğu sorunlu futbolcusu Ariel Ortega'ya, ülkesinden talip çıktı. 
     Fenerbahçeli yöneticiler, gelecek hafta İsviçre'de Arjantin takımının yetkilileriyle masaya oturacak. 
     Kulüpten yapılan açıklamada, Arjantin'in Clup Atletico Newell's Old Boys takımının sarı-lacivertli kulübe resmen başvurarak, Ortega'yı transfer etmek amacıyla görüşme talebinde bulunduğu bildirildi. 
     Fenerbahçeli yöneticiler, gelecek hafta Arjantin kulübünün yetkilileriyle İsviçre'de biraraya gelerek Ortega'nın transferiyle ilgili koşulları konuşacak. 
     İsviçre'de yapılması planlanan görüşmeyle ilgili ayrıntıların da Fenerbahçe Kulübü'nün yayın organlarından yapılacak açıklamalarla medyaya duyurulacağı ifade edildi. 
     
</TEXT>
</DOC>
