<DOC>
<DOCNO> 286167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sontur37.html </URL>
<DATE> 2004/11/04/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Trafik polisine tecavüz suçlaması .. 
</HEADLINE>
<TEXT>

     Samsun'da bir çocuk annesi kadını ormana götürerek ellerini kelepçeledikten sonra tecavüz girişiminde bulunduğu iddia edilen trafik polisi, duruşmada, iddiaların doğru olmadığını savundu. 
     Samsun 2. Ağır Ceza Mahkemesi'ndeki davada, yaklaşık 2 ay önce ormana götürdüğü bir çocuk annesi Ç.K'ye 28 ellerini kelepçeledikten sonra tecavüz etmek istediği iddiasıyla tutuklanan polis memuru Kemal Coşkun'un 43 yargılanmasına başlandı. 
     Samsun Emniyet Müdürlüğü Trafik Şubesi'nde görevli olduğu sırada tutuklanan sanık, duruşmada iddiaları reddederek, mağdurla uzun zamandır ilişkisi olduğunu söyledi. 
     Mağdurla cep telefonuna gelen bir mesaj sonrasında tanıştıklarını kaydeden sanık, şöyle dedi 
     ''Daha sonra aramızda ilişki doğdu. Ben ilişkinin bitmesini isteyince beni tehdit etti. Hatta tehditle toplam 3.5 milyar liramı aldı. Olay günü de konuşmak için söz konusu yere gitmiştik. Aramızda tartışma çıktı. Başka bir şey olmadı.'' Olayın mağduru ise şikayetçi olduğu sanıkla yanlışlıkla açtığı bir telefon sonrasında tanıştıklarını söyledi. 
     Eski eşinin de polis olduğunu belirten Ç.K, kız kardeşinin kayıp olması nedeniyle sanıktan yardım istediğini belirterek, şöyle konuştu 
     ''Onun bir ağabey gibi bana yardım edeceğini düşünürken zaten ayrılmak üzere olduğum eşime telefon açarak boşanmama neden oldu. Olay günü de beni arabasına alıp 'falcıya gidiyoruz' dedi. Ancak ormana götürdü. Burada zorla elime kelepçe vurup tecavüz edeceğini söyledi. Ama ilişkiye giremeden jandarma gelerek beni kurtardı. Aramızda onun dediği gibi bir yakınlık yoktu.'' Tanık olarak dinlenen sanığın eşi ise kocasının böyle bir suç işlediğine inanmadığını belirterek, mağdur tarafından sanığın telefonuna gönderildiğini iddia ettiği mesajları mahkeme heyetine gösterdi. 
     İfadelerin alınmasının ardından, duruşma, dosyadaki eksikliklerin tamamlanması için ertelendi. 
     
</TEXT>
</DOC>
