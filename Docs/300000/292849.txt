<DOC>
<DOCNO> 292849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/son/sonspo08.html </URL>
<DATE> 2004/11/28/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Marcelinho Wolfsburg'u yere serdi, Mehmet Scholl sakatlandı 
</HEADLINE>
<TEXT>

     Almanya Bundesliga'da geçen hafta liderliği kaybeden Wolfsburg'a bir darbe de Yıldıray'lı Hertha Berlin'den geldi. Bayern Münih evinde Mainz'e fark atarken, Werder Bremen Borussia Dortmund'a puan vermedi. 
     Bu sezon büyük bir çıkış yaparak haftalarca liderlik koltuğunda oturan Wolfsburg'ta iki haftadır işler iyi gitmiyor. Evinde Yıldıray'ın takımı Hertha Berlin'i konuk eden 'vosvos'lar, rakibine 3-2 boyun eğmekten kurtulamadı. Hertha Berlin'li Marcelinho 3 gol birden atarak maça damgasını vurdu. Milli oyuncumuz Yıldıray Baştürk maçta 90 dakika forma giydi. 
     
     Mehmet Scholl sakatlandı 

     İlerlemiş yaşına rağmen bu sezon sergilediği performansla parmak ısırtan Bayern Münih’in 35 yaşındaki orta alan oyuncusu Mehmet Scholl, dün akşam Mainz’ı ağlarına bir gol bıraktı. Scholl, Bayern Münih'in 4-2 kazandığı maçta Mainz'li Kramny ile çarpışıp sakatlandıktan sonra oyundan çıkmadı ve golünü attı. Ancak Jürgen Kramny ile çarpışan Mehmet Scholl'ün, başlangıçta tahmin edilenden daha kötü şekilde sakatlandı. 
     FC Bayern München'in teknik direktörü Felix Magath, Scholl'un dün hastanede yapılan tedavisi sırasında çenesinin ve elmacık kemiğinin kırıldığının tespit edildiğini, bu nedenle sezonun kalan lig maçlarında oynamayabileceğini söyledi. 
     Scholl, karşılaşmadan sonra yaptığı açıklamada da Alman Milli Takımı'nda artık yer almayacağını söylemişti. 
     Zirve yarışının iddialı ekiplerinden Werder Bremen ise Borussia Dortmund'u evinde 2-0 mağlup etti. 
     
     Bundesliga'da diğer sonuçlar şöyle 

     Bochum-Nurnberg 3-1. 
     Hansa Rostock-Bayer Leverkusen 0-2. 
     Kaiserslautern-Freiburg 3-0. 
     Monchengladbach-Hamburg 1-3. 
     Almanya'da 15. hafta bugün oynanacak Hannover-Stuttgart ve Schalke-Arminia Bielefeld maçlarıyla tamamlanacak. 
     
</TEXT>
</DOC>
