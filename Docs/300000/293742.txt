<DOC>
<DOCNO> 293742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sondun31.html </URL>
<DATE> 2004/12/01/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Hollanda ve Danimarka'dan çekimser destek 
</HEADLINE>
<TEXT>

     Hollanda'nın Lahey kentinde, 16-17 Aralık'taki AB zirvesini görüşmek üzere bir araya gelen AB dönem başkanı Hollanda'nın Başbakanı Jan Peter Balkenende ile Danimarka Başbakanı Anders Fogh Rasmussen, Türkiye'nin AB ile üyelik müzakerelerinin, ''Türkiye'nin otomatik olarak üye olacağı anlamına gelmeksizin'' başlaması gerektiğini savundular. 
     Rasmussen, ''Türkiye'deki reform çabalarının kesintiye uğraması durumunda, müzakerelerin askıya alınmasına olanak verecek bir hükmün getirilmesinden yana olduklarını'' belirtti. 
     Her iki başbakan da müzakerelerin en az 10 ila 15 yıl sürebileceğini kaydettiler. 
     
     UKRAYNA 
     Hollanda Başbakanı Balkenende, AB'nin, Ukrayna'daki devlet başkanlığı seçiminde ''hiçbir adayı desteklemediğini'' belirterek, bu ülkedeki krizin barışçı yollardan çözülmesi için gösterilecek tüm çabalara destek verdiklerini kaydetti. Balkenende, Ukrayna'daki krizden dolayı ''kaygılı'' olduklarını söyledi. 
     
</TEXT>
</DOC>
