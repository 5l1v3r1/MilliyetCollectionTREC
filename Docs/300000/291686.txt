<DOC>
<DOCNO> 291686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sondun17.html </URL>
<DATE> 2004/11/24/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
İran, nükleer programına son vermiyor 
</HEADLINE>
<TEXT>

     İran, nükleer programına hiçbir zaman son vermeyeceğini, ancak bu teknolojiyi barışçıl amaçlarla kullanacağı güvencesini vermeye hazır olduğunu bildirdi. 
     Uluslararası Atom Enerjisi Ajansı UAEA ile görüşmeleri yürüten İran heyetinin başkanı Hüseyin Musaviyan, Çin'de yaptığı açıklamada, ülkesinin, uranyum zenginleştirme faaliyetinin hiçbir zaman askeri amaçlarla kullanılmayacağı güvencesini vermeye hazır olduğunu söyledi. 
     Musaviyan, ''Bu konunun BM Güvenlik Konseyi'nin önüne geleceğini düşünmüyoruz, zira İran'ın Avrupa Birliği ve diğer ülkelerle işbirliğinden ötürü ABD tecrit oldu'' diye konuştu. 
     İran, Pazartesi günü uranyum zenginleştirme programını tamamen askıya aldığını açıklamıştı. 
     
</TEXT>
</DOC>
