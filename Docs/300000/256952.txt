<DOC>
<DOCNO> 256952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/ekonomi/eko03.html </URL>
<DATE> 2004/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura yüzde 8 zam 
</HEADLINE>
<TEXT>


2005 yılı bütçesinde personel ödenek tavanı 30.8 milyar YTL olacak. Buna göre seneye memur maaşlarına en fazla yüzde 8 zam yapılacak 

ANKARA ANKA 

Maliye Bakanlığı, 2005 yılı konsolide bütçesinin ödenek tavanını bu yıla göre yüzde 1.8 artırıp 153.6 milyar Yeni Türk Lirası YTL olarak belirledi. Hazırlıkları başlatılan 2005 bütçesi, YTL ile hazırlanan ilk bütçe olacak. Yüksek Planlama Kurulu YPK , 2005 sonu itibariyle TÜFE'nin yüzde 8, deflatörün yüzde 10.1, büyümenin ise yüzde 5 olacağını öngördü. 2005 yılı program ve bütçe hazırlık çalışmalarında, gösterge niteliğinde olmak üzere, ortalama dolar kuru 1.67 YTL 1 milyon 670 bin TL olarak kullanılacak. 
Personel ödenek tavanı bu yılın başlangıç ödeneğine göre yüzde 8 artırılarak 30.8 milyar YTL olarak belirlendi. Bu gelecek yıl kamu çalışanlarının maaşlarına yapılacak zam oranının da yüzde 8'le sınırlandırılacağının sinyalini verdi. Kamu çalışanları için SSK ve Emekli Sandığı'na ödenecek devlet primi miktarı da bu yılki ödeneğe göre yüzde 8 artırılarak 3.9 milyar YTL olarak öngörüldü. 
60.4 milyar YTL olarak öngörülen faiz ödemelerinin toplam bütçe ödenekleri içerisindeki payı yüzde 43.8'den yüzde 39.3'e kadar geriliyor. 
2005 bütçe ödenek tavanı en fazla artırılan kalem ise sermaye giderleri yatırım harcamaları oldu. Yatırım harcamaları ödeneğinin yüzde 16.8 artışla 8.5 milyar YTL'ye çıkarılması öngörüldü. Yatırım harcamalarının başlangıç ödenekleri içerisindeki payı yüzde 4.8'den yüzde 5.5'e çıkacak. 


</TEXT>
</DOC>
