<DOC>
<DOCNO> 295569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sonsiy06.html </URL>
<DATE> 2004/12/07/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
"Petrol fiyatlarında düşüş neden fiyatlara yansıtılmıyor" 
</HEADLINE>
<TEXT>

     Bağımsız İstanbul Milletvekili Emin Şirin, Maliye Bakanı Kemal Unakıtan'a, petrol fiyatlarındaki düşüşün neden fiyatlara yansıtılmadığını sordu. 
     Şirin, TBMM Başkanlığı'na sunduğu yazılı soru önergesinde, gazete haberlerine dayanarak, ham petrolde Kasım ayının başından beri görülen fiyat düşüşlerine rağmen, ÖTV'de ve petrol ürünlerinin nihai pompa fiyatlarında hiçbir düşüş olmadığını vurguladı. Hükümetin, petroldeki düşüşü, vergileri artırarak tüketiciye yansıtmadığını da vurgulayan Şirin, Maliye Bakanı Unakıtan'a şu soruları yöneltti 
     ''Ekim ayı ortalarında 50.50 cent civarında olan Brent petrolü 3 Aralık itibariyle 39.5 dolara düşmüş iken, hükümetin ilan ettiği otomatik fiyat mekanizmasına göre neden fiyat indirimlerine gidilmemiş ve ÖTV artırılmıştır 
     Bakanlığınız açısından, Enerji ve Tabii Kaynaklar Bakanı tarafından da teyit edilen, kaçak akaryakıt ürünlerinin kaçakçılığının önlenmesi için ne gibi tedbirler alınmaktadır Bu konuda MARKER uygulamasının başlaması için hükümet nezdinde ne gibi teşebbüsünüz olmaktadır 
     Mali disiplinin sağlanması vesilesiyle yapıldığı düşünülen petrol ürünlerindeki ÖTV artışı yerine, aynı geliri sağlayacak şekilde tütün ürünleri ve sigaranın artırılması daha makul olmaz mı '' 
     
</TEXT>
</DOC>
