<DOC>
<DOCNO> 256161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/sontur12.html </URL>
<DATE> 2004/07/17/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Emniyet kemeri hayat kurtardı... 
</HEADLINE>
<TEXT>

     Konya'nın Beyşehir İlçesi'nde bir sürücü, içinde bulunduğu otomobilinin 6 takla attığı kazayı, emniyet kemeri sayesinde küçük sıyrıklarla atlattı. 
     Edinilen bilgiye göre, Şeref Görgülü 25 idaresindeki 34 BM 9358 plakalı özel otomobil, Beyşehir-Isparta Karayolu'nun 20. kilometresinde, yol kenarındaki mucura kapılarak şarampole devrildi. 
     Sürüsü Şeref Görgülü, otomobilinin 6 takla attığı ve adeta hurda haline geldiği kazayı, emniyet kemerinin takılı olması sayesinde küçük sıyrıklarla atlattı. 
     Omzunda, emniyet kemeri nedeniyle küçük kesikler oluşan ve kazanın şokunu yaşayan Görgülü, Beyşehir Devlet Hastanesi'nde tedavi altına alındı. 
     Yetkililer, Şeref Görgülü'nün emniyet kemeri sayesinde hayatta olduğunu belirterek, tüm sürücüleri emniyet kemeri takmadan yola çıkmamaları konusunda uyardılar. 
     
</TEXT>
</DOC>
