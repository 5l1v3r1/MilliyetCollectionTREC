<DOC>
<DOCNO> 284911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sontur10.html </URL>
<DATE> 2004/10/31/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
'Alo.. Beni ayaklarımdan vurdular' 
</HEADLINE>
<TEXT>

     Mesut IŞIK GEBZE Kocaeli , DHA 

GEBZE'de gece yarısı aralarında daha önce tartışma çkan bir grupla karşılaşan 40 yaşındaki Menderes Karabacak, iki ayağından 2'şer kurşunla yaralandı. Menderes Karabacak, cep telefonuyla arkadaşını arayarak yardım istedi. 
     Olay saat 01.00 sıralarında Güzeller Mahallesi İbrahim Ağa Caddesi üzerinde meydana geldi. Daha önce araları bir olaydan ötürü anlaşmazlık olduğu belirlenen Menderes Karabacak ile yanında bir grup arkadaşı da olan 25 yaşındaki Maksut Şamdanlı karşılaştı. Burada başlayan tartışmanın ardından Maksut Şamdanlı üzerinde taşıdığı ruhsatsız tabancasını çıkararak Mehderes Karabacak'ın sağ ve sol ayağına 2'şer kurşun sıktıktan sonra arkadaşlarıyla birlikte olay yerinden kaçtı. 
     Acı içinde yere yığılan Menderes Karabacak, silah sesi üzerine olay yerine gelen vatandaşlardan ambülans çağırmaları için yardım isterken, bir yandan da cep telefonunu çıkarıp bir arkadaşını aradı. "Alo beni ayaklarımdan vurdular. Çabuk buraya gelin'' diyen Menderes Karabacak daha sonra gelen ambülansla Gebze Devlet Hastanesi'ne kaldırıldı. Burada yapılan ilk müdehalenin ardından Kartal'a sevkedildi. Kaçan Maksut Şamdanlı, polisin takibi sonucu olayda kullandığı ruhsatsız tabanca ile birlikte yakalandı. 
     
</TEXT>
</DOC>
