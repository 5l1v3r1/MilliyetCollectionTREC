<DOC>
<DOCNO> 254298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/siyaset/siy02.html </URL>
<DATE> 2004/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP'li Gürel'den Başbuğ'a destek 
</HEADLINE>
<TEXT>


SEFA KARACAN DHA 


Eski Dışişleri Bakanı ve DSP Genel Başkan adayı Şükrü Sina Gürel, Genelkurmay 2. Başkanı Orgeneral İlker Başbuğ'un Kuzey Irak'la ilgili uyarılarına katıldığını belirterek, "Türkiye'nin güvenliğini ABD'ye havale etmek çok büyük yanlışlıktır" dedi. 
Partisinin Afyon il başkanlığına ziyarette bulunan Gürel, Başbuğ'un sözlerinin daha önce hükümete yaptıkları uyarılarla tamamen örtüştüğünü kaydetti. Gürel şöyle konuştu 
"Ne dedi ikinci başkan ABD söz verdiği halde PKK'nın Kuzey Irak'taki yuvalanmasıyla ilgili herhangi bir harekete girişmedi. Hiçbir bağımsız devlet, kendi güvenliğiyle ilgili bir konuyu başka bir devlete havale etmez. Türkiye'nin Kuzey Irak'tan kendine yönelen tehdide karşı koymakta hakkı yok mu Bu Türkiye'nin hakkı. Ama hükümet rica ediyor, 'Siz halledebilir misiniz' diyor. ABD de önce sözler verir gibi görünüp sonra bunu Irak yönetimiyle görüşmüyor. Sınırlı askerimizi geri çekmemizi istiyorlar." 


</TEXT>
</DOC>
