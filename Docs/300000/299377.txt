<DOC>
<DOCNO> 299377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/yasam/yas02.html </URL>
<DATE> 2004/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakk ri'de kuduz skandalı 
</HEADLINE>
<TEXT>


Yüksekova'da 15 kişiyi yaralayan kurtlardan biri kuduz çıktı. Tedavi için serum bulunamadı. İlde kuduzdan anlayan uzman doktor bile yok 

VAN - HAKK Rİ DHA 

Yüksekova'da cumartesi günü 15 kişinin yaralanmasıyla sonuçlanan kurt saldırısı, kuduz tedavisi için yaşamsal önem taşıyan serum skandalını da ortaya çıkardı. Hakk ri ve Van'da serum bulunmadığı belirlenirken, bakanlık tarafından gönderilen serumların da bölgeye olayın 4. günü ulaşması bekleniyor. Yetkililer, Hakk ri'de kuduz konusunda uzman doktor bulunmadığını açıkladı. Elazığ Araştırma Veteriner Kontrol Müdürlüğü'ne incelenmek üzere gönderilen kurtlardan birinin kuduz olduğu belirlendi. Bu nedenle yaralıların tümüne kuduz aşısı yapılırken, olay ilçede paniğe yol açtı. 

Yara beyne yakın 
Yüzüncü Yıl Üniversitesi Tıp Fakültesi Araştırma Hastanesi'nde tedavisi süren Burhan Ateş'in 6 yüz ünde ve başında ağır yaralar olduğunu dikkate alan doktorlar da, yaraların beyne yakın olması nedeniyle "kuduz serumu" tedavisine karar verdi. Ancak serum bulunmadığı için tedavi gerçekleştirilemeyince skandal da ortaya çıktı. Van Sağlık Müdürü Muhammet Güzel Kurtoğlu da, "Hiçbir hastaya serum tedavisi uygulanamadı. Ateş'in yarasının beyne yakın olması risk teşkil ediyor" açıklamasını yaptı. Hasta yakınları, serumu İran'dan getirtmeye çalışacaklarını bildirdi. 

Sorun ufak tefekmiş 
Bakanlık yetkilileri ise serum konusunda "ufak tefek" sıkıntılar olduğunu, ellerindeki serumların miyadının dolması nedeniyle problem çıktığını bildirdi. 
Sağlık Bakanı Recep Akdağ da "Kuduz hastalığı tedavisinde hemen aşılama yapılır. Farklı bir madde olan anti serum konusunda bana eksiklik bilgisi gelmedi. İran'dan alınabileceğini kim söylediyse yanlış söylemiş. Ülkemizde sıkıntı yok. Ortada yanlış anlaşılma olabilir" dedi. 


</TEXT>
</DOC>
