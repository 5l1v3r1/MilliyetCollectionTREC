<DOC>
<DOCNO> 275367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sonspo31.html </URL>
<DATE> 2004/09/27/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Sakaryaspor sistem arayışında... 
</HEADLINE>
<TEXT>

     Birinci Süper Futbol Ligi'nin son sırasında bulunan Sakaryaspor, yeni bir sistem üzerinde çalışıyor. 
     Sakaryaspor Teknik Sorumlusu Şaban Yıldırım, AA muhabirine yaptığı açıklamada, Trabzonspor'a 3-1 yenildikleri maçta iyi mücadele ettiklerini söyledi. Futbolcuların gösterdiği kazanma isteğinin takımın geleceği için umut verdiğini ifade eden Yıldırım, ''Bu takımın içinde adeta başka bir takım var, bunu bulmaya çalışıyoruz'' dedi. 
     Trabzonspor'a teslim olmadıklarını ve kazanmak için iyi mücadele ettiklerini belirten Yıldırım, ''Trabzonspor maçında düşünce değişikliğini hissettim. Bu değişikliği gerçekleştirmek gerekir. Her şeyden önce takımın kazanmak için istekli olunması çok önemli. Yeni bir sistem kurmaya çalışıyorum. Maçta gelecek için önemli kazanımlar elde ettik. Puan olmasa da ümit kazandık. Oynadığımız maçlar aynı zamanda bir hazırlık dönemi sayılabilir'' diye konuştu. 
     
</TEXT>
</DOC>
