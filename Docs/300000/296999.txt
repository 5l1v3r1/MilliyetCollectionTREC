<DOC>
<DOCNO> 296999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/son/sondun21.html </URL>
<DATE> 2004/12/12/ </DATE>
<TIME> 17.23 </TIME>
<AUTHOR>  </AUTHOR>
<HEADLINE>
İngilter Irak'a ek asker göndermeyi planlıyor... 
</HEADLINE>
<TEXT>

     İngiltere Savunma Bakanı Geoff Hoon, gelecek ay yapılacak seçimler için Irak'a yeni askerler gönderme planlarının olmadığını söyledi. 
     Hoon, BBC televizyonuna verdiği demeçte, bir soru üzerine, Irak'a ek asker gönderilmesi olasılığını hiçbir zaman dışlamadığını, ancak bu konuya ilişkin şu anda bir planın olmadığını belirtti. 
     Güvenlik koşullarının önemli ölçüde değişmesi halinde Irak'taki askeri güçlerinin durumunu gözden geçireceklerini kaydeden Hoon, ancak halen bunu gerektirecek bir durumun söz konusu olmadığını ifade etti. 
     ABD, Irak'ta 30 Ocak'ta yapılması öngörülen seçimler için 12 bin askeri daha bu ülkeye göndereceğini açıklamıştı. 
     İngiltere'nin Irak'ta çoğu güneydeki Basra ve çevresinde konuşlanan 9 bin dolayında askeri bulunuyor. 
     
</TEXT>
</DOC>
