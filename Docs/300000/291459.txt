<DOC>
<DOCNO> 291459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sonsiy09.html </URL>
<DATE> 2004/11/23/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Erdoğan İslam dünyasının sorunları artık küresel bir ölçeğe ulaşmıştır 
</HEADLINE>
<TEXT>

     Başbakan Recep Tayyip Erdoğan, İslam dünyasının sorunlarının alışılmış ulusal kalıplar çerçevesinde halledilebilecek boyutları aştığını ve artık küresel bir ölçeğe ulaştığını belirterek, ''Artık bir öz eleştiri yapma zamanı gelmiştir ve geçiyor, bunu gerçekleştirmek durumundayız'' dedi. 
     Erdoğan, İslam Konferansı Teşkilatı İKT Ekonomi Konferansı kapsamında düzenlenen İş Forumu'nun açılışında yaptığı konuşmada, ülkeler arasında ticari ve iktisadi ilişkilerin geliştirilmesi, bu faaliyetlere süreklilik ve kurumsallık kazandırma amacıyla kurulan İslam Konferansı Teşkilatı İKT Ekonomik ve Ticari İşbirliği Daimi Komitesi'nin İSEDAK 20. Toplantısı vesilesiyle düzenlenen İş Forumu'nda biraraya geldiklerini ifade ederek, toplantının İslam dünyasında yeni ve daha başarılı bir işbirliği dönemini başlatması dileğinde bulundu. 
     İslam medeniyetinin son birkaç asırdır içinde bulunduğu iktisadi ve siyasi bunalımları aşmak için ülkelerin çok geniş bir coğrafyada gayret gösterdiğini, modern çağın gerçekleriyle yüzleşirken, kültürel hayatı besleyen gelenekleri de muhafaza etmeye, hatta yeniden üretmeye çalıştığını kaydeden Erdoğan, şöyle devam etti 
     ''Küreselleşmenin hız kazandığı son yıllarda, toplumlarımızın karşı karşıya kaldığı çok boyutlu değişim ihtiyacı, sorunlarımızın giderilmesi yönünde çabalarımızı artırmamızı gerektirmektedir. İslam dünyasının sorunları alışılmış ulusal kalıplar çerçevesinde halledilebilecek boyutları aşmıştır. Artık bu küresel bir ölçeğe ulaşmıştır. Dolayısıyla çözümleri de küresel bir yaklaşımla üretmek gerekmektedir.'' 

     
</TEXT>
</DOC>
