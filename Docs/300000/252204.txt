<DOC>
<DOCNO> 252204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sonsiy16.html </URL>
<DATE> 2004/07/01/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Töre cinayetlerine ağırlaştırılmış müebbet hapis cezası uygulanacak 
</HEADLINE>
<TEXT>

     Töre cinayetleri, Türk Ceza Kanunu Tasarısı'na girdi. Töre saikiyle işlenen cinayetlere, ağırlaştırılmış müebbet hapis cezası uygulanacak. 
     TBMM Adalet Komisyonu'nda görüşülen TCK Tasarısı'nda ''kasten öldürme'' ve ''nitelikli haller'' başlıklı maddeler, saatler süren tartışmaların ardından kabul edildi. 
     Alt Komisyon'un ''kasten öldürme'' başlığında yaptığı ve bir insanı kasten öldüren kişinin müebbet hapis cezasıyla cezalandırılmasını, suçun ani kararla işlenmesi durumunda kişiye 24 yıldan 30 yıla kadar hapis cezası öngören düzenleme aynen benimsendi. 
     CHP'li milletvekillerinin verdiği ve kasten öldürme suçunun töre saikiyle işlenmesi halinde ağırlaştırılmış müebbet hapis cezasıyla cezalandırılmasını içeren önerge, tartışmaların ardından kabul edildi. 
     
</TEXT>
</DOC>
