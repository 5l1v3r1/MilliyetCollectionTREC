<DOC>
<DOCNO> 283305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/siyaset/siy05.html </URL>
<DATE> 2004/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ege'de ihlal' Yunan oyunu çıktı 
</HEADLINE>
<TEXT>


Yunanistan, "Türkler, Ege'deki tavırlarını değiştirmezse, üyeliği veto ederiz" iddiasında 

YORGO KIRBAKİ Atina 


Ankara'nın karşı çıkmasına rağmen Atina'da son günlerde artan, "Ege'de gerginlik" iddialarının arkasında, Yunan hükümetinin Türkiye-AB politikasındaki "B" planının yattığı ortaya çıktı. Aylardır, "Türkiye'nin üyelik müzakerelerine başlamasını desteklediğini" açıklayan Yunan hükümeti medya aracılığıyla, "Türkler, Ege'deki tavrını değiştirmezse tavrımızı değiştirebiliriz" yönünde haberler yaymaya başladı. 
Ta Nea, Elefterotipia, Elefteros Tipos ve Apoyevmatini gibi ülkenin önde gelen gazetelerinde tek elden verildiği anlaşılan haberler, menşetlerde, "Ege ve Kıbrıs için büyük poker partisi", "Türkler Ege'de öyle devam ederse veto hakkımızı kullanacağız" ve "Ankara'ya uyarı" başlıklarıyla yayımlandı. 

Sözcü yalanlamadı 
Haberlerde, Yunan Dışişleri'nden üst düzey bir yetkilinin, "Türkiye'nin, AB üyelik müzakerelerine başlamasını destekleme politikamızı yeniden gözden geçirmemezi zorunlu kılacak davranışlardan kaçınacağını ümit ediyoruz" sözleri dikkat çekti. 
Hükümet Sözcüsü Yardımcısı Evangelos Antonaros da, Türkiye'nin AB perspektini desteklemeye devam ettiklerini söylemekle birlikte, Atina'nın AB zirvesiyle ilgili tavrında değişiklik olabileceği söylentilerini yalanlamadı. 


</TEXT>
</DOC>
