<DOC>
<DOCNO> 285357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sondun26.html </URL>
<DATE> 2004/11/02/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Ordu, Darfur'daki mülteci kamplarını kuşattı 
</HEADLINE>
<TEXT>

     Sudan ordusu ve polisinin, Darfur'daki birçok mülteci kampını kuşattığı ve insani yardım örgütlerinin çalışanlarının kamplara girişini engellediği bildirildi. 
     Dünya Gıda Programı sözcüsü Christiane Berthiaume, kuşatmanın, sabaha karşı uyarı yapılmaksızın başladığı, yardım örgütlerinin kamplara sokulmadığını söyledi. 
     Berthiaume, Dünya Gıda Programı'nın Nyala bölgesindeki Golu, Zalingie ve Nertetie kamplarında 88 kişiyi görevlendirdiğini, kamptan çıkarılanların çoğunun bağımsız yardım örgütleri için çalıştığını kaydetti. 
     Zalingie ve Nertetie kamplarında hala 3 yardım görevlisinin bulunduğu belirtildi. 
     BM Güvenlik Konseyi, Sudan'da devam eden çatışmaları ve insanlık krizini görüşmek üzere 18-19 Kasım'da Kenya'nın başkenti Nairobi'de toplanma kararı almıştı. 
     BM Dünya Sağlık Örgütü DSÖ , Sudan'ın batısındaki Darfur bölgesinde bulunan mülteci kamplarında Mart ayından bu yana 70 bin kişinin öldüğünün tahmin edildiğini bildirmişti. 
     
</TEXT>
</DOC>
