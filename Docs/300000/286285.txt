<DOC>
<DOCNO> 286285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/yazar/asik.html </URL>
<DATE> 2004/11/05/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Önce Türkiye... 
</HEADLINE>
<TEXT>


Başbakanlık Müsteşarı Ömer Dinçer, geçenlerde Maliye Bakanlığı'nda düzenlenen bir toplantıda "Önce Mülkiye, sonra Türkiye" anlayışından yakınmıştı. Bu tekerleme kimilerinin hoşuna gider ve zaman zaman, yerli yersiz dile getirilir. Mülkiyeliler Birliği'nin Ömer Dinçer'e verdiği yanıt, Mülkiyeliler Birliği Dergisi'nin son sayısında yer aldı... Yanıtın bir bölümü şöyle 
... Hiçbir Mülkiyelinin ağzından duymanız mümkün olmayan "Önce Mülkiye, Sonra Türkiye" sloganı, bütün ilerici, yenilikçi, çağdaş, aydınlıktan yana değerlerin önce Mülkiye'de yeşerdiğini, buradan topluma yayıldığını, bu nedenle Türkiye'ye zarar vermek için önce Mülkiyelileri etkisiz kılmak gerektiğini iyi bilen çevrelerin açık çarpıtmasıdır. Bu saldırının ve çarpıtmaların geri planında, Mülkiye'nin Cumhuriyet'in siyasal, düşünsel ve yönetsel altyapısını kurma ve Cumhuriyet değerlerini yerleştirmedeki katkılarının bulunduğu açıktır... 

Beşiktaş Kulübü Başkanı Yıldırım Demirören, "Emre'nin arkasındayız" demiş. 
Mesele o değil ki, mesele Emre'nin önünde durmak... 
S.Murat Matur 

Sam Amca Amerikan demokrasisinin foyası galiba bugüne dek ilk kez bu kadar açık ve dramatik biçimde ortaya çıkıyor. Toplam 200 milyon seçmenin, 120 milyonu oy kullanmış. Bunun da yüzde 51'i 61 mil- yon oy Bush'a gitmiş. Bu da toplam seçmen sayısının yüzde 30'u ediyor... 
Dünyayı yönetecek başkan Amerikalıların yüzde 30'unun oyuyla seçiliyor. Bu yüzde 30'un en az yüzde 80'i kendisine söylenen yalanlara inanan, dünyadan habersiz Amerikalı... Dünyadan habersiz adamların seçtiği adam dünyayı yönetecek... Ne talihsiz dünya... 

Habur... Alman Yeşiller Partisi Eşbaşkanı Claudia Roth, dün Habur sınır kapısını gezmiş, şoförlerle konuşmuş, dertlerini dinlemiş, yolculuğun tehlikeleri konusunda bilgi almış. Türk yetkililerin yapmadığını yapan Claudia Roth'a binlerce teşekkür. Bir başka konu... Bir rica... Sayın Roth bir fırsatta Irak'a gitse de AB üyesi İngiltere'nin yürüttüğü silahlı işgalin sonuçlarını yerinde incelese... Acaba İngiliz'in yaptığı insan haklarına uygun mu Görse ve gördüğünü bize de anlatsa... Olmaz mı 

Hükümete göre, Türkiye'nin 24 bin yeni din görevlisine ihtiyacı varmış. 
Olabilir... Peki kaç bilim adamına ihtiyaç var Onu hesaplayan da var mı 
Haldun Ertem 

Gürtuna Eski İstanbul Belediye Başkanı Ali Müfit Gürtuna dün akşam 400 kişilik bir iftar yemeği verdi. Maslak'taki Darüşşafaka tesislerinde verilen iftara çeşitli kesimlerden yaklaşık 400 kişi davet edilmişti. İftardaki sohbette doğrudan siyasete girmese de televizyonun topluma etkileri dahil kimi güncel konulara değinen Müfit Gürtuna'yı izleyen bir dostumuz dedi ki 
- Kesin bir şey bilmiyorum ama Sayın Gürtuna'nın halinden ve tavrından siyasete girecekmiş gibi bir izlenim aldım. Hatta parti kuracağını bile düşündüm... 

Türk eğitim sistemi, Araplara örnek olacakmış. 
Uygundur... Onlar da bizim gibi talihsiz insanlar... 

Şirin'lik... Bağımsız İstanbul Milletvekili Emin Şirin, Başbakan Recep Tayyip Erdoğan'ı Yargıtay Başsavcılığı'na şik yet etti... Gerekçesi Recep Tayyip Erdoğan'ın talimatıyla AKP'de milletvekillerinin iftarlara katılmaya mecbur tutulması, katılmayanların azarlanması... 
Emin Şirin, şik yet yazısında Anayasa'nın 24. maddesini anımsatıyor 
"...Kimse, siyasi veya kişisel çıkar yahut nüfus sağlama amacıyla her ne suretle olursa olsun, dini veya din duygularını, yahut dince kutsal sayılan şeyleri istismar edemez." 
Erdoğan'ın yaptığını Erbakan yapsaydı... Bizim medya ortalığı birbirine katardı... Neden mi Çünkü Erbakan'ın arkasında Amerika yoktu. 

... Kendinizi boş, çaresiz ve yararsız hissediyorsanız kötü... 
Bu demek oluyor ki, tez elden despot bir yönetimi başınıza efendi olarak getireceksiniz... 
Akıllı despot bunu bildiği için köleleri arasında yararsızlık ve çaresizlik hissini pekiştirmeye çalışır... 
Frank Herbert 



</TEXT>
</DOC>
