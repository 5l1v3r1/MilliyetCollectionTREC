<DOC>
<DOCNO> 272722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sontur08.html </URL>
<DATE> 2004/09/17/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Kız kardeşinden ayrılmak isteyen eniştesini kaçırdı 
</HEADLINE>
<TEXT>

     Vahit İŞBAŞARAN DHA 
KIRKLARELİ'nin Lüleburgaz İlçesi'nde, Nazif Çekiç, kız kardeşinden boşanmak isteyen eniştesi Tamer Avcil'i silah zoruyla kaçırdı. Çekiç, eniştesini kız kardeşinden ayrılmaması için tehdit ettikten sonra, araçtan indirip serbest bıraktıklarını söyledi. 
     155 Polis İmdat telefonuna, bir kişinin Edirne Bayırı yakınlarında, 34 VV 1844 plakalı otomobile zorla bindirilerek kaçırıldığı ihbar edildi. Polis ekipleri, Çorlu ve Babaeski yönüne giden yollarda önlem aldı. Yapılan ihbarda sözü edilen otomobil, D-100 Karayolu'nun Babaeski bölümünde durduruldu. Otomobilde bulunan Nazif Çekiç 34 , Aziz Çaksü 24 , Muhammed Demir 24 yakalandı. Araçta yapılan aramada, bir ruhsatsız tabanca, 8 mermi ve 4 paket halinde 40 gram esrar ele geçirildi. 
     Lüleburgaz İlçe Emniyet Müdürlüğü'ne getirilen zanlılardan Nazif Çekiç eniştesi Tamer Avcil'in kız kardeşi Nilüfer Evcil'den boşanmak istediğini, bu nedenle arkadaşlarının yardımı ile kendisini kaçırdığını itiraf etti. Çekiç, "Eniştemi silah zoruyla arabaya bindirdik ve korkuttuktan sonra Ayvalı Köyü yol ayrımında araçtan indirerek serbest bıraktık'' dedi. 
     Yapılan kontrolde, Muhammet Demir ve Aziz Çaksü'nün uyuşturucu madde kullandıkları belirlendi. Çaksü'nün İstanbul'da işlediği bir suç nedeniyle hakkında kesinleşmiş 3 yıl 7 ay hapis cezası bulunduğu da ortaya çıktı. 
     
</TEXT>
</DOC>
