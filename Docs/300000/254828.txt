<DOC>
<DOCNO> 254828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sonspo02.html </URL>
<DATE> 2004/07/12/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Balili Kayseri’de 
</HEADLINE>
<TEXT>

     İstanbulspor’dan bonservisini alıp serbest kalan İsrailli yıldız, Kayserispor ile el sıkışıp kampa katıldı. Teknik direktör Hüsnü Özkara, Mükemmel bir futbolcu aldık. Büyük sevinç içindeyimö diye konuştu 
     
     Sellimi ikna etti 

     İstanbulspor forması altında geçen sezon gösterdiği başarılı performansla bütün dikkatleri üzerinde toplayan, Gaziantep ve Samsun’un da transfer listesinde olan Balili, Kayserispor’u tercih etti. İsrailli yıldız, Sarı-Kırmızılı yöneticilerle el sıkışırken, dün Kayseri kampına katıldı. Bu gelişmelerde Kayserispor’un yeni transferi Sellimi’nin büyük rolünün olduğu ve uzun uğraşlar sonucu vatandaşını ikna etmeyi başardığı ileri sürüldü. 
     
     2 yıllık imza 

     Balili’nin önümüzdeki günlerde Kayserispor ile 2 yıllık sözleşme yapacağı açıklandı. Bu arada teknik direktör Hüsnü Özkara, İsrailli’nin çabuk, seri ve deplasmanda kontratağa yatkın bir futbolcu olduğunu dile getirip, Daha evvel kendisiyle görüşmüştük ancak o zaman bir sonuca varamamıştık. Gelişmeler bizi çok sevindirdi. Kayserispor’un artık gol sorunu kalmadı. Şimdi ise orta saha ve defansa takviye için girişimlere başlayacağızö açıklamasını yaptı. 
     
     Özkara umutlu 

     Gelecek sezon Süper Lig’de ses getirmeyi hedeflediklerini de vurgulayan Hüsnü Özkara, sözlerini şöyle sürdürdü Şu ana kadar kamp çalışmalarımız son derece olumlu ve neşeli bir havada geçti. Futbolcularımın hırslı ve istekli olması beni çok umutlandırıyor. Her geçen gün daha iyiye gidiyoruz. Ancak bazı bölgelerde sıkıntılarımız var. Bu problemleri de çözdükten sonra Süper Lig’e tam anlamıyla hazır olacağız.ö 
     
</TEXT>
</DOC>
