<DOC>
<DOCNO> 283265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sonyas19.html </URL>
<DATE> 2004/10/25/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Tıraş olana ramazan pidesi... 
</HEADLINE>
<TEXT>

     Erzincan'da ramazan ayında esnaf arasında yaşanan rekabete bir kuaför de katılarak, müşterilerine ramazan pidesi dağıtıyor. 
     Her yıl ramazan ayında esnaf arasında artan promosyon rekabetine katılan Laila Kuaför'ün sahibi Serkan Ağyazı, ilgi çekmek için müşterilerine haftanın belirli günleri ramazan pidesi dağıttığını söyledi. 
     Ekmek promosyonu sayesinde müşteri sayısının arttığını anlatan Ağyazı, geçmiş yıllarda da aynı şekilde müşterilerine ramazan pidesi dağıttığını, bunu bir gelenek haline getirip gelecek ramazan aylarında da devam ettireceğini belirtti. 
     Ağyazı, ''Haftada 3 gün müşterilerime promosyon olarak ramazan pidesi dağıtıyorum. Bu şekilde hem müşteri sayısını artıyor, hem de insanlara yardım yapmış oluyorum'' diye konuştu. 
     
</TEXT>
</DOC>
