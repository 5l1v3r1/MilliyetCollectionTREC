<DOC>
<DOCNO> 276261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sonspo07.html </URL>
<DATE> 2004/09/30/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
6-2'lik skor, Fenerbahçe'de hedef değiştirdi 
</HEADLINE>
<TEXT>

     Gruptan lider olarak çıkmayı hedefleyen Fenerbahçe, farklı yenilgiden sonra kendine rakip olarak Fransız Lyon’u seçti 
     
     İki maçta 4 puan 
     Farklı Manchester United yenilgisi, Fenerbahçe’nin Şampiyonlar Ligi’ndeki hedefinde değişikliğe neden oldu. Gruptan lider olarak çıkmayı düşünen Sarı-Lacivertliler, şok skor sonrasında artık düğümü Lyon maçlarında çözmeyi planlıyor. Kanarya, 19 Ekim’de Şükrü Saracoğlu’nda, 3 Kasım’da ise Fransa’da oynanacak iki Lyon maçından enaz 4 puan hedefliyor ve bunun gerçekleşmesi halinde gruptan çıkmalarına kesin gözüyle bakıyor. 
     
     Denizli aşılmalı’ 
     Teknik Direktör Daum, aynı zamanda önceki gece yaşadığı acı tecrübenin ardından takımını motive etmeye çalışıyor. Futbolcuları ile yaptığı toplantıya sitem dolu sözlerle başlayan Alman hoca, Kendinize aşırı güvendiniz, faturasını ağır ödediniz. Artık bu maç geride kaldı. Lig’de oynayacağımız Denizlispor maçını düşünün. Alacağımız farklı galibiyet hem bizim moralimizi yerine getirir, hem de taraftarımızı mutlu ederö dedi. 
     
</TEXT>
</DOC>
