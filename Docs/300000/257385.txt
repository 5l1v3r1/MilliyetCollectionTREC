<DOC>
<DOCNO> 257385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sonspo10.html </URL>
<DATE> 2004/07/22/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Futbol başkanını arıyor... Bıçakçı mı Yılmaz mı .. 
</HEADLINE>
<TEXT>

     Saat 10.00’da başlayan kurulda Levent Bıçakçı ile Mehmet Ali Yılmaz mücadele edecek. Ayrıca Merkez Hakem Kurulu ve Tahkim Kurulu seçimleri de gerçekleştirilecek 
     
     Başkan son kez konuşacak 
     Türk Futbolu bugün yeni patronunu buluyor. 26 Haziran’da yapılması gereken ancak mahkeme kararıyla ertelenen futbol federasyonu olağan genel kurulu Ankara’da yapılacak. Sheraton Oteli’nde saat 10.00’da başlayacak genel kurulda iki başkan adayı Levent Bıçakçı ve Mehmet Ali Yılmaz mücadele edecek. Adaylıktan çekildiğini açıklayan Haluk Ulusoy ise genel kurulda icraatleriyle ilgili kısa bir konuşma yapacak. 5175 sayılı yasanın öngördüğü şekilde 214 delegenin katılmasının beklendiği genel kurulda MHK ve Tahkim Kurulu seçimleri de gerçekleştirilecek. 
     
     Mehmet Ali Şahin bekleniyor 
     Oturum, üye tam sayısının yarısından bir fazlasının katılımıyla açılacak, federasyon başkanlığı ile yönetim kurulu seçimleri ayrı ayrı gerçekleştirilecek. Başkan adayları genel kurul delegelerinin 5’te birinin imzası ile seçime girebilecek. Genel kurula başbakan yardımcısı Mehmet Ali Şahin’in de gelmesi bekleniyor. Kurulda Ulusoy Federasyonu’nun son bir yıllık dönemiyle ilgili harcamaları ve denetleme kurulu raporları ele alınacak, delegelerin oylarıyla eski yönetim ibra edilip aklanacak. 
     
     M. Ali Yılmaz Delegelerin sağduyusuna güveniyorum 
     Futbol Federasyonu Başkanlığı’na aday olan Mehmet Ali Yılmaz, delegasyona güvendiğini, bu yükü taşıyacak insana görevi vereceğine inandığını söyledi. Yılmaz, Levent Bıçakçı’yı iyi tanırım. Aramızda hizip yok. Ben onun ağabeyiyim. Yanımda olmasını isterim. Bunu ona birebir söylemedim ama medya aracılığıyla sesleniyorum. Delegasyon bu yükü taşıyacak insanı iyi biliyor. O ismin benim olduğumu da biliyorlar. Futbola delege sistemini getiren benim. Türk futbolunu daha ileriye taşımak, bu yarışı tatlandırmak için aday oluyorumö dedi. Yılmaz, futbola her seviyede hizmet ettiğini kaydederek, Futbolun sıkıntılarını yaşamış, önemli değişiklikler yapmış, elini taşın altına koyarak bu uğurda mücadele etmiş, ilkleri gerçekleştirmiş bir nefer olarak geldim. Seçilirsem yasada yapılması gereken ne değişiklik varsa onun için de uğraşırımö şeklinde konuştu. 
     
     Aktuğ Oyumuz Yılmaz’a 
     Trabzonspor Başkanı Atay Aktuğ genel kurulda Mehmet Ali Yılmaz’ı destekleyeceklerini söyledi. Haluk Ulusoy’un çekilme kararına bir anlam veremediğini belirten Aktuğ, Bu kararı niye aldı bilemiyorum. Hayretler içinde kaldım. İki adaylı bir seçim sevindirici. Bizim ve Karadeniz’in oyu tabii ki, hemşehrimiz, onursal başkanımız Mehmet Ali Yılmaz’dan yana olacakö dedi. 
     
     Ulusoy’dan Kızıl’a tavır 
     Otele akşam saatlerinde gelen federasyon başkanı Haluk Ulusoy, eski yönetiminde yer alan, ancak Levent Bıçakçı ile hareket eden Levent Kızıl’ın elini sıkmadı. Haluk Ulusoy otelin lobisinde otururken yanına giden Kızıl, elini uzatarak Hoşgeldinizö dedi. Ancak Ulusoy, Ben senin elini sıkmamö diye cevap verince buz gibi bir hava esti. Kızıl ise Siz bilirsinizö diyerek Ulusoy’un yanından hızla uzaklaştı. 
     
     Seçim notları 
     Atalay’dan uyarı Gençlik ve Spor Genel Müdür vekili Mehmet Atalay, üç büyük takımın naklen yayın ihalesine itiraz etmemesi gerektiğini, mahkemeye başvurmaları halinde Türk Futbolu’nu yeni bir kaosun beklediğini söyledi. Atalay,öHavuz sistemi Türk Futbolu’nun kurtuluşu oldu. Kulüplerin mahkeme kapılarında sürünmemesi ve özerkliğin zedelenmemesi lazımö dedi. 
     
     Canaydın’ın dileği 
     Galatasaray Başkanı Özhan Canaydın, seçimler öncesi şu ana kadar yumuşak bir ortam olduğunu dile getirdi. Canaydın, Futbol Federasyonu Başkanlığı zor bir iş. İki adayın olması demokratik anlamda iyi birşey. İnşallah çıkan sonuç Türk Futbolu için hayırlı olurö diye konuştu. 
     Liste sıkıntısı... 
     Bugünkü seçim öncesi Mehmet Ali Yılmaz’ın liste oluşturmakta zorlandığı ileri sürüldü. Yılmaz’ın şu ana kadar Hadi Türkmen, Mehmet Gül, İhsan Coşkun ve Mehmet Kuriş’i yönetime aldığı, Selami Özdemir ve İsmail Dilber’e de teklif götürdüğü öğrenildi. 
     Sarvan’ın zaferi MHK pazarlığında Oğuz Sarvan’ın dediği oldu. Bazı delegelerin ısrarla istemediği Ali Aydın’ı feda etmeyen Oğuz Sarvan, listesine Bıçakçı’nın isteği üzerine Yüksel Okçuoğlu ve Ayhan Bölükbaşı’nı aldı. Sarvan’ın listesindeki diğer isimler ise Ünsal Çimen, Cem Tosyalı, Seyfi Gözaydın, Gazanfer Doğu, Tuluğ Gürkan’dan oluştu. 
     
</TEXT>
</DOC>
