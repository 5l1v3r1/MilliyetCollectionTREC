<DOC>
<DOCNO> 260581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sontur04.html </URL>
<DATE> 2004/08/04/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Aydın'da tüp deposunda yangın .. 
</HEADLINE>
<TEXT>

     Aydın-Muğla karayolu Ovaeymir yol Kavşağı Mevkii'nde bulunan tüp deposu yakınlarında patlama meydana geldi. Patlamadan sonra çıkan yangın, tüp deposuna da sıçradı. 
     A.A muhabirin aldığı bilgiye göre, Haspi İçöz ve Abdullah Kızılkaya'ya ait olan tüp doposu yakınlarında patlama sesleri duyuldu. Ardından çıkan yangın, tüp deposuna da sıçradı. Olay yerine Aydın İtfaiye Müdürlüğü'ne ait ekipler sevk edildi. 
     Bu arada itfaiye ekiplerinin müdahalesi sırasında patlayan tüp, ismi henüz belirlenemeyen bir kişinin yaralanmasına neden oldu. Yaralı ambulansla hastaneye kaldırıldı. 
     Tüp deposundaki yangın nedeniyle Aydın-Muğla karayolu trafiğe kapandı. Çevre ilçelerden de itfaiye ekipleri istendi. İtfaiye ekiplerinin yangına müdahalede güçlük çektiği bildirildi. 
     Yangın sırasında çok sayıda tüpün patladığı, çevrede bulunan ve depoya yakın olan evlerin de boşaltıldığı kaydedildi. 
     Söndürme çalışmaları devam ederken, olay yerinde ambulanslar da bekletiliyor. 
     
</TEXT>
</DOC>
