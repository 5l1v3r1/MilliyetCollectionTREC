<DOC>
<DOCNO> 266596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sonsiy07.html </URL>
<DATE> 2004/08/26/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Irak Başbakanı Allavi'nin Türkiye ziyareti ertelendi... 
</HEADLINE>
<TEXT>

     Irak Başbakanı İyad Allavi'nin Eylül başında Türkiye'ye yapması beklenen ziyaretin ertelendiği öğrenildi. 
     Edinilen bilgiye göre, Ankara'nın daveti üzerine yapılması planlanan ziyaret, uygun bir takvimin bulunamaması ve Irak'taki son gelişmeler nedeniyle ertelendi. 
     ABD'de Eylül'de yapılacak 59. BM Genel Kurulu toplantısına kadar Irak'ta kalma eğiliminde olduğu belirtilen Allavi'nin, BM Genel Kurulu toplantısına katılacak Dışişleri Bakanı ve Başbakan Yardımcısı Abdullah Gül ile New York'ta görüşmesi bekleniyor. 
     Kaynaklar, Irak başbakanının ziyaretinin Ekim'de tekrar gündeme gelmesinin söz konusu olabileceğini belirttiler. 
     Bu arada, Cumhurbaşkanı Ahmet Necdet Sezer'in, Irak'ın Ankara Büyükelçisi olarak agreman talebinde bulunduğu Sabah Cemil Ümran'a 20 Ağustos'ta onay verdiği öğrenildi. 
     
</TEXT>
</DOC>
