<DOC>
<DOCNO> 257258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/spor/spo03.html </URL>
<DATE> 2004/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim sendromu 
</HEADLINE>
<TEXT>


Başkan Özhan Canaydın, Gürsoy - Hagi krizini çözmeye çalışırken, Rumen çalıştırıcının eski hocası gibi davranması ve tek yetkili olmak istemesi yüzünden tepki gördüğü bildirildi 

HABER YORUM HALİL ÖZER 


GALATASARAY'DA teknik rahatsızlık sıcaklığını korurken, Başkan Özhan Canaydın dün 2. Başkan Ergun Gürsoy ve Hagi ile görüşerek, ortamı sakinleştirmeye çalıştı. 
Ayhan Akbin'in kamp kadrosundan çıkarılması ve aynı gece yapılan yönetim toplantısına Ergun Gürsoy, Fatih Gökşen ve Ali Gürsoy'un katılmaması ile tırmanan gerilim üzerine Canaydın devreye girdi. Başkan'ın, yaptığı görüşmede Teknik Direktör Hagi'den sakin olmasını istediği ve bazı uyarılarda bulunduğu bildirildi. Özhan Canaydın'ın daha sonra Ergun Gürsoy ile buluştuğu zirvede, Ayhan Akbin konusunun masaya yatırıldığı öğrenildi. Başkan'ın, Gürsoy'dan, Akbin'in takımla birlikte değil kendisiyle birlikte olmasını istediği ve liglerin başlamasına az bir zaman kala, bu tür krizlerin takıma çok zarar verdiğini hatırlattığı da belirtildi. 
Başkan Özhan Canaydın'ın çabasına rağmen, Hagi krizinin bu kadar kolay çözülmesini kimse beklemiyor. Rumen çalıştırıcının, takımın başında yalnız kalmak istediği, başta transferde olmak üzere, her türlü yetkiyle donanmayı beklediği de ifade ediliyor. Hagi'nin, İstanbulsporlu Saidou'nun transferine bile sıcak bakmadığı, hatta bu futbolcunun gönderilmesini talep ettiği de vurgulanıyor. Ergun Gürsoy'un, Hollanda'daki kamp döneminde, Hagi'yi bu planları konusunda uyardığı, böyle gitmesi halinde zor şampiyon olacaklarını hatırlattığı da konuşuluyor. Bu görüşme sonrası da iki taraf arasındaki iplerin koptuğu tahmin ediliyor. 

Fatih Terim gibi 
Florya'da, Fatih Terim gibi çalışmayı isteyen Hagi'nin, bu isteklerinin ne kadarının gerçekleşeceği ve ne kadarına izin verileceği h l belli olmadı. Rumen hocanın, bu planlarının reddedilmesi karşısında takınacağı tavır da da merakla bekleniyor. Ancak özellikle Ergun Gürsoy'un, Başkan Özhan Canaydın ile yaptığı toplantıda Hagi'nin, Terim gibi davranmasından duyduğu rahatsızlığı dile getirdiği de biliniyor. 
Kısacası, Galatasaray zirvesinde her gün yeni gelişmeler yaşanıyor. Başkan Özhan Canaydın, oldukça etkilendiği bu krize noktayı koymak için büyük çaba sarfediyor. Nedeni de belli zaman yok. Ancak Başkan ne kadar devreye girirse girsin, bu hastalığa geçici bir tedavi uygulanacağı da kesin... 

Contra beklemede 

Atletico'dan yeşil ışık 
GALATASARAY'IN transfer listesinde yer alan Rumen oyuncu, kulübü Atletico Madrid'e, Galatasaray'a gitmek istediğini bildirdi. Geçen sezon yedek kalan, bu sezon da ilk 11 garantisi alamayan Contra'nın, menajeri aracılığıyla Atletico'dan, Cim - Bom'a bonservis için kolaylık göstermesini talep ettiği öğrenildi. İspanyol kulübünün de, "Galatasaraylı yöneticilerle pazarlığa hazırız. Gelsinler konuşalım" dediği vurgulandı. 

Bir bir gidiyor 

GALATASARAY'IN listesinde yer alan Rivaldo ile Kluivert, transfer işlerini bitirdiler. Brezilyalı Rivaldo, Yunanistan 1. Ligi'nin güçlü ekibi Olympiakos ile 1.5 milyon Euro'ya 2.5 trilyon TL menajeri kanalıyla, 1 1 yıllık sözleşme imzaladı. Kluivert ise İngiltere Premier Ligi'nden Newcastle United ile haftalık 67 bin Sterlin 178 milyar TL anlaşma sağladı. Hollandalı oyuncunun bugün imza atacağı bildirildi. Inter'de forma giyen Fransız Lamouchi'nin ise Türkiye'ye gelmek istemediği, diğer teklifleri değerlendireceği öğrenildi. 

Ve şok aday... DENİZLİ 

Hagi'nin yerine 
CİM - Bom'da, Hagi tartışması giderek büyürken, yerine aday olarak şok bir isim geldi. Sarı - Kırmızılı ekipte krizin daha da büyümesi ve Rumen hocanın ayrılması halinde, acil çözüm olarak Mustafa Denizli'nin düşünüldüğü bildirildi. Galatasaray yönetimindeki birçok ismin, hoca sorununun Türkiye liglerini iyi tanıyan bir isimle aşılabileceğini savunduğu öğrenildi. 

Başkan karşı 
MUSTAFA Denizli alternatifinin sır gibi saklanmasına rağmen, perde arkasında çokça gündeme geldiği de vurgulandı. Ancak Sarı - Kırmızılı yöneticilerin, Denizli konusunda taraftarın nasıl tepki göstereceğini tahmin edemediği belirtildi. Başkan Özhan Canaydın'ın ise ligin başlamasına kısa süre kaldığı için hoca değişimine karşı görüşünü sürdürdüğü ifade edildi. 

Cim-Bom kaçtı Banik kovaladı 3-3 

Galatasaray, Çek temsilcisi önünde iki kez öne geçti, ancak defans hatalarından yediği gollerle beraberliğe razı oldu 

Necati'den nefis gol 
GALATASARAY, Almanya'daki ilk hazırlık maçında Banik Ostrava ile 3-3 berabere kaldı. Sarı - Kırmızılı takım ilk yarının çok az bölümünde etkili olurken, yaptığı savunma hatalarıyla dikkat çekti. Galatasaray'ın en başarılı isimleri Hakan Şükür ve Necati olarak göze çarptı. Necati'nin 13. dakikadaki golü, karşılaşmanın en güzel sayısıydı. Cim - Bom'un diğer golleri ise Hasan Şaş ve Hakan Şükür'den geldi. 

Maçın karnesi 
HAKEMLER Peter Sippel, Stephan Schloft, Mathias Zader 
GALATASARAY Aykut 6 Mondragon Dk.46 5 - Suat 5 İbrahim Dk.46 6 , Petre 5 Uğur Dk.86 , Orhan 5 , Hakan Ünsal 5 Cihan Dk.65 6 - Hasan 6 Ayhan Dk.65 6 , Conceicao 6 Saidoo Dk.46 6 , Ergün 6 Volkan Dk.65 6 , Baliç 5 Sabri Dk.46 6 - Necati 7 Arif Dk.54 5 , Hakan Şükür 6 Ümit Dk.65 5 
BANİK OSTRAVA König 5 - Postpech 6 , Velkoborski 5 , Besta 5 , Kotrys 5 Joseph Dk.66 6 , Lapal 6 Pavel Dk.71 6 , Zubek 6 David Dk.75 5 , Lıcka 6 , Cizek 6 , Heinz 7 Michael Dk.72 6 , Matusovic 7 
GOLLER Matusoviç Dk.3 penaltı , Necati Dk.13 , Hasan Dk.18 , Lıcka Dk.60 , Hakan Şükür Dk.61 , Heinz Dk.70 

Hasan Şaş çıldırdı 

BANİK Ostrava karşısında bir gol atan Hasan Şaş, tribünle diyaloğa girmekten futbolunu oynayamadı. Tribünde yer alan gurbetçilerle ağız dalaşına giren Sarı - Kırmızılı futbolcu, devre arasında sinirinden şişelere tekme attı. Cim - Bom'un yeni transferi Song da dün kampa katıldı, maçı tribünden izledi. 
GALATASARAY, İstanbul'da da yeni sponsoru Dream Card ile dün sözleşme imzaladı. Törende konuşan Postel Yönetim Kurulu Başkanı Iwan Postel, Sarı - Kırmızılı taraftara 1 milyon kart satmaları halinde takıma 10 milyon dolarlık futbolcu transfer etme sözünü verdi. Başkan Yardımcısı Turgay Kıran da destek istedi. 


</TEXT>
</DOC>
