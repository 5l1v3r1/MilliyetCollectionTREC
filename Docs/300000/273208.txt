<DOC>
<DOCNO> 273208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/dunya/dun01.html </URL>
<DATE> 2004/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombacı, polis dayağında öldü 
</HEADLINE>
<TEXT>


CENK BAŞLAMIŞ MOSKOVA 


Moskova'da patlayıcı yüklü bir aracı kullanırken yakalanan kişinin polis dayağından öldüğü anlaşıldı. 
Savcılık, Aleksandır Pumane adındaki şüphelinin daha önce açıklandığı gibi kalp krizi geçirmediğini, vücuduna aldığı darbelerle hayatını kaybettiğini bildirdi. Pumane'nin ifadesi alınırken dövüldüğünü belirleyen savcılık, sorguya katılan polisler hakkında dava açtı. Daha önce polis, Pumane'nin ifadesi alınırken kalp krizi geçirerek öldüğünü açıklamıştı. 
St. Petersburg'dan Moskova'ya geldiğini belirten Pumane, sorgusunda, patlayıcı yüklü bir aracı Borodin semtine park etmesi karşılığında kendisine 1000 dolar verildiğini söylemişti. Aracın 3. Dünya Belediye Başkanları Konferansı'na katılan başkanların söz konusu bölgeyi ziyareti sırasında havaya uçurulmasının planlandığı söyleniyor. Borodin Devlet Başkanı Vladimir Putin ve diğer üst düzey yetkililerin kullandığı güzerg h üzerinde yer alıyor. 



</TEXT>
</DOC>
