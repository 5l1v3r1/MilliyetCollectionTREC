<DOC>
<DOCNO> 285793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sonspo17.html </URL>
<DATE> 2004/11/03/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
NBA... Pistons, Lakers ve Maverics ilk maçlarından galip ayrıldı... 
</HEADLINE>
<TEXT>

     Amerika Profesyonel Basketbol Ligi'nde NBA , sezonun ilk maçları yapıldı. 
     Yeni sezonun ilk gününde, geçen yılın şampiyonu Detroit Pistons-Houston Rockets, Dallas Mavericks-Sacramento Kings ve Los Angeles Lakers-Denver Nuggets maçları yapıldı. 
     Türk basketbolcu Mehmet Okur'un geçen sezon formasını giydiği ve NBA Ligi şampiyonu olan Detroit Pistons, bu yıla da iyi bir başlangıç yaparak kendi evinde Houston Rockets'ı 87-79 yenmeyi başardı. 
     Dallas'da yapılan Sacramento Kings-Dallas Mavericks karşılaşmasında Dallas Mavericks, 107-98 galip gelirken, Los Angeles'taki mücadelede ise Los Angeles Lakers, Denver Nuggets'ı 89-78 yenmeyi başardı. 
     NBA'de yarın, TSİ sabaha karşı, Mehmet Okur'lu Utah Jazz, sahasında Los Angeles Lakers'a ve Hidayet Türkoğlu'nun forma giydiği Orlando Magic, sahasında Milwaukee Bucks'a, İbrahim Kutluay'ın ''sakatlar listesine'' alındığı ve 5 maçta oynayamayacağı Seattle Supersonics ise deplasmanda Los Angeles Clippers'a karşı mücadele edecek. 
     
</TEXT>
</DOC>
