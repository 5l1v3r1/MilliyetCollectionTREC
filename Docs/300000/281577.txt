<DOC>
<DOCNO> 281577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonspo04.html </URL>
<DATE> 2004/10/19/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kaleci Ramazan'dan Murat ve Cordoba'ya mesaj Çok beklersiniz 
</HEADLINE>
<TEXT>

     Bir yanda yıllarca Kolombiya Milli Takımı kalesini de korumuş olan Oscar Cordoba... Tecrübesiyle, refleksleriyle, topu oyuna sokmadaki becerisiyle gerçek 1 numara... Diğer tarafta Fenerbahçe’de büyümüş, Anadolu’da olgunlaşmış Murat Şahin... Buz gibi duruşuyla dikkat çeken, heyecanına asla yenik düşmeyen gerçek bir profesyonel... Ancak Beşiktaş’ın kalesinde onlar yok, Ramazan Kurşunlu var. Bodo Glimt rövanşında sürpriz bir şekilde eldivenleri giyen genç file bekçisi, bir daha kulübeye ya da tribüne dönmemeye niyetli. Cordoba ve Murat’ı arkasında yedek bekleten Ramazan, iddialı demeçler verdi 
     Bana göre biz ligin başından beri iyi oynuyorduk, ancak istediğimiz sonuçları bir türlü alamıyorduk. İddia ediyorum idmanlardaki performansımızın yüzde 50, yüzde 60’ını sahaya yansıtsak, bugün burada olmazdık. Futbolda konsantrasyon çok önemli. Bizim ilk başlarda en büyük eksiğimiz buydu. İlk başlarda nedenini bilemediğimiz bir uyum sorunu yaşadık. Ancak Diyarbakırspor maçıyla yeni bir sayfa açtık, bu sayfaya hep güzel anılar yazacağız.ö 
     
     Bosque bizim babamız’ 
     Vicente Del Bosque çok iyi bir insan. Bize yaklaşımı, tavırları, kişiliği harika, tıpkı bir baba gibi... Gibisi de fazla, zaten bütün futbolcular ona baba gözüyle bakıyor. Hocamız hiç bir yönüyle tartışılmamalı. Aldığımız sonuçlarla onu da üzdük, yönetimi de, taraftarı da... Ancak kötü günler geride kaldı.ö Ben kendi performansımla kaleyi devraldım. Çok çalıştım, hocamın gözüne girmek için her şeyi yaptım. Her zaman oynayacak gibi hazır bekledim. Sonuçta hocam da bana şans verdi. Bu şansı iyi değerlendirdim. İlk oynadığım Bodo Glimt maçı bizim için çok önemliydi. Hepimiz çok iyi hazırlanmıştık. O gün savunma çok iyiydi, bana pek de iş düşmedi. Diyarbakırspor maçında da Emre ile Mustafa ağabey süperdi.ö 
     
     Büyüğüz, çünkü Beşiktaşız’ 
     Çok geniş bir kadromuz var. Her mevkii için görev bekleyen 3-4 futbolcu var. Vicente Del Bosque herkese şans tanımaya çalışıyor. Sırası gelen sahaya çıkarak mücadeleye katılıyor. Ve herkes de elinden geleni yapıyor. Artık geri dönüp bakacak zamanımız kalmadı. Hep önümüze bakmalıyız. Önümüzde zorlu maçlar var ve iddia ediyorum ki hepsinden galip ayrılacağız... Çünkü sonuçta biz Beşiktaşız, büyük bir takımız, dev bir camiayız.ö Bir kaleci olarak eksiklerimi çok iyi biliyorum. Mesela yan toplarda zaafım var, ama bu konuda çalışıyorum. Datçu ve Erdinç hocalarımla mükemmel bir iş ilişkimiz var. Oscar Cordoba ve Murat Şahin de benim ağabeylerim, ikisi de her zaman yanımda, bana destek oluyorlar. Onların tecrübelerinden sürekli faydalanıyorum. Ligin başında yediğimiz gollerde Murat ağabeyin yapacağı hiç bir şey yoktu. Çünkü çok fazla bireysel hatalar yapıyorduk.ö 
     
     Kale benim, öyle kalacak’ 
     Oscar Cordoba’nın sakatlığı tamamıyla geçti. Bu nedenle Ankaragücü maçında kaleye kesinlikle onun geçeceği şeklinde iddialar ortaya atılıyor. Ben işime bakarım, en iyi şekilde hazırlanır ve hocam görev verirse yapabileceğimin en iyisini yaparım. Ancak bu konuda da iddialıyım bu kale artık benim, kimseye de bırakmaya niyetim yok. Fakat olur ya, yedek kalırım, tribüne çıkarım. Ne olursa olsun, kaleye geçemesem bile tribüne çıkar takımımı desteklerim.ö Futbol biraz da şans oyunudur. Benim görev aldığım üç maçta sadece 1 gol yedik. İki maçı kazandık. Anlayacağınız rakamlar benim yanımda Ancak şu da bir gerçek, bu maçlarda herkes elinden geleni fazlasıyla yaptı, bana da fazla iş kalmadı.ö 
     
     Hakemler bizimle uğraşıyor’ 
     Gerçekten de mükemmel bir taraftarımız var. Kaybetsek bile geliyorlar, hep destek veriyorlar. Diyarbakırspor maçında hakemlere karşı yaptıkları kırmızı kart’ protestosunda da bana göre haklıydılar. Biz bir şey yapamıyoruz, bari onlar yapsınlar Bizim maçlarda büyük hatalar yapılıyor. Bunun nedenini elbette biz bilemiyoruz, ama geçen seneden beri bizim üzerimize oynuyorlar.ö Takımdaki tüm oyuncular aynı kalitede. Sonuçta burası Beşiktaş ve burada kötü oyuncu olmaz. Geçen seneki Samsunspor maçından sonra kötü sonuçlar gelmeye başladı. Şampiyonluğa kesin gözüyle bakıyorduk, kimse bize yaklaşamaz’ diyorduk. Ancak ne oldu, anlayamadık. Lucescu’yla toplantı yaptık. Bize, Önümüzde zor günler var. Hepimiz dikkat edelim ve kötü duruma düşmeyelim. İçimde bir korku varö dedi. Sonra çöküş başladı. Bana göre çöküş, Diyarbakır maçıyla bitti.ö 
     
     Fenerbahçe’yi yeneceğiz’ 
     Beşiktaş’a gelip oynamaya başladığımda milli takıma çağırılırım diye düşünmüştüm. Şimdiye kadar olmadı. Ancak ümidim var. Önce Beşiktaş’ta banko olacağım, sonra milli takıma çıkacağım. Ancak bir de Türkiye gerçeği var Türk kalecileri karşı hiç tolerans yok. Yabancılara gösterilen sabır bizlere de gösterilse, ligdeki her takımın kalesinde bir Türk forma giyer.ö Her maç öncesinde annem ve babamı arar, hayır dualarını alırım. Ondan sonra da stada geldiğimde başımı yukarıya kaldırıp dua ederim. Bunlar, benim en büyük uğurum. Türkiye’de karşı karşıya kalmaktan çekindiğim iki tane forvet var biri Hakan Şükür, diğeri ise Fatih Tekke... Son sözüm de 11. haftadaki Fenerbahçe derbisi hakkında yüzde 100 biz kazanacağız.ö 
     
</TEXT>
</DOC>
