<DOC>
<DOCNO> 294625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/ekonomi/eko11.html </URL>
<DATE> 2004/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ak'ın sanal fon yarışmasında 7.500 YTL ödül 
</HEADLINE>
<TEXT>



Ak Portföy, Türkiye'nin ilk sanal fon yarışmasına başladı. Başvuruların www.akportfoy.com.tr adresinden gerçekleştiği sanal fon yarışmasına katılabilmek için 18 yaşından büyük ve TC vatandaşı olmak yeterli. Sanal fon yarışmasına katılanlara 100 bin YTL tutarında sanal bir portföy veriliyor. 6 Aralık'ta başlayacak yarışmada sanal portföyünü 3 ay boyunca en iyi şekilde yöneterek birinciliği elde edene 7.500 YTL, ikinciye 4.500 YTL, üçüncüye 3.000 YTL, dördüncü ve beşinciye ise 1.500'er YTL ödül verilecek. Ak Portföy'ün sanal fon yarışmasının, bugüne kadar düzenlenen "sanal finans" yarışmalarından en önemli farkı ise kullanılacak enstrümanın yatırım fonu olması. Yarışmada, Akbank'ın 11 ve Ak Yatırım'ın 1 adet fonu yer alacak, bunların 3'ü B tipi, 9'u ise A tipi fon olacak. Yarışma boyunca sanal para birimi olarak da YTL kullanılacak. 


</TEXT>
</DOC>
