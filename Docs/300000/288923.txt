<DOC>
<DOCNO> 288923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sondun13.html </URL>
<DATE> 2004/11/15/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
İçişleri Bakanı 'El Kaide kapımızda' deyince... 
</HEADLINE>
<TEXT>

     İngiltere'de ''El Kaide kapımızda'' diyen İçişleri Bakanı David Blunkett, kendi partisine mensup milletvekillerinin de aralarında bulunduğu bir grup politikacı tarafından, konuyu seçim malzemesi yapmaya çalışmakla suçlandı. 
     Bakan Blunkett, son aylarda İngiltere'de yapılan operasyonlarda ele geçirilen El Kaide zanlıları ve bu kişilerle ilgili olarak süren davaları hatırlatarak kendini savundu. İçişleri Bakanı, bu durumun El Kaide'nin İngiltere'de büyük bir eylem yapma çabalarını kanıtlamaya yettiğini söyledi. 
     Blunkett'e karşı çıkan İngiliz siyasetçiler ise, Bakan'ın seçim öncesi halkta korku ve yılgınlık yaratıp bu durumdan faydalanmayı hedeflediğini savunuyor. 
     ''Blunkett, panik düğmesine basıp halkta zaten var olan hassasiyetleri artırmaya çalışıyor'' diyen Blunkett karşıtları, kimsenin terörizm gibi önemli bir konuyu politik oyun malzemesi yapmaması gerektiğini vurguluyor. 
     
</TEXT>
</DOC>
