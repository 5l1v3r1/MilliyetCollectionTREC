<DOC>
<DOCNO> 266667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sontur33.html </URL>
<DATE> 2004/08/26/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Hava sıcaklığı artacak ancak haftasonu yağmur var .. 
</HEADLINE>
<TEXT>

     Hava sıcaklığı yarın tüm yurtta hissedilir derecede artarak, özellikle iç ve batı kesimlerde mevsim normallerinin üzerine çıkacak. Yurdun kuzeybatı kesimleri ise Cumartesi günü yeni bir yağışlı havanın etkisi altına girecek. 
     Devlet Meteoroloji İşleri Genel Müdürlüğü'nden yapılan ''Meteorolojik Değerlendirmeye'' göre, yağışlı hava bugün yurdun kuzeydoğu kesimlerinde etkili olduktan sonra yurdu terk edecek. 
     Hava sıcaklığı yarın tüm yurtta hissedilir derecede artarak, özellikle iç ve batı kesimlerde mevsim normallerinin üzerine çıkacak. 
     28 Ağustos Cumartesi günü ise yurdun kuzeybatı kesimleri yeni bir yağışlı havanın etkisine girecek. Marmara, Kuzey Ege, Batı Karadeniz ile İç Anadolu'nun kuzeybatısı sağanak ve gök gürültülü sağanak yağışlı geçecek. Hava sıcaklığı yağışla birlikte yurdun kuzeybatı kesimlerinde azalacak. 
     Sağanak yağışlar 29 Ağustos Pazar ve 30 Ağustos Pazartesi günleri Marmara'nın doğusu ile Karadeniz'de devam edecek. 
     
</TEXT>
</DOC>
