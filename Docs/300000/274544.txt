<DOC>
<DOCNO> 274544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/soneko13.html </URL>
<DATE> 2004/09/24/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Trilyonluk şaraplar cumartesi günü satılacak 
</HEADLINE>
<TEXT>

     Tasarruf Mevduatı Sigorta Fonu TMSF , Uzan ve Erol Aksoy Grubu'ndan haczedilen 4 bini aşkın şarabı 25 eylül cumartesi günü satışa çıkaracak. 
     TMSF'den yapılan açıklamada, 4 bini aşkın dünyanın en pahalı ve önde gelen markaların en değerli yıllarına ait ünlü şato ve bağların adlarını taşıyan şarapların yanında, değerli konyak ve şampanyaların da Antik A.Ş'nin Maçka merkezinde satışa sunulacağı belirtildi. 
     Açıklamaya göre, muhammen bedelleri 1 trilyon 300 milyar lirayı aşan, Erol Aksoy ve Uzanlara ait yalılar ile Pamukova Çiftliği'nde haczedilen şarap, konyak ve şampanyalar tek ve gruplar halinde satılacak. 
     
     4 milyara şarap 
     Grup halinde satışa çıkacak olan şaraplar arasında 70 milyar 200 milyon lira ile en yüksek muhammen bedele sahip olan 1982 yılına ait Petrus marka şaraplar ile tek satışa çıkacak olan şaraplar arasında en yüksek muhammen bedelli, 1964 ve 1998 yılları arasında üretilen, şişe fiyatı 4 milyar 50 milyon lira olan Domaine de la Romanee Conti marka şarapları bulunuyor. 
     
</TEXT>
</DOC>
