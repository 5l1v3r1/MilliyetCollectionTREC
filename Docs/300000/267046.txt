<DOC>
<DOCNO> 267046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/magazin/axmag01.html </URL>
<DATE> 2004/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu sarı saçlar kimyamı bozdu' 
</HEADLINE>
<TEXT>


Kanal D'nin yeni dizisi için 'sarışın' olan Arzum Onan, bu haline alışamamaktan dertli 

İLKNUR GÜLMEZ 

Arzum Onan, uzun bir aradan sonra kamera karşısına geçtiği Kanal D'nin yeni dizisi 'Sahra' için sarıya boyattığı saç rengine bir türlü alışamadı. 
Volkan Kocatürk'ün yönettiği, Onan ve Okan Şenozan'ın başrolünü paylaştığı dizinin çekimleri için 15 günlüğüne Fas'a gideceklerini ve Antony Delon'la çekim yapacaklarını ifade eden Onan, rolünü şöyle anlattı 
"Dizide çok zengin, evli ve bir çocuk sahibi 'Sahra'yı canlandırıyorum. Babası tarafından reddedilmiş bir kız kardeşi var. Bu kız kardeşin komplosuna kurban gidiyor ve bir kaza sonucu büyük bir değişime uğruyor. Daha sonra çok farklı bir 'Sahra' olarak geri dönüyor ve intikam peşine düşüyor. 'Sahra'da hem iyi hem de kötüyü canlandıracağım için çok mutluyum." Eşi Mehmet Aslantuğ ve oğlu Can'ın da sarışın halini beğenmediğini belirten Onan, "Aynada kendime bakamıyorum. Sarı renk kimyama aykırı, kendimi çok kötü hissediyorum. En kısa zamanda özüme döneceğim" dedi. 



</TEXT>
</DOC>
