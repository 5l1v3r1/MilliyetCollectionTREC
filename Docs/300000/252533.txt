<DOC>
<DOCNO> 252533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sontur31.html </URL>
<DATE> 2004/07/02/ </DATE>
<TIME> 19.48 </TIME>
<AUTHOR>  </AUTHOR>
<HEADLINE>
Hızlandırılmış trene bomba ihbarı yapıldı. 
</HEADLINE>
<TEXT>

     Ankara-İstanbul seferini yapan hızlandırılmış trene asılsız bomba ihbarı yaptığı iddiasıyla gözaltına alınan üniversite öğrencisi serbest bırakıldı. 
     AA muhabirinin aldığı bilgiye göre, Ankara-Haydarpaşa seferini yapan 11003 sayılı hızlandırılmış trende bomba olduğu yönünde asılsız ihbarda bulunduğu iddiasıyla gözaltına alınan Hüseyin Ç, emniyetteki ifadesinin ardından adliyeye sevk edildi. 
     Hüseyin Ç, çıkarıldığı mahkemece serbest bırakıldı. 
     
     OLAY 
     Hızlandırılmış trende bomba olduğu yönünde yapılan ihbar üzerine yolcular Eskişehir Garı'nda tahliye edilmişti. Emniyet güçleri ve bomba uzmanlarının trende yaptığı kontroller sonucu ihbarın asılsız olduğu anlaşılmıştı. 
     Bavul ve valizleriyle trenden tahliye edilen yolcular kontrollerin ardından yeniden trene bindirilmişti. 
     Treni kaçırdığı için son dakikada perona gelen ve durumundan şüphelenilen Anadolu Üniversitesi İktisadi ve İdari Bilimler Fakültesi öğrencisi Hüseyin Ç, gözaltına alınmıştı. 
     
</TEXT>
</DOC>
