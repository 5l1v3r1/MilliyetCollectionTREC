<DOC>
<DOCNO> 264075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sondun33.html </URL>
<DATE> 2004/08/17/ </DATE>
<TIME> 22.14 </TIME>
<AUTHOR>  </AUTHOR>
<HEADLINE>
Amerikalı foto muhabiri Carl Mydans öldü 
</HEADLINE>
<TEXT>

     Life dergisi için 2. Dünya Savaşı ve benzeri büyük olayları izleyen Amerikalı foto muhabiri Carl Mydans 97 yaşında hayata veda etti. 
     New York Times muhabiri olan oğlu Seth, yaptığı açıklamada, babası Mydans'ın New York eyaletindeki Larchmont'da kalp yetmezliğinden dün öldüğünü belirtti. 
     Mayıs 1907'de Boston'da dünyaya gelen Carl Mydans, 1923'de gazetecilik okulundan mezun oldu ve 1936'da Life dergisi için foto muhabiri olarak çalışmaya başladı. 
     Kendisi gibi foto muhabiri olan eşi Shelley Mydans ile birlikte 1936 ile 1945 arasında 2. Dünya Savaşı'nın izledi. 1942'de Japonlar tarafından Manila'da esir alınan ve Şangay'a götürülen çift, 22 ay hapis kaldıktan sonra serbest bırakıldı. 
     Daha sonra Avrupa'ya dönen çift, İtalya ve Fransa'ta müttefikleri izledi. 
     Carl Mydans, 1950-51'de Kore Savaşı'nı ve 1968'de Vietnam Savaşı'nı izledi. Dün hayata veda eden Mydans, Life dergisi için 1971'e kadar Rusya ve Japonya'da muhabirlik de yaptı. 
     
</TEXT>
</DOC>
