<DOC>
<DOCNO> 279464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sonspo01.html </URL>
<DATE> 2004/10/12/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Vazgeç Pancu sevdasından 
</HEADLINE>
<TEXT>

     Özhan Canaydın'ın, Pancu’ya sıcak bakmadığı ortaya çıktı. Yöneticiler, Hagi’nin aksine, forvete değil orta sahaya takviye yapmayı planlıyor 
     
     Forvet değil 10 numara’ 

     Galatasaray Yönetimi, Georghe Hagi’nin 10 numaralı mevkii için alternatif olarak düşündüğü Daniel Pancu’ya sıcak bakmıyor. İdareciler, yakın bir zaman önce menacer Popescu aracılığıyla Rumen futbolcuyla görüşen Hagi’ye bu konudaki düşüncelerini iletti. İdarecilerin, Bizde zaten Hakan Şükür ve Necati Ateş gibi iki çok önemli golcü var. Yeni bir forvet almak yerine ihtiyacımız olan 10 numaralı mevkiiye isim aramalıyızö görüşünde olduğu öğrenildi. 
     
     Muhtar Pancu bizde kalacak 

     Yöneticilerin bu konudaki düşüncelerini de genç teknik adama ilettikleri kaydedildi. Transfer edilmesi halinde Pancu’ya orta alanda görev vermeyi planlayan Hagi’nin de iyi bir orta saha oyuncusuna hayır’ demeyeceği bildirildi. Beşiktaş’ın basın sözcüsü Reha Muhtar ise, Hagi’nin ne istediği bizi ilgilendirmiyor. Pancu gitseydi, babası olarak bilinen Lucescu’nun takımı Shaktar Donetsk’e giderdi. Pancu kesinlikle Beşiktaş’ta kalacakö açıklamasını yaptı. 

     
</TEXT>
</DOC>
