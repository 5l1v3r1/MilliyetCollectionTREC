<DOC>
<DOCNO> 287481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sonspo03.html </URL>
<DATE> 2004/11/09/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Yıldırım Demirören şaşkın ve öfkeli 
</HEADLINE>
<TEXT>

     Başkan Demirören, Konyaspor beraberliği için "Büyük ve anlamsız bir kayıp" derken, Bosque daha sertti "Seri bozuldu, çok yazık oldu." 
     
     Fark beklerken... 

     Diyarbakırspor, Ankaragücü, Fenerbahçe ve Athletic Bilbao galibiyetleri sonrasında Konya Atatürk Stadı’nda da mutlak favori’ gösterilen Beşiktaş, çok ilginç geçen bir 90 dakikanın ardından beraberliğe razı oldu. 4. dakikada öne geçen, rakip 10 kişi kaldıktan sonra fark atacağı beklenirken 2-1 yenik duruma düşen, bir puanı uzatmalarda gelen penaltıyla kurtarabilen Siyah - Beyazlılar, camiayı da büyük hayal kırıklığına uğrattı. Başkan Yıldırım Demirören, bu sonucu üzüntüyle karşıladığını vurguladı. 
     
     Şartlanmıştık’ 

     Hiç beklemedikleri bir sonuçla İstanbul’a döndüklerini ifade eden Beşiktaş Başkanı, Futbol üç neticeli bir oyun sonuçta kazanmak da var, kaybetmekte... Ancak biz, yakaladığımız serinin ardından bu tip maçları kazanmaya şartlanmıştık. Üstelik karşılaşmanın hemen başında da şartlar hep lehimize gelişti. Ancak sonuçta galip gelemedik. Bizim açımızdan büyük ve anlamsız bir kayıp oldu. Çok üzüntülüyüzö dedi. Teknik direktör Vicente Del Bosque ise üzgün olduğu gibi bir hayli sinirliydi. 

     
</TEXT>
</DOC>
