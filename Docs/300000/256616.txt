<DOC>
<DOCNO> 256616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sontur40.html </URL>
<DATE> 2004/07/19/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Terör örgütünün yola döşediği mayın etkisiz hale getirildi 
</HEADLINE>
<TEXT>

     Diyarbakır Valisi Nusret Miroğlu, Diyarbakır'ın Hani İlçesi'nde terör örgütünce yola döşenen patlamaya hazır patlayıcının bulunarak, etkisiz hale getirildiğini söyledi. 
     Miroğlu, yaptığı yazılı açıklamada, bölünme sürecinde olan terör örgütü PKK Kongra-Gel'in kadın çocuk demeden bölge halkına yönelik olarak giriştiği insanlık dışı eylemleri nefretle kınadığını belirtti. 
     Hergün yüzlerce araç ve vatandaşın kullandığı Hani İlçesi'ndeki ana yolda meydana gelebilecek çok vahim bir olayın güvenlik güçlerinin duyarlılığı ve dikkati sayesinde önlendiğini ifade eden Miroğlu, açıklamasında şunları belirtti 
     ''Terör örgütün PKK Kongra-Gel tarafından bugün Diyarbakır-Hani karayolunda ilçeye 15 kilometre mesafedeki Aka Mahallesi yol ayrımında asfalt oyularak yerleştirilmiş, patlamaya hazır patlayıcı bulunmuş ve etkisiz hale getirilmiştir.'' 
     
</TEXT>
</DOC>
