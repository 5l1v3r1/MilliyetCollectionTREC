<DOC>
<DOCNO> 285611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/siyaset/siy06.html </URL>
<DATE> 2004/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tabur sorununu konuşarak çözeceğiz' 
</HEADLINE>
<TEXT>


ANKARA Milliyet 


TBMM Başkanı Bülent Arınç, bir milletvekilinin sakallı misafirine servis yapılmayan, kapısına sakallı ve türbanlıların giremeyeceğine ilişkin tabela konulan TBMM kampusundaki tabur için, "Bunu, demokrasi içinde, görüşerek, konuşarak çözmeye çalışacağım" dedi. 
Arınç, TBMM Plan ve Bütçe Komisyonu'nda yaptığı konuşmada, TBMM'deki Muhafız Taburu'na ilişkin soruları yanıtladı. Bu konudaki soruları, uçaktan inen Papa'ya "B0000000urada genelev mi var " dedirttikleri soruya benzeten Arınç, bazı gazetecilerin provokasyonlarla siyasetçileri yıkmaya çalıştığını belirterek, "Tavşana kaç, tazıya tut" denildiğini söyledi. Arınç, şöyle konuştu "Allah'tan korkun. Yasama, denetleme görevi yapan bir milletvekilinin, kampusun her tarafına girebilecek bir insanın bir gazinoda çay içmesi, yasağı delme girişimi olarak niteleniyor. Meclis Başkanı bir şey söylese 'Orduya dil uzattı' denecek. Türkiye'de yaşıyoruz, hayatımız bunlarla geçiyor." Başbakan eleştirilirken, Cumhurbaşkanı'nın da eleştirilebileceğini vurgulayan Arınç, "Saygı içinde her türlü eleştiriyi getirebilirsiniz ama, bir tabu haline getirilmesi yanlış" dedi. 



</TEXT>
</DOC>
