<DOC>
<DOCNO> 260217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/soneko20.html </URL>
<DATE> 2004/08/03/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
IMF'nin istediği emeklilik tablosu hazır... 
</HEADLINE>
<TEXT>

     Sosyal güvenlik sistemini tek çatı altında toplayacak reform paketine göre, mevcut koşullarda 2005 yılında yüzde 3.6 olarak beklenen açıkların GSMH'ye oranının, yüzde 3.4'e düşürülmesi bu oranın 20'ten itibaren ise tamemen ortadan kaldırılması planlanıyor. Ancak mali açıkların giderilmesi üzerine kurulu söz konusu projeksiyona göre, emekli aylıkları gerilerken, emeklilikte aranan prim gün sayısı ise artacak. 
     IMF'nin Stand-by kapsamındaki 8'inci gözden geçirmeyi onaylamasının ardından açıklanan niyet mektubuna göre, sosyal güvenlik alanındaki reform çalışmalarının eylül sonuna kadar tamamlanması ve bu kapsamda tercih edilen emeklilik sistemi reform stratejisine karar verilmesi gerekiyor. Buna göre, üç sosyal güvenlik kurumunun birleştirilmesi ve emeklilik sistemine ilişkin açıkların 2007 yılına kadar sürekli azalan bir seyir izler hale getirilmesi ve açıkların uzun dönemde GSMH'ın yüzde 1'i düzeyine düşürülmesi öngörülüyor. Söz konusu düzenlemeye ilişkin reform paketinin 15 Aralık'a kadar TBMM'ye sunulması da taahhütler arasında yer alıyor. 

     
</TEXT>
</DOC>
