<DOC>
<DOCNO> 264908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/spor/spo15.html </URL>
<DATE> 2004/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Sevik'siz 18 yıl 

TÜRK spor basınının duayeni ve Milliyet Spor Servisi'nin unutulmaz müdürü Namık Sevik'i, ölümünün 18. yıldönümünde yarın anacağız. Gazetelere spor sayfası kavramını getiren ilk yönetici olan Sevik için, Ümraniye Çakaldağı Kabristanı'nda saat 11.00'de anma töreni düzenlenecek. Sevenleri ve öğrencileri Sevik için bir araya gelip, büyük ustaya karşı görevlerini yapacaklar. 

Zorunlu değişiklik 

PFDK tarafından bir maç sahası kapatılan Diyarbakırspor'un, pazar günkü Malatyaspor maçını Gaziantep Kamil Ocak Stadı'nda yapacağı bildirildi. Federasyon, aynı gün Beşiktaş - Gaziantepspor sınavının da İnönü Stadı'ndaki onarım çalışmaları nedeniyle İzmit İsmetpaşa Stadı'nda oynanacağını açıkladı. 

Ivanov, Samsun'da 

SAMSUNSPOR, Fransa'nın Rennes takımında kiralık olarak forma giyen Bulgar Gueorgui İvanov ile bir yılı opsiyonlu 3 yıllık sözleşme imzaladı. Sağlık kontrolünden de geçirilen 28 yaşında, 1.84 boyundaki milli oyuncunun özellikle hava toplarında etkili olduğu bildirildi. 

Sarr'a veda 

DENİZLİSPOR, daha önce Galatasaray forması da giyen Muhammed Sarr ile yollarını ayırdı. 90 bin Euro yetiştirme tazminatı isteyen İtalyan kulübünün, Fatih Terim aracı olarak devreye sokulmasına rağmen bu rakamdan inmemesi üzerine Sarr'ın sözleşmesi feshedildi. 

Iraklı hakemler Trabzon'da 

IRAK ile Türkiye futbol fedarasyonlarının dostluk ve işbirliği çerçevesinde 27 Iraklı hakem Trabzon'da kampa girdi. 28 Ağustos'a kadar kamp yapacak olan hakemlere değişen oyun kuralları, Avrupa, Türkiye ve Irak liglerindeki hakem kararlarının analizleri gibi konularda destek veriliyor. 

Özkara umutlu 

KAYSERİSPOR Teknik Direktörü, ilk iki haftada kaybedilen altı puanın telafi edeceklerini söyledi. Hüsnü Özkara, "Ortada bir bardak suda fırtına kopartacak kadar birşey yok. Taraftarlara düşen, takımlarına destek vermektir. Arkadaşların uyum sorununu aşıp çok daha iyi olacaklarını biliyoruz" dedi. 


</TEXT>
</DOC>
