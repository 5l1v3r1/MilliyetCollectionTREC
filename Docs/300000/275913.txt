<DOC>
<DOCNO> 275913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/soneko25.html </URL>
<DATE> 2004/09/29/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Dünya Bankası, Kalkınma Raporu 2005'i yayınladı... 
</HEADLINE>
<TEXT>

     Dünya Bankası'nca hazırlanan ''Kalkınma Raporu 2005'' çalışmasında gelişmekte olan ülkelerde şirketlerin politik belirsizlikler yanında makro-ekonomik dengesizlikler, tek yanlı idari ve yasal düzenlemeler ile mülkiyet haklarının yeterince korunmamasından şikayetçi olduğu bildirildi. 
     Dünya Bankası'ndan yapılan açıklamada, gelişmekte olan ülkede faaliyet gösteren 30 binden fazla şirketle görüşülerek hazırlanan raporda, hükümetlere yatırım ortamını nasıl geliştirebileceklerine yönelik öneriler sunduğu kaydedildi. 
     ''Şirketlerin yüzde 90'ından fazlası, yasal düzenlemelerle uygulamalar arasındaki makas farkından ve kayıt dışı ekonominin büyüklüğünden şikayet etmekteler'' denilen Dünya Bankası açıklamasında, yatırım ortamının iyileştirilmesi için gelişmekte olan ülke hükümetlerinin 4 ana alanda yapması gerekenleri şöyle sıraladı 
     -Denge ve Güvenlik İyi bir yatırım ortamının anahtarı sağlam mülkiyet haklarıdır. Kamulaştırmaları sınırlamanın yanında sözleşmeleri uygulayarak ve ihlalleri azaltarak mülkiyet hakları korunması konusunda devletler yatırımcıların güvenini artırabilir. 
     -Yasal Düzenlemeler ve Vergilendirme İyi bir yatırım ortamı yanında sosyal amaçlara da hizmet edecek bu alanda getirilecek gereksiz engel ve maliyetler kayıt dışı ekonominin artmasına yarayabilir. Vergi düzenlemelerinde sık sık değişikliğe gitmek de bu bağlamda değerlendirilebilir. 
     -Finansman ve Altyapı Devletler bu hizmetleri doğrudan kendisi götürmek yerine yatırım ortamını iyileştirerek şirketlerin bu alanda daha başarılı sonuçlar elde etmesine olanak sağlayabilir. 
     -İşgücü Hükümetler nitelikli işgücü için eğitim sağlayarak yatırım ortamının iyileştirilmesine katkı sağlayabilir. 
     
</TEXT>
</DOC>
