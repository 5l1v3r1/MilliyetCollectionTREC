<DOC>
<DOCNO> 286184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sontur54.html </URL>
<DATE> 2004/11/04/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Claudio Roth Şırnak'ta... 
</HEADLINE>
<TEXT>

     Almanya Federal Meclisi İttifak 90 Yeşiller Eşbaşkanı Claudia Roth, Türkiye'de yapılan reformların 17 Aralık'taki görüşmeler için önem taşıdığını söyledi. 
     Roth, Şırnak Belediye Başkanı Ahmet Ertak'ı ziyaret etti. Roth, buradaki açıklamasında, yapılan görüşmelerde, köye geri dönüşler ile ilgili yatırımlara ihtiyaç duyulduğunu tespit ettiklerini belirtti. 
     Roth, şöyle konuştu 
     ''Türkiye'ye gelmemizin zamanlaması çok önemli. 17 Aralık tarihinde AB, Türkiye ile ilgili olarak üyelik müzakeresinin başlangıcı konusunda bir karar verecek. Yapılan reformlar 17 Aralık'taki görüşmeler için önem taşımaktadır. Aynı zamanda reformların uygulanması da çok önemlidir.'' Belediye Başkanı Ertak da Türkiye'nin en önemli sorunlarının başında ekonomi geldiğini belirtti. Ertak, ''AB sürecini oldukça önemsiyoruz. TRT'de yapılan Kürtçe yayın ve Kürtçe dil kurslarının açılması TCK'daki değişiklikler önemli adımlardır. Bunlar Türkiye'yi Avrupa düzeyine getirecek gelişmelerdir'' dedi. 
     Ertak, Avrupalıların toplumsal barışa somut destek vermeleri gerektiğini söyledi. 
     Roth ve beraberindekiler, daha sonra Vali Osman Güneş ile Şırnak Barosu'nu ziyaret etti. 
     Roth, karayoluyla Diyarbakır'a gitti. 
     
</TEXT>
</DOC>
