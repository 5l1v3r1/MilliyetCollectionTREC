<DOC>
<DOCNO> 260698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/spor/aspo.html </URL>
<DATE> 2004/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
KIRILGAN ASLAN 
</HEADLINE>
<TEXT>


Geçen yıl yaşanmayan takım dayanışması, yerinde transferler, Galatasaray'ın ölçüyü tutturduğunu gösteriyor. Ancak alınacak birkaç yenilgi sonrası Teknik Direktör Hagi sorgulanmaya başlanacak 

Attila Gökçe, Erdoğan Şenay, Rıdvan Dilmen ve Mehmet Demirkol ligin devlerini değerlendiriyor 


Çok değil iki yıl önce rakiplerinin ulaşmasının çok zor olduğu bir liderdi Galatasaray. Avrupa'da, Türkiye'de hiçbir takımın ulaşamadığı seviyelerde dolaşıyordu. UEFA ve Süper Kupa sonrası Şampiyonlar Ligi'nde tarihi başarılar kazandı. Dünya çapındaki en önemli spor markalarından biri oldu. Sonra, daha da büyümek için yönetim, teknik kadro, takım herşey değiştirildi, ama beklenen sonuç alınamadı. 
Türkiye'nin ilk 100 yıllık futbol kulübü kutlamasına bu yıl onlar imza atacak. Aynı renkle, aynı isimle ve futbol sporunda 100. yıllarındalar, ama hep oldukları yerde Avrupa kupalarında yoklar. Hem de UEFA'nın, Şampiyonlar Ligi finalini stadlarına verdiği yıl. Öte yandan Türkiye'nin bu en büyük sportif yatırımını da terk edip, Ali Sami Yen'e dönüyorlar. Bitmek bilmeyen ekonomik kriz aşılmış değil, ama hazırlık döneminde de görüldü ki, az ama öz transferle lige hazır bir takım yaratılabiliyormuş. Kulüp tarihinin en büyük yabancı efsanesi Hagi'nin yönetiminde, yine efsane tecrübeler Hakan Şükür, Bülent Korkmaz, Arif, Hasan Şaş, Hakan Ünsal ve Ergün Penbe'yle 100. yılda şampiyon olabilecekler mi 

E.Ş - Porto maçına iyi bakmak lazım. Galatasaray'ı, Porto'dan hiç de aşağıda bulmadım. Gerek savunmada, gerek orta alan ve hücumda modern futboldan bayağı güzel örnekler verdiler. Pas alış verişleriyle, organizasyonlarıyla çağdaş futbola çok yaklaştılar. Bu sene Galatasaray'ı hafife alanların yanılabileceklerini söylemek lazım. Öte yandan geçtiğimiz dönemde de birkaç defa yazdığım bir konuyu yeniden söylemem gerekiyor. Bayağı da tepki almıştı. Ben Hagi'nin saha dışı kimliğinin bu Galatasaray'ı yarıştırmaya kafi gelmeyeceğini düşünüyorum. 
M.D - Teknik direktörlük yeterliliği ile ilgili herkesin çekinceleri var. 
E.Ş - Sahaya müdahale temelinde, sorunlar yaşayacak. Onun doğru maçlarda doğru 11'leri sürmesinde, doğru zamanlarda doğru değişiklikleri yapmada sorun yaşaması beklenebilir. 
A.G - Ama önemli artılar da var. Geçen yıl garip bir transfer turnikesi yaşandı. Gelenler, gidenler bitmedi. Çok süratli değişiklikler ve hayal kırıklıkları yaşandı. Bu transfer döneminde elde para olmamasından kaynaklanan, yönetici niyetlerini aşmayan manşetlerle dolu bir dönem yaşadık. Ama bu, Galatasaray'a daha ölçülü, daha sınırlı bir transfer yapma olanağı verdi. Bence bu transferlerde geçen yılki gibi hayal kırıklığı yaşanmayacak. Ayrıca geçen yıl gerçekleştirilemeyen takım aidiyeti, takım dayanışması bu sene daha iyi sağlanmış görünüyor. Bunda 100. yılın da önemli bir görev oynadığını da düşünüyorum. Belki tek maçın etkisinde çok kaldık ama, Song'un Porto karşısındaki hatasız oyunundan çok etkilendim. Başka bir örnek, bu yılın en gösterişssiz transferi Saidou. Ben Saidou'dan, Batista'dan sağlanamayan yararın sağlanabileceğini düşünüyorum. Hagi belki bu transfere onay vermemiş olabilir, ama çok yararlı olacak. Galatasaray'da bu yılın önemli göstergesi Hagi'nin eski takım arkadaşlarıyla biraraya gelip eski tüfekleri yeniden devreye sokması. Bu daha gerçekçi ve ruhu olan bir yaklaşım. Dolayısıyla Galatasaray gerçek bir şampiyon adayı olarak lige giriyor. Sezon içinde Hagi'nin kulübedeki kararlarıyla ilgili sıkıntı çekilebilir, ama bu sıkıntıları önleyecek olan Galatasaray'ın tarihe mal olmuş oyuncuları. Bu Galatasaray'ın sıkıntısı olan 10 numara eksikliğini de ortadan kaldırır. Yani parasal yönden, Hagi gibi bir 10 numara bulmak dünyada bile zor. Ama bu işi birlikte yarattıkları enerjiyle yapabilirler. 

Sami Yen önemli 
E.Ş - Bu arada Ali Sami Yen'e dönüş de çok önemli. 
M.D - O iş biraz karışık değil mi Hangi maç, nerede oynanacak. Ve stat ne kadar güvenli 
E.Ş - Raporlar var. Sami Yen'de oynayacaklar. 
A.G - Bilim adamları istediğin her türlü şey için rapor veriyor artık. 
R.D - Sami Yen'e dönmek önemli tabii. Şu 10 numara hikayesine döneyim ben. Bugün futbola dönüyor olsam, bana 10 numarayı vermeyin de, ne verirseniz verin derim. Dünyada hep problem olarak görülür bu 10 numaralar. O yüzden benden uzak kalsın da kim giderse gitsin. 
A.G - Bunu da 10 numarayı en çok hak eden adam söylüyor. 
R.D - Şaka bir yana Galatasaray'ın çok önemli bir sahadışı dezavantajı var. Fenerbahçe'deki şu son olayları bir kenara bırakırsak, Hagi şu anda ligde en az kredisi olan antrenör. Kariyeri, Bursa'da başarısız oluşu filan önemli değil. Ama Galatasaray'da kredisi yok. Çok iyi oynadığı bir maçı kaybetse dahi gönderilmesi gündeme gelecek. Ben de Fenerbahçe'nin başına geçtiğimde benzer durumdaydım. Burada en büyük tehlike oyuncu. Onların bilinçaltında, bu tip durumlarda kaybetsek bile bana bir şey olmaz düşüncesi vardır. 
M.D - Ama burada hem 100. yılda kazanma gerekliliği ve futbolcuların da çoğunun kredisinin tükenme noktasına gelmiş olması durumu biraz değiştirmez mi 
R.D - Oyuncunun durumu daha kolaydır. 
A.G - Galatasaray çok kırılgan yani. 
R.D - Evet, Yaşanacak birkaç yenilgi sonrası bile şampiyonluk yarışı devam edebilir, ama Hagi bu devreden kolay çıkabilir mi 
M.D - Krizleri atlatma dönemlerinde büyük zorluk olacak diyorsun. 
R.D Hagi bu tip durumlarda büyük handikap yaşayabilir. Camia, oyuncu ve medyanın bakış açısından durumu zor. Bir önemli dezavantajı daha var. Pazardan pazara maç yapacaklar. 
M.D - Bu bir dezavantaj mı Fenerbahçe son iki şampiyonluğunu Avrupa'ya gitmediği sezonlarda kazandı. 

Çarşamba-pazar önemli 
R.D - 34 maçlık bir maratona hazırlanmak günümüz futbolcusu için daha zor. Pazar - çarşamba oynamak, hem fiziksel hem de motivasyon açısından daha kolay. Geçen sene Antalya'da, Galatasaray müthiş performans yakaladı, ama lig başlayınca çözüldü. Çünkü muhtemelen Galatasaray takımındaki oyuncuların önemli handikapı özel hayatlarındaki düzensizlik. Bunu görüyoruz, yaşıyoruz. Çarşamba - pazar oynamak bu dengesizliklere izin vermez. Hazırlanması daha kolay olur. Bir oyuncu olduğunuzu düşünün. Pazar oynadım. Çarşamba da maçım var, kamp var, dağıtma şansım yok, ne fizik ne de kafa olarak. Fenerbahçe'nin son iki şampiyonluğu öyle ama, Galatasaray'ın 4 şampiyonluğu da hep Çarşamba-Pazar oynadığı zaman. Yani ekonomik sorunu ve oyuncular arasındaki kopukluk çözülürse Galatasaray şampiyonluk adayıdır. 
M.D - Biraz da saha içine bakalım. Ben, Galatasaray'ın çok yerinde transferler yaptığını görüyorum. Savunma göbeğine alınan Song ve Tomas, onların önüne Saidou ve Conceiçao'yla Türkiye'nin son dönemlerdeki en sert kırılmaz bloku oluşturuldu. Sadece savunma yönünde de değil bu ekip, topu kullanmayı da biliyor aslında. Rakipleri düşünüyorum. Galatasaray delinmez gibi duran bir savunmaya sahip oldu. Geçen seneden çok farklı bir tablo bu. 

Teşhisler iyi 
R.D - Doktor antrenör takımın doktorudur takıma teşhisini iyi koymuş. Önce iki ön libero almış ve burayı tıkamış, rekabet arttığı için burada Volkan da devreye girecektir. Savunmayı da iyi doldurdular. Ama bence acele karardan dolayı bir sıkıntı yaşadılar. Hem Tomas'ı, hem Song'u alacaklarına birisini alıp, bir sağ bek bulabilirlerdi. Orada h l sorun yaşıyorlar. Mesela Yunanistan'ın sağ kanadındaki... 
M.D - Seyitaridis, Porto'ya gitti. 
R.D - Evet mükemmel bir oyuncu, kolaylıkla alabilirlerdi. Göbekte üç kesilmez ismin olması psikolojik olarak da sıkıntı yaşatabilir. Öte yandan Galatasaray'ın kadrosu çok genişledi. Alternatifi bol. Mükemmel bir takım var ellerinde. Sıkıntı Hagi'nin içinde bulunduğu durum. Yoksa teşhisler doğru, sağ kanat dışında tedavi de doğru. 
M.D - Katılıyorum. Galatasaray'ın elinde ekstra kalitedeki oyuncular çok fazlaydı. Hasan, Hakan, Ergün, Volkan, ama eksik olan temel piyonlardı. Yönetim transferlerle bu açığı iyi kapadı. 
R.D - Bu yüzden geçen sezon çok iyi oynadığı maçları da kaybetti Galatasaray. 
M.D - Evet. Fenerbahçe Alex'i, Beşiktaş Carew'i aldı, ama Galatasaray'ın zaten böyle oyuncuları vardı. Bu yüzden isteyerek ya da istemeyerek çok yerinde bir transfer politikası uygulandığı söylenebilir. Ben Erdoğan ağabey gibi muhtemel sorunun Hagi olabileceğini düşünüyorum. Çok fazla bir şey yapmasına gerek yok, sadece hata yapmasın yeter. Hepimiz Galatasaray'ın şampiyonluğun adaylarından birisi olduğunu söylüyoruz böylece. Ama ben bir adım daha öteye geçeceğim. Bence Hagi hata yapmazsa Galatasaray 100. yılın da etkisiyle şampiyonluğun 1 numaralı adayı. 
A.G - Galatasaray'ın kaderini belirleyecek kilit adam Hagi. Olayların biraz dışına çıkıp iyi gözlemlerse. Yaşadığı olaylardan ders çıkarırsa, eski takım arkadaşlarıyla arası iyi olursa. Onu taşıyacak çok önemli oyuncuları var. Takım, Hagi'yi törpüleyip biraz geliştirecek. 
E.Ş - O işi sahada maç anında yapacak isim de Hakan Şükür kuşkusuz. Saha dışında da takımın ağabeyi olması gereken isim o. 
R.D - Florya, şu ana kadar görevini çok iyi yaptı. Sayın Canaydın sezon boyuca oyuncuların ekonomik bir sıkıntı yaşamalarına müsaade etmezse, Ali Sami Yen'e de gidilirse, sorun kalmaz. Kilit oyuncu, yönetim. 
A.G - Sonuç olarak ortaya üç adam çıktı. Canaydın, Hagi ve Hakan Şükür. Kilit isimler bunlar. 
E.Ş - Tabii, bir de Ali Sami Yen Stadı. 

Doğru bir karar 
M.D - UEFA'nın, Şampiyonlar Ligi finalini verdiği sahayı bırakıp hakkında rapor savaşları yapılan bir stada gitmek garip değil mi 
E.Ş - Benim son yıllarda gördüğüm en güzel stadlardan biri Olimpiyat Stadı. Ama işin içine tartan pist girdi mi, futbol olmuyor. Seyirci - oyuncu konsantrasyonu, kulübeyle olan konsantrasyon Sami Yen'deki gibi olamaz. 
R.D - Olimpiyat Stadı, Galatasaray'ın evi değil, rakip için deplasman değil. Bu yüzden Ali Sami Yen'e gelen takım deplasmanda olduğunu hissediyor. Galatasaray bu avantajı kullanmak istiyor. Bu doğru bir karar. 
E.Ş - Bir de oyuncular tarafından bak. Onlar Ali Sami Yen'in koridorlarında, soyunma odalarında büyük başarılara gittiler. Onlar için önemli çok önemli bir staddan bahsediyoruz. Ali Sami Yen'de Galatasaray bir başka olur. 

Gelenler 
SaidouConceiçaoSongTomasİbrahim Yavuz 

GİDenler 
BatistaBratuÖmerMuratEyüpPratesLukunku 

KİLİT İSİMLER 
Attila Gökçe Hagi 
Mehmet Demirkol Hagi, Song ve Tomas 
Erdoğan Şenay Hakan Şükür ve Hagi 
Rıdvan Dilmen Özhan Canaydın 

YARIN TRABZONSPOR 


</TEXT>
</DOC>
