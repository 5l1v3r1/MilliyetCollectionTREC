<DOC>
<DOCNO> 270140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sontur07.html </URL>
<DATE> 2004/09/08/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Travestinin başına iki kurşun .. 
</HEADLINE>
<TEXT>

     Ali ÖZKAYA DHA 
İZMİR'in Bornova İlçesi'nde Deniz' takma adlı 26 yaşındaki travesti Mustafa Sönmez başına sıkılan iki kurşunla öldürüldü. 3 gündür kayıp olan Sönmez'in cesedini Türk Telekom görevlileri buldu. 
     Önceki gün saat 18.00 sıralarında, telefon direklerini kontrol eden Türk Telekom görevlileri, İzmir-Manisa Karayolu'nun 9'uncu kilometresinde, Maden Tetkik Arama Bölge Müdürlüğü yakınındaki tali yolda kadın cesedi görünce jandarmaya haber verdi. 
     Gelen ekiplerin yaptığı incelemede, cesedin Mustafa Sönmez olan adını mahkeme kararıyla Deniz Sönmez olarak değiştiren Seda' takma adlı travestiye ait olduğu belirlendi. 
     Giyinik olan Sönmez'in tabancayla başına 2 el ateş edilerek öldürüldüğü anlaşıldı. İzmir'de aynı evde kaldığı Nisan' takma isimli travesti arkadaşı tarafından en son geçen cuma günü görülen Sönmez'in aynı gece öldürülüp, yol kenarına atıldığının sanıldığı belirtildi. Sönmez'i, para karşılığı ilişkiye girmek için anlaştığı kişi ya da kişilerin öldürdüğü üzerinde duran jandarma soruşturma başlattı. 
     
</TEXT>
</DOC>
