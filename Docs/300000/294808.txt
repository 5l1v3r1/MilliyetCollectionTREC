<DOC>
<DOCNO> 294808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sontur15.html </URL>
<DATE> 2004/12/04/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Erzurum'da 4.4 büyüklüğünde deprem... 
</HEADLINE>
<TEXT>

     Erzurum'da, 4.4 büyüklüğünde orta şiddette deprem meydana geldi. 
     Kandilli Rasathanesi'nden alınan bilgiye göre, merkez üssü olan Erzurum'un Kandilli Beldesi'nde saat 12.16'da, 4.4 büyüklüğünde deprem meydana geldi. 
     
     DEPREMDE CAN VE MAL KAYBININ OLMADIĞI BİLDİRİLDİ 

     Merkez üssü Erzurum'un Kandilli Beldesi olan 4.4 büyüklüğündeki depremde can ve mal kaybının olmadığı bildirildi. 
     Erzurum Valiliği Kriz Merkezi yetkililerince yapılan açıklamada, saat 12.16'da meydana gelen orta şiddetteki depremin ardından jandarma ve Sivil Savunma Arama-Kurtarma Birlik Müdürlüğü ekiplerinin, Aşkale ve Kandilli Beldesi'ndeki tüm köylerde tarama çalışması yaptığı ifade edildi. 
     Yapılan tarama çalışmasında, depremde can ve mal kaybının olmadığının tespit edildiği kaydedildi. 
     Bu arada, Boğaziçi Üniversitesi Kandilli Rasathanesi yetkilileri, 4.4 büyüklüğündeki orta şiddetli depremin ardından, 2.9, 3.0 ve 3.2 çok hafif şiddetli 3 artçı depremin daha yaşandığını kaydettiler. 

     
</TEXT>
</DOC>
