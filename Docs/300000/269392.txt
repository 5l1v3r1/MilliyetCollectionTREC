<DOC>
<DOCNO> 269392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sondun29.html </URL>
<DATE> 2004/09/06/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Sadr'ın bürosundaki kuşatma kaldırıldı 
</HEADLINE>
<TEXT>

     Iraklı Şii lideri Mukteda Sadr'ın Necef kentindeki bürosunu kuşatan Irak güçlerinin çekildiği bildirildi. 
     Sadr'ın yardımcılarından Şeyh Cabir El Hafeci, El Cezire televizyonuna yaptığı açıklamada, Essadr'ın yandaşlarının, büroda silahlar bulunduğu kuşkusuyla arama yapmak isteyen ulusal Irak muhafızlarından arama emri istediğini ve askerlere direndiğini söyledi. 
     Kuşatma anında Essadr'ın büroda olduğunu söyleyen El Hafeci, Büyük Ayetullah Ali El Sistani'nin daha sonra olaya müdahale ederek Sadr ve Necef valisini konuyu görüşmek üzere bürosuna çağırdığını belirtti. 
     Görüşmenin ayrıntıları açıklanmadı, ancak görüşmenin ardından askerlerin çekildiği bildirildi. 
     Sadr'ın yardımcılarından Ahmed Şeybani, ''Irak polisi ve ulusal muhafız birlikleri bu sabah büroyu kuşatma altına aldılar. Taarruz hazırlıkları yapıyorlar'' demişti. 
     Sadr yanlısı milislerle Amerikan ve Irak kuvvetleri arasında geçen ay şiddetli çatışmalara sahne olan Necef'te son günlerde yapılan gösterilerde Sadr milislerinin kenti terk etmesi istenmişti. 
     
</TEXT>
</DOC>
