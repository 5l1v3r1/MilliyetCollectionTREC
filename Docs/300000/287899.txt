<DOC>
<DOCNO> 287899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/guncel/gun05.html </URL>
<DATE> 2004/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ben de devrimciyim' 
</HEADLINE>
<TEXT>


AKP'li Zeybekci, Deniz Gezmiş'e hayran olduğunu belirterek, "Devrimcilik sadece solculukla bağdaştırılamaz" diye konuştu 

Denİzlİ DHA 

Denizli'nin AKP'li Belediye Başkanı Nihat Zeybekci, devrimciliğin sadece solculukla bağdaştırılamayacağını belirterek, statükoya, dayatmaya, kalıplara karşı olduğu için kendisinin de Belediye Meclisi'nin de devrimci olduğunu söyledi. Denizli Sanayi Odası'nın yayın organı Ekol Dergisi'ne verdiği röportajda, çocukluğunda Deniz Gezmiş'e hayran olduğunu ifade eden Zeybekçi, gazetecilerin bu konuyla ilgili soruları üzerine şöyle konuştu "O zamanlar 1968 hareketinin ülkemizi etkilediği yıllardı. Serde de asilik vardı. Radyolardan Deniz Gezmiş'i duydukça hoşuma giderdi. Maalesef Deniz Gezmiş'in asıldığı bir ülkede yaşıyoruz." 
Kendisinin statükoya, kalıplara, dayatmalara karşı olduğunun altını çizen Zeybekçi, "Devrimcilik bence sadece solculukla bağdaştırılmamalı. Mevcuda karşı olan, mevcudu değiştirmeye çalışan bana göre devrimcidir. Ben de bu anlamda kendimi devrimci görüyorum. Bizim belediye meclisi de bana göre devrimci. Denizli'de mevcudu değiştirmeye çalışıyoruz" dedi. 




</TEXT>
</DOC>
