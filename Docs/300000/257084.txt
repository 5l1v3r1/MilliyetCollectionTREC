<DOC>
<DOCNO> 257084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/son/soneko22.html </URL>
<DATE> 2004/07/21/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Nisan-Haziran döneminde 3.2 milyar dolar turizm geliri elde edildi... 
</HEADLINE>
<TEXT>

     Türkiye'nin 2004 yılının ikinci çeyreğinde Nisan-Mayıs-Haziran turizm gideri 620 milyon 371.2 bin dolar, geliri 3 milyar 269.9 milyon dolar olarak belirlendi. 
     Devlet İstatistik Enstitüsü DİE , 2004 yılı ikinci dönem vatandaş giriş ve çıkış yapan ziyaretçiler anketlerinin sonuçlarını açıkladı. 
     2004 yılının Nisan-Haziran dönemi vatandaş giriş anketi çalışmaları sonuçlarına göre, Türkiye'nin turizm gideri 620 milyon 371.2 bin dolar hesaplandı. 
     Turizm giderinin 615 milyon 694 bin doları kişisel, 4 milyon 677.1 bin doları ise paket tur harcamalarından oluştu. Aynı dönemde yurt dışından toptan alınarak Türkiye'ye getirilen mallar için yapılan harcamalar ise 9 milyon 8.4 bin doları buldu. 
     Türkiye'ye ikinci çeyrekte yurtiçinde ikamet eden 1 milyon 70 bin 767 kişi giriş yaptı. Vatandaşların yüzde 19.6'sı gezi, eğlence ve kültürel faaliyetler için, yüzde 27.3'ü ticari ilişkiler fuar amaçlı, yüzde 16.8'i yakınlarını ziyaret için yurtdışına seyahat gerçekleştirdi. 
     
     ÇIKIŞ YAPAN ZİYARETÇİLER 
     DİE, 2004 yılı ikinci çıkış yapan ziyaretçiler anketi çalışması sonuçlarını açıkladı. 
     Buna göre, 2004 yılı ikinci dönem turizm geliri 3 milyar 269.9 milyon dolar olarak belirlenirken bunun 2 milyar 577.7 milyon doları kişisel harcamalardan, 692 milyon 199.7 bin doları paket tur harcamalarından oluştu. 
     Türkiye'ye bu dönemde gelen 4 milyon 746 bin 791'i ziyaretçiden, 4 milyon 324 bin 70'i yabancılardan, 422 bin 721'i yurt dışından ikamet eden Türk vatandaşlarından meydana geldi. 
     Yurt dışında ikamet eden vatandaşların yüzde 56'sı yakınlarını ziyaret için gelirken, yabancı ziyaretçilerin yüzde 62.1'i gezi, eğlence ve kültürel faaliyetler için Türkiye'yi ziyaret etti. 
     
</TEXT>
</DOC>
