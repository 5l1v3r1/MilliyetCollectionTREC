<DOC>
<DOCNO> 290734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/ekonomi/eko01.html </URL>
<DATE> 2004/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Halkın yalnız yüzde 20'si bilgisayar kullanıyor 
</HEADLINE>
<TEXT>


DİE'nin yaptığı araştırmaya göre Türk halkının önemli bir bölümü bilişim teknolojilerini kullanmıyor 

EKONOMİ SERVİSİ 

Devlet İstatistik Enstitüsü'nün DİE 'Hanehalkı Bilişim Teknolojileri 2004 Kullanım Anketi'nin sonuçları dün açıklandı. Nisan - Haziran 2004 dönemini kapsayan araştırma sonuçları birçok bakımdan çarpıcı. Ankete göre halkın yüzde 76.42'si bilgisayar, yüzde 81.5'i ise internet kullanmıyor. Ayrıca Türkiye'de hiç bilgisayar kullanmayanların oranı kadınlarda yüzde 42.31, erkeklerde ise yüzde 34.11 olarak hesaplanıyor. 16 - 74 yaş grubundaki 47 milyon bireyin 7.9 milyonu bilgisayar, 6.2 milyonu internet kullanıyor. 
Türkiye'de internet kullanıcılarının yüzde 76'sı iletişim, yüzde 40.58'i chat, yüzde 93.18'i bilgi arama, yüzde 62.77'si müzik, resim ya da oyun indirme, yüzde 15.86'sı internet bankacılığı, yüzde 61.57'si gazete ve haber okumak için internete giriyor. 

Üniversite mezunları kullanıyor 
Hanelerin yüzde 7.02'si internete erişim imk nına sahip. Bu hanelerin yüzde 83.53'ü internet erişimini kişisel bilgisayar üzerinden sağlıyor. Modem en yaygın olarak kullanılan bağlantı türü olarak belirlendi. Bilgisayar ve internet kullanım oranının en yüksek olduğu eğitim grubunun yüksek okul mezunları olduğu ortaya çıktı. Üniversite mezunlarının yüzde 69.96'sı bilgisayar, yüzde 60.07'si ise internet kullanıyor. Lise ve dengi okul mezunlarının yüzde 37.84'ü bilgisayar, yüzde 29.84'ü internet, ilköğretim okulu mezunlarının yüzde 24.13'ü bilgisayar, yüzde 17.58'i internet, ilkokul mezunlarının yüzde 2.19'u bilgisayar kullanabiliyor. 

Evlerin yüzde 10'unda bilgisayar var Hane oranı yüzde Bilişim teknolojileri İnternete bağlı araçlar Kişisel bilgisayar 9.98 5.86 Taşınabilir bilgisayar 0.85 0.55 El bilgisayarı 0.13 0.06 Cep - araç telefonu 53.64 2.08 Televizyon Uydu yayını ve kablo TV dahil 92.19 0.13 Oyun konsolu 2.85 0.24 

Bilgisayar kullanımı erkeklerde iki kat fazla Bilgisayar kullanan yüzde İnternet kullanan yüzde Yaş Grubu Kadın Erkek Kadın Erkek 16 - 24 21.07 44.40 15.95 38.30 25 - 34 13.10 26.41 9.87 21.47 35 - 44 7.05 19.16 4.92 13.89 45 - 54 2.76 12.91 1.66 9.28 55 - 64 0.67 4.00 0.64 2.67 65 - 74 0.11 0.80 0.06 0.88 

</TEXT>
</DOC>
