<DOC>
<DOCNO> 297951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sonspo20.html </URL>
<DATE> 2004/12/15/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Galatasaraylılar Derneği'ndan Aziz Yıldırım'a kınama... 
</HEADLINE>
<TEXT>

     Galatasaraylılar Derneği, yazılı bir açıklama yaparak Galatasaray ile Fenerbahçe arasındaki derbi maçtan sonra Fenerbahçe Kulübü Başkanı Aziz Yıldırım'ın bazı sözlerine tepki gösterdi. 
     Dernek'ten yapılan ve Galatasaray Kulübü'nün resmi internet sitesi ''www.galatasaray.org''da yayınlanan açıklamada, ''Sayın Aziz Yıldırım'ın eski adı Mekteb-i Sultani olan okulumuz Galatasaray Lisesi hakkında yapmış olduğu anlamsız konuşmalar, üyelerimiz tarafından tepkiyle karşılanmıştır'' denilirken, şu görüşlere yer verildi 
     ''Galatasaray Lisesi, 523 yıllık bir eğitim ve öğretim kurumudur, Atatürk ilke ve devrimlerine bağlı, Cumhuriyet'in ve demokrasinin savunucusu binlerce öğrenciyi mezun etmiş, kuruluş ve varoluş amacı ülkesine ve devletine hizmet edecek nesiller yetiştirmek olan bir devlet okuludur. Ülkemizin bu önemli eğitim ve öğretim kurumunu, muhatabı olmadığı meselelere karıştırarak lekelemeye çalışmak son derece yakışıksız bir davranıştır. 

     
</TEXT>
</DOC>
