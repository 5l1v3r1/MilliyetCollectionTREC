<DOC>
<DOCNO> 282285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sonyas07.html </URL>
<DATE> 2004/10/21/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Courtney Love, kendisine genç sevgili arıyor 
</HEADLINE>
<TEXT>

     Nafiz ALBAYRAK BOSTON, DHA 

NIRVANA'nın intihar eden solisti Kurt Cobain'in eşi rock şarkıcısı 40 yaşındaki Courtney Love, Holywood yıldızı Demi Moore gibi kendisinden daha küçük yaşta bir sevgili aradığını söyledi. 
     Love, önümüzdeki ay 43 yaşına basacak Demi Moore'un, kendisinden 16 yaş küçük sevgilisi Ashton Kutcher ile ilişkisini kıskandığını belirterek, "Demi gibi, ben de 18'ini aşmış ama 30'unu geçmemiş bir erkekle birlikte olmak istiyorum'' diye konuştu. In Touch Weekly Dergisi, uyuşturucu tedavisinin olumlu sonuçlar vermeye başlaması ile birlikte Love'ın kendisine genç sevgili' arayışında olduğunu yazdı. Dergide, "Love, 18 yaşından büyük, ancak 30'unu aşmamış bir sevgili arıyor'' denildi. 
     Eskiden striptizci olan Courtney Love, medyanın ilgisi ve Sharon Stone'la arkadaşlığı sayesinde bir anda üne ulaşıp, Lary Flint' filmindeki rolüyle de sinemanın aranan isimleri arasına girmişti. 
     
</TEXT>
</DOC>
