<DOC>
<DOCNO> 256967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/guncel/gun03.html </URL>
<DATE> 2004/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sahte derin devletçi'ye 15 yıl hapis 
</HEADLINE>
<TEXT>


Yargıtay, işadamlarını JİTEM ve MİT mensubu olduğunu öne sürerek Yükselir'in 3 yıllık hapis cezasını az buldu 

NEZİH GÜROL İstanbul 

Kendisini "derin devlet" için çalışan JİTEM ve MİT mensubu biri olarak tanıttığı işadamlarından, bazı emekli generallerin de isimlerini kullanarak para aldığı idida edilen Yavuz Selim Yükselir, yeniden yargılamada 15 yıl 25 gün ağır hapis ve 25 milyar lira para cezasına çarptırıldı. Gasp ve dolandırıcılıkla suçlanan Basın Yayın Yüksek Okulu mezunu, müteahhit Yükselir, sevgilisi mimar Ayten Yukacı'nın şikayetiyle 26 Ağustos 2002'de tutuklandı. 

'Yeraltında sorgularız' 
"Bozo" lakaplı Yükselir'in JiTEM kimliğiyle galerici Mehmet Sait Ünlü'den de para aldığı ortaya çıkarıldı. Yukacı da sanığın kendisinden sürekli para alıp karşılığında emekli paşaların imzalarını taşıyan boş senetler ve teşekkür mektupları verdiğini belirterek "Şüphelendiğimde, Polise gider ya da konuşursan yeraltındaki yerlerde sorgularız' diyordu. Korkudan istediği para veriyordum.Benden 200 bin dolar aldı" dedi. 
İstanbul 4. Ağır Ceza Mahkemesi'nde iki yıllık süren yargılamada dolandırıcılıktan 3 yıl 4 ay 25 gün hapse mahkum olan Yükselir hakkındaki karar Yargıtay 6. Ceza Dairesi'nce eylemin zincirleme dolandırıcılık ve yağma olması gerekçesiyle bozuldu. 
Mahkeme heyeti, Yargıtay'ın bozma kararına uyarak Yükselir'i iki ayrı dolandırıcılık ve yağma suçundan toplam 15 yıl 24 gün ağır hapis cezasına ve yaklaşık 25 milyar lira para cezasına çarptırdı. 


</TEXT>
</DOC>
