<DOC>
<DOCNO> 283498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sonspo18.html </URL>
<DATE> 2004/10/26/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Hakan Şükür Milli Takım'ı bırakmam söz konusu değil .. 
</HEADLINE>
<TEXT>

     Galatasaray'ın milli futbolcu Hakan Şükür, medyada yer alan Milli Takım'ı bıraktığı ve bu durumu bir basın toplantısıyla duyurucağı şeklindeki haberlerin gerçeği yansıtmadığını söyledi. 
     Hakan Şükür, sarı-kırmızılı kulübün resmi internet sitesinden yaptığı açıklamada, Danimarka ve Kazakistan maçlarında kadroya alınmamasından dolayı yaşadığı üzüntü neticesinde bazı düşüncelerinin olduğunu belirterek, ''Ancak hiçkimseye Milli Takımı bırakacağım yönünde bir açıklamada ya da benzer bir söylemde bulunmadım'' dedi. 
     ''Milli Takım'a girdiğim ilk gün duyduğum heyecan, bugün de aynı şekilde devam ediyor'' diyen Hakan Şükür, sözlerini şöyle tamamladı 
     ''Bu bir milli görevdir ve ben de bunun bilincinde profesyonel bir futbolcuyum. Böyle bir karar alacak olsam, mutlaka büyüklerime danışır ve spor kamuoyunun bu durumu öncelikle benden duymasını sağlarım.'' 

     
</TEXT>
</DOC>
