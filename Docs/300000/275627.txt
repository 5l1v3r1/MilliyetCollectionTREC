<DOC>
<DOCNO> 275627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/soneko43.html </URL>
<DATE> 2004/09/28/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Borusan Telekom, ilk A tipi operatör oldu... 
</HEADLINE>
<TEXT>

     Türk Telekom ile arabağlantı anlaşmasını imzalayan Borusan Telekom, uzak mesafe ses hizmetleri sunmaya başlayan ilk A Tipi operatör oldu. 
     Borusan Telekom'dan yapılan açıklamada, özellikle şirketlere hizmet götürmeyi hedefleyen kuruluşun böylece şehirlerarası ve milletlerarası telekomünikasyon hizmetleri vermeye başladığı bildirildi. 
     Borusan Telekom Genel Müdürü Burak Gökmen de açıklamada, kurumsal internetteki liderliklerini kurumsal ses hizmetleri pazarına da taşımayı hedeflediklerini belirtti. 
     Gökmen, altyapı yatırımlarını tamamlayıp Türk Telekom'la arabağlantı anlaşmalarını imzalamış olmalarının da sektörde öncü olarak kendilerini avantajlı bir konuma taşıdığını, ses alanındaki kaliteli hizmetleriyle şirketlerin öncelikli tercihi haline geleceklerine inandığını kaydetti. 
     
</TEXT>
</DOC>
