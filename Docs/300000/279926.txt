<DOC>
<DOCNO> 279926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/siyaset/siy02.html </URL>
<DATE> 2004/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Benim için AB önemli değil' 
</HEADLINE>
<TEXT>


Adalet Bakanı Çiçek, Türkiye'de doğan her çocuğun bir imk n olduğunu belirterek, "Bunları önemsediğimizde AB'ye o anlamda girmiş oluruz" dedi 

İSTANBUL Milliyet 


Adalet Bakanı Cemil Çiçek, "Ülkesine, milletine, devletine, insanlığa karşı sorumluluk duygusuna sahip insanları yetiştirebiliyorsak Türkiye AB'ye girer veya girmez. Bu saatten sonra benim için çok da önemli değil" dedi. 
Bahçeşehir Üniversitesi'nin 2004 - 2005 akademik yılı açılış töreni, Beşiktaş'taki yerleşkesinde yapıldı. 
Törende bir konuşma yapan Çiçek, ülkede doğan her çocuğun iyi yetiştirilebilirse Türkiye için bir imkan olduğunu belirtti. Aksi takdirde bunun problem olacağını kaydeden Adalet Bakanı, "Bu problemin sıkıntısını, yargı mensupları olarak görüyoruz. Eğitimsizliğin, kalitesiz bir eğitimin, toplumları insanları nerelere getirdiğinin çok acı tecrübelerini yaşıyoruz" diye konuştu. 

Şekil meselesi 
Çiçek, konuşmasına şöyle devam etti "AB'ye girsek de, girmesek de bu değerler bize lazımdır. Bunları önemsediğimiz, kurumsallaştırdığımız, sorun çözmede uyulması gereken bir anlayış haline getirdiğimiz zaman, zaten biz AB'ye o anlamda girmişiz demektir. Geri kalan kısmı bir şekil meselesidir." 


</TEXT>
</DOC>
