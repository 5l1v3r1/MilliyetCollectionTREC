<DOC>
<DOCNO> 297046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/son/sonspo06.html </URL>
<DATE> 2004/12/12/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
NBA'de İbrahim Kutluay yine forma giymedi... 
</HEADLINE>
<TEXT>

     ABD Profesyonel Basketbol Ligi'ne NBA , 8 maçla devam edildi. 
     İbrahim Kutluay'ın yine forma giymediği maçta Seattle Supersonics, sahasında Boston Celtics'e 98-84 yenildi. 
     Seattle'da Rashard Lewis'in 19 sayı, 6 ribaunt ve 5 top çalma, Ray Allen'ın 16 sayı, 5 ribaunt ve 6 asist, double-double yapan Danny Fortson'un da 16 sayı ve 11 ribaundu galibiyet için yeterli olmadı. 
     Boston'da ise 22 sayı ve 6 ribauntla Paul Pierce ile 21 sayı, 4 ribaunt ve 5 asistle Gary Payton, galibiyeti getiren isimler oldular. 
     San Antonio Spurs ise sahasında Cleveland Cavaliers'ı 116-97 ezici skorla yendi. 
     Spurs'de Tim Duncan, 36 dakikada 34 sayı, 7 ribaunt, 5 asist ve 4 top çalmalık performansıyla maçın yıldızı oldu. 
     Bruce Bowen, 20 sayıyla, Tony Parker da 18 sayı, 6 ribaunt ve 13 asistle double-double yaparak Duncan'ı takip ettiler. 
     Cavaliers'da ise takımın en skoreri Drew Gooden'ın 28 sayı ve 9 ribauntu, double-double yapan LeBron James'in 23 sayı, 6 ribaunt ve 10 asisti, yenilgiyi engelleyemedi. 
     
     MAVERİCKS, ROCKETS'I 24 SAYI FARKLA YENDİ 
     Günün bir diğer maçında Dallas Mavericks, deplasmanda Houston Rockets'ı, 102-78'lik skor ve 24 sayı farkla yendi. 
     Dallas'da Michael Finley, 26 sayı, 6 ribaunt ve 4 asist ile double-double yapan Dirk Nowitzki, 22 sayı, 14 ribaunt, 4 asist ve 3 blokla galibiyeti getiren isimler oldular. 
     Öte yandan, Tracy McGrady'nin 15 sayı, 2 ribaunt ve 3 asisti, Yao Ming'in 13 sayı ve 6 ribauntu takımlarını yenilgiden kurtaramadı ve Rockets'ın 3 maçlık galibiyet serisi sona erdi. 
     Bu 2 takımın son maçında Dallas, uzatma dakikalarında Rockets'ı 113-106 yenmiş ve Dallaslı Dirk Nowitzki sayıyla, Rocketslı Tracy McGrady de 48 sayıyla oynayarak karşılıklı şov yapmışlardı. 
     
     Günün diğer maçlarında alınan sonuçlar şöyle 
     New Jersey Nets-Atlanta Hawks 95-90. 
     Memphis Grizzlies-Detroit Pistons 72-68. 
     Sacramento Kings-Indiana Pacers 97-92 uzatmada . 
     Chicago Bulls-Minnesota Timberwolves 99-88. 
     Los Angeles Lakers-Los Angeles Clippers 89-87. 
     Lige yarın yapılacak 7 maçla devam edilecek. 
     
</TEXT>
</DOC>
