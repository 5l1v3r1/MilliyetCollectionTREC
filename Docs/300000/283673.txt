<DOC>
<DOCNO> 283673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sondun02.html </URL>
<DATE> 2004/10/27/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Japonya'da 6 büyüklüğünde deprem... 
</HEADLINE>
<TEXT>

     Japonya'nın kuzeyinde, can kaybına yol açmayan Richter ölçeğine göre 6 büyüklüğünde bir deprem meydana geldi. 
     Yerel televizyonların haberlerine göre, başkent Tokyo'da da hissedilen bugünkü sarsıntı, cumartesi günü 6.8'lik depremin meydana geldiği bölgeyi vurdu. 
     Japon Meteoroloji Ajansı, yerel saatle sabah 10 40'ta TSİ 04 40 meydana gelen depremin merkez üssünün Hirokami köyünde ve 10 kilometre yer altında olduğunu açıkladı. İlk depremin ardından 4.2'lik bir artçı sarsıntı daha meydana geldi. 
     Can kaybı olmayan depremin ardından herhangi bir tsunami deprem dalgası uyarısı da yapılmadığı belirtildi. 
     Son depremin, Cumartesi günü 31 kişinin ölümüne, 2500 kişinin yaralanmasına neden olan şiddetli depremin ardından tahliye merkezlerinde yaşayan halkı korkuttuğu bildirildi. 
     Cumartesi günkü depremden sonra 100 bin kişi, barınaklara tahliye edilmişti. 
     
</TEXT>
</DOC>
