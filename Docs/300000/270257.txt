<DOC>
<DOCNO> 270257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/siyaset/siy03.html </URL>
<DATE> 2004/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ancak karpuz satabildiler 
</HEADLINE>
<TEXT>


Rum kesimi ile başlayan ticaret ilişkisinde KKTC, ancak karpuz, tuvalet k ğıdı ve sepet gibi ürünler ihraç edebildi 

Sefa Karahasan - Lefkoşa 


KKTC'de, Yeşil Hat Tüzüğü çerçevesinde başlayan Rum Kesimi ile sınırlı ticaret ilişkisinde 5843 Kıbrıs Lirası yaklaşık 19 milyar lira tutarında ihracat gerçekleşti. Üretilen mallar güneye gönderilirken, hayvansal ürünler sağlık sertifikası engeline takıldı. 
Güneye, bugüne dek 27 bin kiloyu bulan 2 bin 400 KL yaklaşık 7.5 milyar TL tutarında karpuz, 762.3 KL yaklaşık 2.4 milyar TL tutarında tuvalet kağıdı, 232 KL yaklaşık 720 milyon TL tutarında 1160 kilogram kurşun kitlesi, 434.75 KL yaklaşık 1.3 milyar TL tutarında 50 düzine çorap, 1300 KL tutarında 10 adet demir bahçe kapısı yaklaşık 4 milyar TL , 118 KL yaklaşık 365 milyon TL tutarında 60 adet sepet ve 18415 kiloluk "terra - umbra" olarak adlandırılan boya taşı gönderildi. 
Güney Kıbrıs Rum yönetimi İçişleri Bakanı Andreas Hristu, Kıbrıslı Rumların, KKTC'den emlak satın aldıklarını, Rum hükümetinin bu konuda bilgiye sahip olduğunu açıkladı. Hristu, Rum hükümetinin elinde kesin veriler bulunmadığını, çünkü bu alım satımların özel olarak yapıldığını ve resmi tapu kayıtlarına geçmediğini belirtti. Hristu, bu tür alışverişe girenleri uyardı ve bu kişilerin ileride teşhir edileceklerini açıkladı. 



</TEXT>
</DOC>
