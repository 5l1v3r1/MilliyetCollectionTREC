<DOC>
<DOCNO> 258428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/spor/spo15.html </URL>
<DATE> 2004/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Atletizmde rekor 

RUS atlet Yelena Isinbayeva sırıkla atlamada dünya rekoru kırdı. Birmingham'da düzenlenen uluslararası atletizm yarışlarında 4.89 metre atlayan Isinbayeva, vatandaşı Svetlana Feofanova'ya ait 4.88 metrelik rekoru geliştirdi. 

Klinsmann imza attı 

ALMANYA Futbol Federasyonu, milli takımın başına Klinsmann'ın getirildiğini dün resmen açıkladı. Futbolu bıraktıktan sonra hiçbir çalıştırıcılık deneyimi yaşamayan ve ABD'nin Los Angeles kentine yerleşen 39 yaşındaki ünlü golcü iki yıllık sözleşme imzaladı. Klinsmann'ın yardımcılığına da Fenerbahçe'nin eski hocası Osieck atandı. 

Overmars bıraktı 

BARCELONA'NIN Hollandalı futbolcusu Marc Overmars, futbolu bıraktığını açıkladı. 31 yaşındaki oyuncu, futbolu bırakmasına, dizinde yaşadığı sakatlığını gerekçe gösterdi. İspanyol ekibinin Başkanı Laporta, Overmars'ın çok onurlu bir tavır sergilediğini söyledi. 

Veteran teniste Penciu rüzg rı 

AKBANK Private Banking'in, Kemer Golf Country Club'da düzenlediği Veteran Tenis Turnuvası'nda 15 kategorinin şampiyonları belirlendi. Bu yıl 4.'sü yapılan ve 292 kişinin katıldığı turnuvada, artı 30 tek bayanlarda eski şampiyon tenisçi Stella Penciu birinci oldu. Penciu, çift bayanlarda birinci ve karışık çiftlerde de ikinciliği aldı. 

Sarar tenis kortlarında 

TED Veteran Tenis Turnuvası'nın ana sponsoru Sarar oldu. 23 Temmuz - 1 Ağustos tarihleri arasında gerçekleşen turnuva, 9 kategoriden oluşuyor. Kategorilerinde birinci olanların ödülleri, 1 Ağustos'ta düzenlenecek bir mangal partisiyle verilecek. 

Hazırlık maçları 

Gaziantep-Petach Tikva 0-2 
Şanlıurfa Bld-Elazığ 3-0 


</TEXT>
</DOC>
