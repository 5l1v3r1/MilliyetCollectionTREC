<DOC>
<DOCNO> 260490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/soneko13.html </URL>
<DATE> 2004/08/04/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Almanya'ya ihracat 5 milyar doları aştı... 
</HEADLINE>
<TEXT>

     Türkiye'nin en büyük ticaret partneri olan Almanya'ya ihracatı yılın ilk yedi ayında 5 milyar doları aştı. Almanya'yı 2.9 milyar dolarlık ihracatla İngiltere izledi. Bu dönemde 1 milyar doların üzerinde ihracat gerçekleştirilen Irak da en çok ihracat yapılan ülkeler arasında 9'uncu sıraya yükseldi. 
     Türkiye İhracatçılar Meclisi TİM verilerinden yapılan belirlemeye göre, Türkiye'nin ocak-temmuz dönemindeki toplam ihracatı geçen yılın aynı dönemine göre yüzde 35.3 artarak 35.1 milyar dolar oldu. Söz konusu dönemde de en çok ihracat 
     Almanya'ya yapıldı. Bu ülkeye ocak ayında 731.7, şubatta 552.7, martta 781.2, nisanda 724, mayısta 642.5, haziranda 
     748 milyon, Temmuz'dai 838 milyon dolarlık ihracat 
     gerçekleştirildi yedi aylık ihracat 5 milyar 18 milyon dolara ulaştı. Yedi aylık ihracatta, 2 milyar 947.7 milyon dolarla İngiltere ikinci, 2 milyar 708.7 milyon dolarla da ABD üçüncü sırada yer aldı. Bu ülkeleri 2 milyar 522.5 milyon dolarla İtalya, 2 milyar 108.9 milyon dolarla Fransa, 1 milyar 500 milyon dolarla İspanya, 1 milyar 200 milyon dolarla Hollanda ve 1 milyar 80 milyon dolarla da Rusya izledi. 
     
     IRAK'A İHRACAT 1 MİLYAR DOLAR AŞTI 
     Türkiye'nin Irak'a olan ihracatı ise 1 milyar doları aştı. Irak en çok ihracat yapılan ülkeler arasında 9'uncu sırada yer aldı. Irak'a ocak ayında 124.9, şubatta 123.8, martta 151.4, nisanda 164.2, mayısta 149.1, haziranda 172.3 milyon dolarlık ihracat yapılmıştı. Irak'a temmuz ayında yapılan ihracat ise 152.9 milyar dolar düzeyinde gerçekleşti. 
     İsrail'e yapılan ihracat ise 731.6 milyon dolar düzeyinde kaldı. 
     
</TEXT>
</DOC>
