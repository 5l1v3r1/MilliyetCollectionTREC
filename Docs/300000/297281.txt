<DOC>
<DOCNO> 297281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/sonsiy19.html </URL>
<DATE> 2004/12/13/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
TBMM'de pankartlı protesto .. 
</HEADLINE>
<TEXT>

     TBMM Genel Kurulu'nda, Ceza ve Güvenlik Tedbirlerinin İnfazı Yasa Tasarısı görüşülürken, bir grup pankart açarak slogan attı. 
     TBMM Genel Kurulu'nda tasarının görüşmeleri sürerken, birleşimi yöneten Başkanvekili Nevzat Pakdil, toplantıya 10 dakika ara verdi. Bu sırada dinleyici locasında oturan bir grup, ön sıralara gelerek bez pankart açtı ve slogan attı. 
     ''Yaşasın halkların kardeşliği'' ve ''demokratik Türkiye'' sloganlarını atan gruba polis müdahale etti. Polis, biri kız 3 kişiyi dinleyici locasından çıkartarak İç Hizmetler Müdürlüğü odasına götürdü. 
     
     "KAPÜŞONLARINA SARMIŞLAR" 

     TBMM Genel Kurulu'nda eylem yapan kişilerin, kabanlarının kapüşonlarına sardıkları ''ipek benzeri pankartı açmak istedikleri'' bildirildi. 
     TBMM İdare Amirliği'nin, Ceza ve Güvenlik Tedbirlerinin İnfazı Yasa Tasarısı'nın görüşmeleri sırasında Meclis Genel Kurulu'nda slogan atan ve pankart açmaya çalışan üç eylemciyle ilgili yaptığı yazılı açıklamada, ''Şahıslar, TBMM'ye Genel Kurul dinleyicisi olarak girmişler, kabanlarının kapüşonlarına sardıkları ipek benzeri pankartı açmak istemişlerdir'' denildi. 
     Açıklamada, eylemcilerin, bugün saat 16.00 civarında TBMM Genel Kurul Dinleyicileri Locası'nda pankart açmaya çalıştığı ve emniyet güçlerinin müdahalesi sonucu pankart açılmadan olaya el konulduğu belirtildi. 
     Dinleyici olarak TBMM'ye gelen H.K. 17 , Barış Başak 25 ve Hasret Tusun'un 20 güvenlik görevlilerince Ankara Emniyet Müdürlüğü'ne teslim edildiği kaydedilen açıklamada, şöyle denildi 
     ''Şahıslar TBMM'ye Genel Kurul dinleyicisi olarak girmişler, kabanlarının kapüşonlarına sardıkları ipek benzeri pankartı açmak istemişlerdir. Güvenlik güçlerinin müdahalesi sonucu açamamışlardır. Pankartta, Avrupa ulusundanım, Türkiye ulusundanım, Türküm, Lazım Çerkezim. Demokratik çözüm için çift taraflı ateşkes istiyorum barış için gençlik girişimi imzası yer almıştır.'' 
     
</TEXT>
</DOC>
