<DOC>
<DOCNO> 261363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/son/sondun25.html </URL>
<DATE> 2004/08/07/ </DATE>
<TIME> 22.13 </TIME>
<AUTHOR>  </AUTHOR>
<HEADLINE>
İran'da maden ocağı kazasında 7 kişi öldü 
</HEADLINE>
<TEXT>

     İran'da bir kömür madeni ocağında bugün meydana gelen kazada 7 maden işçisi öldü. 
     İran resmi haber ajansı İRNA'nın haberine göre, kuzeydeki Mazendaran eyaletinin Çamestan kenti valisi Taki Darahşande, Vas bölgesinde bulunan maden ocağındaki kazaya gaz patlamasının yol açtığını, kazada 7 işçinin öldüğünü söyledi. 
     İşçilerden 5'inin cesedinin göçükten çıkarıldığını, 2'sinin cesedini arama çalışmalarının sürdüğünü, patlamada 5 işçinin ise yaralandığını söyleyen Darahşande, yaralı işçilerin Amol ve Sari kentindeki hastanelere kaldırıldığını kaydetti. 
     Darahşande, Çamestan kentinin 40 kilometre doğusundaki maden ocağının özel şirket tarafından işletildiğini ve maden ocağında toplam 12 işçinin çalıştığını belirtti. 
     Darahşande, Vas bölgesindeki bazı maden ocaklarının çalışma ruhsatı olmadan işletildiğini de söyledi. 
     
</TEXT>
</DOC>
