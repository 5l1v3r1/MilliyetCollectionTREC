<DOC>
<DOCNO> 278931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/son/sontur05.html </URL>
<DATE> 2004/10/10/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Doktorum deyip taciz etmiş... 
</HEADLINE>
<TEXT>

     Ramazan ÇETİN DENİZLİ, DHA 

DENİZLİ'de kendisini doktor olarak tanıtarak gittiği evlerde yalnız bulduğu kız çocuklarını taciz eden ve tecavüz etmeye kalkışan çay ocağı işletmecisi 23 yaşındaki Mehmet Cingirt tutuklandı. 
     İl Sağlık Müdürlüğü'nde doktor olarak çalıştığını ve evlerde sağlık taraması yaptığını söyleyen bir kişinin çocuklara cinsel tacizde bulunmaya ve tecavüz etmeye çalıştığının belirlenmesi polisi alarma geçirmişti. Bahçelievler Mahallesi'nde oturan ilköğretim okulu 6'ncı sınıf öğrencisi 13 yaşındaki E.Ö.'nün verdiği eşkalle robot resim çizilmişti. Zanlıyı robot resim ele verdi. Esentepe Polis Merkezi ile Ağır Suçlar Şubesi'nin oluşturduğu özel ekip, robot resme çok benzeyen Mehmet Cingirt'i önceki gün yakalayarak gözaltına aldı. 
     Emniyet Müdürlüğü'nde ifadesini alınan evli ve bir çocuk babası Mehmet Cingirt, E.Ö.'ye de teşhis ettirildi. Suçunu kabul eden Cingirt ifadesinde doktor olduğunu, muayene edeceğini söyleyince kimsenin dikkatini çekmediğini söyledi. 
     Yapılan araştırmada Cingirt'in dört ay önce Karşıyaka Mahallesi'nde bir kadına da doktor olduğunu söyleyip, tacizde bulunduğu ancak ismi açıklanmayan kadının şikayetçi olmadığı anlaşıldı. Mehmet Cingirt'in Pamukkale Üniversitesi'nde memur olan eşi olayı öğrenince şoka girdi. Nöbetçi mahkeme çıkartılan Cingirt, cezaevine gönderildi. 
     
</TEXT>
</DOC>
