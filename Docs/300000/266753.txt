<DOC>
<DOCNO> 266753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/spor/ygokberk.html </URL>
<DATE> 2004/08/27/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Yine Yalçın Granit'e 
</HEADLINE>
<TEXT>


Beni boşver ben senin, ikimizin arasında da, hepimizin arasında da söylediğin gibi sana göre bi acccaip" tişörtler, sana göre yırtık pırtık jean'ler giyen onları tek tek nasıl aradığımı bir bilsen , sana göre biraz uçuk, sana göre biraz kaçık, kısaca sana göre biri değilim belki de. Ne yapabilirimki. Sevgilim bile yüzde yirmimi ancak tanıyabiliyorsa benim... 
Söz istemeden çul uma gelmişken, ya da ben sözü isteyerek çul uma getirmişken, benim bu tarzım senin o basketbolunun o en heyecan verici bire bir i gibi heyecan verici bir şey işte. Hemen hemen her yırtmış ülkenin gecesinde de, hatta bir Milano, bir Paris gecesinde de her Top Ten'e girerim ya, o senin beğenmediklerinle... 
Uzatmayalım. Bir olmazsa olmaz değilim. Bir yıpratılabilir im ben. Beni boşver. 

Ama sen... 
Koyu şık blazerlar, koyu şık ütülü pantolonlar giyiyorsun. Pivot'ta hepimizin arasında söylediğin gibi ben geceleri gezerken, sen basketbolu düşünüyorsun. Basketbolun bir duayenisin, bir olmazsa olmazı da. Senin yıpranmaman gerekiyor. 

Rum lokantası 
Bir kere yazmıştım. O yüz yıllık Rum meyhanesini devralıp anasının birkaç mezesini hiç de gereği yokken, o yüz yıllık Rum meyhanesinin kendine has menüsünün içine sokan ve o olağanüstü güzellikteki menünün içine eden iki kaşının arasında bir kaş gibi si daha olan o tek kaşlı ya yekpare kaş da denebilir burayı senin bile bozmaya hakkın yok demiştim. Sahibi bile olsan... Ben izin vermem, biz izin vermeyiz. Burası senden önce benim, bizim . Hiçbir şey anlamamıştı tabii tek kaş lı. Arkamızdan öylece bakakalmıştı. Sonra birileri ona ne demek istediğimizi anlatmış ki, bir daha gittiğimizde menü yine eski haline gelmişti. 

Seni korumam lazım 
Evet Yalçın abi seni seviyorum, seviyoruz. Seni, senin bile yıpratmana izin vermeyeceğim bundan sonra. Bir daha Pivot'a elinden kendi irademle bağlanmak istiyorum kağıdı almadan bağlamamak için elimden geleni yapacağım. Yıpranmanı istemiyorum. Sen kendini koruyamıyorsun, seni benim korumam gerekiyor, bizim korumamız ve de kollamamız... Çünkü seni seviyoruz. 

Yine tek gecelik İtalyan 

NOOOLUYO böyle yaa, amma mail attınız, amma telefon açtınız ve de amma çevirip çevirip sordunuz bana nedir bu diye. Geçen hafta da yazmıştım. Tek gece açık olacak bir restoran işte. İtalya'dan her perşembe biri gelecek, bir cuma lık yemek yapıp gidecek. Siz de en fazla 15 - 20 kişilik gruplar halinde yiyeceksiniz. Hepsi hepsi bu. Zevkim için, zevk için, zevkiniz için demiştim. Ama şimdiden bu kadar ilgi karşısında oldukça zorlanacağım galiba, tek gecelik restoranın çok gecelik olmaması için de elimden geleni yapacağım. Tadım kaçmasın, tadı kaçmasın, tadınız kaçmasın. 

Abi, abi dedikçe 

Abi, çay bardağının ince bellisi, kahvenin köpüğü, falı gibi tam bizden birşey ve de taaa içimizden birşey. Sevdiğim, saydığım bir bilmemkime bilmemkim abi demek, sizi bilmem ama bana öyle iyi geliyorki. Ve de öyle hoşuma gidiyorki. 
Abiler ne abiliklerini biliyorlar ne hadlerini ne de nerede durmaları gerektiğini ama. İşte bizim Halil Özer 'in başına gelenler mesela. Spor basınının en çalışkan, en doğru adamlarından biri O. Fatih Altaylı, Halil için "Galatasaraylı yöneticiler arasında bile zaman zaman espri konusu oluyor. Bazen yönetim kurulu toplantılarından çıkarken 'Ne konuştuk hatırlamıyoruz. Halil'i arayalım anlatsın' deriz. Ya da katılmadığımız yönetim kurulullarında ne konuşulduğunu öğrenmek için en iyi kaynağın Halil Özer olduğunu söyleriz" diye yazmıştı. Bir kanalda iki abiyle program yapacaktı Halil. Kanaldaki ikili, üç lenecekti, bence güçlenecekti de. İlk program sonrasında o iki abiden sinyor abi olanı, "Bana konuşacak zaman kalmadı" demiş. Halil'e de no denmiş. O kadar senedir konuşan üstelik çok sevdiğim o sinyor abi de zaman bulamamışsa konuşmaya... Benim bildiğim 50 senedir filan konuşuyor o abi. Peki Halil'in veya Halil'lerin zamanı ne zaman gelecek. Onlar ne zaman, zaman bulacaklar konuşmaya. Abi yide ince belli çay bardağımız veya kahvemiz veya filan veya falanımız veya diğer bize has bütün özelliklerimiz gibi seviyor ve korumak istiyoruz. Ama abiler abi liğin sınırını bilmiyorlar ki. Abi demeye bayılan ben bile bana abi dendiğinde öyle tüylerim ürperiyor ki, öyle bi tuhaf oluyorum ki, beni de o abilerden biri gibi zannedecekler diye. 

Pivot'un günü değişti 

CNN Türk'ün yeni yayın döneminde Pivot bu haftadan itibaren cumartesi 16.00 - 17.00 arasında olacak. Pivot'çulara duyurulur. 

Yine one ben bişey 

Yine amma mail attınız, amma telefon açtınız ve de amma çevirip çevirip sordunuz bana. Sevgilisinin bile yüzde yirmisini tanıdığı bir adamın ben , bir yüzde yirmisini daha göstermesi belki de en kısacası one ben bişey i anlatmanın. Yüzde kırkımın gerisini de şimdilik kendime saklıyorum, kötü günlerim için. Sabredin, az kaldı. 

Bilgin'den 

SON haftanın O nsuz geçen tatsız ve tüm tadımı kaçıran sonu bu defa sona götürüyor galiba bizi. Hata yapmak üzereyim biliyorum. Ne demiş o adam. Hatasız olacak kadar zavallı mıyım Evet hata yapma hakkımı kullanmak istiyorum. Her ne pahasına olursa... Hatta O nu kaybetme pahasına bile olsa... 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 





</TEXT>
</DOC>
