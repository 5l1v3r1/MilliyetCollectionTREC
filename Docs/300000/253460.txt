<DOC>
<DOCNO> 253460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/guncel/gun90.html </URL>
<DATE> 2004/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 


Enteresan sinematik notlar... 

Jaws filminde "Amity Adası" olarak kullanılan Massachusetts'deki Martha's Vineyard adlı adada filmden önce, yazları turist sayısı maksimum 5000 iken Jaws'dan sonra 15000 olmuştur...Academy of Motion Picture Arts and Sciences'da kütüphaneci olan Margaret Herrick, yeni tasarlanan heykelciğe "Oscar amcama Oscar Pierce ne kadar da benziyor " deyince heykelciğin adı Oscar kalmıştır... Bazı söylentilere göre ise heykelciğe adını Bette Davis vermiştir, fakat bu inanış pek kabul görmez...Efsane filmlerden Heat'de Robert De Niro ve Al Pacino ortak sahneleri olduğu halde hiç bir araya gelmemişler. Sahneler ayrı zamanlarda çekilmiş ve birleştirilmiş. Filmde göründükleri süre de eşit... Daha önce de Godfather 2'de birlikte rol alan ikili senaryo ve rolleri gereği Robert De Niro, Al Pacino'nun babasının gençliğini oynamaktadır aynı sahnede görünmüyorlar. Bu iki olay, Heat piyasaya çıktığı tarihte gayet güzel reklam malzemesi yapılmış ve çeşitli "birlikte görünmeme" efsanelerine yol açmıştır...Terminator için üzerinde ciddi ciddi düşünülen isim O. J. Simpson... Daha sonra O. J. Simpson'un izleyici tarafından ciddiye alınmayacağına karar verilmiş ve vazgeçilmiş...Pop Art Peygamberi Andy Warhol, 5 saat 21 dakikalık ve başından sonuna kadar bir adamın uyurken görüntülendiği "Sleep" adlı bir film çekmiştir. 17 Ocak 1964'te ilk gösterimi yapılan "Sleep" filmine sadece 9 kişi gitmiş, ikisi de ilk saat içerisinde filmden çıkmış... Milos Forman'ın yönettiği Man on the Moon 1999 filminde, ünlü komedyen Andy Kaufman'ın Jim Carrey menajeri George Saphiro rolünde Danny DeVito, en yakın arkadaşı Bob Zmuda rolünde ise Paul Giamatti oynamaktadır. Ancak DeVito ve Giamati tarafından canlandırılan ve yaklaşık yirmi beş yıl öncesinde geçen olayların baş karakterleri olan bu şahıslar, Man on the Moon filminin prodüktörleridir. Ayrıca Andy Kaufman'ın bu iki kişiyle birlikte takıldığı zamanlarda oynadığı Taxi dizisinde, önemli bir rolde de Danny DeVito oynamaktadır. Seinfeld dizisinin senaristi ve başrol oyuncusu Jerry Seinfeld ise bir Andy Kaufman hayranıdır ve Seinfeld dizisinin prodüktörü George Saphiro'dur...Michael Jackson'un Bad adlı şarkısının klibini Oscar ödüllü yönetmen Martin Scorsese çekmiş, klipte Michael Jackson'a, sadece 17 dakikalık versiyonunda Wesley Snipes de eşlik etmiştir...Roman Polanski'nin Rosemary's Baby filminden bir yıl sonra, Polanski'nin işi nedeniyle eve gelemediği bir gece, sekiz buçuk aylık hamile olan eşi Sharon Tate, Charles Manson ve yandaşları tarafından öldürülüyor... Filmde Rosemary'nin bebeği 6 Haziran 1966'da 6 6 66 doğuyor... Sharon Tate ise 9 Ağustos 1969'da 9 9 69 öldürülüyor... "Church of Satan" kurucusu Anton LaVey'in filme maddi ve teknik yardımlar sağladığı iddia edilse de olay asılsız çıkıyor... Rosemary's Baby filminin çekildiği "The Dakota Building", John Lennon'un bir zamanlar yaşadığı ve de 1980'de önünde vurulduğu apartman... 
Not Bu enteresan notlar, Internet'ten falan gelmemiştir. Bizzat ShockHaberciler tarafından araştırılmış ve doğruluğu onaylanmıştır .. Vatan 34 Televizyon Editörü Neslihan Akdaş'ın dikkatine 

Bazen kendimi baskı altında hissediyorum... 
Blaise Pascal 

Nereye çıkıyorsun .. 

Coca-Cola'nın yeni sloganı "Sokağa çıksana, hayat sokakta..." Tamam reklam gayet hoş, şarkı da idare eder. Ama küçük birkaç sorun var. 
Sokaklarda kapkaçtan ve tinerci teröründen geçilmiyor. Artık alenen cep telefonları isteniyor, vermeyen bıçaklanıyor...Köprü, otoyol ve benzin fiyatları caydırıcı nitelik taşıyor... Yok NATO, yok düğün derken sokaklarda hayat duruyor...Aha şimdi de çöl sıcakları geliyor. Uzmanlar "sokağa çıkmayın " diye uyarıda bulunuyor... Görüldüğü gibi sloganı dinlemek pek mümkün değil. Umarız bir "B" sloganları vardır... 

Çevirinin Hası 
"Bayanissippi" b b 
</TEXT>
</DOC>
