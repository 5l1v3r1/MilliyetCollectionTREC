<DOC>
<DOCNO> 295638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sontur08.html </URL>
<DATE> 2004/12/07/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Otelde fuhuş yapan yabancı uyruklu kadınlara baskın .. 
</HEADLINE>
<TEXT>

     Ali Ümit ÜLKER DHA 

KIRKLARELİ'nin Lüleburgaz İlçesi'nde bir otelde fuhuş yaptıkları belirlenen 4 yabancı uyruklu kadın yakalandı. 
     Kırklareli - Lüleburgaz yolundaki Trakya Resort Otel'de 4 yabancı uyruklu kadının fuhuş yaptığı ihbarını alan jandarma baskın yaptı. Moldovya uyruklu 28 yaşındaki Elena Mutilica ve 32 yaşındaki Aliona Prosvırchhına, Kazakistan uyruklu 29 yaşındaki Svetlana Latyshkova, Ukrayna uyruklu 22 yaşındaki Mariyna Voronkına gözaltına alındı. 
     Türkiye'ye bir ay önce geldikleri belirlenen yabancı uyruklu kadınlar ifadelerinde Nazmi Çağlayan, Ekrem Uyuk, Ali Bulut, Beytullah Tez ve soyadlarını bilmedikleri İsmail ve Mehmet isimli kişilerin kendilerine fuhuş yaptırdığını söyledi. 
     Elena Mutilica, Aliona Prosvırchhına, Svetlana Latyshkova ve Mariyna Voronkına'nın Kırklareli Devlet Hastanesi'nde yapılan muayenelerinde herhangi bir hastalık taşımadıkları belirlendi. Yabancı uyruklu kadınlar yurt dışı edilmek üzere Kırklareli Emniyet Müdürlüğü Pasaport ve Yabancılar Şubesine gönderildi. Kadınlara fuhuş yaptırdıkları belirtilen 6 kişinin yakalanması için çalışmaların sürdürüldüğü bildirildi. 
     
</TEXT>
</DOC>
