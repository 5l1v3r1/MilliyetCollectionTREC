<DOC>
<DOCNO> 250090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/ekonomi/eko02.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
PO'dan 6 milyar dolarlık ciro hedefi 
</HEADLINE>
<TEXT>


İlk çeyrekte 109 trilyon lira k r elde eden, borçları da 889 milyon dolara inen Petrol Ofisi PO , bu yıl 6 milyar dolarlık ciro hedefliyor 

EKONOMİ SERVİSİ 

Petrol Ofisi Genel Müdürü Ertuğrul Tuncer, şirketin bu yıl hedeflenen cirosunun yaklaşık 6 milyar dolar olduğunu söyledi. Tuncer, k rlı büyümeyi hedeflediklerini ve bu yılın ilk üç aylık sonuçlarında da bunun görülebileceğini ifade ederek, "Petrol Ofisi ciro olarak Tüpraş'tan sonra ikinci büyük şirket. Bu yılki hedeflenen cirosu yaklaşık 6 milyar dolar" dedi. 
Bu yıl ilk çeyrekte 109 trilyon lira net k r sağladıklarını belirten Tuncer, şirketin, İş - Doğan ile birleşme tarihinde 1.4 milyar dolar olan toplam kredi borçlarının mart sonu itibariyle 889 milyon dolara gerilediğini açıkladı. 

98 oktanın ÖTV'si fazla 
Tuncer, "Petrol Ofisi'nin piyasadan 400 milyon dolarlık kısa vadeli alacakları, depolarda 200 milyon dolarlık stoku var. Böyle bir şirketin piyasada her zaman 500 - 600 milyon dolarlık krediyle çalışması gayet doğal" dedi. 
Tuncer, Petrol Ofisi'nin düşük kükürt içeren motorin ve 98 oktan benzinle ilgili kararname hazırlığı üzerine, Prodizel Euro Plus ve Protech 98 Plus'ı piyasaya sunduğunu söyledi. Özellikle yeni nesil araçlarda kullanılan bu ürünler için otomotiv firmalarından da talep aldıklarını belirten Tuncer, "Toyota bize, 'ne olur bu ürünleri getirin, Japonya'dan bu ürünleri kullanacak araç getireceğiz' dedi" şeklinde konuştu. Çeşitli şirketlerce satışına başlanan bu ürünlerin TSE tarafından tanımlanmasına ve fiyatlandırılmasına ihtiyaç bulunduğunu ifade eden Tuncer, edindikleri bilgilere göre, yapılacak düzenlemeler sonrası, bu ürünlerin ÖTV'lerinin daha yüksek olacağını ve yüzde 7 - 8 daha pahalıya satılacağını bildirdi. 

Belediyeler sevindi 
Tuncer, belediye sınırları içindeki bayilerin lisans için gayri sıhhi müessese ruhsatı alma zorunluluğu için ise şöyle konuştu "Belediye o ruhsatı verir de, onun başka yolları var. İşte onu her Türk vatandaşı gayet iyi bilir, nasıl alındığını. Bin 500, 2 bin bayi evraklarını tamamlamak zorunda, tabii şimdi belediyeler avuçlarını ovuşturaraktan..." 




</TEXT>
</DOC>
