<DOC>
<DOCNO> 291513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sontur08.html </URL>
<DATE> 2004/11/23/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
PKK'lının cenazesinde olay 
</HEADLINE>
<TEXT>

     DHA 

BATMAN'ın Beşiri İlçesinde güvenlik güçleri girdiği çatışmada ölen Redur' kod adlı PKK'lı terörist İdris Ulaş'ın önceki gece Diyarbakır'da düzenlenen cenaze töreninde olay çıktı. Cenaze defnedildikten sonra mezarlıktan dönen gruptaki gençler polisi taşladı. 1 polis yaralandı. Polis havaya ateş açarak kalabalığı dağıttı. 5 kişi gözaltına alındı. 
     Batman'ın Beşiri ilçesinin kırsal kesiminde geçen cumartesi günü güvenlik güçleriyle girdiği çatışmada öldürülen terörist İdris Ulaş'ın cenazesı önceki gün saat 21.30 sıralarında Diyarbakır'a getirildi. Mardinkapı semtinde bulunan Hazreti Ömer Camiine getirilen cenaze için yoğun yağmura rağmen yaklaşık bin kişi camii önünde toplandı. 
     
     TABUT SARI-KIRMIZI-YEŞİL RENKLİ BEZLE ÖRTÜLDÜ 
     Camide yıkandıktan sonra üzeri sarı-kırmızı-yeşil bir bezle örtülen PKK'lı için cenaze namazı kılındı. Namazdan sonra Büyükşehir Belediyesine ait cenaze aracına bindirilen teröristin cenazesi ile birlikte kalabalık yolu kapatıp Şehit namırın' Şehitler ölmez , Biji serok Apo' Yaşasın başkan Apo , TC sabrımızı taşırma bizi dağlara çıkarma', Gençler Botan'a özgür vatana', Gerilla vuracak intikam alacak', Barışta da savaşta da seninleyiz Öcalan', Ölmek öldürmek istemiyoruz', PKK halktır halk burada' sloganları atınca çevrede önlem alan güvenlik güçleri tarafından uyarıldı. Sloganlarına devam eden kalabalık daha sonra İdris Ulaş'ı Kürtçe dualar eşliğinde denfetti. 
     Mardinkapı Mezarlığı'nda bir konuşma yapan DEHAP Diyarbakır İl Başkanı Celalettin Birtane, her zaman barış ve demokrasiyi savunduklarını belirterek, "Bu konuda ısrarcı olacağız. Biz kimsenin ölmesini istemiyoruz. Türkler ve Kürtler bu ülkede bin yıldır kardeşçe ve barış içinde yaşadı. Bundan sonra da barış içinde yaşamak istiyoruz. Bunun için de herkesin çaba sarfetmesi gerekiyor'' dedi. 
     
     POLİS ARACINI TAŞLADILAR 
     Mezarlık dönüşü kalabalıktaki bazı gençler tekrar yolu kapatarak solagan atmaya devam edince polis tarafından dağılmaları için tekrar uyarı yapıldı. Polisin uyarısına karşılık göstericiler polis araçlarını taşladı. Bir sivil polis memuru başından aldığı taş darbesiyle hafif şekilde yaralanırken, bir polis aracının ise camları kırıldı. Güvenlik önlemi alan polis havaya ateş açarak kalabalığı dağıttı. Polisi, taş attıktan sonra Mardinkapı semtindeki sokak aralarına kaçan göstericileri kovaladı. Olaylar sırasında adları öğrenilemeyen 5 kişi gözaltına alındı. 
     
</TEXT>
</DOC>
