<DOC>
<DOCNO> 285226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sonyas03.html </URL>
<DATE> 2004/11/01/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Kanser geninin çocuklara geçmemesi için ısmarlama bebek izni 
</HEADLINE>
<TEXT>

     İngiltere'de anne babaların, çocuklarına kanser yapma riski bulunan genlerini geçirmelerini önleyebilmek amacıyla tüpte döllenen embriyonlar arasında seçim yapma izni verildi. 
     Üreme ve Embriyoloji Kurumu sözcüsü, bu tekniğin yakında dört çifte uygulanacağını bildirdi. 
     Sözcüye göre, tüpte döllenme sonucu elde edilecek embriyonlar, 6 ila 10 hücreden ibaretken incelenecek ve kısaca FAP olarak adlandırılan kanser yapıcı geni taşımadığı belirlenen embriyon ya da embriyonlar, anne adayının rahmine yerleştirilecek. 
     FAP geninin, rektum ya da kalın barsak kanserine yol açabildiği kaydedildi. 
     İngiltere'de, genetik tedavi amacıyla embriyon seçmeye geçen temmuzda izin çıkmıştı. O zamanki amaç, tedavi edilmesi imkansız hastalıklara yakalanan çocukların ''sipariş'' kardeşlerden alınacak hücrelerle tedavi edilmesiydi. 

     
</TEXT>
</DOC>
