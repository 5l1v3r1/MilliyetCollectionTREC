<DOC>
<DOCNO> 255871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/soneko02.html </URL>
<DATE> 2004/07/16/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
Çin ekonomisi 6 ayda yüzde 9.7 büyüdü... 
</HEADLINE>
<TEXT>

     Çin ekonomisinin yılın ilk yarısında yüzde 9.7 büyüdüğü açıklandı. 
     Ulusal İstatistik Bürosu sözcüsü Zheng Jingping, Çin'in ulusal gelirinin yılın ilk 6 ayında 5 trilyon 877 milyar yuana 710.7 milyar ABD Doları ulaştığını belirtti. 
     Zheng, Tüketici Fiyat Endeksi'nin de yılın ilk yarısında geçen yılın aynı dönemine oranla yüzde 3.6 arttığını kaydetti. Tüketici fiyatları kentlerde yüzde 3, kırsal kesimde yüzde 4.6 arttı. 
     Yılın ilk yarısında gıda fiyatları yüzde 9.5 yükselirken, sağlık harcamaları yüzde 0.3, eğitim ve kültür harcamaları yüzde 0.9, konut giderleri yüzde 3.7 oranında arttı. Perakende satış fiyatları yüzde 2.4, sanayi ürünlerinin fabrika fiyatları yüzde 4.7, ham madde ve yakıt fiyatları yüzde 9.8 yükseldi. 
     Bu arada giyecek fiyatları yüzde 1.4, ev eşyaları fiyatları yüzde 1.6, ulaşım ve haberleşme ücretleri yüzde 1.7 oranında düştü. 
     Kırsal bölgelerde yaşayan Çinlilerin ortalama gelirleri yılın ilk yarısında geçen yılın aynı dönemine göre yüzde 16.1, enflasyon hesaba katıldığında ise yüzde 10.9 artarak 1345 yuana 162.6 ABD Doları ulaştı. Sözcü Zheng, bunun son 7 yıldaki en yüksek oran olduğuna işaret etti. 
     Şehirlerde yaşayan Çinlilerin ortalama net gelirleri de geçen yılın aynı dönemine göre yüzde 11.9, enflasyon hesaba katıldığında yüzde 8.7 aratarak 4815 yuana 582.2 ABD Doları çıktı. 
     
</TEXT>
</DOC>
