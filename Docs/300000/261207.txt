<DOC>
<DOCNO> 261207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sontur29.html </URL>
<DATE> 2004/08/06/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Dikkat Hafta sonu yağmur geliyor... 
</HEADLINE>
<TEXT>

     Yağmurlu bir yaz mevsimi geçiren yurdumuz hafta sonunda da yer yer yağış alacak. Cumartesi günü Batı bölgelerde sağanak yağış görülürken, hava sıcaklığında değişiklik olmayacak. 
     İstanbul, yarın sağanak yağış alırken pazar ve pazartesi günleri parçalı bulutlu olacak. Diğer büyük kentlerde hava sıcaklığı mevsim normalleri civarında seyredecek. 
     Gün gün hava durumu şöyle 
     Cumartesi 
     Marmara, Kuzey Ege, Bolu çevresi ve Erzurum ile Kars civarı sağanak yağış alırken, güney bölgeler az bulutlu ve güneşli. Diğer yerler parçalı bulutlu bir gün geçirecek. 
     Pazar 
     Trakya, Orta Karadeniz'in iç kesimleri ile yine Erzurum-Kars çevresi sağanak yağışlı. Güney bölgelerde güneş ve sıcak hava etkili olmayı sürdürecek, kuzey bölgeler parçalı bulutlu olacak. 
     Pazartesi 
     Yeni haftada sağanak yağışlar yalnızca Doğu Karadeniz, Erzurum-Kars çevresi ile Orta Karadeniz'in iç kesimlerinde görülecek. Marmara, Ege, Akdeniz, Güneydoğu Anadolu açık ve güneşli. Diğer kesimler parçalı ve az bulutlu... 
     
     Antalya da yağış alacak... 

     Yaz mevsiminin en gözde tatil merkezi Antalya, gelecek hafta ortasından itibaren sağanak yağış alacak. 
     Meteoroloji Bölge Müdürlüğü, gelecek hafta ortasından itibaren Akdeniz Bölgesi'nin sağanak yağışın etkisi altına gireceğini bildirdi. 
     Meteoroloji Bölge Müdürlüğü'nden yayınlanan 7-13 Ağustos dönemini kapsayan haftalık meteorolojik rapora göre, Antalya ve çevresinde hava, hafta sonunda ve 9 Ağustos Pazartesi günü parçalı bulutlu geçecek. 10 Ağustos Salı günü iç kesimlerde yer yer sağanak yağış ve gök gürültülü sağanak yağış beklenirken, 11 Ağustos Çarşamba günü, Akdeniz Bölgesi'nin tamamında yer yer sağanak ve gök gürültülü sağanak yağış görülecek. 
     Yağış, 12-13 Ağustos tarihlerinde yeniden doğu bölgelerine kayarak, Alanya ve çevresinde etkili olacak. 
     Hafta boyunca hava sıcaklığı mevsim normallerinde olacak. En yüksek sıcaklık kıyı kesimlerinde 31 ile 36, iç kesimlerde ise 28 ile 33 derece civarında seyredecek. 
     Meteoroloji yetkilileri, yağış esnasında kıyı kesimlerinde nispi bir serinlik görülse bile, yağış sonrası hava sıcaklığının mevsim normallerine döneceğini bildirdiler. 

     
</TEXT>
</DOC>
