<DOC>
<DOCNO> 265784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sontur25.html </URL>
<DATE> 2004/08/23/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Antalya'da patlama 1 ölü, 1 yaralı 
</HEADLINE>
<TEXT>

     Antalya Kaleiçi Yat Limanı'nda meydana gelen patlamada, bir kişi öldü, bir kişi yaralandı. 
     Yat Limanı'ndaki dalgakıranda saat 14.00 sıralarında henüz belirlenemeyen bir sebeple patlama meydana geldi. Patlamada, henüz kimliği belirlenemeyen 14-15 yaşlarında bir çocuk ölürken, 14 yaşındaki Osman Durmaz yaralandı. Durmaz, Antalya Devlet Hastanesi'nde tedavi altına alındı. 
     Antalya Emniyet Müdür Yardımcısı Müjdat Özcan, basın mensuplarına yaptığı açıklamada, saat 14.00 sıralarında Yat Limanı'nda patlama olduğu bilgisinin kendilerine geldiğini belirterek, yapılan incelemede 1 kişinin öldüğü, 1 kişinin yaralandığının tespit edildiğini kaydetti. 
     Olayla ilgili 2 kişinin gözaltına alındığını vurgulayan Özcan, patlamanın neden kaynaklandığının henüz belirlenemediğini söyledi. 
     Öte yandan, Nöbetçi Savcı Yusuf Hakkı Doğan, olay yerinde inceleme yapıyor. 
     
     İzliyoruz, gelişmeleri aktarmaya devam edeceğiz 



     
</TEXT>
</DOC>
