<DOC>
<DOCNO> 275691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sonspo35.html </URL>
<DATE> 2004/09/28/ </DATE>
<TIME> 20.39 </TIME>
<AUTHOR>  </AUTHOR>
<HEADLINE>
Beşiktaş Denoueix ile temasa geçti... 
</HEADLINE>
<TEXT>

     Fransız teknik direktör Reynold Denoueix, Beşiktaş Kulübü'nün, menajerleri aracılığıyla kendisiyle temasa geçtiğini söyledi. 
     Denoueix, İspanyol spor gazetesi Marca'nın internet sitesine yaptığı açıklamada, ''Acil olarak teknik direktör aramasa da Beşiktaş benimle temasa geçti'' dedi. 
     Real Sociedad'tan ayrıldıktan sonra kendisine takım arayan Fransız Denoueix, açıklamasında ayrıca, ''Gerçekte temaslar oldu ama direkt değil. Beşiktaş'ın teknik direktörlük koltuğuyla ilgilenip ilgilenmediğimi bilmek için benim temsilcilerim aracılığıyla görüşüldü. Aceleyle buna atılmak istemiyorum. Çünkü öncelikle şu anda Beşiktaş'ın bir teknik direktörü var. İkincisi de bu takımın durumunu bilmiyorum'' ifadelerini kullandı. 
     
</TEXT>
</DOC>
