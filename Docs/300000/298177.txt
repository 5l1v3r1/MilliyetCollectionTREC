<DOC>
<DOCNO> 298177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/soneko04.html </URL>
<DATE> 2004/12/16/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
ABD’ye sermaye girişi azalıyor 
</HEADLINE>
<TEXT>

     Yabancı sermayedeki düşüşe rağmen bono ve hisse senedine olan ilgi arttı ABD’ye ekim ayında gelen yabancı sermaye miktarı, bir önceki aya göre 20 milyar dolara yakın gerileyerek 48.1 milyar dolar oldu. Ekimdeki yabancı sermaye girişi aynı zamanda 2004 yılı içerisindeki en düşük rakamı temsil ediyor. 
     ABD’de artan cari açığının finansmanı için en güvendiği kalemlerden biri olan yabancı sermaye girişi ekim ayında analistleri yanılttı. 50 ile 73 milyar dolar arasında bir giriş bekleyen analistler, 60 milyar doların altındaki bir rakamın da doların seyri açısından olumsuz olacağını düşünüyorlardı. 
     Düşüncelere paralel olarak rakam açıklandıktan sonra dolar euro karşısında dip yaparak 1.34 seviyesinin üzerine çıktı. 
     
     Yabancılar borsada alışa geçti 
     Öte yandan yabancı yatırımcılar iki aydır devam eden net satıcı konumundan çıkarak Wall Street’de net alıcı oldular. Ekim ayında yabancılar 3.1 milyon dolarlık hisse satarken, 3.8 milyar dolarlık alış gerçekleştirdiler. 
     Ekim ayında ABD tahvillerine olan ilgi de arttı. Eylül ayındaki 15.8 milyar dolarlık alışın ardından ekimdeki alış tutarları 18.3 milyar dolara çıktı. 
     
</TEXT>
</DOC>
