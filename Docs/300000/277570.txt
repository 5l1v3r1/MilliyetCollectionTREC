<DOC>
<DOCNO> 277570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sonyas08.html </URL>
<DATE> 2004/10/05/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
'Şakşuka', patlıcan satışlarını artırdı 
</HEADLINE>
<TEXT>

     DHA 
TARIK Mengüç'ün 'Şakşuka' adlı şarkısı Edirne'de sebze satarak geçimini sağlayanların yüzünü güldürdü. Edirneli satıcılar, şarkı çıktıktan sonra şakşuka yemeğinin yapımında kullanılan patlıcanların satışlarında artış yaşandığını söyledi. 
     Edirne'de bazı aileler, tarlalarında yetiştirdikleri çeşitli sebzeleri ve ürettikleri bostan patlıcanlarını Karaağaç Mahallesi Lozan Caddesi'nde yol kenarında açtıkları tezgahta satışa satıyor. 
     Satıcılar Tarık Mengüç'ün söylediği Şakşuka' isimli şarkıdan sonra yemeğin yapımında kullanılan boston patlıcanların satışının arttığını anlatırken, "Şakşuka'nın yapımında boston tombul patlıcanlar kullanılıyor. Şarkı tanındıktan sonra şakşukayı duyanlar yemeği merak ederek yapımında kullanılan patlıcanlardan alıyorlar'' dedi. Satıcılar ürettikleri şakşukalık boston patlıcanların kilosunu 1 milyon liradan satıyor. 
     Karaağaç Mahallesi Lozan Caddesi üzerinde yol kenarına açtığı tezgahında sebze satarak geçimini sağlayan 47 yaşındaki Nigar Haceroğlu, "Tarık Mengüç'ün Şakşuka' şarkısı çıktıktan sonra, bu yemeğin yapımında kullanılan patlıcanların satışı arttı. Şarkıyı duyanlar şakşukanın nasıl bir yemek olduğunu merak edip geliyor ve şakşuka yapımında kullanılan Boston' patlıcan dediğimiz, tombul görünümü olan patlıcanlardan alıyorlar. Bizler de şarkıyı söyleyerek satış yapıyoruz'' dedi. 
     
</TEXT>
</DOC>
