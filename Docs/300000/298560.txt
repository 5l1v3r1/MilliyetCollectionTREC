<DOC>
<DOCNO> 298560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sontur20.html </URL>
<DATE> 2004/12/17/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Sanatçı Ayten Alpman kalp krizi geçirdi... 
</HEADLINE>
<TEXT>

     ''Memleketim'' adlı şarkısıyla tanınan sanatçı Ayten Alpman kalp krizi geçirdi. 
     Akşam vereceği konser için Ankara'ya gelen sanatçı, sabaha karşı fenalaşarak Fatih Üniversitesi Hastanesi'ne kaldırıldı. Burada tedavi altına alınan Alpman, yoğun bakım ünitesine sevkedildi. 
     Fatih Üniversitesi Hastanesi yetkilileri, sanatçının kalp krizi geçirerek saat 04.00 sıralarında hastaneye getirildiğini ve tedavi altına alındığını bildirdiler. 
     Sanatçının şu anda durumunun iyi olduğunu belirten yetkililer, ''Sağlık durumu şu anda geldiğine göre iyi durumda. Ancak, her kalp krizi geçiren hasta gibi 2-3 gün kontrol altında bulundurulacak'' açıklamasında bulundular. 
     Ayten Alpman'ın bu akşam Kocatepe Kültür Merkezi'nde vereceği konserin de iptal edildiği kaydedildi. 
     
</TEXT>
</DOC>
