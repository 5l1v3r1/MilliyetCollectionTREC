<DOC>
<DOCNO> 298510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sonspo08.html </URL>
<DATE> 2004/12/17/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Beşiktaş için tek çare Türkiye... 
</HEADLINE>
<TEXT>

     UEFA'ya veda eden Beşiktaş, gelecek sezon Avrupa'ya gidebilmek için ya ligde ilk ikiye girmek ya da Türkiye Kupası'nı kazanmak zorunda. 
     
     O başlangıçtan sonra 

     4 Kasım rüya gibiydi... UEFA Kupası kuraları çekildiğinde B Grubu’nun liderliği için favori gösterilen Athletic Bilbao, İnönü Stadı’ndan 3-1’lik yenilgiyle uğurlanmıştı. Ancak 25 Kasım’da Steaua Bükreş yenilgisi, 16 Aralık’ta da Standard Liege beraberliği hiç de hesapta olmayan sonuçlardı. İşte bu neticelerin ardından dün gece Parma ile final oynamak zorunda kalan Siyah - Beyazlılar, Ennio Stadı’ndan mağlubiyetle ayrılıp Avrupa macerasını oldukça erken noktaladı. 
     
     Gözler 22 Aralık’ta 

     Şu andan itibaren Kara Kartallar için bu sezon gelecekte sadece iki cephe kaldı Süper Lig ve Türkiye Kupası... Beşiktaş gelecek sezon da Avrupa Kupaları’na katılmak istiyorsa ya ligde ilk ikiye girmek ya da Türkiye Kupası’nı kazanmak zorunda... Siyah-Beyazlılar ligde lider Fenerbahçe’nin 14, ikinci sıradaki Galatasaray’ın da 12 puan gerisinde 6. sırada. Bu açıdan bakılırsa Türkiye Kupası daha kolay ihtimal. İlk engel Göztepe maç İzmir’de 22 Aralık’ta... 

     
</TEXT>
</DOC>
