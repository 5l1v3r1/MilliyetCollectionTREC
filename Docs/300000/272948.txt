<DOC>
<DOCNO> 272948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/son/sonspo28.html </URL>
<DATE> 2004/09/18/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Ve '12 Dev Adam' finallerde Türkiye 77 - Bosna Hersek 59 
</HEADLINE>
<TEXT>

     Avrupa Şampiyonası elemelerinde E Grubu'nda oynadığı 3 maçı da kazanan A Milli Basketbol takımımız, Bosna Hersek'i 77-59 yenerek dörtte dört yaptı ve finalleri garantiledi. 
     Maçın ilk dakikalarında iki takım arasında büyük çekişme yaşandı ve 5. dakika 9-9 beraberlikle geçildi. Daha sonra Hidayet ile 3 sayılık atışlarda başarılı olan Türkiye, ilk periyodu 23-14 önde geçti. 2. periyodun ilk 2 dakikasında sayı bulamayan A Milli Takım, iyi savunma yaparak rakibinin oyuna ortak olmasını engelledi. 
     Savunmada pota altında Fatih'i iyi kullanan milliler, skor üretmeye başladı ve farkı açtı. Türkiye, Kerem'in basketiyle 19. dakikada farkı 15 sayıya 39-24 çıkarırken, ilk yarıyı da 39-26 önde geçti. 
     İkinci yarıya da hücumda hızlı başlayan Türkiye, Hidayet ve Ender ile sayı üretti ve 27. dakikada Ermal'in basketiyle 19 sayılık fark 56-37 yakaladı. Milliler, 3. periyodu da 58-40 önde tamamladı. 
     Milli takım, son periyodun ilk dakikalarında yine hücumda zorlanırken, özellikle Krasiç'i durduramadı. Bosna-Hersek, bu oyuncunun sayılarıyla 35. dakikada farkı 13 sayıya dek 63-50 indirdi. Ancak milliler, rakibinin farkı kapamasını engelledi ve karşılaşmayı 77-59 kazandı. 
     Milli takım, bu sonuçla grubundaki 4. maçını da kazanarak 34. Avrupa Erkekler Basketbol Şampiyonası finallerine katılmayı garantiledi. 
     
     HİDAYET, EN SKORER OYUNCU 

     Maçta Hidayet, attığı 18 sayıyla takımın en skoreri olurken, Mehmet 15 sayı üretti. Türkiye, rakibi karşısında ribauntlarda 42-33 geride kalmasına karşın karşılaşmayı kazanmasını bildi. Milli takım, 33 ribaunttan 28'ini savunmada alırken, 5 hücum ribaundu kazandı. Maçın en fazla skor üreten oyuncusu Hidayet, ABD'de bulunduğu sürece çok çalıştığını ve kendine güvenin eseri olarak yüksek yüzdeyle atışlar kullandığını söyledi. 
     MAÇIN KARNESİ 
     

TÜRKİYE 77 - BOSNA HERSEK 59 Salon Abdi İpekçi Hakemler Stelian Banica xx Romanya , Branislav Mrdak xx Sırbistan Karadağ , Yaron Zarif xx İsrail Türkiye Kerem Tunçeri xx 9, Ender xx 10, Hidayet xxx 18, Kerem Gönlüm xx 4, Mehmet xxx 15, Ermal xx 7, Barış xx 4, Cenk xx 6, Fatih xx 4, Semih xx, Pastal xx Bosna-Hersek Mrsiç xx 7, Kurupalija xx 6, Kovacevic x 4, Ovcina x 4, Hukic xx 10, Radojevic xx 7, Krasiç xx 12, Castle xx 6, Bajramoviç x, Valjevac x 1, Teletoviç x 2 1. Periyot 23-14 Devre 39-26 Türkiye lehine 3. Periyot 58-40      
</TEXT>
</DOC>
