<DOC>
<DOCNO> 290027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/siyaset/siy02.html </URL>
<DATE> 2004/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer'den müdüre veto 
</HEADLINE>
<TEXT>


Sezer, yurtdışında eğitim müşaviri olmak için yönetmeliği bile değiştiren MEB Dış İlişkiler Müdür Vekili Kapaklıkaya'nın kararnamesini 'yeterli liyakate sahip değil' gerekçesiyle geri çevirdi 

ANKARA Milliyet 


Cumhurbaşkanı Ahmet Necdet Sezer, yurtdışına eğitim müşaviri olmak için yönetmelik değişikliği yapan Milli Eğitim Bakanlığı Dış ilişkiler Genel Müdür Vekili İbrahim Kapaklıkaya'nın kararnamesini geri çevirdi. Sezer'in, kararnameyi "Kapaklıkaya'nın yeterli liyakate sahip olmadığı" gerekçesiyle veto ettiği belirtildi. 
Sezer'in 9 Kasım'da veto ettiği kararnameyle ilgili yazı, 12 Kasım'da MEB'e ulaştı. Veto kararı beklediğini yakın çevresine söyleyen Kapaklıkaya da, görevli olarak İstanbul'a gitti. 
Kapaklıkaya, mülkiye müfettişliğinden genel müdürlüğe vek leten atandı. Kapaklıkaya, görevini sürdürürken Yurtdışı Teşkilatına Sürekli Görevle Atanacak Personel Hakkındaki Yönetmelik'te değişiklik yapmıştı. Yönetmeliğin 5. maddesindeki "son müracaat tarihi itibariyle, son 3 yıldır bakanlık merkez veya taşra teşkilatı kadrolarında çalışıyor olma" şartı kaldırılarak, MEB kadrosunda olmayanların bakanlığın yurtdışı kadrolarına atanabilmelerinin yolu açılmıştı. 

70 puan almıştı 
Kendi organizasyonunda gerçekleştirilen Yurtdışı Eğitim Kadroları Mesleki Yeterlilik Sınavı'na da giren Kapaklıkaya, 295 kişinin katıldığı sınavı 70 puan alarak kazanmış, mülakattan da 100 puan almıştı. 



</TEXT>
</DOC>
