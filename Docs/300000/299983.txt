<DOC>
<DOCNO> 299983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sontur08.html </URL>
<DATE> 2004/12/22/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
PKK'lıların mezarı DNA testi için açıldı 
</HEADLINE>
<TEXT>

     Arif ARSLAN DHA 

BATMAN'ın Beşiri İlçesi'ne bağlı Beşpınar Köyü yakınlarında geçen yıl güvenlik güçleriyle girdikleri çatışmada öldürülerek gömülen, yakınlarının başvurusu üzerine açılarak nakledilen 7 teröristin mezarı, DNA testi yapılması için yeniden açıldı. 
     Geçen yılın Temmuz ayında çıkan çatışmada öldürülen PKK'lı İzzet Yılmaz, Şerif Yalçın, Yılmaz Ayaz, M. Ömer Reşit, Deniz Yanat, İzzettin Kök ve Yılmaz Şimşek, Beşiri'deki asri mezarlıkta toprağa verildi. Ailelerinin talebi üzerine 7 teröristin mezarları, gömüldükten 4 ay sonra açılarak cesetleri Batman'ın Yavuz Selim Mahallesi'ndeki mezarlığa nakledildi. 
     Öldürülen Şerif Yalçın'ın Tunceli'de yaşayan babası Mehmet Yalçın, oğlunun mezarını memleketine nakletmek için Batman Cumhuriyet Başsavcılığı'na başvurdu. Bunun üzerine, 7 terörintin mezarının açılarak, DNA testi yapılmasına karar verildi. Mezarlık çevresinde alınan geniş güvenlik önlemleri altında Belediye ekipleri dün saat 14.00 sıralarında 7 mezar ikinci kez açıldı. Cesetlerden alınan örnekler, DNA testi için İstanbul Adli Tıp Kurumu'na gönderildi. 
     Mezarların açılması sırasında hazır bulunan DEHAP İl Başkanı Mehdi Öztüzün, daha önce Beşiri'de toprağa verilen, ardından Batman'a getirilen cenazelerin gerçek sahiplerine teslim edilmesi için açılan davanın sonuçlandığını söyledi. 
     
</TEXT>
</DOC>
