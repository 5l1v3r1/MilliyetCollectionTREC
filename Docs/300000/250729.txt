<DOC>
<DOCNO> 250729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/guncel/gun02.html </URL>
<DATE> 2004/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Onlar da haklarına kavuştu 
</HEADLINE>
<TEXT>


9 yıldır çıkması beklenen Hayvan Hakları Yasa Tasarısı dün yasalaştı. Yasaya göre doğan yavruları sokağa bırakanlar 250 milyon para cezası ödeyecek 

ANKARA Milliyet 

TBMM Genel Kurulu'nun gündemine dokuz yıldır girip - çıkan Hayvan Hakları Tasarısı, dün Meclis'te görüşülerek yasalaştı. Yasaya göre apartman veya sitede beslediği kedi ve köpeğini kısırlaştırmayanlar, yavrulayabilmesi için belediyeye kayıt yaptırmak zorunda olacak. İzin alıp da doğan yavruları sokağa bırakanlar hayvan başına 250 milyon lira ceza ödeyecek. 
Yasaya göre hayvan kesimi dini kuralların gerektirdiği özel koşullar dikkate alınarak, hayvanı korkutmadan, en az acı verecek şekilde hijyenik kurallara uyularak ve usulüne uygun olarak bir anda yapılacak. Kurallara uymayanlara hayvan başına 500 milyon, yönetmeliklere uymayanlara hayvan başına 1 milyar 250 milyon lira ceza kesilecek. 
Yasa yürürlüğe girmeden önce Türkiye'ye sokulmuş pitbull, terrier, japanese tosa gibi tehlike arz eden hayvanların sahipleri, üç ay içerisinde hayvan koruma kurullarına bildirimde bulunacak, bu hayvanlar 6 ay içinde kısırlaştırılacak. 
Tasarıdaki düzenlemeler şöyle 
Sahipsiz hayvanları Hayvan Sağlığı Zabıtası Kanunu'nda öngörülen durumlar dışında öldürenlere 500 milyon lira.Hayvanlara veteriner dışında cerrahi müdahaleler yapanlar ile acı verip kısırlaştıranlara 150 milyon lira.Bir hayvan neslinin soyunu yok edici müdahalelerde hayvan başına 7,5 milyar lira.Hayvanların organlarını alanlara, kuyruk ve kulaklarını kesenlere, dişlerini sökenlere hayvan başına bir milyar lira.Hayvan ticareti izni almayanlara ve bu konudaki yasaklara aykırı davrananlara 2 milyar 500 milyon lira.Hayvanları dövüştürenlere hayvan başına 1 milyar 150 milyon lira.Hayvanları mumyalamak ya da astragan kürk yapımı için yavrulama ve süt analığı dönemlerinde öldürenlere hayvan başına 500 milyon, işletmeciler tarafından yapılması halinde hayvan başına 1 milyar 250 milyon lira.Hayvanları hasta, gebe ve yeni ana iken çalıştıran, hayvanlarlarla cinsel ilişkide bulunan, işkence yapan, zor kullanarak yem yediren, alkollü içki, sigara, uyuşturucu gibi bağımlılık yapan yiyecek ve içecekleri verenlere 250 milyon lira.At, eşek etini piyasasa sürenlere, tehlike arzeden hayvanları üreten, ülkeye sokan ve satanlara 2 milyar 500 milyon lira.Trafikte bir hayvanın ölümüne neden olanlara, öldürdükleri hayvan başına 750 milyon lira 



</TEXT>
</DOC>
