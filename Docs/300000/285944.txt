<DOC>
<DOCNO> 285944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/spor/bbas.html </URL>
<DATE> 2004/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker havasını attı 52-82 
</HEADLINE>
<TEXT>


Avrupa Ligi'ne fırtına gibi başlayan Turuncu-Yeşilliler, Murat Didin'in çalıştırdığı Alman Opel Skyliners'ı adeta ezdi, ilk maçından galibiyetle ayrıldı. Ekibimizde, 20 sayı bulan Stombergas, karşılaşmanın yıldızı oldu 


İlk devrede iş bitti 
EUROLEAGUE'DE Avrupa Ligi ilk maçını dün Murat Didin'in çalıştırdığı Opel Skyliners ile oynayan Ülkerspor, ilk maçını farklı kazandı. Frankfurt'taki karşılaşmada ilk iki çeyrekte rakibi karşısında açık bir üstünlük kuran Turuncu - Yeşilliler, devreyi 48-20 önde tamamladı. Üçüncü çeyrekte farkı bir ara 37 sayıya kadar taşıyan ekibimiz, bu periyodu 63-37 galip bitirdi. Ülkerspor Coachu Ergin Ataman, son periyotta yedeklere de şans tanıdı ve Turuncu - Yeşilliler karşılaşmayı 82-52 kazanmayı başardı. 

Maçın karnesi 
HAKEMLER Danko Radiç Sırbistan Karadağ , Marek Cmikiewich Polonya , Boris Shulga Ukrayna 
OPEL SKYLİNERS Ellis 7 22, Marttinen 4 , Roller 4 , Williams 5 7, Maras 5 9, Badiane 5 8, Sijivanc 4 , Pentelied 4 5, Diarra 4 , Bernd 4 1 
ÜLKERSPOR Kerem Tunçeri 5 6, Glover 8 17, Kerem Gönlüm 7 11, Stombergas 8 20, Zukauskas 6 6, Fatih 5 2, Praskevicius 6 6, Serkan 6 9, Tutku 5 4, Oğuz 5 1 
1. PERİYOT 19-11 Ülkerspor , DEVRE 48-20 Ülkerspor , 3. PERİYOT 63-37 Ülkerspor , MAÇ SONUCU 82 - 52 Ülkerspor 

Efes için İpekçi'ye 

BASKETBOLDA, Euroleague'de Efes Pilsen, 2004 - 2005 sezonundaki ilk maçında bu akşam İspanya'nın Estudiantes takımını Abdi İpekçi'de misafir edecek. Saat 19.40'ta başlayacak ve Skytürk'ten naklen yayınlanacak. Bayanlarda ise Fenerbahçe, Makedonya'nın WBC Kimico takımı ile TSİ 21.30'da oynarken, Ceyhan Belediyesi de İsrail'in Ramat Hasharon takımı ile 19.00'da mücadele verecek. 

Fenerbahçe'ye övgü 

ULUSLARARASI Basketbol Federasyonu FIBA'nın resmi sitesi fibaeurope.com, Erkekler Avrupa Ligi'nde A Grubu'nda Ukrayna'nın Kiev takımını 31 sayı farkla yenen Fenerbahçe'den övgüyle bahsetti. Aynı kupada Fransa'nın JDA Dijon takımına karşı deplasmandaki ilk yenilgisini alan Beşiktaş'ın coachu İhsan Bayülken, "El Amin'in maçın hemen başında sakatlanması oyun düzenimizi bozdu" dedi. 


</TEXT>
</DOC>
