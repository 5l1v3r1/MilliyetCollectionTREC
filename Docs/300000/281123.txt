<DOC>
<DOCNO> 281123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/spor/ydilmen.html </URL>
<DATE> 2004/10/18/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Tercih sizin 
</HEADLINE>
<TEXT>



Hani güle oynaya derler ya, Galatasaray işte öyle kazandı. Bir yarım saat kendini sıktı, disiplini elden bırakmadı. 2-0'ı bulduktan sonra hem güldü, hem oynadı. Kayserispor'un maç öncesi gerçekten dezavantajları çoktu. Galatasaray'ın muhtemel konsantrasyon eksikliği, 100. yıl kutlamaları nedeniyle motivasyona dönüştü. Oyuncular ister istemez ortamdan etkilenerek konsantre oldular. Klasik Galatasaray golü de hemen maçın başında geldi. Ardından ikinci gol. O andan sonra Kayserispor takımı tamamen disiplinden koptu, çizgi halinde defans yapmaya başladı. Hücuma çıktıklarında, kaptırılan her top kalelerinde tehlikeye dönüştü. 
Hagi, ikinci yarıya iyi oynayan iki futbolcusunu çıkarıp, eksiklerini gidermek için Ümit ve Bülent'i alarak başladı. Doğru bir karardı. Ama bu değişiklik ve Galatasaray seyircisinin Hakan'ın gol atması için gösterdiği destek takımı hücumlarda futbolun emrettiklerini değil, en son düşünülecek pasları yapmaya itti. Hakan'a gol attırma hevesi çok atağı kesti. Ayrıca defans konsantrasyonu kayboldu ve rakibe iki - üç poziyon verdiler. İki takım arasında hakikaten uçurumlar vardı. Galatasaray iyi de oynasa, kötü de oynasa rahat kazanabileceği bir maç oynadı. İlk yarım saatteki Galatasaray'a evet, son 60 dakikadaki gayri ciddi Galatasaray'a hayır. Aslında kötü oynayan oyuncu yoktu ama, Cihan, Hasan Şaş, Saidou ve ilk yarıda Necati bayağı iyiydiler. Galatasaraylı oyuncuların kendilerine olan güvenleri de geri geldi. Bundan sonra oynayacakları maçların zorluk derecesi çok yüksek olacak. Tercih kendilerinin. İlk 30 dakikadaki Galatasaray yarışta "ben de varım" der, daha sonraki Galatasaray'ın başı ağrır. 
Hakem Cem Papila kolay maçı, kolay yönetti. Desenize, zoru kolay bitiren kolayı kolay bitirmez mi diye 



</TEXT>
</DOC>
