<DOC>
<DOCNO> 282095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sondun02.html </URL>
<DATE> 2004/10/21/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Ambulans helikopter düştü 3 ölü 
</HEADLINE>
<TEXT>

     ABD'nin Florida eyaletinde hava ambulansı olarak kullanılan bir helikopterin düşmesi sonucu 3 kişinin öldüğü bildirildi. 
     Yetkililer, Eurocopter BO-105 tipi helikoterin Santa Rosa sahilinden, 40 kilometre ilerdeki Defunik Springs kentindeki durumu kritik bir kalp hastasını nakletmek üzere havalandıktan sonra düştüğünü belirttiler. 
     Kaza sonucu, Santa Rosa sahili ve Pensacola'daki hastanelere hizmet veren Sacred Kalp Sağlık Sistemleri şirketine ait helikopterin pilotu, şirket için çalışan bir hemşire ve itfaiyeye bağlı çalışan bir tıp görevlisinin öldüğünü kaydeden yetkililer, cesetlerden ikisine ulaşıldığını, üçüncü cesede ulaşmak için dalgıçların çalışmalarını sürdürdüklerini ifade ettiler. 
     ABD Ulusal Nakliyat Güvenlik kurulunun kaza hakkında inceleme başlattığı belirtildi. 
     
</TEXT>
</DOC>
