<DOC>
<DOCNO> 290339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/siyaset/siy05.html </URL>
<DATE> 2004/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'lilere içki sorusu 
</HEADLINE>
<TEXT>


Fotoğraflar YAVUZ ÖZDEN 


AKP'nin davetlisi olarak Türkiye'de bulunan Baas Partisi Genel Sekreter Yardımcısı Abdullah Al - Ahmar başkanlığındaki heyet, Ankara'daki temaslarında turistik etkinliklerde de bulundu. Suriye Büyükelçiliği'nin önceki akşam verdiği yemeğe katılan AKP'li yetkililerle eşleri fasıl dinledi. İçki servisi yapılmayan yemekte Suriyelilerin, "İçki versek iyi olur muydu " sorusuna AKP'liler, "Sizin tercihiniz, yemeği siz veriyorsunuz. Verirseniz içen içer, içmeyen içmez. Bizim için fark etmezdi" yanıtını verdi. Al - Ahmar'ın eşi Kahada Abusade, dün Ankara Olgunlaşma Entitüsü'nde, Osmanlı ve Cumhuriyet dönemindeki kıyafetlerin tanıtıldığı defileyi izledi. Abusade, "Düğününde annem, babamdan duvağını açtırmak için Osmanlı parası istemiş. Ancak babam parayı vermediği için annem bütün gece yüzünü açmamış" dedi. 



</TEXT>
</DOC>
