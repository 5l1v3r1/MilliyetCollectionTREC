<DOC>
<DOCNO> 282437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sondun36.html </URL>
<DATE> 2004/10/22/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Danimarka AB, Türkiye'ye yeşil ışık yakacak 
</HEADLINE>
<TEXT>

     Danimarka Başbakanı Anders Fogh Rasmussen, Avrupa Birliği'nin bu yıl sonunda Türkiye ile üyelik görüşmelerini resmen başlatmayı kabul edeceğine inandığını söyledi. 
     Rasmussen, Çek Cumhuriyeti'nin başkenti Prag'da Çek Başbakanı Stanislav Gross ile görüşmesinden sonra yaptığı açıklamada, ''Aralık'ta Türkiye ile üyelik görüşmelerinin başlamasına karar vereceğimizi tahmin ediyorum'' dedi. 
     Türkiye'ye halen aday ülke statüsü verilmiş olduğunu ve bu nedenle herhangi bir aday ülkeye davranıldığı gibi davranılması gerektiğini söyleyen Rasmussen ''Türkiye gerekli siyasi kriterleri yerine getirirse ve getirdiğinde, üyelik görüşmelerini başlatmalıyız'' dedi. 
     Bununla birlikte Rasmussen, görüşmelerin başlamasının otomatik olarak Türkiye'nin üyeliğini getirmeyeceğini belirterek, Türkiye nihayetinde orta ve doğu Avrupa ülkelerinin yaptığı gibi tüm kriterleri yerine getirir ve tüm yasalarını AB yasalarına uydurursa o zaman üye olabileceğini söyledi. 
     Rasmussen o zaman Türkiye'nin Avrupa standartlarına yükselmiş bambaşka bir ülke olacağını kaydetti. 
     
</TEXT>
</DOC>
