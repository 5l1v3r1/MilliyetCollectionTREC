<DOC>
<DOCNO> 297855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sondun59.html </URL>
<DATE> 2004/12/15/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
BM, Golan Tepeleri'ndeki görev süresini 6 ay uzattı 
</HEADLINE>
<TEXT>

     Ortadoğu'da gerilimin devam ettiğinin altını çizen Birleşmiş Milletler BM Güvenlik Konseyi, İsrail ve Suriye arasındaki ateşkesi gözetleyen BM'nin Golan Tepeleri'ndeki gözlem gücünün görev süresini 2005 Haziran ayına kadar uzattı. 
     Son 30 yıldır yaptığı gibi BM Gözlem Gücü UNDOF'un görev süresini uzatan Güvenlik Konseyi, tarafları 'Ortadoğu'da adil ve kalıcı bir barış' için görüşmeler yapmaya çağıran 22 Ekim 1973 tarihli kararını uygulamaya çağırdı. 
     BM Genel Sekreteri Kofi Annan, geçen günlerde Güvenlik Konseyi'ne sunduğu raporunda ''Bölgeye hakim olan şartlar altında UNDOF'un varlığının devam etmesinin hayati derecede önemli olduğunu düşünüyorum,'' demişti. 
     1974 Mayısı'nda kurulan UNDOF bünyesinde Avusturya, Kanada, Japonya, Nepal, Polonya ve Slovakya askerlerinden oluşan 1.039 personel ve BM Askeri İzleme Örgütü'ne UNTSO bağlı 77 askeri gözlemci görev yapıyor. 
     UNDOF'un görev süresinin 30 Haziran 2005 tarihinde sona ereceği, bu tarihten önce BM Genel Sekreteri'nin bölgedeki gelişmelere dair yeni raporunu Güvenlik Konseyi'ne sunacağı kaydedildi. 
     
</TEXT>
</DOC>
