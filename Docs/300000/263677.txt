<DOC>
<DOCNO> 263677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/ekonomi/eko02.html </URL>
<DATE> 2004/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Takasbank, 21 trilyon k r sağladı 
</HEADLINE>
<TEXT>


İSTANBUL ANKA 

İstanbul Menkul Kıymetler Borsası İMKB ile bankalar ve aracı kuruluşların ortak bankası olan İMKB Takas ve Saklama Bankası Takasbank , bu yılın ilk altı aylık döneminde 21 trilyon lira kar etti. 
Faaliyet alanı takas ve menkul kıymetlerle ilgili diğer gerekli işlemleri aracı kuruluşlar adına yapmak ve müşteri bazında saklama hizmeti vermek olan Takasbank'ın hisselerinin yüzde 25.01'i İMKB'nin, yüzde 40.43'ü bankaların, yüzde 34.46'sı ise aracı kuruluşların kontrolünde bulunuyor. Takasbank, geçen yılın ilk altı ayında 15.7 trilyon lira olan karını bu yıl yüzde 33.4 oranında artırarak 20.9 trilyon liraya yükseltti. 
Mevduta toplama yetkisi bulunmayan Takasbank'ın yılın ilk altı ayında orta ölçekli bir banka kadar kar etmesinde sahip olduğu menkul değerlerden elde ettiği 21 trilyon liralık faiz geliri belirleyici oldu. Bankanın aracı kuruluşlara kullandırdığı krediler ve para piyasalarından elde ettiği faiz gelirleriyle birlikte toplam faiz gelirleri 29 trilyon lira olarak gerçekleşti. 


</TEXT>
</DOC>
