<DOC>
<DOCNO> 295048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/magazin/amag.html </URL>
<DATE> 2004/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehteranlı düğün 
</HEADLINE>
<TEXT>


İstanbul'un ünlü zenginlerini 'ev'lendiren emlak danışmanı Şehnaz Çehreli evlendi. Mehter marşıyla başlayan düğünde, giysiler yarıştı 


DENİZ ALTUNTAŞ 

Sosyetenin tanınmış isimlerinden emlak danışmanı Şehnaz Çehreli, 3 yıldır birlikte olduğu Kıbrıslı işadamı Haluk Şefik'le önceki gece Kuruçeşme Divan'da evlendi. Çift, nik h masasına mehter takımı eşliğinde yürüdü. Nik hta, gelin ve damadın şahitliklerini Ekrem Bora ve Henza Çolakoğlu yaptı. Yakın arkadaşı Cengiz Abazoğlu'nun hazırladığı gelinliği giyen Şehnaz Çehreli büyük ilgi gördü. 


Abazoğlu farkı 
Abazoğlu, Fransız danteli, ziberlin kumaş ile Swarovski taşlar kullanarak 2.5 ayda hazırladığı gelinliği Çehreli'ye hediye etti. Deniz Akkaya da düğüne Abazoğlu'nun CA De Luxe koleksiyonuna ait, ipek jarse kumaşlı bir elbiseyle katıldı. Siren Ertan ise kendi tasarımı olan 2 bin dolarlık elbisesiyle, Abazoğlu tasarımlarına meydan okudu. Gülay Kuriş'in krep kumaştan yapılan elbisesi de "Dice Kayek" imzası taşıyordu. 



</TEXT>
</DOC>
