<DOC>
<DOCNO> 272796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/guncel/gun02.html </URL>
<DATE> 2004/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'ye işkence raporu 
</HEADLINE>
<TEXT>


İnsan Hakları Vakfı'nın ardından, İHD de "Türkiye'de sistematik işkence yapılıyor" iddiasıyla rapor hazırlayıp AB Komisyonu yetkililerine verdi 

UTKU ÇAKIRÖZER Ankara 

AB Komisyonu'nun genişlemeden sorumlu yetkilisi Gunter Verheugen'in Türkiye ziyaretinde görüştüğü Türkiye İnsan Hakları Vakfı TİHV yöneticilerinin ardından, İnsan Hakları Derneği de İHD AB'ye, "Türkiye'de sistematik işkence yapıldığı" şik yetinde bulundu. İHD Başkanı Hüsnü Öndül, Türkiye'de 32 ilde işkence ve onur kırıcı muamele yapıldığını gösteren bir haritayı AB Komisyonu yetkililerine verdi. 
Verheugen'in ziyaretinde başlayan "Türkiye'de sistematik işkence var mı, yok mu " tartışması, iddiaları araştırmak için Brüksel'den gelen AB heyetinin görüşmelerinde ele alındı. 
AB Komisyonu'nun Türkiye Masası Direktörü Matthias Ruthe, önceki akşam Ankara'da İHD ve TİHV yöneticileriyle bir araya geldi. Öndül, BM İşkenceyi Önleme Komitesi'nin "sistematik işkence" tanımındaki unsurların tamamının Türkiye'de mevcut olduğunu şu bilgilerle anlattı 
Daimilik 1999'da 594, 2000'de 594, 2001'de 862, 2002'de 876, 2003'te 1391 kişi işkenceye maruz kaldığını belirtti. Şik yetler 2004'te de sürüyor. Son 10 yılda 7949 kişi başvurdu. Şik yetlerdeki artış, işkencenin arttığını değil, halkın özgüveninin arttığını gösteriyor.Kasıt İşkence ya itiraf elde etme ya da cezalandırma amacıyla, öğretilmiş teknikler uygulanarak yapılıyor. Diyarbakır, İzmir ya da Adana'daki teknikler aynıdır. Uygulamalar birkaç kendini bilmezin kişisel özelliğinden kaynaklanmıyor.Yaygınlık 32 ilde işkence ve onur kırıcı muamele şik yetleri var. 

İHD raporuna göre, 32 ilden işkence şik yeti geldi 

İşkencenin yaygın olduğunu gösteren renkli haritayı heyete sunan İHD Başkanı, "Adımlar olumlu ancak polis üzerinde hükümet iradesi yok" dedi 

İHD Başkanı Öndül, 2003 raporu ışığında Türkiye'de işkencenin yaygın olduğunu öne sürdüğü 32 ilin renklendirildiği bir Türkiye haritasını da heyete verdi. BM tanımında sistematik işkence için hükümet iradesinin şart olarak yer almadığına dikkat çeken Öndül, "Biz de 'Hükümet teşvik ediyor, talimat veriyor' demiyoruz. Hükümetin, işkenceye 'sıfır tolerans' politikası ve bu doğrultuda attığı adımlar olumlu, ancak polis ve jandarma üzerinde hükümet iradesi bir türlü oluşturulamıyor" dedi. 
Öndül, Emniyet güçleri üzerinde "yönlendirme, denetim, kontrol ve yaptırım" iradesinin gösterilmemesinin, ihlallerde etkili olduğunu kaydetti. İHD Başkanı, işkence yapmakla suçlanan polis, amiri, emniyet müdür yardımcısı, emniyet müdürü ve gerekirse valiye karşı görevden el çektirme, açığa alma yönetiminin uygulanması gerektiğini hükümete iletmelerine rağmen sonuç alamadıklarını da belirtti. 

Altınbaş davası örnek 
Sorumlu görevlileri yargıya intikal ettirmenin caydırıcı olmadığını vurgulayan Öndül, Birtan Altınbaş davasını örnek göstererek, "10 - 15 yıl yargılanıp hiç birşey olmamış gibi görevine devam eden polisler var. Hatta bazıları değişik tarihlerde birden fazla işkence davasında yargılanıyorlar" dedi. Öndül, "Bu nedenle talimatı olmamasına rağmen hükümet işkence sonuçlarından sorumludur" diye konuştu. 


</TEXT>
</DOC>
