<DOC>
<DOCNO> 286519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sonyas16.html </URL>
<DATE> 2004/11/05/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
İlk görüşmede etkilemenin püf noktaları 
</HEADLINE>
<TEXT>

     
     Ayşe YENİGÜRBÜZ ÇANKIRI, DHA 

     

ÖNEMLİ bir iş görüşmesine ilk kez gidildiğinde karşıki insanı etkileminin çok önemli olduğu belirtildi. Bir internet sitesinde yayınlanan uzman görüşüne göre, karşınızdaki insanın sizinle ilgili karara ilk 60 saniyede vardığı belirtildi. 
     Önemli bir iş görüşmesi, o ana kadar telefonda muhatap olunan kişilerle ilk yüz yüze tanışma veya sevgilinin ailesiyle buluşma gibi ortamlarda ilk izlenimin sadece ilk 60 saniyede oluştuğu belirtildi. Bu nedenle giysinin ilk izlenimde çok önemli omlduğu belirtilirken önemli bir görüşmeye giderken dikkat edilmesi gereken öneriler şöyle sıralandı 
     Düz renkleri kullanın. Desenlilerden özellikle kaçının. Mümkün olduğu kadar sade ve sakin kesimler seçin, 'Düz, boru paça bir pantolon, sade bir gömlek veya ceket' gibi. 
     Gerekenden fazla bir aksesuar bile kullanmayın. Saat, çanta ve ayakkabınızın şık ve kaliteli olması ise tahmin edebileceğinizden daha çok önemlidir. 
     Çok canlı ve belirleyici renklerden kaçının. Kıyafetlerinizin kumaşını özenle seçin. Çok dar giysiler giymeyin. Seksi görünüme sığınmaya ihtiyacınız yok. 
     Kısa zamanda demode olabilecek kadar çok o sezonun modası bir kıyafet yerine, daha zamansız tasarımları seçin. 
     Bütün bunları yaparken, yani görüşmeye hazırlanırken aslında dünyanın parasını verip yeni aldığınız hem de şimdi çok moda olan kırmızılı pembeli payetli elbisenizi giymeyin. 

     
</TEXT>
</DOC>
