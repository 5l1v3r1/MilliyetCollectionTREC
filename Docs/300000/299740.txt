<DOC>
<DOCNO> 299740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/yasam/ayas.html </URL>
<DATE> 2004/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Burhan'ın serumu Ankara'dan geldi 
</HEADLINE>
<TEXT>


Kurt saldırısında yaralanan Burhan'ın tedavisi için gerekli olan, ancak 2 gündür temin edilemeyen serum, dün bulundu... 

VAN DHA 

Hakk ri Yüksekova'da kuduz bir kurdun saldırısına uğradıktan sonra Van'da hastaneye kaldırılan Burhan Ateş'in 6 tedavisi için gerekli olan 'kuduz serumu' kente ulaştırıldı. Van Yüzüncü Yıl Üniversitesi Tıp Fakültesi Araştırma Hastanesi'nde yatan Burhan için 2 gündür serum bulunamamıştı. Sağlık Bakanlığı Müsteşar Yardımcısı Rüstem Zeydan, dün Ankara'dan kente gelerek, serumu doktorlara teslim etti. 

'Serum var' 
Zeydan, 8 şişe serumu Refik Saydam Hıfzıssıhha Merkezi Başkanlığı'ndan aldığını belirterek, "İlaç, aşı ve serumların yüzde 80'ini ithal ediyoruz. Kuduz serumu da bunlardan biri. Bakanlıkta yeterince serum var" dedi. 

Polislere takdirname verildi 

HAKK Rİ DHA 
Hakk ri Valisi Erdoğan Gürbüz, kurtların saldırısıyla ilgili ilçede yürüttüğü incelemeler sırasında, kurdu öldüren Emniyet Müdürlüğü Terörle Mücadele Şubesi'nde görevli polis memurları Mehmet Yavuz, Abdurrahman Salihoğlu ve Ersun Aydın'ı takdirnameyle ödüllendirdi. Olayda Emniyet Müdürlüğü'nün başarılı çalışma yürüttüğünü belirten Gürbüz, çalışmalarından dolayı Emniyet mensuplarını da kutladı. 

Okul saatlerine 'kurt' ayarı 

HAKK Rİ DHA 
Hakk ri'de dağdan inen kurtların yaşattığı dehşet, öğrencilerin okula gidiş saatlerini bile etkiledi. Yüksekova Kaymakamlığı, sabah çok erken saatlerde okula giden ve yine havanın karanlık olduğu geç saatlerde okuldan dönen öğrencilerin herhangi bir kurt saldırısına maruz kalmaması için ilköğretim ve liselerin giriş çıkış saatlerinde değişiklik yaptı. 



</TEXT>
</DOC>
