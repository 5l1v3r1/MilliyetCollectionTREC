<DOC>
<DOCNO> 265183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/siyaset/siy05.html </URL>
<DATE> 2004/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'ye destek sessizce olmalı' 
</HEADLINE>
<TEXT>


DIŞ HABERLER SERVİSİ 


ABD'nin, AB üyesi Türkiye'nin, Ortadoğulu komşuları yerine Batı demokrasileri kampında "demir atacağı" mesajını güçlü şekilde duyurması istendi. Eski ABD Ankara Büyükelçisi Morton Abramowitz ve eski Dışişleri Bakan Yardımcısı Richard Burt'ün The Washington Post gazetesinde yayımlanan makalesinde, Türkiye'nin AB üyeliği yönündeki güçlü açıklamalarının bazı Avrupa ülkelerinde ters tepki yaratacağı uyarıları nedeniyle, Washington'un daha dikkatli ve derin bir çaba izlemesi önerildi. Abramowitz ve Burt, ABD'nin, Türkiye'nin AB üyeliği yönündeki açık mesajlarını sonuç verebilecek hedeflere, özellikle de Washington'a yakınlıklarıyla tanınan Polonya gibi yeni AB üyesi eski Doğu Avrupa ülkelerine yönlendirmesini tavsiye etti. Birçok güçlü çevrenin Ankara'nın üyeliğine karşı olduğunu söyleyen Abramowitz ve Burt, ABD'nin stratejisinin, tepki toplamamak için "sessiz bir teşvik" niteliğinde olması gerektiğini belirtti. 



</TEXT>
</DOC>
