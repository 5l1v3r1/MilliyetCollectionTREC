<DOC>
<DOCNO> 299990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sontur15.html </URL>
<DATE> 2004/12/22/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Yurtdışında 3.5 milyonun üzerinde Türk var... 
</HEADLINE>
<TEXT>

     Yurtdışında 3 milyon 551 bin 544 Türk vatandaşı bulunduğu bildirildi. 
     Çalışma ve Sosyal Güvenlik Bakanlığı Dış İlişkiler ve Yurtdışı İşçi Hizmetleri Genel Müdürlüğü'nün hazırladığı 2003 Yılı Raporu'nda verilen bilgilere göre, yurtdışında 3 milyon 551 bin 544 Türk vatandaşı yaşıyor ve bunların 1 milyon 195 bin 612'si çalışıyor. 
     Yurtdışındaki Türk vatandaşlarının 3 milyon 51 bin 7'si Batı Avrupa ülkelerinde, 108 bin 918'i Ortadoğu ve Kuzey Avrupa ülkelerinde, 56 bin 261'i Avustralya'da, 18 bini Rusya'da, 260 bini ABD ve Kanada'da, 27 bin 300'ü Orta Asya Cumhuriyetlerinde, 22 bini ise İsrail'de bulunuyor. 
     Dünyanın dört bir yanındaki Türk vatandaşlarının ülkelere göre dağılımı ve sayıları şöyle 
     ''Almanya 1 milyon 912 bin 169 , Hollanda 341 bin 400 , Fransa 359 bin 34 , Avusturya 130 bin 703 , Belçika 45 bin 866 , Danimarka 30 bin 450 , İngiltere 100 bin , Norveç 10 bin 915 , İsveç 33 bin 94 , İsviçre 78 bin 256 , Avustralya 56 bin 261 , Suudi Arabistan 100 bin , Libya 3 bin 200 , Kuveyt 2 bin 770 , Azerbaycan 12 bin , Gürcistan 2 bin 300 , Kazakistan 6 bin , Kırgızistan 3 bin 200 , Özbekistan 700 , Rusya 18 bin , Tacikistan 400 , Türkmenistan 5 bin , Ukrayna 550 , ABD 220 bin , Kanada 40 bin , İtalya 5 bin 284 , Finlandiya 1981 , İspanya 1289 , Ürdün 1600 , İsrail 22 bin , Japonya 2 bin 424 , diğer ülkeler 4 bin 698 .'' 
     
     YENİ ''EKMEK'' KAPISI RUSYA 

     Bu arada, Türk vatandaşlarının gittikleri ülkelerin dağılımında da değişiklikler göze çarpıyor. Bir zamanlar Türk vatandaşları, yoğun olarak Batı Avrupa'daki bazı ülkelere giderken, sonraki yıllarda Rusya'ya giden işçilerin sayısının yüksekliği dikkati çekiyor. 
     Rapora göre, 2002'de en çok Türk işçisinin gittiği ülke olan Rusya, Türk işçiler için geçen yıl da bu özelliğini korudu. Rusya'ya 2002'de 10 bin 137, geçen yıl 10 bin 816, son 4 yılda ise toplam 27 bin 342 Türk işçisi gitti. 
     Geçen yıl Türk işçilerinin en çok gittiği ikinci ülke 6 bin 64 kişiyle Suudi Arabistan, 3 bin 366 kişiyle Almanya oldu. 
     
</TEXT>
</DOC>
