<DOC>
<DOCNO> 286097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sonspo07.html </URL>
<DATE> 2004/11/04/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Fatih Akyel konusunda son sözü Başkan Canaydın söyledi 
</HEADLINE>
<TEXT>

     Fatih Akyel konusundaki son sözü Özhan Canaydın söyledi F.Bahçe’ye teklifimiz olmadı. Ben verdiği sözleri tutan bir insanım. Konu kapanmıştır. 
     
     Hiç bir isteğim olmadı’ 
     Fenerbahçe’yle sözleşmesini noktaladığı günden bu yana Galatasaray’ın gündemini meşgul eden Fatih Akyel konusunda dün kulübün en yetkili ismi Başkan Özhan Canaydın son noktayı koydu. Lig TV’ye konuyla ilgili bir açıklama yapan Cim Bom’un patronu, İlkeleri olan, verdiği her sözü tutan bir insanım. Fenerbahçe’nin değerli başkanından, Fatih’le ilgili herhangi bir isteğim olmamıştırö dedi. 
     
     Konu tamamen kapandı 
     Canaydın, Galatasaray açısından konunun kapandığını sözlerine ekledi. Önceki gün ısrarından vazgeçtiğini kaydeden İkinci Başkan Ergun Gürsoy da dün konuyla ilgili olarak, Daha önce belirttiğim gibi konu tamamen kapanmıştır. Yüzde 90’lık kesim bu transferi istemiyor. Yapacak bir şey yok. Bir daha bu konuyu açmayacağız. Fatih Akyel’e Galatasaray yolu kapalıdırö açıklamasını yaptı. 
     
</TEXT>
</DOC>
