<DOC>
<DOCNO> 255777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/guncel/gun05.html </URL>
<DATE> 2004/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Hoca'nın TV'si 
</HEADLINE>
<TEXT>


ASLI ÖKTENER İstanbul 

Eski Saadet Partisi Genel Başkanı Necmettin Erbakan'ın isteği üzerine yayın hayatına giren TV 5'in kadın spikerleri ve program sunucularının çoğu tesettürlü kadınlardan oluşuyor. Ancak ana haber bültenini başı açık spiker sunuyor. 

"Türbanlı spiker normal" 
Televizyonun "Yüzleşme" isimli programını türbanlı Mehtap Kayaoğlu ile kardeşi Sefer Kayaoğlu birlikte hazırlayıp sunuyor. "Hayatın İçinden" programını sunan Esra Kartal ile çocuk eğitimi konusundaki "İlk Adım" programının sunucusu Betül Bozdağ da türban takıyor. 
TV 5 Genel Yayın Yönetmeni Yusuf Kaplan, türbanlı spikerin normal olduğunu savunarak "Yapılan araştırmaya göre bu memlekette yüzde 74'den fazla kişi başını örtüyor. Burası Müslüman bir memleket" diyor. TV 5 hakkında bilgi veren Kaplan şöyle konuşuyor 
"Şubattan bu yana yayın yapıyoruz. Nisan başında televizyonun içeriğini zenginleştirdik. Haziranda daha zengin yayına geçtik. Spikerlerimiz arasında türbanlı da var, türbansız da. Mevcut televizyonculuk anlayışlarının kültürel değerlerimizi toplumsal dinamiklerimizi ve aile yapımızı çözücü ve tahrip edici boyutlar kazanması, genç kuşaklarımızı tehdit ediyor." 




</TEXT>
</DOC>
