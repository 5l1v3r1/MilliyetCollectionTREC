<DOC>
<DOCNO> 298310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sontur48.html </URL>
<DATE> 2004/12/16/ </DATE>
<TIME> 20.16 </TIME>
<AUTHOR>  </AUTHOR>
<HEADLINE>
Yurtta Asayiş... 4 şişe kolonya içen kişi öldü... 
</HEADLINE>
<TEXT>

     Tokat'ın Turhal İlçesi'nde, alkol bağımlısı olduğu bildirilen kişi, 4 şişe kolonya içince öldü. 
     Alınan bilgiye göre, Kat Beldesi'ndeki evinde 4 şişe kolonya içen Nurettin Baylan 35 , bir süre sonra rahatsızlandı. 
     Baylan, yakınlarınca Dr. Cevdet Aykan Devlet Hastanesi'ne kaldırılırken hayatını kaybetti. 
     
     TOHUM MAKİNESİNE BACAĞINI KAPTIRDI 
     Tokat'ın Zile İlçesi'nde, tohum makinesine bacağını kaptıran kişi ağır yaralandı. 
     Alınan bilgiye göre, Ütük Köyü'nde İlyas Kaygusuz 54 , tarlasına traktörüyle tohum atarken bacağını traktöre bağlı tohum makinesine kaptırdı. 
     Dr. Cevdet Aykan Devlet Hastanesi'ne kaldırılan Kaygusuz'un sağ bacağının bir bölümünün koptuğu, diğer bacağında ise kırıklar olduğu belirtildi. 
     
     ELMALI'DA KAPKAÇ YAPAN KİŞİ YAKALANDI 
     Antalya'nın Elmalı İlçesi'nde, vatandaşlardan para çalarak kaçtığı iddia edilen 3 kişiden biri yakalandı. 
     Edinilen bilgiye göre, bir banka şubesinden çektiği 3 milyar lirayı başka bir şubeye yatırmaya giden Mehmet Atılgan'ın 2 milyar lirasını, eczaneden ilaç almak için bekleyen Ahmet Gökkaya'nın da 300 milyon lirasını çaldıkları belirlenen 3 kişi, polis ekiplerince takip edildi. 
     Takip sonucu, 34 YZT 87 plakalı otomobille Korkuteli istikametine kaçmaya çalışan Semih Erkan 23 yakalanarak Elmalı'ya getirildi. 
     Erkan, sorgulamasının ardından çıkarıldığı mahkemece tutuklanarak cezaevine gönderildi. 
     Eşkali belirlenen diğer iki kapkaççının arandığı bildirildi. 
     
     KIRIKHAN'DA TÜP PATLAMASI 1 YARALI 
     Hatay'ın Kırıkhan İlçesi'nde, bir işyerinde meydana gelen tüp patlamasında 1 kişi yaralandı. 
     Alınan bilgiye göre, Atatürk Caddesi'nde Abdullah Yıldırım'a ait dükkanda, mutfak tüpünün patlaması sonucu Abdullah Yıldırım'ın oğlu Cebrail Yıldırım 20 ağır yaralandı. 
     Arkadaşlarınca Devlet Hastanesi'ne kaldırılan Cebrail Yıldırım, birinci derece yanık teşhisiyle İskenderun Devlet Hastanesi'ne sevk edildi. 
     Yıldırım'ın hayati tehlikesi bulunmadığı, olayla ilgili soruşturma başlatıldığı bildirildi. 
     
     İSKENDERUN'DA KAÇAK SİGARA ELE GEÇİRİLDİ 
     Hatay'ın İskenderun İlçesi'nde, çok sayıda kaçak sigara ile puro ele geçirildi. 
     Alınan bilgiye göre, ihbar üzerine bir otobüste düzenlenen operasyonda, 496 karton kaçak sigara ile 113 paket puro bulundu. 
     Yetkililer, olayla ilgili olarak Veysel B'nin gözaltına alındığını bildirdi. 
     
     ISPARTA'DA TRAKTÖR DEVRİLDİ 1 ÖLÜ 
     Isparta'nın Yalvaç İlçesi'nde, devrilen traktörün altında kalan kişi öldü. 
     Alınan bilgiye göre, Çetince Kasabası'nda İsa Gürdal 30 , 20 LK 878 plakalı traktörüyle tarlasına gitti. 
     Eğimli arazide devrilen traktörün altında kalan Gürdal, hayatını kaybetti. 
     
</TEXT>
</DOC>
