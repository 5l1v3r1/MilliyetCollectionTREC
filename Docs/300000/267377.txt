<DOC>
<DOCNO> 267377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/son/sonspo11.html </URL>
<DATE> 2004/08/29/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Rüştü bugün İstanbul’da 
</HEADLINE>
<TEXT>

     Ve Fenerbahçe, eski file bekçisine nihayet kavuşuyor. Rüştü, bugün saat 18.30’da Atatürk Havaalanı’nda olacak. 
     
     Resmi imzalar atıldı 

     Gelecek mi, gelmeyecek mi ö Rüştü transferindeki bu soru, günlerce Fenerbahçe’de gündemi oluşturmuştu. Ancak Barcelona sonunda tecrübeli kaleciyi bir yıllığına Sarı - Lacivertliler’e kiralamayı kabul etti. Rüştü ile tüm resmi imzaların atıldığı belirtilirken, başarılı eldiven bugün İstanbul’a gelecek. Rüştü’nün Atatürk Havaalanı’nda ineceği saat ise 18.30... Birçok taraftarın da Rüştü’ye görkemli bir karşılama yapması bekleniyor. 
     
     Sonuna kadar Fener 

     Kulüpte yapılacak imza töreninin ise günü ve saati kesinlik kazanmadı. Rüştü’nün, yarın başlayacak A Milli Takım kampına katılmadan önce tesislerde basın önünde imza atması muhtemel. Barca Başkanı Laporta’nın, Rüştü bir yıl Fenerbahçe’de oynadıktan sonra Barcelona kalesini koruyacaktırö açıklamasına rağmen, tecrübeli kalecinin kariyerini Sarı-Lacivertliler’de sürdürmeye daha sıcak baktığı vurgulandı. 

     
</TEXT>
</DOC>
