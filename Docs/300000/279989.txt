<DOC>
<DOCNO> 279989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sondun08.html </URL>
<DATE> 2004/10/14/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Türkler Fransızlara ne yaptı ki 
</HEADLINE>
<TEXT>

     Avrupa'da Türkiye tartışmaları hergün yeni bir boyut kazanarak sürüyor. Fransa'da süren referandum tartışmalarına Türkiye lehine bir katkı da Le Nouvel Observatuer yazarından geldi. 
     Gazetedeki yazıda, Fransızların yüzde 75'inin Türkiye'nin Avrupa Birliği üyeliğine karşı çıkmasına tepki var. 
     Yazar "Türkler Fransızlara ne yaptı ki " diye soruyor ve ekliyor "Kemal Atatürk'ün, 1924'ten itibaren Türkiye'yi laik bir cumhuriyete dönüştürürken izlediği model, Cumhuriyetçi Fransız modeliydi." 
     
     ALMANYA'DA GÜNDEM METİN KAPLAN 
     Alman gazetelerinde ise Türkiye'ye iade edilen Metin Kaplan'la ilgili haber ve yorumlar var. Die Welt ve Der Tagesspiegel, konuya iki farklı açıdan yaklaşmış. 
     Die Welt, Kaplan'ın iadesinin yasal, ancak ona yöneltilen bazı suçlamaların kuşkulu ve suni olduğunu belirtiyor. 
     Gazeteye göre "Türkiye Cumhuriyeti şimdi ne derece hukukun üstünlüğüne dayalı olduğunu göstermeli." Der Tagesspiegel ise Metin Kaplan'ın Türkiye'de adil bir şekilde yargılanacağını ancak erken iade edildiğini belirtiyor. 
     
</TEXT>
</DOC>
