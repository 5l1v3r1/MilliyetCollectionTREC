<DOC>
<DOCNO> 291972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sondun21.html </URL>
<DATE> 2004/11/25/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Rumlar, İstanbul'da konsolosluk açmak istiyor 
</HEADLINE>
<TEXT>

     Güney Kıbrıs Rum yönetiminin, İstanbul'da konsolosluğu açması konusunda Avrupa Komisyonu'ndan Ankara nezdinde arabuluculuk yapmasını istediği bildirildi. 
     Rum Politis gazetesi, ''konunun Rum dışişleri bakanlığı tarafından eylül ayında Avrupa Komisyonu'nun bilgisine getirildiğini, ancak Ankara'nın yaklaşımı konusunda şu ana kadar herhangi bir yanıt alınmadığını'' yazdı. 
     ''Rum yönetiminin İstanbul'da konsolosluk açmak istemesinin en büyük nedeninin, geçen yıl itibarıyla çok sayıda Rum'un İstanbul'u ziyaret etmeye başlaması olduğunu'' kaydeden gazete, Rum dışişleri bakanlığının Komisyon'dan ayrıca, Güney Kıbrıs'ı ziyaret etmek isteyen Türk vatandaşlarının Shengen prosedürlerinden muaf tutulması talebinde de bulunduğunu duyurdu. 
     Gazete, bugünkü şartlarda Güney Kıbrıs'ı ziyaret etmek isteyen Türk vatandaşlarının, önce Atina'daki Rum konsolosluğundan veya İstanbul'dan vize almaları gerektiğini kaydederek, Güney Kıbrıs'ın ilgili talebinin Komisyon yetkilileri tarafından incelendiğini yazdı. 
     
</TEXT>
</DOC>
