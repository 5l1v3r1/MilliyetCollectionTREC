<DOC>
<DOCNO> 265809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sonyas01.html </URL>
<DATE> 2004/08/23/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Rock'n Coke erken bitti... Para iadesi yapılacak... 
</HEADLINE>
<TEXT>

     Coca-Cola'nın sponsorluğunda bu yıl ikincisi gerçekleştirilen ''Rock'n Coke Festivali''nin, ''fırtına'' uyarısı nedeniyle planlanan süreden önce sona ermesi nedeniyle ''CardRock''ında parası kalanlara iade işleminin en kısa sürede yapılacağı bildirildi. 
     Rock'n Coke Festivali yönetiminden yapılan yazılı açıklamada, meteorolojinin ''fırtına'' ikazında bulunmasından dolayı etkinliğin ''50 Cent'' konserinin tamamlanmasından sonra dün saat 23.00'te sona erdirildiği hatırlatıldı. 
     Festival sonrası şehre kolay ulaşabilmeleri için katılımcılara yardımcı olunduğu ve ek otobüs seferleri düzenlendiği belirtilen açıklamada, şöyle denildi 
     ''CardRock'ında parası kalanların iade işlemi, en kısa sürede İstanbul ve çeşitli illerdeki Akbank şubelerinden yapılacaktır. Bu bilgi çarşamba günü Hürriyet, Milliyet ve Sabah gazetelerinde yayınlanacak bir ilanla katılımcılara duyurulacaktır.'' Açıklamada, şehir dışından gelen kampçı festival katılımcıları için Hezarfen Havaalanı'nda oluşturulan ''Müzik Kasabası''nın yatakhanesinin hizmete sunulduğu ve her türlü yiyecek-içecek ihtiyaçlarının karşılandığı kaydedildi. 
     ''Rock'n Coke Festivali''nin, saat 04.00'te tamamlanması planlanıyordu. 
     
</TEXT>
</DOC>
