<DOC>
<DOCNO> 273479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/ekonomi/eko02.html </URL>
<DATE> 2004/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziraat kredi payını yükseltti 
</HEADLINE>
<TEXT>


Tüketici kredilerindeki payı 9 ayda yüzde 21'den yüzde 28.4'e ulaşan Ziraat Bankası'nın Genel Müdürü Çağlar, 'Tüketicinin önüne yeni enstrümanlarla çıkacağız' dedi 

AHMET ERHAN ÇELİK Ankara 

Ziraat Bankası Genel Müdürü Can Akın Çağlar, bankayı beş yıllık strateji çerçevesinde geliştirdiklerini ve özel bankalardan gelen itirazlara rağmen 'bireysel bankacılığa' ağırlık vereceklerini söyledi. 
Çağlar, bankanın portföyündeki Hazine k ğıdı miktarı azaltılmadığı halde özelleştirilmesinin zor olduğunu ifade ederken, şöyle konuştu "Hazine k ğıtlarının ağırlığı istediğimiz seviyeye geldiğinde tüketicinin önüne yaratıcı pek çok yeni enstrümanla çıkacağız." 

Hedef çiftçi, memur 
Çağlar, bankanın hedef kitlesini ise 'memur ve çiftçi' olarak tanımladı. Özel bankaların, "Piyasadaki payımızı küçültüyorlar" diyerek eleştirdiği Ziraat Bankası'nın 10 Eylül 2004 itibariyle bireysel krediler bilançosu şu rakamları ortaya koyuyor 
Bankanın tüketici kredileri ve kredi kartları bakiyesi Haziran 2003'te 719 trilyon lirayken, Eylül 2004'te 2.4 katrilyon liraya ulaştı. Banka, tüketici kredileri ve kredi kartları bakiyesini 16 ayda yüzde 230, 9 ayda yüzde 125 artırdı. 
Ağırlıkla tüketici kredilerini kapsayan 'diğer grubundaki' artış 16 ayda yüzde 220 oldu. Bakiye toplamı 484 trilyon liradan 1.6 katrilyon liraya çıktı. Bankanın sektör payı yılın ilk 9 ayında yüzde 21'den 28.4'e ulaştı. Haziran 2003'te 4.5 trilyon liralık otomobil kredisi veren banka bu rakamı Eylül 2004'te de 312 trilyon liraya yükseltti. 




</TEXT>
</DOC>
