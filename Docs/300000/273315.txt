<DOC>
<DOCNO> 273315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sondun24.html </URL>
<DATE> 2004/09/20/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Dazlak saldırısı 4 yaralı 
</HEADLINE>
<TEXT>

     Moskova'da ırkçı dazlakların, dün gece metroda bıçakla saldırdıkları Kafkas kökenli 4 kişiyi yaraladığı bildirildi. 
     Görgü tanıkları, sayıları yaklaşık 50'yi bulan dazlakların Kafkas kökenli 4 gence, ''Terör saldırılarınızın karşılığı bu'' şeklinde bağırarak tekmelerle ve ellerindeki bıçaklarla saldırdığını belirttiler. 
     Hastaneye kaldırılan yaralıların durumu ciddiyetini korurken, polis olayın etnik nefretten kaynaklandığını belirterek, birkaç kişinin gözaltına alındığını açıkladı. 
     Kuzey Osetya'nın Beslan kasabasında teröristler 1 Eylülde bir okulu basarak, yaklaşık 1200 kişiyi 3 gün rehin tutmuştu. Kanlı rehin alma olayında, çoğu çocuk 320'den fazla kişi hayatını kaybetmişti. 
     Beslan'daki bu saldırının ardından, Rusya genelinde ırkçıların saldırısının artmasından endişe ediliyordu. Rusya'da özellikle metrolarda toplu halde dolaşan dazlaklar, esmer tenlilere sık sık saldırıyorlar. 
     
</TEXT>
</DOC>
