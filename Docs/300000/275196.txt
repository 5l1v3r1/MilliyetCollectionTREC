<DOC>
<DOCNO> 275196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/siyaset/siy07.html </URL>
<DATE> 2004/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
5 milyarın altı davalar temyize gitmeyecek 
</HEADLINE>
<TEXT>



TBMM, Yargıtay'ın iş yükünü azaltmak amacıyla kurulan istinaf mahkemelerinin işleyişine ilişkin hükümler getiren yasa tasarısını kabul etti. Buna göre 
İstinaf mahkemelerinin miktar ve değeri 5 milyar lirayı geçmeyen davalarda vereceği kararlar temyiz edilemeyecek. 1 milyarı aşmayan davalarda verilen kararlara karşı bu mahkemelere başvurulamayacak.İstinaf mahkemeleri, yerel mahkemelerce verilen kararlara karşı yapılan başvuruyu hukuka uygun bulmazsa, yargılama yapmadan esastan reddedebilecek. Bu durumda dosya Yargıtay tarafından yerel mahkemeye gönderilecek. Yerel mahkemenin Yargıtay'ın bozma kararına uyması veya direnmesi durumunda istinaf mahkemelerine başvurulabilecek.İstinaf mahkemeleri, yeniden yargılama yapılmasını gerektirmeyen durumlarda, yerel mahkeme kararlarını düzeltebilecek. 





</TEXT>
</DOC>
