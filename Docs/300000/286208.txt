<DOC>
<DOCNO> 286208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sonyas19.html </URL>
<DATE> 2004/11/04/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Leonardo Dicaprio Titanik beni batırdı, keşke porno yıldızını oynasaydım 
</HEADLINE>
<TEXT>

     Ünlü sinema oyuncusu Leonardo DiCaprio, Titanic filmindeki rolü kabul ettiği için pişman olduğunu söyledi. 
     DiCaprio, Vanity Fair dergisinin aralık sayısında yayımlanacak röportajında, ''Titanik beni batırdı, keşke bu filmde oynamak yerine Boogie Nights filmindeki porno yıldızı rolünü kabul etseydim'' dedi. 
     İnsanların kendisine ilgisinin, olağandışı roller üstlenme yeteneğini yok ettiğini kaydeden DiCaprio, ''Sizin gerçekte kim olduğunuz ne kadar çok bilinirse gizeminiz de o ölçüde kaybolur'' diye konuştu. 
     Paul Thomas Anderson'ın yönetmenliğini yaptığı filmde porno yıldızı rolünü Amerikalı oyuncu Mark Wahlberg oynamıştı. 
     
</TEXT>
</DOC>
