<DOC>
<DOCNO> 259627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/dunya/dun02.html </URL>
<DATE> 2004/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta 2 Türk şoför kaçırıldı 
</HEADLINE>
<TEXT>


DIŞ HABERLER SERVİSİ 


Irak'ta 2 Türk kamyon şoförü daha kaçırıldı. El Cezire TV'sine gönderilen video kasede göre, Kahramanlı firması için çalışan Abdülrahman Demir ve Sait Enver adlı 2 şoför, El Kaide'nin önde gelen ismilerinden Ürdünlü terörist Ebu Mussab El Zarkavi'ye bağlı Tevhid ve Cihad grubu tarafından rehin alındı. Kasetteki görüntülerde, siyahlar giymiş maskeli 3 kişi, ABD ordusuna eşya taşıyan firmanın Irak'taki faaliyetlerini durdurmaması halinde 48 saat içinde rehineleri öldürecekleri tehdidinde bulundu. Bu arada Musul'da 17 Temmuz'da silahlı kişilerce kaçırılan Mehmet Dayar adlı Türk şoför serbest bırakıldı. Direnişçilere bir daha Irak'a girmeyeceğine dair söz verdiği belirtilen Dayar, dün Şırnak'ın Cizre ilçesindeki evine döndü. Aralarında Dayar'ın da bulunduğu 8 tankerlik araç konvoyu, Musul'daki Amerikan askerlerine petrol taşırken, silahlı saldırıya uğramış, saldırıda Abdülcelil adlı Türk şoför hayatını kaybetmişti. 


</TEXT>
</DOC>
