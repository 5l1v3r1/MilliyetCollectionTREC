<DOC>
<DOCNO> 250128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/siyaset/axsiy02.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Protestocuya nasihat 
</HEADLINE>
<TEXT>


Başbakan Erdoğan, NATO Zirvesi'ni protestoya hazırlanan eylemcilere seslendi "Biz yaptık olmadı, tribünden bağırarak bir netice alınmıyor" 

ABDULAH KARAKUŞ Ankara 


Başbakan Recep Tayyip Erdoğan, NATO Zirvesi'ni eylemlerle protesto edenlere "Biz de yaptık ama bunlardan bir netice alamadık" diye seslendi. Erdoğan, "H l 30 yıl öncesinde kalmayalım, artık bunları aşalım. Yani o zamanın 'go home' zihniyeti neyse bunların zihniyeti aynı. Tribünden bağırarak netice alınmıyor" dedi. 

'Dünya artık büyük köy' 
Erdoğan, AKP grup toplantısında, NATO Zirvesi'yle Türkiye'yi dünyaya tanıtacaklarını söyledi. İstanbul'da birçok sıkıntı yaşanacağını söyleyen Erdoğan, "10 bin davetlinin güvenliğini sağlamak ev sahibi olarak bize yakışmaz mı " dedi. "Marjinal" grupların demokratik haklarını kullanacağını belirten Erdoğan, "Demokraside özgürlükler sınırsız değildir. Bazı örgütler 'İstediğimiz yerde yapacağız' diyorlar. Hayır yapamazsınız" diye konuştu. 
Türkiye'nin itibarına gölge düşürecek adımlardan kaçınılmasını isteyen Erdoğan, "25 - 30 yıl önce yapanları gördük. Zaman zaman biz de bu işlerin içinde bulunduk. Ama netice alamadık. Dünya artık büyük bir köy. Herkes birbirine muhtaç" şeklinde konuştu. 

"Siz 10 efsane misiniz " 
Erdoğan, toplantının basına kapalı bölümünde de, cezaevinden tahliye olan eski DEP milletvekillerini "vatan hainliği" ile suçlayan bir deklarasyon yayımlayan 10 AKP milletvekilini eleştirdi. Parti disiplini içinde kimsenin bu tür hareketlere giremeyeceğini belirten Erdoğan, "Eğer bağımsızsanız bu tür şeyler yaparsınız. Bu çatı altına gelmişsen yapamazsın kardeşim. Öyle bildiri mildiri, benim partimde bir kısmı vatansever, bir kısmı değil ayrımını kabul edemem" dedi. 
Milletvekillerine "Siz 10 efsane misiniz " diye seslenen Erdoğan, "Muhalefet size efsane diyor. Ne efsanesi kardeşim, ancak muhalefetin efsanesi. Her gün bize hakaret eden gazete sizi manşet yaptı. Bu da mı size bir şey çağrıştırmıyor. Birlik ve beraberliğimizi" diye konuştu. 

'Bu ne rezillik ' 
Deklarasyoncu milletvekillerinden Vahit Erdem de, "Biz vatanımızı milletimizi sevdiğimiz için bu deklarasyonu yayımladık" dedi. 
Erdoğan, grubun açık bölümünün ardından TBMM'deki makam odasına çıkarak Alman Sosyal Demokrat Parti Dışilişkiler Sözcüsü Dr. Freiedbert Pflüger ile görüştü. Görüşmenin ardından yeniden toplantıya katılan Erdoğan'ın, salonu boş görünce, "Bu ne rezillik" diye tepki gösterdiği ve milletvekillerine "3 Kasım seçimleri öncesinde çeşit çeşit referans gösterip, araya adam koyanlar bir düşünsün" dediği öne sürüldü. 
"Meclis 1 Temmuz'da tatile girsin" önerisi veren AKP'lilere de kızan Erdoğan, "1 Temmuz'da tatil mi olur En az 15 Temmuz'a kadar çalışmamız lazım. Özel sektörde bu kadar tatil mi var " dedi. Akşam saatlerinde AKP ve CHP'nin Meclis'in en geç 15 Temmuz'da kapanması için anlaştığı duyuruldu. 


</TEXT>
</DOC>
