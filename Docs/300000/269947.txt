<DOC>
<DOCNO> 269947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/yasam/yas04.html </URL>
<DATE> 2004/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
1 milyon dolarını almaya gelmiyor 
</HEADLINE>
<TEXT>


100 yıldır çözülemeyen problemi çözerek 1 milyon dolarlık ödüle hak kazanan profesör ortadan kayboldu 

DIŞ HABERLER SERVİSİ 

Bilim dünyasını 100 yıldır meşgul eden ve günümüzde bilgisayarlarla bile çözülemeyen yedi büyük matematik probleminden birini çözen Rus matematikçinin, bir milyon dolarlık 1,5 trilyon lira ödülü almak istememesi geniş yankı yarattı. 
Poincare varsayımı olarak bilinen ve objelerin uzaydaki çok boyutlu davranışlarını formülleştiren teorem, uzay zaman değişkenlerini göz önüne alarak nesnelerin aslında görünen 3 boyutundan başka 4 - 5 başka boyutu olduğunu öne sürüyor. 
Bu formülü ise Grigori Perelman adlı bir Rus matematik dehası kanıtladı. ABD'deki Clay Matematik Enstitüsü 4 yıl önce, çözülmeyen 7 büyük problemden birini çözene 1 milyon dolar ödül vaat etmişti. Poincare varsayımını kanıtladığına inanılan St. Petersburglu Perelman ise kanıtını internette yayınladıktan sonra ortalıktan kayboldu. 


</TEXT>
</DOC>
