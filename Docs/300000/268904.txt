<DOC>
<DOCNO> 268904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/guncel/gun03.html </URL>
<DATE> 2004/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kebap uğruna ölüm 
</HEADLINE>
<TEXT>


Irak'a giden Türklerin uyarıları dinlemedikleri belirtildi. Gitmemeleri gerektiği halde, 'kebap yemek için' güzerg h değiştiren kamyoncular saldırıya uğradı 

Utku Çakırözer - Ankara 

ABD'nin Irak'ı işgali sonrasında yaşanan kaos ortamında en büyük sivil kaybı Türkiye'nin verdiği ortaya çıktı. Saddam rejiminin devrilmesinden bu yana Irak'ta 26 sivil Türk vatandaşının öldürüldüğü, 13 Türk vatandaşının da kayıp olduğu ifade edildi. Dışişleri Bakanı Abdullah Gül, Irak'a giden Türk vatandaşlarının telkinlere uymadığını ifade etti. 
Rejim değişikliği sonrasında Irak'ın altyapısının yenilenmesi çalışmaları Türk firmaları için büyük bir potansiyel yarattı, ancak projelerde görev alan Türk personel ile yük taşıyan kamyoncular, Iraklı direnişçilerin öncelikli hedefi haline geldi. Bugüne kadar 26 Türk vatandaşı can verdi. Hükümetin yaptığı değerlendirme çalışmalarında, Türklere yönelik saldırıların nedenleri ve yönlendirenleri şöyle sıralandı 
Bilinçli saldırılar Türk şirketleri ve kamyonlarının ABD güçlerine ya da şirketlerine yardım götürdüğü için hedef alınmasını isteyenler.Fırsatçılar çapulcular Direnişçilerle hiçbir alakaları olmamasına rağmen eylemleri fırsat bilip, sadece para kazanmak amacıyla kamyoncuları kaçırıp soyan ya da şirketlerinden para koparmak isteyen Iraklılar.Rekabet İhaleleri kaybettikleri için Türk şirketleri Iraklı direnişçilere ya da ABD yönetimine şikayet eden Türk ya da yabancı gruplar.Kişisel kazanç hırsı Şirketinden para sızdırmak için kendini kaçırılmış gibi gösterenler, ya da Irak'a taşıyacakları petrolü Türkiye'de satıp Irak'ta kaçırılmış gibi yapanlar. 

Söz dinlemiyorlar 
Kamyoncu kayıplarında Türk şoförlerin başına buyruk hareket etmesinin de etkili olduğu saptandı. Güvenli güzergahlarla ilgili kendilerine verilen tüm bilgilere rağmen Türk şoförlerin değişik gerekçelerle yeni iş imkanı, dini yerleri görmek, farklı yemekler yemek vb... , riskli olduğu uyarısı yapılan bölgelere girerek hayatlarını tehlikeye attıkları tespit edildi. Dışişleri Bakanı Abdullah Gül de dün, "Maalesef Irak'a giden vatandaşlarımız tavsiye ve telkinlerimize yeterli dikkati göstermiyorlar" dedi. 
Gül'ün şikayet ettiği konuda son örnek, "lezzetli kebap yemek için" güzergahlarını değiştirerek, direnişin yoğun olduğu kentlerden Tıkrit'e giren Türk kamyoncuların lokantada saldırıya uğraması oldu. 


</TEXT>
</DOC>
