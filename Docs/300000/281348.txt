<DOC>
<DOCNO> 281348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonyas03.html </URL>
<DATE> 2004/10/18/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Yılanlara ABD'den eş... 
</HEADLINE>
<TEXT>

     Mustafa OĞUZ İZMİR, DHA 

İZMİR Hayvanat Bahçesi'ndeki yılanlar için ihaleyle ABD'den erkek yılan ithal edildi. Getirilen yılanlar, yeni yuvalarına konulydu. 
     Bugüne kadar eşi bulunmayan ve hepsi de dişi olan kaplan pitonu, boll pitonu, kral yılan, iguana, tarantulaya eş bulabilmek için Hayvanat Bahçesi yönetimi ihale açtı. İhale kapsamına Hayvanat Bahçesi'nin sürüngenler bölümünü zenginleştirmek için ayrıca süt yılanı, yeşil yılan, mısır yılanı, drown basilsk cinsi kertenkele, El Salvodor bludiamond igunaları da alındı. 
     İhaleyi kazanan şirket, erkek yılanlar ve diğer sürüngenleri ABD'den getirdi. Getirilen sürüngenler eşlerinin yanına bırakılırken, ziyaretçiler ilgiyle izledi. 
     İzmir Hayvanat Bahçesi Amiri Çağlayan İnanlı, amaçlarının sürüngenlerin popülasyonunu çoğaltmak olduğunu belirterek, "Türkiye'de sürüngen türü olarak en zengin kapasiteye sahip hayvanat behçesiyiz. Özelike toplumda son yıllarda sürüngenlere karşı yoğun ilgi var. Biz de bu gelen talepler üzerine yurtdışından yılan getirdik. Hayvanat Bahçesi'nde sürüngenlerin yaşaması için doğal ortam yaratacağımız alanlar var. Yeni gelen misafirlerimiz eşleriyle mutlu bir yaşam sürecek. Tüm İzmirlileri sürüngen evimizi görmeye bekliyonuz'' dedi. 
     
</TEXT>
</DOC>
