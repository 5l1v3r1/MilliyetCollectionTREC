<DOC>
<DOCNO> 271940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sondun08.html </URL>
<DATE> 2004/09/15/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
İslami Cihad Tugayı'ndan Irak'taki üniversitelere tehdit... 
</HEADLINE>
<TEXT>

     Irak'ta faaliyet gösteren İslami Cihad Tugayı adlı örgüt, yetkililerin kız ve erkek öğrencilerin birarada derslere girmelerine izin veren uygulamayı kaldırmamaları halinde Irak'taki tüm üniversitelere saldırı düzenleme tehdidinde bulundu. 
     El Arabiye televizyonunda gösterilen video kasette okunan Arapça bildiride Irak yüksek eğitim bakanından tüm okullar ve üniversitelerde kız ve erkek öğrencilerin birbirlerinden ayrılmaları talep edildi. Yüzü gizli bir erkek militan tarafından okunan bildiride ''Özel ve devlet okulları ile üniversitelerdeki mevcut olan ahlaksız davranışlar nedeniyle erkek öğrencileri kız öğrencilerden ayırmak zorundasınız. Eğer bu devam ederse kolejleri ve üniversiteleri vuracağız'' ifadeleri yer aldı. 
     Televizyonda yer alan video kasette elinde roketli el bombası fırlatıcısı bulunan yüzü maskeli bir militan ile elinde bir makineli tüfek taşıyan maskeli bir militana ait görüntüler gösterildi. 
     
</TEXT>
</DOC>
