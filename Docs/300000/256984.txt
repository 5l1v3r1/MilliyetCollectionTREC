<DOC>
<DOCNO> 256984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/siyaset/siy02.html </URL>
<DATE> 2004/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'AKP hesap verecek' 
</HEADLINE>
<TEXT>


CHP, Van'da karakol skandalının peşine düştü. Baykal, 'AKP'den polisin suratında patlayan tokadın hesabını soracağız' dedi 

ANKARA Milliyet 


CHP lideri Deniz Baykal, CHP heyetinin eski Van Milletvekili Mustafa Bayram'ın oğlu Hamit Bayram'ın emniyetten kaçırılması olayıyla ilgili inceleme yapmak üzere Van'a gittiğini belirterek "Kendi polisinin suratında patlayan tokadın hesabını soramayan AKP iktidarından hesap soracağız" dedi. 

'CHP heyeti Van'da' 
Genel Başkan Yardımcısı Cevdet Selvi başkanlığında milletvekilleri Kemal Kılıçdaroğlu, Tuncay Ercenk ve Orhan Eraslan'dan oluşan heyetin Van'a gittiğini belirten Baykal, hazırlanacak raporun yetkili kurullarda değerlendirileceğini ve konunun TBMM'ye taşınacağını ifade etti. Van Valisi Hikmet Tan'a yönelik suikast girişiminin ardından emniyet binasının basıldığını da anımsatan Baykal şöyle konuştu 
"Çeşitli iddiaların muhatabı aşiret mensupları devletin güvenlik güçlerini tokatladı, tekmeledi. Van'a giden heyet, suikast girişimini, emniyet binasının basılması ve güvenlik güçlerinin tekme tokat dövülmesini, oradaki eski milletvekilinin bir bakanla konuşmasıyla Van ve Vanlıları rahatsız edecek her konuyu araştıracak ve inceleyecek." 

Malatya polisi şik yetçi olmuş 

Baykal'ın, Bayram'ın adamları tarafından darp edilen polislerin şik yetçi olmadığına ilişkin sözlerini ise Van Başsavcılığı ve Malatya Emniyeti yalanladı. Bir emniyet görevlisi, olaydan hemen sonra mağdur polislerin emniyette ifade vererek Bayram ve adamlarından şik yetçi olduklarını kaydetti. Olayla ilgili soruşturmayı yürüten Van Başsavcılığı da Malatya Emniyeti'ne bağlı polislerin ilk ifadelerinde şik yetçi olduklarını bildirdiklerini, olayın da zaten şik yete bağlı bir suç olmadığı için resen soruşturulduğunu belirtti. 


</TEXT>
</DOC>
