<DOC>
<DOCNO> 251633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sondun41.html </URL>
<DATE> 2004/06/29/ </DATE>
<TIME> 23.42 </TIME>
<AUTHOR>  </AUTHOR>
<HEADLINE>
ABD, terhis yada emekli olmuş 5600 askeri çağırmaya hazırlanıyor. 
</HEADLINE>
<TEXT>

     Irak ve Afganistan'da giderek daha çok yardıma ihtiyacı olan Amerikan ordusunun, emekli ya da terhis olmuş 5600 sivili aktif göreve çağırmaya hazırlandığı bildirildi. 
     Ordu yetkilileri, göreve çağrılan sivillerin, Irak ve Afganistan'da görevlendirilen ya da yakında gönderilecek yedek birliklerinde görev yapacağını söyledi. 
     Yetkililer, Körfez Savaşı'ndan bu yana ilk kez bu kadar çok sayıda silah altında olmayan kişinin gönüllü olmadan göreve çağrılmış olacağını kaydetti. 
     Bu kişilerin, Ulusal Muhafız ve yedeklerden farklı olarak düzenli şekilde eğitim görmediği ve göreve çağrılmadıkça para almadıkları belirtildi. 
     Lexington Enstitüsü'nden askeri uzman Dan Goure, Irak'ta önemli sayıda taarruz birliği bulundurmaları gerektiğinin anlaşılmasından sonra sivilleri askere çağırmanın kaçınılmaz olduğunu söyledi. 
     ABD Savunma Bakanlığı, geçen ilkbaharda Irak'taki asker sayısını 105 bine düşürmeyi planlıyordu, ancak artan şiddet olayları yüzünden bu sayı 140 bine çıktı. 
     
</TEXT>
</DOC>
