<DOC>
<DOCNO> 291151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonspo15.html </URL>
<DATE> 2004/11/22/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Chelsea tam gaz, Arsenal takıldı, Tugay dibe vurdu .. 
</HEADLINE>
<TEXT>

     Premier Lig'de zirvede yer alan takımlardan Arsenal bu hafta yine berabere kalırken, Chelsea ve Manchester United sahalarında kazandı. Manchester United, Charlton Atletic'i 2-0 mağlup etti. Sir Alex Ferguson takımının başında 999'uncu maçına çıktı. Lider Chelsea ise Bolton'la 2-2 berabere kaldı. 
     Premier Lig'de Sir Alex Ferguson'a Manchester United'ın başında çıktığı 999. maçında Charlton Athletic karşısında 2-0'lık galibiyeti getiren isimler Ryan Giggs ve Paul Scholes oldu. Son olarak Kırmızı Şeytanlar adına mart ayında gol atmayı başarabilen Giggs karşılaşmanın 41. dakikasında takımını 1-0 öne geçirdi. Manchester United'da uzun süredir gol atamayan bir diğer isim Paul Scholes ise 48'de farkı ikiye çıkardı. Manchester United'a 2-0 yenilen Charlton Atletic en son 1986 yılında Old Trafford'dan gülerek ayrılmıştı. Bu sonuçla Manchester United'ın 14. hafta sonrasında puanı 24'e yükseltirken, puan cetvelinde de 5. sıraya kadar çıktı. 

     
</TEXT>
</DOC>
