<DOC>
<DOCNO> 269718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/sondun47.html </URL>
<DATE> 2004/09/07/ </DATE>
<TIME> 23.17 </TIME>
<AUTHOR>  </AUTHOR>
<HEADLINE>
İspanya, Türkiye'nin AB üyeliğini destekliyor 
</HEADLINE>
<TEXT>

     İspanya Dışişleri Bakanı Miguel Angel Moratinos, ülkesinin, AB'nin Türkiye ile üyelik müzakereleri başlatmasını desteklediğini söyledi. 
     Moratinos, Reuters'a verdiği demeçte, AB Komisyonu'nun, gelecek ayki raporunda Türkiye'nin müzakerelere başlamasını destekleyeceğini umduğunu söyledi. 
     İspanyol Dışişleri Bakanı, ''Avrupa Birliği'nin dışındaki bir Türkiye'nin, içindeki bir Türkiye'den daha fazla istikrarsızlık etkisi olacağını düşündüklerini'' belirtti. 
     AB'nin eski Ortadoğu temsilcisi olan Moratinos, Avrupa'nın, gelecek aylarda Ortadoğu barışı konusunda, ABD'nin bu konudaki eylemsizliğini telafi etmek için daha güçlü bir rol oynayacağını da kaydetti. 
     AB, ABD, BM ve Rusya'dan oluşan Ortadoğu Dörtlüsü'nün İsrail-Filistin barışı için hazırladığı yol haritasının, halen müzakerelerin başlangıç noktası olduğunu söyleyen Moratinos, ''Yol haritası her unsuru taşıyor, ancak bunun nasıl derhal uygulanacağını kavramamız gerekiyor'' dedi. 
     
</TEXT>
</DOC>
