<DOC>
<DOCNO> 258806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sonspo20.html </URL>
<DATE> 2004/07/28/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Barcelona, Edmilson'un transferinde anlaşma sağladı... 
</HEADLINE>
<TEXT>

     İspanya'nın FC Barcelona takımı, Olympique Lyon'da oynayan Brezilyalı Jose Gomes Edmilson'un transfer edilmesi için anlaşma sağladı. 
     Fransa'ya giderek bu külübün yöneticileriyle görüşen FC Barcelona Kulübü Başkanı Joan Laporta'nın, Edmilson'ın transferini sonuca bağladığı belirtildi. 
     İspanyol basınında yer alan haberlerde, Edmilson için kulübüne 8 milyon Euro'su peşin olmak üzere Avrupa Şampiyonlar Ligi'nden elde edilecek gelir ve Brezilyalı futbolcunun oynadığı maçlardan sağlanacak reklam geliriyle birlikte toplam 11 milyon Euro'luk bonservis ücreti ödeneceği ileri sürüldü. 
     Bu akşam Barcelona'ya gelerek sağlık kontrolünden geçecek olan Edmilson'un, 4 yıllık sözleşmeye imza attıktan sonra, yarın Güney Kore'ye giderek takımının kampına katılacağı ifade edildi. 
     28 yaşındaki savunma oyuncusu, takımdaki 5. AB dışındaki futbolcu olacak. 
     Öte yandan FC Barcelona'da, uzun süredir merak edilen ''kaptan kim olacak '' sorusununun çözüme ulaştığı ve Carles Puyol'un takım arkadaşları tarafından kaptan seçildiği bildirildi. 
     Puyol'dan sonra 2. kaptan Ronaldinho, 3. kaptan da Xavi olacak. 
     
</TEXT>
</DOC>
