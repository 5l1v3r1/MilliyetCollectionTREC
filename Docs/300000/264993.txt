<DOC>
<DOCNO> 264993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/soneko14.html </URL>
<DATE> 2004/08/20/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Hedeflenen ihracat gerçekleşmedi... 
</HEADLINE>
<TEXT>

     Meyve fiyatlarının yüksekliği nedeniyle, olimpiyatların yapıldığı Yunanistan'a meyve ihracatında hedeflenen yüzde 100'lük artışın yakalanamadığı bildirildi. 
     Antalya Yaş Meyve Sebze İhracatçıları Birliği Yönetim Kurulu Başkanı Mustafa Satıcı, AA muhabirine yaptığı açıklamada, olimpiyatlar öncesi Yunanistan'a meyve ihracatında yüzde 100 artış sağlamayı hedeflediklerini, ancak bunun gerçekleşmediğini söyledi. 
     Satıcı, yurt içinde özellikle armut ve şeftali fiyatlarının aşırı derecede yüksek seyretmesi, Yunanistan'da da ürünün bol olması nedeniyle, bu ülkeye olimpiyat öncesi meyve ihracatında artış sağlayamadıklarını belirti. 
     İhracat sezonunun gerçekleştiği 1 Haziran-19 Ağustos tarihleri arasında Antalya'dan Yunanistan'a bin 60 ton meyve sebze ihracatı yapıldığını, bu ihracattan ise yüzde 12.6'lık artışla 630 bin 277 dolar döviz girdisi sağlandığını ifade eden Satıcı, geçen yılın aynı döneminde ise 559 bin 545 dolarlık ihracat gerçekleştirdiklerini kaydetti. 
     
</TEXT>
</DOC>
