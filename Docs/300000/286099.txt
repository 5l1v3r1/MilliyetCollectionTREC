<DOC>
<DOCNO> 286099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sonspo09.html </URL>
<DATE> 2004/11/04/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Fenerbahçe savunması çöktü... 
</HEADLINE>
<TEXT>

     Fenerbahçe savunması Avrupa Şampiyonlar Ligi'ndeki zorlu mücadelesinde adeta çöktü. 
     Sarı-lacivertliler, ''Devler Ligi''nde yaptığı son 3 maçta kalesinde 13 gol görerek, maç başına 4.3 ortalamaya ulaştı. 
     Şampiyonlar Ligi'nde grup maçlarının en çok gol yiyen takımı olan Fenerbahçe, Manchester United maçında 6, Olympique Lyon ile yaptığı iki maçta da 7 gol yiyerek oldukça başarısız bir performans sergiledi. 
     Daha önce iki kez katıldıkları turnuvada grup maçlarını 1996-97 sezonunda 6, 2001-2002'de de 12 gol yiyerek tamamlayan sarı-lacivertliler, bu sezon 4. maçların ardından kalesinde 13 gol gördü. 
     
     EN GOLCÜ DÖNEMİ 
     Sarı-lacivertliler, savunmasında yaşadığı çöküşe karşılık attığı gollerde Şampiyonlar Ligi serüvenindeki en parlak dönemini geçiriyor. 
     1996-97 ve 2001-2002 sezonlarındaki mücadelelerinde grup maçlarını 3'er golle tamamlayan Fenerbahçe, bu sezon bu rakamı ikiye katlayarak rakip fileleri 4 maçta 6 kez sarstı. 
     
</TEXT>
</DOC>
