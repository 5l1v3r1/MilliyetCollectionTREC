<DOC>
<DOCNO> 285229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sonyas06.html </URL>
<DATE> 2004/11/01/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Antalya'da Noel Baba'ya ziyaretçi akını... 
</HEADLINE>
<TEXT>

     Antalya'nın Kale İlçesi'nde bulunan dünyaca ünlü Noel Baba Kilisesi'ni, 2004 yılının 10 aylık döneminde 246 bin 757 kişinin ziyaret ettiği bildirildi. 
     Noel Baba Kilisesi yetkililerinden alınan bilgiye göre, 2004 yılı Ekim ayında 885 yerli, 29 bin 629 yabancı olmak üzere toplam 30 bin 154 kişinin ziyaret ettiği kiliseden, 120 milyar 905 milyon lira gelir elde edildi. 2003 yılının Ekim ayında Noel Baba Kilisesini bin 100 yerli, 27 bin 879 yabancı olmak üzere toplam 28 bin 979 kişi ziyaret etmiş, bu ziyaretlerden 109 milyar 397 milyon lira gelir sağlanmıştı. 
     Yetkililer, 2004 yılının 10 aylık döneminde Noel Baba Kilisesi'ni 17 bin 173 yerli, 229 bin 584 yabancı olmak üzere toplam 246 bin 757 kişinin ziyaret ettiğini ve bu ziyaretlerden 772 milyar 5 milyon 500 bin lira gelir elde edildiğini belirtti. 2003 yılının aynı döneminde kiliseyi 17 bin 500 yerli, 167 bin 298 yabancı, toplam 184 bin 798 kişi ziyaret etmiş, 688 milyar 969 milyon lira gelir sağlanmıştı. 
     Noel Baba Kilisesi'ni geçen yılın 10 aylık dönemine göre fazladan 61 bin 959 kişinin ziyaret ettiği, bununla birlikte 83 milyar 36 milyon 500 bin lira fazla gelir sağlandığı bildirildi. 
     Yetkililer, gelir miktarının, kişi sayısındaki artışa paralel artış göstermediğini, bunda da kombine bilet satışlarındaki artışın etkili olduğunu kaydettiler. 
     
</TEXT>
</DOC>
