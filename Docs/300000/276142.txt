<DOC>
<DOCNO> 276142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sondun02.html </URL>
<DATE> 2004/09/30/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Japonya'da tayfun En az 12 ölü 
</HEADLINE>
<TEXT>

     Japonya'da iki gündür etkili olan Meari tayfununun yol açtığı sel ve toprak kaymaları sonucu 12 kişi öldü, 15 kişi de kayboldu. 
     Japonya'da bu yıl etkili olan sekizinci kasırga olduğu belirtilen Meari tayfununun, saatte 108 kilometre hızla ülkenin kuzeydoğusuna ilerliyor. 
     Ülkedeki basın kuruluşları, tayfun nedeniyle ölenlerin sayısının 12 olduğunu duyururken, fırtına nedeniyle binlerce kişi de tahliye edildi. 
     Japonya'da bu ayın başlarında etkili olan Songda kasırgası nedeniyle yaklaşık 30 kişi ölmüş, yüzlerce kişi de yaralanmıştı. 
     
     Japonya'da iki büyük deprem 
     Japonya'nın batısı şiddetli depremlerle ay başında sarsıldı. 
     İlki richter ölçeğine göre 6.8, diğeri ise 7.3 büyüklüğünde iki büyük deprem kaydedildi. Depremlerde 10 kişi yaralandı. 
     Depremler, en fazla, başkent Tokyo'nun 450 kilometre batısındaki Kii Yarımadası'nda bulunan Nara ve Wakayama kentlerinde hissedildi. 
     İlk depremde üç kişi yaralanırken, ikinci depremde de en az yedi kişinin yaralandığı belirtildi. 
     
</TEXT>
</DOC>
