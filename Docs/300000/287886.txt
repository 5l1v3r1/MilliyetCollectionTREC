<DOC>
<DOCNO> 287886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/ekonomi/aeko.html </URL>
<DATE> 2004/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yöneticini at, şube kapat, kredileri kes' 
</HEADLINE>
<TEXT>


BDDK, yeni tasarıda durumu bozulan bankayı Fon'a almadan, genel müdürü işten çıkarma, şube kapatma ve kredi kesme gibi tedbirler isteyebilecek 

Kadife Şahin 

Bankacılık Düzenleme ve Denetleme Kurumu BDDK , ay sonunda Devlet Bakanı Abdüllatif Şener'e sunmaya hazırlandığı yeni bankalar kanunu tasarısında zor duruma düşen bankaları Tasarruf Mevduatı Sigorta Fonu'na Fon devretmeden önce alınacak tedbirleri artırdı. 
70'inci madde ile başlayan ve 74'e kadar devam eden düzenlemeler, tedbir olmaktan çok durumu bozulan bankayı ayakları üstünde durmaya zorlayan kısıtlayıcı uygulamalardan oluşuyor. Grafikte detayları yer alan düzenlemeler içinde tüm yönetim kurulu üyelerini görevden alma, mevduat toplamayı sınırlama ve kredi vermeyi kesme gibi piyasada etki uyandıracak tedbirler var. 
Dördüncü kez üzerinde düzeltemeler yapılan ve daha önceki adı Kredi Kuruluşları Kanunu taslağı olan yasanın adı Finansal Hizmetler Kanunu Tasarısı olarak değişti. 
Bankacılar, isim değişikliğini mali sektörde faaliyet gösteren tüm kurumların ileride tek bir çatı altında toplanmasının düşünülmesi nedeniyle yapıldığını belirtiyor. BDDK, eleştirilere rağmen 25'inci maddede yönetim kurullarında iki bağımsız üye bulundurulması hükmünü değiştirmedi. 
Banka bağımsız yönetim kurulu üyelerini, ortaklar arasından seçerse bu üyelerin nitelikli ortak olmaması ve icrai görevde bulunmaması gerekiyor. Bağımsız üyenin tanımının belli olmaması ve kime karşı nasıl bağımsız olacağının bilinmemesi BDDK ve bankalar arasında tartışmalara yol açıyor. 

Fon toplama yetkisi 
Tasarıda Tasarruf Mevduatı Sigorta Fonu'nu ilgilendiren bölümde değişiklikler yapılmadı. Bu açıdan banka sahipleri ve bankacıların tepkilerine neden olan 'şahsi sorumluluk, ispat külfeti' gibi ağır hükümler aynen korunmuş oldu. 
Tasarının son halinde 'Katılım Bankası' olarak yer alan özel finans kurumlarının avantajlı bir duruma kavuşturulduğu yönünde eleştiriler yapılırken, banka tanımlamalarının serbest rekabete uymayan kategorileştirmeler içerdiği yakınmaları da var. 
Bankacılar ÖFK'lara mevduat toplama, ticari bankalara da k r ve zarar ortaklığına dayanan ürünlerde hizmet verme olanağının getirilmesini istiyor. Bankaların denetimi konusunda IMF ile görüş ayrılığına düşen BDDK Başkanı Tevfik Bilgin, tasarıyı Bankalar Birliği'ne göndererek görüş istedi. 

'Murakıplar konusunda son sözü BDDK söyleyecek' Bankacılık Düzenleme ve Denetleme Kurulu BDDK Başkanı Tevfik Bilgin, Bankalar Yeminli Murakıplığı konusunda kendileri açısından son noktayı BDDK'nın koyacağını söyledi. Türkiye Bankalar Birliği Yönetim Kurulu toplantısının ardından gazetecilerin sorularını yanıtlayan Bilgin, IMF'nin Bankalar Kanunu olarak bilinen 'Finansal Hizmetler Taslağı'ndan çıkarılmasını istediği 'yeminli banka murakıplığı' konusunun toplantıda gündeme gelip gelmediği sorusunu şöyle yanıtladı 
"Bankalar Yeminli Murakıplığı, BDDK'nın en önemli birimlerinden. 1958'den beri milletin menfaati için çalışmıştır. Dolayısıyla, BDDK'nın kendi iç meselesi. BDDK iç meselesini kendisi çözecek, ancak 200 milyar dolarlık bir büyüklüğü yönlendirirken nasıl bağımsız davranacaksa, bu gibi konularda da kendi bağımsızlığı için kendisi karar almalıdır. Bu, kurul üyelerimizin de görüşüdür. Bizim açımızdan son noktayı BDDK'nın kurulu koyacaktır." 

Türkiye'den off - shore hesap açılamayacak Off - shore bankacılığı yapılabilmesi için BDDK'nın o ülkede denetim yapabilmesi koşulu aranacak. Off - shore hesap sadece ilgili ülkede açılabilecek 


Banka içi boşaltmada kullanılan yöntemlerden birisi olan 'off - shore' uygulamasına yeni düzenleme getirildi. Dün Resmi Gazete'de yayımlanan yönetmeliğe göre, bankacılık faaliyetlerinin kıyı bankacılığı bölgelerinde yapılması izni verilebilmesi için, BDDK'nın, faaliyette bulunulacak ülkenin yetkili makamları ile işbirliği ve bilgi alışverişinin sağlanmasına yönelik imzalanmış anlaşması bulunması şartı aranacak. 
Yurtdışında şube açma, ortaklık kurma veya kurulmuş ortaklıklara katılma taleplerine izin verilebilmesi için de aynı koşullar geçerli olacak. Yeni düzenlemeye göre bankaların kıyı bankacılığı bölgesindeki şubesinin bilanço büyüklüğü toplam banka bilançosunun yüzde 10'unu geçemeyecek. 
Kıyı bankacılığının yarattığı en büyük sıkıntılardan birisi de Türkiye'deki bankaların kıyı bankalarına ait hesapları açmasıydı. 
Yeni düzenleme ile bu uygulamaya son verildi. Bundan böyle bankaların kıyı bankacılığı bölgeleri de dahil, yurtdışındaki şubeleri ve iştirakleri, mevduat cüzdanı ve ilgili evrakın düzenlenmesi işlemlerini faaliyette bulundukları ülkede yapmak zorunda olacaklar. Yani söz konusu şube veya ortaklıklar adına hiçbir şekil ve surette yurt içinde cüzdan ve evrak düzenleyemeyecekler. 

Müflis, müdür olamayacak 
Bankalarda genel müdür veya genel müdür yardımcılığına atanması öngörülen kişiler müflis, konkordato ilan etmiş olmadıklarına ilişkin belgeleri BDDK'ya sunacaklar. 

'Yönetim kurulu üyelerini işten at, genel kurulunu acil topla' Tasarıda 70'inci maddede ' nlem alınmasını gerektiren haller' altında toplanan düzenlemeler aslında tedbir olmaktan çok bankaları kendi ayakları üzerinde durmaya zorlayan kısıtlayıcı uygulamaları içeriyor. Bu durum sektörde 'Fon'a alınma yerine direkt iflas ettirme' tartışmalarının gelecek yıllarda da süreceğini gösteriyor. 
Varlıklarının vade itibarıyla taahhütlerini karşılamaması nedeniyle likidite sorunu yaşayan, gelir ve gider dengesinin bozulmasıyla karlılığını kaybeden ve özkaynakları sermaye yetirliliği rasyolarını karşılamayan banka, tedbir olarak şunları yapmak zorunda 

Düzeltici önlemler 
zkaynağını artır, kar dağıtımını geçici olarak durdur, hissedarlara kredi verme, nakde çevrilecak plasmanlarını elden çıkar, yeni yatırım yapma, ücret ve ödemelerini sınırlandır, kredi politikanı gözden geçir, operasyonel riskten sorumlu personelin görev alanını değiştir, bu tedbirleri Kurumun uygun görüleceği diğer tedbirlerle birleştir, bir plan halinde uygula. 

İyileştirici önlemler 
Sorumluluğu olan yönetim kurulu üyelerinin birkaçını veya tamamını değiştir, genel kurulu olağanüstü topla, sermaye yeterliliğini yükselt, kısa, orta ve uzun vadede bir plan oluştur, yönetim kurulu üyeleri ve nitelikli paya sahip ortaklar bu planı yazılı olarak taahhüt etsin, mensuplara verilen tüm ek ödemeleri durdur, belirli kişi, kurum, risk grubu ve sektörlere verilen kredileri durdur, bildirimden itibaren en geç 15 günde içinde tüm bunların gereğini yap. 

Kısıtlayıcı önlemler 
Faaliyetlerini, faaliyet türüne göre yurt içi ve yurt dışı şubelerini, muhabir ilişkilerini kısıtla veya geçici olarak durdur, kaynak toplama ve kullandırma faiz ve vadeni kısıtla, yönetim kurulu da dahil olmak üzere, genel müdür, genel müdür yardımcıları ve ilgili birim ve şube yöneticilerinin bir kısmını veya tamamını görevden al, sigortaya tabi mevduat tutarını aşmamak ve yeterli teminatı hakim ortakların hisse senetlerinden ve diğer mal varlıklarından karşılanmak üzere uzun vadeli kredi sağla, bir veya birkaç banka ile birleş, özkaynağın artırılması için Kurulun uygun göreceği yeni hissedarlar bul. 



</TEXT>
</DOC>
