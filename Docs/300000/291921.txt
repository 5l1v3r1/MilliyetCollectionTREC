<DOC>
<DOCNO> 291921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/yasam/yas02.html </URL>
<DATE> 2004/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Saklı nüfus' mahk mu 
</HEADLINE>
<TEXT>


Bahar Yeşilyurt, kimliksiz yakalanıp örgüt üyeliğiyle suçlandı. Nüfus kaydı bulunmadığı için 9 yıl tutuklu kaldı. Hüküm giyse, aylar önce özgürdü 

ÖZGÜR CEBE Diyarbakır DHA 

Kimliği bulunmadığı için gözaltına alınıp örgüt üyeliğinden dava açılan Bahar Yeşilyurt 27 , tam 9 yıl 2 ay tutuklu kalıp tahliye edildi. 
İstanbul Esenler'de yakalanan Yeşilyurt hakkında, PKK'ya üye olduğu gerekçesiyle TCK'nın 168 2. maddesinden 15 yıla kadar hapis istemiyle dava açıldı. Diyarbakır 5. Ağır Ceza Mahkemesi, yargılama aşamasında da bugüne kadar nüfusa kaydedilmediği için hiç kimlik almadığı yani 'saklı nüfus' olduğu anlaşılan Yeşilyurt'la ilgili onlarca yazışma yaptı. Mahkeme, Yeşilyurt'un yabancı olabileceği, tahliye edilmesi halinde yurtdışına kaçabileceği gibi şüpheler nedeniyle, kimliği hakkında İçişleri Bakanlığı, Mardin Valiliği, Vatandaşlık ve Nüfus İşleri Genel Müdürlüğü ile çok sayıda yazışma yaptı. Bu şüpheler nedeniyle Yeşilyurt, yargılamanın karara bağlanamadığı 9 yıl 2 ay boyunca tutuklu kaldı. 

Yeni TCK kurtardı 
Yeşilyurt'un avukatları, 3 Kasım'da yapılan duruşmada, yeni TCK'ya göre, Yeşilyurt'un örgüt üyeliğinden hüküm giyip üst sınırdan ceza alsa bile İnfaz Yasası'na göre 9 yıldan daha az cezaevinde kalması gerektiğini kaydetti. Savcı Mehmet Ali Pekgüzel talebe uyunca, Yeşilyurt tahliye oldu. Davayı bitiremeyen mahkeme ise, Yeşilyurt hakkındaki yargılamayı h l sürdürüyor. 
Yeşilyurt, beraat eder ya da yattığı süreden daha az bir ceza alırsa, AİHM'ye başvurabilecek ve Türkiye 'uzun yargılama ve tutuklama'dan yüksek miktarda tazminata mahk m olabilecek. 




</TEXT>
</DOC>
