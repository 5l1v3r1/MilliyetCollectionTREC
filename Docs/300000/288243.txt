<DOC>
<DOCNO> 288243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/spor/aspo.html </URL>
<DATE> 2004/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
88.8 trilyon lira 
</HEADLINE>
<TEXT>


CHP Tunceli milletvekili Sinan Yerlikaya'nın TBMM'ye sunduğu önergeye verilen yanıtta, Futbol Federasyonu tarafından yapılan harcamalar açıklandı, şaşırtıcı ücretlere rastlandı 

CEMAL ERSEN 


7 yıllık dönem 
TÜRK futbolunda yıllardır trilyonlarca liranın kimler için ve nasıl harcandığı gerçeği, CHP Tunceli milletvekili Sinan Yerlikaya'nın TBMM başkanlığına verdiği ve Başbakan Yardımcısı Mehmet Ali Şahin tarafından yanıtlanmasını istediği önerge ile ortaya çıktı. Şahin'in yanıtında, Haluk Ulusoy federasyonu döneminde çeşitli görevlere 56 yeni personel alındığı, 7 yılda maaş, prim ve konaklama gideri altında tam 88 trilyon 882 milyar 611 milyon 630 bin 116 lira ödeme yapıldığı belirlendi. 

Yüzde 120 artış 
YERLİKAYA'nın önergesine verilen yanıtta, 1997 - 98'den 2003 - 2004'e kadar 40 trilyon 546 milyar 496 milyon 305 bin lira personel, 31 trilyon 141 milyar 132 milyon 323 bin lira prim ve 17 trilyon 193 milyar 974 milyon 20 bin lira konaklama gideri yapıldığının altı çizildi. Ulusoy döneminde işe alınan 56 kişiden 24'nün çeşitli zamanlarda sözleşmesinin uzatılmadığı kaydedildi. Bu arada personel giderlerinin özellikle 2002 - 2003'ten sonra yüzde 120'ye varan artış göstermesi dikkat çekti. 

Rapor bilgisi yok 
CHP milletvekilinin "Yolsuzluk iddiaları gündeme geldiğinden beri herhangi bir inceleme ve soruşturma yapılmış mıdır " sorusuna ise "Başbakanlık Teftiş Kurulu tarafından 31.03.2004 tarih ve Teftiş m.067 sayılı olurları ile inceleme yapılmıştır. Ayrıca 01.04.2004 tarih ve 0560 sayılı yazı gereği Başbakanlık Teftiş Kurulunca inceleme yapılmıştır" yanıtı verildi. Söz konusu incelemelerde müfettişlerin raporlarıyla ilgili herhangi bir bilgiden söz edilmedi. 

Aylık ücretler Görevi Giriş tarihi Çıkış tarihi Ücreti Ersun Yanal A Milli Tk. Dr. 27.04.2004 - 70 milyar NET Şenol Güneş A Milli Tk. Dr. 17.07.2002 23.03.2004 55.000 USD Mesut Bakkal A Milli Ant. 27.04.2004 - 10 milyar NET Özcan Bizati A Milli Ant. 27.04.2004 - 10 milyar NET Metin Bayındır A Milli Kal. Ant 27.04.2004 - 10 milyar NET Ünal Karaman Genç Milli Tk. Dr. 17.07.200 - 20 milyar NET Hayati Soydaş Genç Milli Ant. 08.06.2004 - 7 milyar NET Raşit Çetiner Ümit Milli Tk. Dr. 27.07.1998 - 35 milyar NET M.Kulaksızoğlu Kaleci Ant. 17.07.2000 24.08.2004 12 milyar NET Burhan Satır Antrenör 10.01.2001 - 5.5 milyar NET 

Can Çobanoğlu Kasım 1998 Eylül 2004 Görevi Giriş tarihi Maaş Prim Harcırah Menajer 01.11.1998 954.295.299.862 Brüt 1.297.686.359.264 Brüt 90.088.957.343 Brüt 


</TEXT>
</DOC>
