<DOC>
<DOCNO> 274077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sontur60.html </URL>
<DATE> 2004/09/22/ </DATE>
<TIME> 22.37 </TIME>
<AUTHOR>  </AUTHOR>
<HEADLINE>
Eşini, öldürtmek amacıyla kaçırtan koca tutuklandı 
</HEADLINE>
<TEXT>

     Gaziantep'te, eşini öldürtmek amacıyla kaçırttığı belirlenen Mustafa Dağlarkıran tutuklandı. 
     Edinilen bilgiye göre, daha önce fidye için kaçırıldığı açıklanan Günay Dağlarkıran'ın, kocası Mustafa Dağlarkıran tarafından para karşılığı anlaştığı 5 kişi tarafından öldürülmek amacıyla kaçırıldığının belirlenmesi üzerine, olayda aracılık eden Şıho A. ile birlikte Mustafa Dağlarkıran yakalanarak gözaltına alındı. 
     İl Jandarma Komutanlığı'ndaki işlemlerinin tamamlanması ardından Adliyeye sevk edilen Mustafa Dağlarkıran çıkartıldığı nöbetçi mahkeme tarafından tutuklanıp cezaevine gönderildi. Şıho A. ise tutuksuz yargılanmak üzere serbest bırakıldı. 
     
     OLAY 
     Gaziantep'te, fidye için kaçırıldığı açıklanan Günay Dağlarkıran'ın 40 , kocası Mustafa Dağlarkıran'ın para karşılığı anlaştığı 5 kişi tarafından öldürülmek amacıyla kaçırıldığı belirlenmişti. 
     Soruşturma kapsamında, Dağlarkıran'ın kaçırıldığı otomobil, Gaziantep'in Nurdağı ilçesinde terk edilmiş halde bulunmuş, soruşturmayı derinleştiren güvenlik güçleri, kaçırma olayına karışan kişilerin Kasım K, Mehmet Emin K, Rıza D. ve Ahmet Ç. olduklarını belirlemişti. 
     Daha sonra bu kişiler, Günay Dağlarkıran'ı, evde bırakarak kaçmışlardı. 
     Olaydan sonra Mustafa Dağlarkıran yakalanmıştı. 
     
</TEXT>
</DOC>
