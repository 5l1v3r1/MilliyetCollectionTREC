<DOC>
<DOCNO> 290639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/son/sondun29.html </URL>
<DATE> 2004/11/21/ </DATE>
<TIME> 20.48 </TIME>
<AUTHOR>  </AUTHOR>
<HEADLINE>
APEC formu sona erdi... 
</HEADLINE>
<TEXT>

     Şili'nin başkenti Santiago'da düzenlenen ve ABD ile Rusya liderlerinin de aralarında bulunduğu 21 ülkenin liderlerinin katıldığı Asya-Pasifik Ekonomik İşbirliği APEC forumu sona erdi. 
     Yayımlanan ortak bildiride, terörizme karşı mücadele için yeni güvenlik önlemleri alınmasına destek verildiği belirtildi. Bu önlemler arasında, ticari uçuşların güvenliğinin arttırılması, gıda mallarının, teröristlerin müdahale edemeyecekleri biçimde taşınması için tedbir alınması da yer aldı. 
     Liderler, Dünya Ticaret Örgütü çerçevesinde yürütülen ve üye 148 ülke arasındaki ticaretin liberalleştirilmesini, ticari engellerin kaldırılmasını amaçlayan müzakerelere de destek verdiler. 
     Tarım politikaları üzerindeki anlaşmazlık nedeniyle geçen yıl duran bu müzarekeler, Haziran'da yeniden başlamıştı. APEC liderleri, müzakerelerden dengeli bir sonuç çıkması amacına destek verdiklerini belirttiler. 
     
</TEXT>
</DOC>
