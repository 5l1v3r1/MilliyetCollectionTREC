<DOC>
<DOCNO> 267555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/soneko01.html </URL>
<DATE> 2004/08/30/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Sigara ve içkinin ÖTV oranlarında düzenleme... 
</HEADLINE>
<TEXT>

     Sigara ve alkollü içkilerin özel tüketim vergilerinde yeniden düzenlemeye gidildi. 
     Konuyla ilgili Bakanlar Kurulu Kararı, bugünkü Resmi Gazete'nin mükerrer sayısında yayımlandı. 
     Buna göre, sigarada maktu vergi uygulamasında içerdiği şark tipi tütüne göre daha önce 4 olarak belirlenen grup sayısı 3'e indirildi. 
     Yeni düzenleme ile sigaralardan içerdiği tütün içindeki şark tipi tütün oranı yüzde 0 ile 33 yüzde 33 dahil arasında olanlardan adet başına 50 bin lira paket başına 1 milyon lira , yüzde 34 ila yüzde 66 arasında olanlardan yüzde 66 dahil adet başına 26 bin 750 lira Pakette 5 bin lira , yüzde 67 ile yüzde 100 arasında olanlardan ise adet başına 17 bin 500 lira pakette 350 bin lira maktu vergi alınacak. 
     10 Ağustos tarihinde yapılan düzenlemede sigaralardan içerdiği şark tipi tütün oranına göre, yüzde 0-24 arasında olanlardan adet başına 50 bin lira pakette 1 milyon lira , yüzde 25 ila 49 arasında olanlardan adet başına 30 bin lira pakette 600 bin lira , yüzde 50-74 arasında olanlardan sigara adedinde 22 bin 500 lira pakette 450 bin lira , yüzde 75 -100 arasında şark tipi tütün ile üretilen sigaralarda ise adette 17 bin 500 TL Pakette 350 binlir7a maktu vergi alınması öngörülmüştü. 
     Sigaradaki yüzde 28'lik nispi vergi oranında ise değişikliğe gidilmedi. 
     Tamamen şark tipi tütünden üretilen sigaralar içinde TEKEL'in Maltepe, Samsun ve Bahar gibi ürünleriyle Philip Morris'in Türkü markalı sigaraları bulunuyor. 
     Tütün yerine geçen maddelerden yapılmış sigaralar, purolar, uçları açık purolar ve sigaroller için adet başına 17 bin 500 lira, içilen tütün için gram başına 5 bin TL, enfiye ve çiğnemeye mahsus tütün için ise gram başına 10 bin TL olarak belirlenen maktu vergide ise değişiklik yapılmadı. 
     
     ÜRETİCİ FİRMALARIN ŞARK TİPİ TÜTÜN KULLANIMI 

     Bu arada, 10 Ağustos tarihinde yapılan düzenleme sonrası, üretici firmaların özellikle yüzde 0-24 arasında şark tipi tütün kullanılan sigaralar grubunda yer alan bazı ürünleri içindeki şark tipi tütün oranını yüzde 1-2 artırarak bir alt vergi grubuna geçiş yönünde çalışmaları bulunuyordu. 
     Söz konusu karar ile maktu vergide ikinci gruba inmek için en azından yüzde 34 oranında şark tipi tütün kullanımı zorunluluğu gelmiş oldu. 
     
     İÇKİLERDE ÖTV DÜZENLEMESİ 

     Alkollü içkilerdeki ÖTV düzenlemesine göre ise daha önce asgari vergi tutarı olarak belirlenen oranlar maktu vergiye dönüştürüldü. 
     Buna göre maktu vergi tutarı, biralar için 1 litredeki her bir alkol derecesi için 159 bin lira olarak belirlendi. 
     Taze üzüm şarabında kuvvetlendirilmiş şaraplar dahil, üzüm şırası köpüklü şaraplar ve diğer üzüm şırası hariç 1.5 milyon lira, köpüklü şaraplarda 6 milyon lira, vermut ve diğer üzüm şaraplarında bitkiler ve kokulu maddelerle lezzetlendirilmiş 12 milyon 800 bin lira, alkol derecesi hacim itibarıyla yüzde 18 veya daha az olanlarda 9 milyon 900 bin lira, fermente edilmiş diğer içkilerde elma şarabı, armut şarabı, bal şarabı gibi , tarifenin başka yerinde belirtilmeyen veya yer almayan fermante edilmiş içkilerin karışımları ve fermente edilmiş içkilerle alkolsüz içkilerin karışımında 1.5 milyon lira olarak uygulanan asgari vergi tutarları da maktu vergiye dönüştürüldü. 
     İçerdiği alkolün 1 litresi için asgari vergi tutarı, alkol derecesi hacim itibarıyla yüzde 22'den fazla olanlar için 58 milyon 139 bin 540 lira, alkol derecesi ne olursa olsun tağyir edilmiş etil alkol ve diğer alkollü içkiler için alkol derecesi ne olursa olsun tağyir edilmiş etil alkol hariç 58 milyon 139 bin 540 lira, alkol derecesi hacim itibarıyla yüzde 80'den az olan tağyir edilmemiş etil alkol, alkollü içkiler, likörler ve diğer alkollü içecekler için alkol derecesi hacim itibarıyla yüzde 80'den az olan tağyir edilmemiş etil alkol hariç 58 milyon 139 bin 540 lira olarak uygulanırken bunlar da maktu vergi olarak değiştirildi. 
     Maktu vergi tutarı, içerdiği alkolün 1 litresi için asgari vergi tutarı, üzüm şarabı veya üzüm cibresinin damıtılması yolu ile elde edilen alkollü içkilerde 45 milyon 268 bin 300 lira, cin, ardıç rakısı Geneva , votka 33 milyon 250 bin lira, muhtevası 2 litreyi geçmeyen ile geçen kaplarda olanlarda alkol derecesi hacim itibarıyla yüzde 45.4'den fazla olanlar , diğerlerinde 58 milyon 139 bin 540 lira, likörlerde 46 milyon 400 bin lira, rakıda 28 milyon 380 bin 952 lira olarak belirlendi. Asgari vergi tutarında da aynı rakamlar geçerli idi. 
     Karar uyarınca maktu vergi hesaplamasında, birinci maddede biralar , alkol derecesi itibariyle belirlenen maktu vergi tutarına göre 1 litre için hesaplanan tutarın birim ambalaj hacmine isabet eden kısmı dikkate alınacak. 
     2. maddede üzüm şarabı ve vermut gibi 1 litre için belirlenen maktu vergi tutarının birim ambalaj hacmine isabet eden kısmı, 3. maddede Cin, votka ve rakı gibi , alkolün 1 litresi için belirlenen maktu vergi tutarının birim ambalaj hacminde bulunan alkol miktarına isabet eden kısmı dikkate alınacak. 
     Yeni düzenlemeler yarından itibaren geçerli olacak. 
     
</TEXT>
</DOC>
