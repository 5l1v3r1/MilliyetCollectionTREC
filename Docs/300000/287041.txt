<DOC>
<DOCNO> 287041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sondun14.html </URL>
<DATE> 2004/11/08/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
İsrail, Filistin yönetimiyle görüşmeye hazır 
</HEADLINE>
<TEXT>

     İsrail Dışişleri Bakanı Silvan Şalom, Paris'te bir askeri hastanede yatan Filistin lideri Yaser Arafat sonrasında ''ılımlı'' bir yeni Filistin yönetimiyle görüşmeye hazır olduklarını söyledi. 
     Şalom, Pekin ziyaretinin sonunda düzenlediği basın toplantısında, ''Arafat sonrası dönemde ılımlı yeni bir Filistin yönetiminin ortaya çıkacağını düşündüklerini'' belirterek, ''Filistin halkının bu dönemde, terörizme karşı savaşacak, diyalogun ve barış görüşmelerinin yeniden başlamasını sağlayacak sorumlu bir lider tarafından yönetilmesini ümit ediyoruz. Karşımıza böyle bir muhatap çıkarsa biz de buna cevap veririz'' dedi. 
     İsrail Savunma Bakanı Şaul Mofaz da İsrail radyosuna yaptığı açıklamada, ''Gözlerimizin önünde meydana gelen gelişmeler ışığında, önümüzdeki aylarda Filistin tarafında pragmatik bir yönetimin ortaya çıkma olasılığını göz ardı etmiyoruz, böyle bir yönetimle diyalog kurabiliriz'' dedi. 
     
</TEXT>
</DOC>
