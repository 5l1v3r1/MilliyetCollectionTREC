<DOC>
<DOCNO> 289265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sonspo09.html </URL>
<DATE> 2004/11/16/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Efes Pilsen, Avrupa'da 311. randevuya çıkıyor 
</HEADLINE>
<TEXT>

     Basketbol Erkekler Avrupa Ligi'nde yarın İstanbul'da Hırvatistan'ın Cibona VIP Zagreb takımıyla karşılaşacak Efes Pilsen, Avrupa kupalarındaki 311. maçına çıkacak. 
     Lacivert-beyazlılar, 1979-80 sezonunda başlayan Avrupa kupaları serüveninde şimdiye dek oynadıkları 310 maçta 194 galibiyet, 116 yenilgi aldı. 
     Efes Pilsen, antrenörü Oktay Mahmuti yönetiminde Avrupa kupalarında 75 maç yaptı. Mahmuti'nin antrenörlüğünde lacivert-beyazlılar, Avrupa kupalarında yaptıkları 75 maçta, 48 galibiyet alırken, 27 kez sahadan yenik ayrıldı. 
     
     HIRVATLARA KARŞI ÜSTÜN 
     Efes Pilsen'in, Hırvat takımlarına karşı Avrupa kupalarında üstünlüğü bulunuyor. 
     Türk ekibi, Hırvat ekipleriyle bugüne dek yaptığı 23 maçın 13'ünü kazanırken, 10 maçta salondan yenik ayrıldı. 
     Yarınki rakibi Cibona VIP ile tarihinde 16 maç yapan lacivert-beyazlılar, 9 yenilgi, 7 galibiyet aldı. 
     
</TEXT>
</DOC>
