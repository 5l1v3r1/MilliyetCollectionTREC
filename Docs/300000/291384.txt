<DOC>
<DOCNO> 291384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sondun34.html </URL>
<DATE> 2004/11/23/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Irak Konferansı sona erdi Ateşkes çağrısı yapıldı 
</HEADLINE>
<TEXT>

     Mısır'ın Şarm El Şeyh kentinde yapılan Irak Konferansı sona erdi. 
     Diplomatik kaynaklar, konferans çalışmaları tamamlanmadan önce Irak'taki seçimlere destek veren bir nihai bildirgenin kabul edildiğini belirttiler. 
     Konferansta sunulan nihai bildirge tasarısı ile kabul edilen nihai bildirge arasında hiçbir değişiklik bulunmadığı kaydedildi. 
     
     ATEŞKES ÇAĞRISI 
     Arap Birliği Genel Sekreteri Amr Musa, Mısır'ın Şarm El Şeyh kentinde düzenlenen Irak Konferansı'nda, Irak'ta seçimlerden önce ateşkes yapılması çağrısında bulundu. 
     Musa'nın, konferansın basına kapalı oturumunda, başta Felluce olmak üzere ülkenin diğer sıcak bölgelerinde ateşkes yapılması çağrısında bulunduğu ve Irak'ta bir ulusal uzlaşma sürecinin başlatılmasının hayati önem taşıdığını altını çizdiği belirtildi. 
     Genel Sekreter, Irak'ta Ocak 2005'te yapılacak seçimlerden önce bütün tarafları biraraya getirecek bir Irak konferansı yapılması çağrısında da bulundu. 
     Toplantıya evsahipliği yapan Mısır'ın Dışişleri Bakanı Ahmed Ebul Geyt'in konferansın sonuçlarıyla ilgili basın toplantısı düzenlemesi bekleniyor. 
     Toplantıda Türkiye'yi, Dışişleri Bakanı ve Başbakan Yardımcısı Abdullah Gül temsil etti. 
     
</TEXT>
</DOC>
