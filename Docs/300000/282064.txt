<DOC>
<DOCNO> 282064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/spor/spo07.html </URL>
<DATE> 2004/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ümraniye'yi vermiştik' 
</HEADLINE>
<TEXT>



BASU toplantı 
BALKAN Spor Gazetecileri Birliği BASU Kongresi ve Eğitim Semineri İstanbul'da başladı. Açılış törenine Devlet Bakanı ve Başbakan Yardımcısı Mehmet Ali Şahin de katıldı. Şahin, Galatasaray'ın Seyrantepe'deki araziyi satın aldığını söylerken, basında Beşiktaş'ın da bu şekilde taleplerinin yer aldığının hatırlatılması üzerine, "Beşiktaş'a daha önce verdik. Ümraniye'de tesisleri var. Ayrıca bize bugüne kadar böyle bir talepleri olmadı" dedi. 

Mafya uyarısı 
BAKAN Şahin, sporun büyük bir ekonomik güç haline geldiğini ifade ederek, mafya denilen bir takım örgütlenmelerin sporun içine girmelerini engellemeleri gerektiğini söyledi. Şahin, "Futbol, milyonlarca doların döndüğü bir sektör haline geldi. Bu kadar paranın döndüğü sektörde iyi niyetli olmayan kişiler de devreye girerek şahsi çıkarları için sporu kullanmaya çalışabilir. O nedenle spora gerçekten inanan kişilerle yola çıkılması lazım" diye konuştu. 


</TEXT>
</DOC>
