<DOC>
<DOCNO> 253334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sonsiy16.html </URL>
<DATE> 2004/07/06/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Eski başkan, yeni başkandan maaşlarını istedi... 
</HEADLINE>
<TEXT>

     Kastamonu'nun Doğanyurt İlçesi eski Belediye Başkanı Ahmet Kaya, görevde bulunduğu süre içerisinde alamadığı maaşları yeni başkandan noter aracılığıyla talep etti. Doğanyurt'ta geçen dönem Belediye Başkanlığı yapan Ahmet Kaya, 28 Mart'ta yapılan yerel seçimleri kazanamayınca görevini Nurullah Kayıran'a devretti. 
     Kaya, yeni Belediye Başkanı Kayıran'a noter aracılığıyla yazı göndererek, görevde bulunduğu süre içerisinde bazı maaşlarını alamadığını ve bunların kendisine verilmesini talep etti. Yazısında, maaş bordrolarının incelenmesini ve alacağı maaşların tespit edilerek bir hafta içerisinde tarafına ödenmesini isteyen Kaya, aksi takdirde yasal işlem başlatacağını belirtti. 
     Doğanyurt Belediye Başkanı Kayıran, Kaya'nın yazısının ellerine ulaşmasının ardından çalışma başlattıklarını ve çalışma kapsamında maaş bordrolarının incelendiğini kaydetti. 
     
</TEXT>
</DOC>
