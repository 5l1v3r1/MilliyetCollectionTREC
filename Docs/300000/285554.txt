<DOC>
<DOCNO> 285554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sonyas03.html </URL>
<DATE> 2004/11/02/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
Son 75 yılın en sıcak Ekim ayı yaşandı 
</HEADLINE>
<TEXT>

     Metin FERAH DHA 

BOLU Meteoroloji Müdürlüğü, kentte son 75 yılın en sıcak ve kurak Ekim ayının yaşandığını açıkladı. Uzun yıllar Ekim ayı yağış ortalamasının 39.3 kilogram olduğu, geçen ay ise yağış miktarının 18.4 kilogram olduğu belirtildi. 
     Bolu'da, Kasım ayında yaz aylarından kalma güzel havaların keyfi yaşanıyor. Park ve bahçelere akın eden vatandaşlar, sohbet ederek, güneşin tadını çıkarıyor. 
     Meteoroloji Müdürlüğü, Bolu'nun meteorolojik bilgilerinin 1929 yılından itibaren kayıt altında tutulduğunu belirterek, "Son 75 yılın Ekim aylarındaki hava sıcaklıklarına baktığımızda, Bolu'nun en sıcak ve kurak Ekim ayını geçirdiğini belirledik. Uzun yıllar Ekim ayı sıcaklık ortalaması 11.6 olan Bolu'da, 2004 Ekim ayı ortalaması 12.8 dereceye çıktı. Ekim ayında hava sıcaklığı normalin 1- 3 derece üzerinde seyretti. En yüksek sıcaklık 11 Ekim'de 27 dereceyle yaşandı. Yine uzun yılar Ekim ayı yağış ortalaması 39.3 kilogram olan Bolu'da, 2004 Ekim ayı ortalaması 18.4 kilogram oldu'' diye bilgi verdi. 
     
</TEXT>
</DOC>
