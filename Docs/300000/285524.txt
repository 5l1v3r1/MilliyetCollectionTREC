<DOC>
<DOCNO> 285524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sontur22.html </URL>
<DATE> 2004/11/02/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Tecavüz sanığı "Bu davada yargılanmaktan utanıyorum" 
</HEADLINE>
<TEXT>

     Sivas'ın Yıldızeli İlçesi'nde, eşinin 14 yaşındaki yeğenine tecavüz ettiği iddiasıyla tutuklanan sanık, duruşmada, böyle bir davada yargılanmaktan utanç duyduğunu söyledi. 
     Sivas 2. Ağır Ceza Mahkemesi'ndeki duruşmaya, tutuklu sanık Ahmet Ç. 58 katıldı. Yıldızeli Kaymakamlığı'nca Samsun'da yetiştirme yurduna yerleştirilen ve 8 aylık hamile olduğu öğrenilen mağdur A.G'nin 14 katılmadığı duruşmada, A.G'nin annesi Fadik ve babası Osman G. hazır bulundu. 
     İfadesini yazılı olarak veren sanık Ahmet Ç, kendisine yönelik iddiaları reddederek, böyle bir davada yargılanmaktan utanç duyduğunu belirtti. 
     Sanık Ahmet Ç, mahkeme heyetinin sorusu üzerine, İstanbul'da bebeğin kendisine ait olup olmadığının belirlenmesi için DNA testi yaptırdığını belirtti. 
     Mağdure A.G'nin annesi Fadik ve babası Osman G. ise sanığın cezalandırılmasını talep etti. 
     Sanığın tutukluluk halinin devamına karar veren mahkeme heyeti, mağdur A.G'nin yaşının belirlenmesi için duruşmayı erteledi. 
     Yıldızeli İlçesi'ne bağlı Karkın Köyü'nde, eşinin 14 yaşındaki yeğeni A.G'ye tecavüz ettiği iddia edilen Ahmet Ç, 3 Eylül'de çıkarıldığı mahkemece tutuklanmıştı. 
     
</TEXT>
</DOC>
