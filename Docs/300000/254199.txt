<DOC>
<DOCNO> 254199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sontur21.html </URL>
<DATE> 2004/07/09/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Kendisini grup sekse zorlayan kocasını öldürdü .. 
</HEADLINE>
<TEXT>

     ANTALYA'da 34 yaşındaki G.Ç. kendisini sevişirken kırbaçladığını ve grup seks yapmaya zorladığını ileri sürdüğü eşi 39 yaşındaki İbrahim Ç.'yi tabancayla öldürdü, ardından cinsel organını kesti. 
     Olay dün saat 05.00 sıralarında kentin Barış Mahallesi 2892 Sokak'taki gecekonduda meydana geldi. G.Ç., 4 yıl önce evlendiği eşi İbrahim Ç. ile kavga etti. İşsiz olan eşi İbrahim Ç.'nin evde sakladığı tabancayı alan G.Ç., peşpeşe ateş etti. Çırılçıplak halde olan İbrahim Ç, vücuduna isabet eden 5 kurşunla olay yerinde yaşamını yitirirken, hırsını alamayan G.Ç., bıçakla cinsel organını kesmeye kalkıştı. G.Ç. cinayetten sonra polisi arayarak haber verdi ve gelen ekibe teslim oldu. 
     Eve giren polisler, cinayet işlenen gecekondunun odalarında çok sayıda porno dergi, CD, kaset ve dağıtılmış kadın iççamaşırları buldu. Gözaltına alınan G.Ç. polis merkezine götürülürken, İbrahim Ç.'nin cesedi otopsi yapılmak Antalya Devlet Hastanesi'nin morguna kaldırıldı. 
     
     "FANTEZİDEN BIKTIM'' 

     Eşinin kendisini grup seks yapmaya zorladığını ve erkeklere para karşılığı pazarlamak istediğini ileri süren G.Ç., "Cinsel fantezilerinden bıktım. Sevişirken beni kırbaçlıyordu. Sürekli başka erkeklerle grup seks yapmaktan bahsediyordu. Dün gece de yine ilginç sevişme yöntemleri önerince çılgına döndüm ve öldürdüm'' dedi. 
     Yapılan otopside İbrahim Ç.'nin vücuduna 5 kurşun isabet ettiği ve cinsel organının kesildiği saptandı. 
     Bu arada çiftin iki gün önce de kavga ettiği, eşi G.Ç. tarafından bıçaklanan İbrahim Ç.'nin 7 gün iş göremez' raporu aldığı ortaya çıktı. 
     . 

     
</TEXT>
</DOC>
