<DOC>
<DOCNO> 290316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/guncel/agun.html </URL>
<DATE> 2004/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızı h l umutla telefona koşuyor 
</HEADLINE>
<TEXT>


İngiltere Başkonsolosluğu'na yapılan saldırıda ölen Nadide Demirbozan'ın babası, olay mahallindeki işini bırakmış. 4 yaşındaki kızı ise, her çalan telefonda, annesi arıyor sanıyor 

BURCUM DEVREZ, TAHSİN AKSU İstanbul - Milliyet gökyüzünde MURAT ÖZTÜRK 

İngiltere'nin İstanbul Başkonsolosluğu ile HSBC Genel Müdürlüğü'ne El Kaide'nin bomba yüklü kamyonetlerle yaptığı bombalı saldırının 1. yılı bugün doldu. Başkonsolosluğa yapılan saldırıda Başkonsolos Roger Short'un da aralarında bulunduğu 16 kişi, Levent'teki HSBC Bankası'na yönelik bombalı saldırı sonucu da 17 kişi ölmüştü. 
Başkonsolosluk binasına yapılan saldırıda hayatını kaybeden Nadide Demirbozan Kuru'nun ailesi de tam 1 yıldır gülmeyi unuttu. 

O sokağa girmiyor 
4 yaşındaki kızı Zeynep, sürekli annesini sorarken, Galatasaray Taksi Durağı'nda çalışan babası İlker Demirbozan, Başkonsolosluğun içindeki kafeyi işleten kızının öldüğü sokaktan geçmemek için yıllardır yaptığı taksiciliği bıraktı. Demirbozan, "Çalıştığım Galatasaray Taksi, konsolosluğa çok yakındı. O sokağa her gün gitmem imk nsızdı. Patlamadan sonra 1 kere o sokağa girdim. Bir daha cesaret edemedim" dedi. 
1 yıldır matem havasının sürdüğü evde salonun en güzel yerini Nadide'nin büyük boy fotoğrafı süslüyor. Kızının fotoğrafına bakarak 1 yıl önce yaşadığı felaketi tekrar yaşayan anne Naciye Demirbozan ise, gözyaşlarını tutamayarak, "Patlama olmadan dakikalar önce konsolosluktaki arkadaşı Perihan Elma'ya, 'HSBC binasında patlama olmuş. İnşallah burada da böyle bir şey yaşanmaz' demiş. Tam da bu sırada bir kamyonun hızla binaya yaklaştığını duymuşlar. Kızım 'bomba' diye bağırdığı anda patlama olmuş" diye konuştu. 

Bugün anılacaklar 
Teröre kurban giden Nadide'nin olaylardan habersiz küçük kızı Zeynep 4 de annesinin dönüşünü bekliyor. Babaanne Fehime Demirbozan, her çalan telefonu Zeynep'in, annesi sanarak bir umutla açtığını anlatıyor. 
İngiltere'nin İstanbul Başkonsolosluğu çalışanları ve 20 Kasım'daki terör saldırısında hayatını kaybedenlerin yakınları, bugün Beyoğlu'ndaki konsolosluk bahçesinde bir araya gelecek ve Başkonsolosluk saldırısında ölen 16 kişiyi törenle anacak. 

Tek isteği son bir yılı unutmak 

ŞÜKRAN ÖZÇAKMAK İstanbul 
İngiliz Başkonsolosluğu'na düzenlenen saldırıda kamuoyunun gündemine gelen 20 yaşındaki Mehtap Sayılan, yaşadığı son 365 günün her saniyesini unutmak istiyor. Fotoğrafçı Hüseyin Yılmaz'ın kucağında, kanlar içinde ambulansa taşınan kız olarak hafızalara kazınmak onu rahatsız ediyor. İnsanlar unutmazsa, sanki o da hiç unutamayacakmış gibi. 
Vücudunun 7 ayrı yerinde kırık olan Mehtap'ın halen dizinde ve kalça kemiğinde sorun var. Hastane masrafları valilik tarafından karşılanan, ancak kullandığı ilaçların ücretini kendisi ödemek zorunda kalan Sayılan, patlamadan kısa bir süre sonra işten çıkarılmıştı. Uzun süre işsiz kalan Mehtap'ın annesi de böbrek hastası. 
Yaşadığı acıları unutmak istediğini anlatan Sayılan, kendisine olayı hatırlatan kimseyle görüşmek istemediğini, olayı hafızasından silmek için çaba sarf ettiğini anlatıyor. Yeni bir iş bulmuş ve çalışmaya başlamış. 

4 ameliyat geçirdi, sol gözünü kaybetti 

ŞÜKRAN ÖZÇAKMAK İstanbul 
İngiliz Başkonsolosluğu'na yapılan saldırıdan birkaç dakika sonra çekilen fotoğrafıyla, yaşanan vahşetin sembollerinden biriydi 30 yaşındaki Perihan Elma. Bir ay hastanede yattı, 4 ameliyat geçirdi, sol gözünü kaybetti. Elma'nın görme yeteneğini kaybeden gözüne takılan protez, önümüzdeki günlerde geçireceği 5. ameliyatla hareketli hale getirilecek. Elma'nın sol kulağında da işitme kaybı var. Yüzündeki yanık izleri, kısmen düzeltildi. En büyük desteği, eşi Metin Elma. Patlamadan önce düzene koydukları hayatları altüst olmuş. Eşi, tedavisiyle ilgilendiği için işini kaybetmiş. Eşinin şimdi yeniden işe başladığını belirten Elma, uzun süre sıkıntı çektiklerini, İngiliz Konsolosluğu dışında kendilerine hiç kimsenin yardım etmediğini anlattı. 


</TEXT>
</DOC>
