<DOC>
<DOCNO> 296008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sontur37.html </URL>
<DATE> 2004/12/08/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Maden ocağında 3 iskelet bulundu 
</HEADLINE>
<TEXT>

     Aydın'ın Söke İlçesi'ne bağlı Yenidoğan Beldesi'nde bir maden ocağında 3 iskelet bulundu. İskeletlerin, 1992 yılında meydana gelen patlamada göçük altında kalarak yaşamlarını yitiren üç madenciye ait olduğu tahmin ediliyor. 
     Alınan bilgiye göre, Yenidoğan Beldesi Bodrum karayolunda özel sektöre ait kömür ocağında 12 yıl önce meydana gelen patlama sonucu, göçük altında kalan işçilerden Necdet Durmaz 39 Ramazan Ertekin 38 ve Ali Tokmak 44 isimli işçilerden umut kesilince ocak kapatıldı. 
     Göçüğün meydana geldiği bölgede yine özel şirket tarafından başlatılan kömür ocağı Desendere çalışmaları sırasında, yerin 52 metre altında kayıp işçilere ait olduğu öne sürülen üç iskelet bulundu. 
     Jandarma gözetiminde çıkarılan iskeletlerin DNA testi sonrası kesin kimliklerinin belli olacağını belirten yetkililer, iskeletlerin büyük ihtimalle 12 yıl önce göçük altında kalan madencilere ait olduğunu bildirdiler. 
     
</TEXT>
</DOC>
