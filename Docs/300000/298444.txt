<DOC>
<DOCNO> 298444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sondun11.html </URL>
<DATE> 2004/12/17/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Azerbaycan sandık başında... 
</HEADLINE>
<TEXT>

     Azerbaycan'da belediye yönetimi ve belediye meclis üyelerinin belirleneceği yerel seçimler TSİ 06.00'da başladı. 
     Azerbaycan Cumhurbaşkanı İlham Aliyev, eşi Mehriban Aliyeva ile birlikte oyunu, Bakü'nün Sebail ilçesindeki 6 numaralı seçim bölgesi olarak belirlenen T.K.İsmailov Lisesi'nde kullandı. 
     Aliyev, oyunu kullandıktan sonra gazetecilerin sorularını yanıtlarken, oy kullanma işlemlerinin normal seyrini izlediğini belirtti ve demokratikleşme sürecinin devam ettiğini bildirdi. 
     ''Muhalefetin önceki seçimlerde kendi kendini vurduğunu, halen de toparlanamadığını'' söyleyen Aliyev, ''Muhalefete milli güçlerin gelmesi gerektiğini'' de kaydetti. 
     Önde gelen muhalefet partileri Müsavat, Halk Cephesi AHCP ve Demokratların ADP boykot ettiği seçimlerde 2 bin 732 belediyenin yönetiminde yer alacak toplam 21 bin 622 kişi belirlenecek. 
     Merkezi Seçim Komisyonu'nun MSK açıklamasına göre, seçimlere toplam 31 partiden 38 bini aşkın aday katılıyor. 
     Oy verme işleminin başladığı sabah saatlerinde oy kullanma merkezlerinde yoğun katılım gözlenmezken, MSK yetkilileri özellikle öğle saatleri ve günün ikinci yarısında katılımın artmasının beklendiğini ifade ettiler. 
     
</TEXT>
</DOC>
