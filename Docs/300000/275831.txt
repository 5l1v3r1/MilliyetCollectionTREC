<DOC>
<DOCNO> 275831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/yazar/asik.html </URL>
<DATE> 2004/09/29/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kurdoğlu'nun suçu 
</HEADLINE>
<TEXT>


Önceki gün kaybettiğimiz değerli tiyatro sanatçımız Haluk Kurdoğlu'nu, bir 12 Eylül anısıyla uğurluyoruz. 
Darbenin henüz ilk aylarıdır. İstanbul Atatürk Kültür Merkezi'nde düzenlenen Klasik Türk Sanat Müziği konserinin onur konukları Kenan Evren ve Konsey üyeleri... Gecenin sunucusu ise Haluk Kurdoğlu'dur. Protokol görevlisi, ilk kez sunuculuk yapacağından heyecanını bastırmak için bir kadeh viski içmiş olan Kurdoğlu'na gider, takdimdeki yöntemi anlatır 
"Salona önce Konsey üyeleri girecekler. Onların ardından da tek başına Devlet Başkanımız. Sayın Evren salona girdiği anda siz, 'Sayın Devlet Başkanı' diye anons edeceksiniz." 
Ancak heyecanını bastıramayan Kurdoğlu, vahim bir hata işler. 'Sayın Devlet Başkanı' anonsunu yanlışlıkla Konsey üyeleri salona girdiğinde yapar. Yaptığı hatadan nutku tutulmuş olacak ki, Evren içeri girdiğinde ise hiçbir anons yapmaz. Devlet Başkanı, sıradan biri gibi içeriye sessizce girer, yerine oturur. Sonra ne mi olur 'Böyle hata olmaz, mutlaka kasıt vardır" düşüncesiyle Haluk Kurdoğlu, Evren'in İstanbul Sıkıyönetim Komutanlığı'nın emriyle konser biter bitmez gözaltına alınır. Evren, Basın Sözcüsü Ali Baransel'in olayı öğrenip sabaha karşı devreye girmesiyle yeniden özgürlüğüne kavuşur. 

Her gün, irili ufaklı binlerce kaza olur, yollar kapanır kimsenin gıkı çıkmaz ama trafik kazalarını protesto etmek için 15 dakika yol kapatılsa kıyametler kopar 
Akif Kökçe 

Zaho'dan çığlık... CHP Genel Merkezi'ni dün telefonla arayan M.K. diyor ki 
- Kamyon şoförüyüm. Zaho'dan arıyorum. Peşmergeler dönüşümüze izin vermiyor. Burada kamyonlar 80 kilometre kuyruk yaptı. Her gün en çok 20 - 30 kamyonun dönüşüne izin veriyorlar... Ben 17 gündür bekliyorum... Ne zaman döneceğimiz meçhul. Bizi neden tuttuklarını söylemiyorlar. Ama sonuçta burada canlı hedef olarak, ölüm korkusu içinde bekleşiyoruz. Yüzlerce şoförüz. Acele yardım istiyoruz... 
CHP Milletvekili Onur Öymen dün hükümeti bu canhıraş sese kulak vermeye çağırıyordu. Duyan var mı 

AB'ye ne zaman üye oluruz 
Ülkede açlık sınırı tespit çalışmaları yapmaya gerek kalmadığı zaman... 
Haldun Ertem 

New York'ta ayrılık... Birleşmiş Milletler Genel Kurul toplantısına katılmak üzere New York'a giden Dışişleri Bakanı Abdullah Gül, det olduğu üzere New York Türkevi'nde Amerika'daki yurttaşlarımızla buluştu. Onlara "birlik ve beraberlik" çağrısı yaptı. Toplantı cumartesi akşamı saat 20.00'deydi. Ve aynı gün aynı saatte, beş altı sokak ötede Türk - Amerikan Dernekleri Asamblesi ATAA ile Türk -Amerikan Tip Birligi TAMA üyeleri bir ortak yemek düzenlemişti. Amerika'daki kalburüstü Türkler bu ikinci toplantıdaydılar. İki topluluğu tek bir yemekte birleştirmeme başarısı nasıl gösterildi, merak ediliyor... 

Başbakan Erdoğan "Artık Ankara'da mukim, Ankara'ya mahk m bir iktidar yok" demiş... 
Türkiye'nin dışardan yönetildiğinin bir başka biçimde itirafı olsa gerek... 
Seda Türköz 

Kirliliğe devam TBMM geçtiğimiz pazar Türk Ceza Yasası'nın "Yürütme" ve "Yürürlük" maddelerini kabul için toplanmıştı. AKP milletvekilleri, son anda verdikleri "Tekrir - i Müzakere" önergesiyle yasanın daha önce kabul edilmiş iki maddesinde değişiklik yaptılar. CHP Niğde Milletvekili Orhan Eraslan, yapılan değişikliklerin anlamını izah ediyor 
- Önce "İmar Kirliliğine Neden Olma" başlıklı 184. maddede yapılan değişikliği anlatayım. Bırakın gecekonduları, Türkiye'de kaçak yüzlerce gökdelen var. Mahalleler, hatta ilçeler var. Kamu görevlileri bu yapılara elektrik, su, telefon, gaz vs. hizmeti götürmezse bu yapıların bir değeri olabilir mi Olmaz. Bu nedenle AKP'lilerle daha önce kaçak yapılara hizmet götüren kamu görevlilerinin hapisle cezalandırılmasında anlaşmıştık, madde bu şekilde kabul edilmişti. Ama pazar günü bu maddedeki cezayı kaldırdılar. Bir başka değişiklik daha yaptılar. Buna göre, kaçak yapı imara uygun hale getirilirse sorun kalmıyor. Dava açılmışsa düşüyor. Belediyelerde rüşvet zaten yaygındı, siz asıl rüşveti bundan sonra görün. 
- Gelelim "Çevre Kirliliğine Neden Olma" maddesinde yaptıkları değişikliğe 
- Bu maddede, çevre kirliliği yaratanlara verilen cezaların yürürlüğe girmesi iki yıl sonraya ertelendi. Diyelim ki fabrikatörsünüz, arıtma tesisiniz de var. Ama bu değişiklikten sonra, örneğin sadece elektrik masrafı oluyor diye o tesisi iki yıl çalıştırmayabilirsiniz. 

Başbakan Erdoğan Alibeyköy'deki sel baskını sırasında televizyonlardan bağıra bağıra "Kaçak yapıları yıkın" talimatı vermişti. TCK'da yapılan değişiklik tam tersine kaçak yapılaşmayı teşvik ediyor. İstanbul varoşları Tayyip Erdoğan'ın da görev yaptığı Refah Partisi döneminde kuruldu. Kaçak yapılaşmanın temelinde Erdoğan ve RP'nin imzası vardır. Rüşvet karşılığı kentlerin ve doğanın mahvedilmesi süreci aynen devam edecek... Bravo... 



</TEXT>
</DOC>
