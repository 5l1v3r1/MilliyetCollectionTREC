<DOC>
<DOCNO> 261791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/sonspo06.html </URL>
<DATE> 2004/08/09/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Konyaspor'da yenilginin üzüntüsü yaşanıyor... 
</HEADLINE>
<TEXT>

     Konyaspor Basın Sözcüsü Sefa Ortaç, Galatasarayy ile yapılan maçın bireysel hatalar nedeniyle kaybedildiğini söyledi. 
     Ortaç, iki takımın da lige tam olarak hazır olmadığının görüldüğünü belirterek, 90 dakika maçın ortada devam ettiğini ve Konyaspor'un defans problemi yaşadığını ifade etti. 
     Galatasaray'ın 100. yılını kutlaması nedeniyle maça iyi motive olduğunu kaydeden Ortaç, ''Bu da bizim için olumsuz bir durumdu. Şampiyonluk hedefleyen bir takıma karşı oynadık. Ancak bizim gerçek rakibimiz Galatasaray değil'' dedi. 
     Maçın bireysel hatalar nedeniyle kaybedildiğinin altını çizen Ortaç, şunları söyledi 
     ''Başabaş giden bir maçta yapılan bireysel hatalar 3-1'lik sonucu doğurdu. Mağlup olduğumuz için üzgünüz, ancak lig uzun bir maraton. Bundan sonra önümüzdeki maçlara bakacağız. Yönetimin yapacağı toplantı sonucu stoper alınıp alınmayacağı belli olacak. Önümüzdeki haftalarda kadronun tam olarak oturacağını ve takımın iyi bir performans ortaya koyacağını düşünüyoruz.'' Ortaç, takımın bir günlük iznin ardından yarın çalışmalara başlayacağını kaydetti. 
     
</TEXT>
</DOC>
