<DOC>
<DOCNO> 271242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/ekonomi/eko02.html </URL>
<DATE> 2004/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Batık tahsilatı 528 milyon dolarda kaldı 
</HEADLINE>
<TEXT>


İmar dışındaki batık bankaların sahiplerinden 11.9 milyar dolar alacağı olan TMSF'nu sadece 528.6 milyon dolar tahsil edebildi 


İmar Bankası dışındaki batık bankaların sahiplerinden, kendi bankaları ve diğer batık bankalardan kullandıkları krediler nedeniyle 11.9 milyar dolar alacağı olan Tasarruf Mevduatı Sigorta Fonu'nun, hakim ortaklardan bu yıl haziran sonuna kadar yapabildiği tahsilat miktarı sadece 528.3 milyon dolar da kaldı. Diğer kurumsal ve bireysel borçlulardan yapılan 347 milyon dolarlık tahsilatla birlikte, toplam tahsilat tutarı 875,9 milyon dolar oldu. 
Bu yılın ikinci üç aylık dönemine ilişkin faaliyet raporunu açıklayan TMSF, ikinci üç aylık dönemde toplam 66.8 milyon dolarlık tahsilat yaptı. Tahsilatın 59.7 milyon doları nakit, 7.1 milyar doları ise ayni olarak gerçekleştirildi. Bu dönemde hakim ortaklardan 27.3 milyon dolar, kurumsal borçlulardan 32.6 milyon dolar ve bireysel borçlulardan da 6.9 milyon dolarlık tahsilat yapıldı. Böylece söz konusu batık bankaların TMSF bünyesine alınmasından bu yana kredi alacakları nedeniyle yapılan tahsilatlar 875.9 milyon dolar oldu. 




</TEXT>
</DOC>
