<DOC>
<DOCNO> 263385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/son/sondun11.html </URL>
<DATE> 2004/08/14/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Mülteci kampına kanlı saldırı 180 ölü 
</HEADLINE>
<TEXT>

     Burundi'nin batısında Kongolu mültecilerin kaldığı mülteci kampına düzenlenen saldırıda ölenlerin sayısının 180'e yükseldiği bildirildi. 
     Burundi'deki BM misyonu sözcüsü İsabelle Abric, yaptığı açıklamada, dün gece düzenlenen saldırıdan sonraya hastaneye kaldırılan yaralı mültecilerden 30'unun öldüğünü söyledi. 
     Tutsi kökenli Kongolu mültecilerin kaldığı kampa düzenlenen saldırıda 153 kişinin öldüğü, 111 kişinin yaralandığı bildirilmişti. Yetkililer, ölü sayısının artmasından endişe edildiğini belirtmişti. 
     Demokratik Kongo Cumhuriyeti sınırı yakınlarındaki saldırıyı, Burundili Hutu isyancılarından oluşan Milli Kurtuluş Güçleri isimli örgüt üstlendi. 
     Saldırıyı telefonla üstlenen örgütün sözcüsü Pasteur Habimana, güvenlik güçlerinin kendilerine Kabezi'de saldırmasına misilleme olarak Gatumba'daki askeri kampa ve jandarma tugayına baskın düzenlediklerini, askerlerin mülteci kampına çekildiklerini, saldırıda askeri üniforma giymiş ve kendilerine ateş eden mültecilerin de öldüğünü iddia etti. 
     Burundi'de yaklaşık 20 bin Kongolu mülteci bulunuyor. 
     
</TEXT>
</DOC>
