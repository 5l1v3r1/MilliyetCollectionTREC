<DOC>
<DOCNO> 258892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/guncel/gun04.html </URL>
<DATE> 2004/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Şüpheler, ikinci vagonun üzerinde 
</HEADLINE>
<TEXT>


Bilirkişi Prof. Bayrakdar, ikinci vagonun frenlerinde sorun olabileceğini söyledi 

SERHAT OĞUZ İstanbul 

İstanbul Barosu'nun isteği üzerine kurulan 3 kişilik bilirkişi ekibinde yer alan Yıldız Teknik Üniversitesi Ulaştırma Anabilim Dalı Başkanı Prof. Dr. Zerrin Bayrakdar, sorunun ikinci vagondan kaynaklandığını tahmin ettiklerini belirterek, "İkinci vagonda bir şey var, fren tertibatında sorun olabilir" dedi. 

Rapor 10 gün sonra 
Baronun tren faciasının sorumlularını belirlemek ve hukuki yollara başvurmak için oluşturduğu bilirkişi heyeti, çalışmalarını sürdürüyor. Heyette yer alan Bayrakdar, 10 gün içinde raporlarını tamamlayacaklarını, ellerindeki tespitleri değerlendirip bir model oluşturma aşamasında olduklarını söyledi. Kazanın ardından olay yerine giden, lokomotif, vagonlar, raylar üzerinde incelemelerde bulunan Bayrakdar, makinistlerin ifadeleri ve gözlemleri sonucu şüphelerinin iki numaralı vagonda yoğunlaştığını söyledi. Bayrakdar şöyle konuştu 
"İki numaralı vagonu raydan çıkaran nedir sorusuna cevap arıyoruz. Vagonun fren tertibatında sorun olabilir. Makinist, 'Fren yaptım, ikinci vagon koptu' diyor. Yani iki numaralı vagonda büyük problem var. TCDD'den gelecek bilgiye göre kesin sonucu belirleriz." 

Seyir hesabı yanlışmış 

ANKARA Mİlliyet 
Tren faciasından ardından başlayan hız tartışmaları livreyi seyir kitapçığı kimin doğru okuduğu noktasında kilitlendi. TCDD Genel Müdür Yardımcısı Erol İnal, livreye göre trenin olay yerindeki hızının 80 kilometre olması gerektiğini belirterek, "Livre dünyanın her yerinde böyle okunur" dedi. Avukatlar ve sendikalara göre, livre kazanın olduğu noktada makinistin 130 km hızla gitmesine imk n tanıyor. Yani tren 183 km 100 metreyle 187. km arasında saatte 130 km hız yapabiliyor. Bu hesapla makinist limiti aşmamış sayılıyor. TCDD'nin hesabına göre de livrede gösterilen her km aralığında yapılacak hızı bir alt satırdaki rakam gösteriyor. Yani livre çapraz okunuyor. 


</TEXT>
</DOC>
