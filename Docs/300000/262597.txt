<DOC>
<DOCNO> 262597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/ekonomi/eko07.html </URL>
<DATE> 2004/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Grup kredileri ve yüksek fiyat banka evliliğine engel' 
</HEADLINE>
<TEXT>


LONDRA ANKA 

Türk bankalarını satın almak ya da onlara ortak isteyen yabancı yatırımcıların, yüksek fiyat istenmesi ve bu bankaların 'işlevsiz' kredileri nedeniyle geri adım attıkları belirtildi. 
İngiliz Financial Times gazetesindeki bir haberde, banka birleşmelerinde "aşk, kur yapma ve evlilik" olmak üzere üç aşama olduğu ifade edildi. Türkiye'de, üçüncü aşamayla ilgili olarak, "taraflar balayı planı yaparken ilişkinin kavgayla sona ermesi" aşamasının da mümkün olduğu yorumu yapıldı. 

'Yabancı istenmiyor' 
Garanti Bankası ve Intesa arasında ortaklık girişiminin başarısızlıkla sonuçlanmasının en büyük nedenlerinden birinin, Türk bankacılık sistemini etkisi altına almış olan "işlevsiz krediler" olduğu vurgulandı. Türk bankalarının hisse fiyatlarının yüksekliğinin bir diğer sorun olduğu savunulan haberde, fiyatların çoğu zaman yabancı bankaların risk sınırlarının çok üstünde olduğu kaydedildi. Bazı uzmanların, bunu "Türkiye'nin yabancı yatırımı gerçekte istemediği" yönünde yorumladığı öne sürüldü. 


</TEXT>
</DOC>
