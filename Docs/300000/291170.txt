<DOC>
<DOCNO> 291170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonspo34.html </URL>
<DATE> 2004/11/22/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Ç. Rizeli Okan Attığım gollere sevinemedim... 
</HEADLINE>
<TEXT>

     Çaykur Rizesporlu Okan Öztürk, dün akşam BJK İnönü Stadı'ndaki Beşiktaş-Çaykur Rizespor karşılaşması sırasında, bir taraftarın öldürülmesi nedeniyle attığı 2 gole sevinemediğini söyledi. 
     Okan, AA muhabirine yaptığı açıklamada, devre arasında kapalı tribünde çıkan kavgada bir taraftarın bıçaklanarak öldürüldüğünü anımsattı. 
     Olayı, karşılaşma sonunda öğrendiklerini ifade eden Okan, ''Ne attığım gollere ne de aldığımız bir puana sevinebildim. Hayatını kaybeden taraftara Allah'tan rahmet diliyorum'' dedi. 
     Bu tür olayların daha sıkı güvenlik önlemleriyle önlenebileceğini belirten Okan, ''Güvenlik özel güvenlik şirketleri tarafından değil polis tarafından sağlanmalıdır'' diye konuştu. 
     Okan, Beşiktaş karşısında galibiyeti kaçıran taraf olduklarını da kaydederek, ''Bu maça galibiyet için çıkmıştık. İki kez öne geçmemize rağmen galibiyeti koruyamadık. Biz 1 puan almadık, 2 puan kaybettik. Bir puana sevinen taraf Beşiktaş olmuştur'' dedi. 
     
</TEXT>
</DOC>
