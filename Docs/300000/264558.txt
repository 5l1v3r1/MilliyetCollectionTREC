<DOC>
<DOCNO> 264558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/ekonomi/eko06.html </URL>
<DATE> 2004/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre ve Avusturya telekomu birleşiyor 
</HEADLINE>
<TEXT>



İsviçre ve Avusturya telekom şirketlerinin birleşme hazırlıkları içinde olduğu bildirildi. Ajanslara bilgi veren ve adının açıklanmasını istemeyen üst düzey bir yetkili, İsviçre devlet telekom şirketi Swisscom'un Avusturya devlet telekom şirketi Telekom Austria'yı yaklaşık 7.5 milyar euroya devralacağını kaydetti. Anlaşmayla Telekom Austria'nın Avusturya özelleştirme idaresinin OeIAG elinde bulunan yüzde 42 hissesi, nakit ödeme ve hisse senedi karşılığında Swisscom'a geçecek. OeIAG ayrıca Swisscom'da yüzde 11 hisseye sahip olacak. 
Telekom Austria'nın Swisscom tarafından devralınacağına yönelik haberler, Viyana Borsası'nda şirketin hisse senetlerinin yükselmesine neden oldu. Satılacağına yönelik beklentilerle yıl içinde yüzde 40 artan şirket hisseleri, bugün de yüzde 3.89 oranında artış kaydetti. 


</TEXT>
</DOC>
