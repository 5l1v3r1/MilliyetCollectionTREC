<DOC>
<DOCNO> 260953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sonyas15.html </URL>
<DATE> 2004/08/05/ </DATE>
<TIME> 20.43 </TIME>
<AUTHOR>  </AUTHOR>
<HEADLINE>
Mustafa Uğur ile İzzet Yıldızhan gözaltına alındılar... 
</HEADLINE>
<TEXT>

     Türkücü Mustafa Uğur otomobilinde bir miktar uyuşturucu madde, İzzet Yıldızhan ise aracında ruhsatsız tabanca bulunduğu gerekçesiyle gözaltına alındı. 
     Alınan bilgiye göre, şarkıcı Ceylan'ın ölen ağabeyi Turgut Avcı'nın Ataköy 5. Kısım Camii'ndeki cenaze törenine katıldıktan sonra buradan ayrılan Mustafa Uğur'un otomobilinde, bir ihbar üzerine, polis ekiplerince arama yapıldı. 
     Aramada 14 gram eroin ele geçiren polis, Uğur ile birlikte araçta bulunan 3 kişiyi gözaltına alarak, Bakırköy İlçe Emniyet Müdürlüğü'ne götürdü. 
     Bu arada, cenaze töreninin ardından camiden ayrılan türkücü İzzet Yıldızhan'ın aracı da polis tarafından durdurularak arandı. 
     Otomobilde 1 adet ruhsatsız tabanca bulan polis, Yıldızhan'ı ve beraberindeki kadın ile koruması olduğu belirtilen bir kişiyi gözaltına aldı. 
     Yıldızhan ile yanındakiler Organize Suçlar Şube Müdürlüğü'ne götürüldü. 
     
</TEXT>
</DOC>
