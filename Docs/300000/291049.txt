<DOC>
<DOCNO> 291049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sondun31.html </URL>
<DATE> 2004/11/22/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Bulgaristan, Irak'tan alacağından vazgeçmiyor... 
</HEADLINE>
<TEXT>

     Bulgaristan, Irak'tan alacaklarından vazgeçmeyeceğini bildirdi. 
     Bulgaristan Maliye Bakanı Milan Velçev, ''Paris Kulubü'' çatısı altında ortak hareket eden zengin kreditörlerin Irak'ın bir kısım borçlarının affedilmesi çağrısına uyup uymayacakları hakkındaki soruya ''Paris Kulubü'nün üyesi değiliz. Bu nedenle kararları bizi bağlamaz'' karşılığını verdi. 
     Bulgaristan'ın Irak'tan, çoğunluğu 1980-1988 yılları arasındaki İran ile savaşı sırasında sattığı kredili silah ve malzeme satışından kaynaklanan 1.75 milyar dolarlık alacağı bulunuyor. 
     Sanayileşmiş 19 ülkenin oluşturduğu Paris Kulubü, hafta sonunda yaptığı toplantıda, Irak'tan 38.9 milyar dolarlık toplam alacağının yüzde 80'ini silmeye karar vermiş, kulüp üyesi olmayan alacaklıları da aynı şekilde davranmaya davet etmişti. 
     Irak'ın dış borçlarının toplamı 120 milyar doları buluyor. 
     
</TEXT>
</DOC>
