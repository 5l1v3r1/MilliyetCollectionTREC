<DOC>
<DOCNO> 282072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/yasam/yas03.html </URL>
<DATE> 2004/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜYAP'ta 2 önemli fuar birden 
</HEADLINE>
<TEXT>


KÜLTÜR SANAT SERVİSİ 

TÜYAP Fuar ve Kongre Merkezi, 23 Ekim'de Kültür ve Turizm Bakanı Erkan Mumcu'nun katılımıyla iki fuara birden kapılarını açacak. TÜYAP'ta düzenlenen 23. İstanbul Kitap Fuarı'nın bu yılki teması 'Kültür, Sanat ve Edebiyatta Komşuluk' olacak. Onur yazarı ise, Türk Edebiyatının usta şairlerinden Gülten Akın. Fuar kapsamında bu yıl 400'e yakın yayınevi ve sivil toplum kuruluşunun katılımıyla pek çok konferans, söyleşi, sergi ve ödül töreni gerçekleştirilecek okurlar, katılan 750 yazar, bilim adamı, gazeteci ve politikacıyla görüşme ve kitaplarını imzalatma şansına sahip olacak. Sergi kapsamında Can Dündar'ın 'Önce İnsan' belgeseli de izlenebilecek. TÜYAP'ta 14. İstanbul Sanat Fuarı ART - İST 2004 ise, 31 yabancı sanat galerisinin katılımıyla açılacak. Fuarda 280 sanatçının yapıtları görülebilecek. 



</TEXT>
</DOC>
