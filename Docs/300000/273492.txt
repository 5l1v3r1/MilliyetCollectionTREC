<DOC>
<DOCNO> 273492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/ekonomi/eko15.html </URL>
<DATE> 2004/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Piyango ve Erdemir'e danışman 
</HEADLINE>
<TEXT>



Milli Piyango İdaresi'nin MPİ tertip ettiği 'Şans Oyunları'nın, işletim lisansının verilmesi yöntemiyle özelleştirilmesi ve Ereğli Demir Çelik Fabrikaları TAŞ'nin Erdemir kamu hisselerinin özelleştirilmesinde yardımcı olacak danışman firmalar belirlendi. Özelleştirme İdaresi Başkanlığı'ndan yapılan açıklamada, MPİ'de, ihaleye katılan danışman firmalar arasında, Ernst ve Young Kurumsal Finansman Danışmanlık A.Ş ile Qlot Consulting AB tarafından kurulan konsorsiyumun birinci olduğu belirtildi. Firma ile 17 Ağustos 2004'te sözleşme imzalandığı kaydedildi. 

İmzaya kaldı 
Erdemir'de ise ihaleye katılan danışman firmalar arasında yapılan değerlendirmeler sonucunda, HC İstanbul Menkul Değerler, Raiffeisen Investment ve Tekinalp Avukatlık konsorsiyumu birinci oldu. Danışmanlık hizmeti ihalesini kazanan konsorsiyumla sözleşmenin imzalanması için görüşmelere devam edilecek. 


</TEXT>
</DOC>
