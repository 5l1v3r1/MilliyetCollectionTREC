<DOC>
<DOCNO> 288155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sontur42.html </URL>
<DATE> 2004/11/11/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Samsun... İlaçlı içecekle gasp davası 
</HEADLINE>
<TEXT>

     Samsun'da, eski kayınbiraderi ve eşini ilaçlı içecekle uyutup ziynet eşyası, para ve otomobillerini gasp ettiği iddiasıyla yargılanan kadın, duruşmada, ''Daha önce benzer bir suç işlediğim için iftira atıyorlar'' diye kendini savundu. 
     Samsun 2. Ağır Ceza Mahkemesi'nde, misafir olarak kaldığı eski eşinin kardeşi Ertuğrul Kahveci ve eşi Sema Kahveci'yi içeceklerine ilaç koyup uyuttuktan sonra ziynet eşyaları, para ve otomobillerini gasp ettiği iddia edilen Cansever Gezer'in 39 yargılanmasına başlandı. 
     Yaklaşık 8 ay önce meydana gelen olay sonrası kaçan ve bir ay önce tutuklanan sanık, suçlamaları kabul etmedi. 
     ''Kürtaj için onlardan yardım istedim, bana yardımcı oldular'' diyen sanık, savunmasını şöyle sürdürdü 
     ''Bu sırada gasp suçundan 12 yıl hapis cezasıyla arandığımı biliyorlardı. Bana İstanbul'a gitmem için arabalarını emanet olarak verdiler. Ancak yanlarından ayrıldıktan sonra beni polise ihbar etmişler. Daha önce benzer bir suç işlediğim için iftira atıyorlar.'' Duruşma, dosyadaki eksik evrakın giderilmesi için ertelendi. 
     
</TEXT>
</DOC>
