<DOC>
<DOCNO> 292377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/soneko50.html </URL>
<DATE> 2004/11/26/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Hisse senetleri haftalık bazda yüzde 0.50 oranında değer kazandı 
</HEADLINE>
<TEXT>

     İMKB'de işlem gören hisse senetleri haftalık bazda ortalama yüzde 5.00 oranında değer kazandı. 
     İstanbul Menkul Kıymetler Borsası İMKB Bileşik Endeksi, yeni zirve ve kapanış rekorlarının kırıldığı geçen hafta boyunca 116.51 puan artarak 22,176.70 puandan 23,293.21 puana yükseldi. 
     Geçen hafta, borsada dalgalı bir seyir izlenirken, altında düşüş vardı. Dolar ve euro da Türk Lirası karşısında değer yitirdi. 
     24 ayar külçe altının gram satış fiyatı haftalık bazda yüzde 0.24 düşerken, Cumhuriyet altınının satış fiyatı değişmedi. Önceki Cuma günü 20 milyon 750 bin lira olan 24 ayar külçe altının gram satış fiyatı 20 milyon 700 bin liraya gerilerken, 140 milyon lira olan Cumhuriyet altınının satış fiyatı aynı kaldı. 
     Dövizde ABD Doları ve euro önceki hafta sonuna göre Türk Lirası karşısında değer yitirdi. Bugün kapanışta Amerikan Doları'nın satış fiyatı haftalık bazda yüzde 1.45 oranında düşerek 1 milyon 424 bin liraya, euronunki de yüzde 0.16 oranında düşerek 1 milyon 887 bin liraya geriledi. 
     Yatırım fonlarına katılma belgeleri geçen hafta ortalama yüzde 0.42 oranında artış kaydetti. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0.28 ile yüzde 0.47 arasında gerçekleşti. 
     Önde gelen ve değerlendirmeye alınan 10 kamu ve özel bankanın faiz oranlarına bakıldığında, mevduat faizinin haftalık net getirisi, bir yıllık mevduatta yüzde 0.37 ve 1 aylık mevduatta yüzde 0.34 oldu. 
     Önceki hafta sonunda ortalama faizleri yüzde 20.3 dolayında olan haftalık reponun net getirisi de yüzde 0.29 olarak gerçekleşti. 
     
</TEXT>
</DOC>
