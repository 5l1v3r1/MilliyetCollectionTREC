<DOC>
<DOCNO> 290908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/sontur03.html </URL>
<DATE> 2004/10/16/ </DATE>
<TIME> 00.20 </TIME>
<AUTHOR>  </AUTHOR>
<HEADLINE>
Hakkari'de terör örgütü operasyonu 30 kişi tutuklandı... 
</HEADLINE>
<TEXT>

     Hakkari'de, terör örgütü PKK Konra-Gel adına güvenlik güçlerinin operasyonlarını engellemeye çalıştıkları gerekçesiyle 30 kişi tutuklandı. 
     Hakkari Valisi Erdoğan Gürbüz, yaptığı açıklamada, Mersin, Adana ve Van'dan gelen ve kendilerini canlı kalkan olarak tanıtan 34 kişinin, güvenlik güçlerinin Hakkari ve çevresinde terör örgütüne yönelik operasyonlarını engelledikleri gerekçesiyle dün gözaltına alındığını belirtti. 
     Gürbüz, sorguların tamamlanmasının ardından Cumhuriyet Savcılığı'na sevk edilen 34 kişiden, 11'i kadın 30'nun tutuklanarak Hakkari Cezaevi'ne konulduğunu, 4 kişinin ise serbest bırakıldığını söyledi. 
     Vali Gürbüz, bu kişilerin güvenlik güçlerinin terör örgütüne yönelik operasyonlarını engellemek, güvenlik güçlerine mukavemet ve hakaret suçlarından tutuklandığını bildirdi. 
     
</TEXT>
</DOC>
