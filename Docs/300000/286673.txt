<DOC>
<DOCNO> 286673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sonspo11.html </URL>
<DATE> 2004/11/06/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Hidayet 21 sayıyla takımın en skorer ismi oldu, Mehmet Okur 6 sayı attı 
</HEADLINE>
<TEXT>

     ABD Profesyonel Basketbol Ligi'ne NBA , bugün sabaha karşı yapılan 10 maçla devam edildi. Hidayet Türkoğlu, Orlando Magic'in, deplasmanda New Orleans Hornets'ı 90-89 yendiği çekişmeli maçta, 23 dakika forma giyerek 21 sayı attı. 
     Türkoğlu, maçta hem galibiyeti getiren hem de Magic'in en skorer ismi oldu ve maç boyunca 4 ribaunt aldı, 1 asist yaptı, 1 de top çaldı. 
     Steve Francis, 19 sayı, 7 ribaunt ve 2 asistle Türkoğlu'nu takip etti. 
     Hornets'da ise 36 sayı, 6 ribaunt, 7 asist, 2 top çalma ve 1 blokla maçın en skorer ismi olan Baron Davis, yenilgiyi engelleyemedi. 
     Deplasmanda, Golden State Warriors'u 102-80 yenen Utah Jazz'da, Türk oyuncu Mehmet Okur, maçta 15 dakika forma giydi. Okur, bu süre boyunca, 6 sayı attı, 1 hücum ve 1 savunma ribauntu aldı. 
     Jazz'da Carlos Boozer, 16 sayı, 9 ribaunt ve 4 asist, Keith McLeod 15 sayı, 4 ribaunt ve 10 asist, Adrei Krilenko ise 14 sayı, 5 ribaunt, 2 asist ve 5 blokla galibiyete katkıda bulundular. 
     Golden State'de ise Derek Fisher'ın 17 sayı, 2 ribaunt ve 3 asist, Mike Dunleavy'nin de 16 sayı, 2 ribaunt ve 2 asistlik performansları galibiyet için yeterli olmadı. 
     
     İBRAHİM'SİZ SEATTLE, HAWKS KARŞISINDA 106-85 GALİP 

     Günün bir diğer maçında Seattle Supersonics, sahasında Atlanta Hawks'ı 106-85 yendi. İbrahim Kutluay'ın ''sakatlar listesi''ne alındığı için forma giyemediği maçta, Seattle'da Ray Allen, 25 sayı, 1 ribaunt ve 3 asist, Rashard Lewis de 23 sayı, 5 ribaunt ve 5 blokla galibiyeti getiren isimler oldular. 
     Atlanta Hawks'da ise Antoine Walker, 24 sayı, 8 ribaunt ve 4 asistlik performansına rağmen takımını yenilgiden kurtaramadı. 
     Geçen yılın şampiyonu Detroit Pistons, sezona galibiyetle başlamasına karşın Toronto Raptors karşısında 101-89 yenilmekten kurtulamadı. 
     Raptors'da, 18 sayı, 8 ribaunt ve 3 asistle Chris Bosh, 14 ribauntla kariyerinde bir ilke imza atan ve rakip potaya 17 sayı gönderen Loren Woods, galibiyete en fazla katkıda bulunan isimler oldular. 
     Pistons'da ise 24'er sayı bulan Chauncey Billups ile Richard Hamilton, salondakilere iyi bir oyun izletmekle yetindiler. 
     Pistons'da double-double yapan Ben Wallace, 10 sayı, 11 ribaunt ve 8 asistle triple-double'ın köşesinden döndü. 
     Günün diğer maçlarında alınan sonuçlar şöyle 
     Toronto Raptors-Detroit Pistons 101-89. 
     Phoenix Suns-Philadelphia 76'ers 108-98. 
     Indiana Pacers-Boston Celtics 100-94. 
     Houston Rockets-Memphis Grizzlies 89-81. 
     New Jersey Nets-Chicago Bulls 111-106 2 uzatmada . 
     Portland Trail Blazers-Los Angeles Clippers 94-81. 
     San Antonio Spurs-Los Angeles Lakers 105-96. 

     
</TEXT>
</DOC>
