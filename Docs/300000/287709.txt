<DOC>
<DOCNO> 287709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sondun42.html </URL>
<DATE> 2004/11/10/ </DATE>
<TIME> 20.32 </TIME>
<AUTHOR>  </AUTHOR>
<HEADLINE>
Hollanda'da iki terör süphelisi yakalandı 
</HEADLINE>
<TEXT>

     Hollanda'nın Lahey kentinde, polisin bir terörizm soruşturmasıyla ilgili olarak düzenlediği operasyonun sona erdiği bildirildi. 
     Lahey başsavcılık yetkilileri, polisin bu sabah kentin işçi sınıfının yaşadığı bölgesinde bir binaya düzenlediği baskının sona erdiğini ve 2 terör şüphelisinin tutuklandığını belirttiler. 
     Yetkililer, 15 saat süren operasyonun, terörizmle ilgili devam eden bir soruşturma kapsamında yapıldığını kaydettiler. 
     Yetkililer, bu operasyonun, geçen hafta aşırı dinci olduğu bildirilen bir kişinin film yapımcısı Theo van Gogh'u öldürmesiyle ilgili olup olmadığı konusunda açıklama yapmadı. 
     Hollanda özel birliklerinin düzenlediği baskında, bomba patlaması sonucu 3 polis yaralanmıştı. Baskında bomba patlarken, silah sesleri de duyulmuştu. 
     Operasyon nedeniyle Lahey hava sahasının da kapatıldığı bildirilmişti. 
     
</TEXT>
</DOC>
