<DOC>
<DOCNO> 275940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sonsiy08.html </URL>
<DATE> 2004/09/29/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Die Zeit Özal'ın açtığı yolda Erdoğan devam ediyor 
</HEADLINE>
<TEXT>

     Alman Die Zeit gazetesi, IMF'nin en başarılı programlarından birinin Türkiye'de uygulandığını, ancak özelleştirmenin ise salyangoz hızında gerçekleştiğini öne sürerken, "Türkiye Özal yönetiminde, şu anda Başbakan Recep Tayyip Erdoğan'ın ılımlı-İslami hükümetinin devam ettiği rekabet ve Pazar ekonomisi yoluna açıldı" ifadesine yer verdi. 
     Die Zeit'te, Türk lirasından altı sıfır atılmasına ilişkin bir değerlendirme yer aldı. "'Boğaz'ın hasta adamı' iyileşti" ifadesine yer verilen değerlendirmede, 1990'larda birkaç kez yüzde 100'lere ulaşan enflasyonun artık "evcilleştiği" en az 2008'de yüzde 2'den az olmasının hedeflendiği belirtildi. 
     
     SELİM EGELİ'NİN SÖZLERİ 
     Gazete AB Komisyonu'nun aralık ayında katılım görüşmeleri için resmen müzakereye başlangıç tarihi vermesinin ekonomiye daha iyi etki yapacağını belirtirken 1980'lerde danışman olarak Turgut Özal'a yakın isimlerden 
     Selim Egeli'nin "Bu kararlılık yatırımcılar için temel koşulların oluşmasını sağlayacak. Gerçekte ekonomimiz her ne kadar hala reforma ihtiyacı olsa da altı yılda AB'ye girişe hazır olacak. Yolsuzluk ile devlet bürokrasisi birbirine zincirle bağlı durumda" sözlerini kullandı. 
     
     ÖZAL'IN YOLUNDA ERDOĞAN DEVAM EDİYOR 
     Die Zeit, "Türkiye Özal yönetiminde, şu anda Başbakan Recep Tayyip Erdoğan'ın ılımlı-İslami hükümetinin devam ettiği rekabet ve Pazar ekonomisi yoluna açıldı" dedi. 
     
     IMF TARİHİNDEKİ EN BAŞARILI PROGRAMLARDAN BİRİ 
     IMF Türkiye temsilcisi Hugh Bredenkamp'ın "Türkiye uzun korkulu yılların sonunda parlak bir dönemde kendi yolunu buldu" biçimindeki övgüsüne yer veren Die Zeit, Türkiye'de devletin 2001 Şubatı'nda iflasın kıyısından döndüğünü, 1945'ten bu yana en derin ekonomik bunalımı yaşadığını 
     kaydeden Die Zeit, sorunun IMF'nin 18.6 milyar dolarlık kredisini de kapsayan yardımı sayesinde aşıldığını belirti. IMF'nin tarihindeki en baĞarılı programlardan birini Türkiye'de uyguladığını da savunan Alman gazetesi, İstanbul'daki "Bender Securities" broker firması uzmanı Murat Gülkan'ın "Program etkileyici bir değişime neden oldu. Şu anda gerek kamu, gerekse özel sektör krizden önceki durumlarından daha iyi durumda" sözlerine yer verdi. Aynı firmanın bir başka uzmanı Emin Öztürk ise Die Zeit'e, "Politik olarak Avrupa'ya demir atmak kalıcı istikrarı korumanın temel koşuludur. AB'nin katılım müzakerelerinin başlamasını reddetmesi 'eski Türkiye' korkusunun yeniden nüksetmesi, iç ilişkilerde ve ekonomik alanda çalkantı tehdidini geri getirir" dedi. 
     
     ÖZELLEŞTİRME SALYANGOZ HIZINDA 
     Die Zeit gazetesi yabancı yatırımlardaki azlığa değinirken, "2003 yılında Türkiye'ye doğrudan yabancı yatırımlar, Angola ya da Sudan'dan daha az bir miktarda, 586 milyon dolar düzeyinde oldu. Aynı şekilde IMF'nin istediği devlet yatırımlarını özelleştirilmesi de salyangoz hızıyla ilerliyor. 2003'te 4 milyar dolarlık özelleştirme yapılacağı tahmin ediliyordu ama kasaya giren paranın 893 milyon dolar olduğu belirtildi. Şu ana kadar ki birçok özelleştirme projeleri bürokratik ve yasal engeller nedeniyle sonuçsuz kaldı. 
     
</TEXT>
</DOC>
