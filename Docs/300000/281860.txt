<DOC>
<DOCNO> 281860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/soneko40.html </URL>
<DATE> 2004/10/20/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
BDDK Dünkü açıklamalar malumun ilanı 
</HEADLINE>
<TEXT>

     Bankacılık Düzenleme ve Denetleme Kurumu BDDK , Çukurova Grubu ile ilgili dünkü açıklamalarının, ''malumun ilanı'' niteliğinde olduğunu Borsa'ya bildirdi. 
     BDDK Başkan Yardımcısı Sabri Davaz imzasıyla Borsa'ya gönderilen yazıda, BDDK ile Çukurova Grubu arasında 5 Ağustos 2004 tarihinde imzalanan sözleşmenin bir örneğinin yazı ilişiğinde gönderildiği belirtildi. 
     İMKB'nin yazısında, BDDK'dan yapılan yazılı açıklamaya atfen, 5 Ağustos 2004 tarihli ek sözleşmeye binaen Yapı ve Kredi Bankası'nın satış sürecinin başladığına ilişkin bilgilere basında yer verildiği belirtilerek, konu hakkındaki BDDK açıklamalarının kamuya duyurulmak üzere Borsa Başkanlığı'na bildirilmesinin talep edildiği kaydedilen yazıda, şöyle denildi 
     ''Kurumumuz internet sitesinden de ulaşılabilen ve bir örneği ilişikte yeralan açıklamalarımız, esasen malumun ilanı niteliğindedir ve söz konusu açıklamada, daha önce Borsanız vasıtasıyla yapılan açıklamalara ilave esaslı bir husus yer almamaktadır.'' 
     
</TEXT>
</DOC>
