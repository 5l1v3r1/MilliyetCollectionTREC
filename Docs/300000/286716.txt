<DOC>
<DOCNO> 286716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sontur19.html </URL>
<DATE> 2004/11/06/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Ceket yüzünden cinayet... 
</HEADLINE>
<TEXT>

     Mardin'in Nusaybin İlçesi'nde bir kişi, ceket yüzünden tartıştığı komşusunun akrabaları tarafından bıçaklandı, 2 gün sonra da komşusu tarafından tabancayla vurularak öldürüldü. 
     Edinilen bilgiye göre, Abdulkadir Paşa Mahallesi'nde oturan 9 çocuk babası Mehmet Uçar 51 , Nusaybin Belediyesi'nde işçi olarak çalışan kapı komşusu Ozan Demir ile Demir'in oğlunun, evinden ceketini çaldığını iddia etmesi üzerine tartıştı. Tartışmanın kavgaya dönüşmesi üzerine Uçar, Demir'in akrabaları tarafından sırtından bıçaklandı. 
     Olaydan sonra hastaneye gitmeyen Uçar, 2 gün sonra evinin bahçesinde otururken, Ozan Demir'in tabancayla ateş etmesi sonucu olay yerinde öldü. 
     Demir, güvenlik güçlerine teslim oldu. Olayla ilgili soruşturmanın sürdüğü bildirildi. 
     
</TEXT>
</DOC>
