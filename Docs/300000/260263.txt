<DOC>
<DOCNO> 260263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sonspo04.html </URL>
<DATE> 2004/08/03/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Seks skandalında ilk deprem... Palios gitti, sıra Eriksson'da... 
</HEADLINE>
<TEXT>

     İngiltere’yi günlerdir meşgul eden seks skandalında federasyonda ilk deprem gerçekleşti. Futbol federasyonu genel menaceri Mark Palios dün yaptığı basın toplantısında görevinden istifa ettiğini açıkladı. 
     Herkes bu kararı beklerken, bir hayli üzgün olduğu gözlenen Palios İyi günlerde ve kötü günlerde dürüst davranmam gerektiğini düşündüm. Sorumluluğumun bilincindeyim. O yüzden istifa etmek en doğrusuyduö şeklinde konuştu. Palios’un bu davranışından sonra gözler, perşembe günü Eriksson’un da katılacağı toplantıya çevrildi. İsveçli teknik adamın görevinden alınmasına kesin gözüyle bakılıyor. Eriksson kovulursa, sözleşmesi gereği tam 25 milyon dolar tazminat alacak. Bu arada ikili ile ilişki yaşadığı iddia edilen Faria Alam’ın yakında bir basın toplantısı yapacağı öğrenildi. 
     
     Neler olmuştu 

     İngiltere Milli Futbol Takımı Menajeri İsveçli Sven Goran Eriksson ile İngiltere Futbol Federasyonu Başkanı Mark Palios'un, federasyonda çalışan ve eski bir fotomodel olan Bangladeşli Faria Alam 38 ile ilişkileri olduğunun ortaya çıkması Ada gündemine bomba gibi düşmüştü. 
     Olayın ortaya çıkmasından sonra baskıların artması üzerine, İngiltere Futbol Federasyonu da olayı doğrulayarak, Eriksson'un ve Palios'un Faria Alam ile ilişkisini doğruladı. 
     Olayın Faria Alam'ın Eriksson ve Palios ile ilişkide olduğunu mail yoluyla anlatması sonunda ortaya çıkmıştı. 
     Bu arada Eriksson'un, kız arkadaşı Nancy Dellolio ile İsveçli teknik adamın eski fotomodelle ilişkisinin ortaya çıkmasından sonra ayrıldıkları belirtildi. 
     Nancy Dellolio'nun çok kızgın bir biçimde İtalya'dan İngiltere'ye geldiğini belirten gazete, Dellolio'nun, Eriksson'u olayın doğru çıkması durumunda kendisini ölümle tehdit ettiğini yazdı. 
     Öte yandan Eriksson'un adının ilk kez bir skandala karışmadığı, daha önce de İsveçli televizyon spikeri Ullrika Johnson ile ilişkisinin ortaya çıktığı belirtildi. 

     
</TEXT>
</DOC>
