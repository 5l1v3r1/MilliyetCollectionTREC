<DOC>
<DOCNO> 265521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/son/sontur18.html </URL>
<DATE> 2004/08/22/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
İlk emekli maaşıyla 10 çocuğu sünnet ettirdi... 
</HEADLINE>
<TEXT>

     Devlet Su İşleri'nde DSİ sondaj işçisi olarak çalışırken emekli olan Sezai Ateş, ilk emekli maaşıyla 10 fakir çocuğu sünnet ettirdi. 
     Manisa'nın Salihli İlçesi'nde oturan Sezai Ateş, emekli ikramiyesini ve maaşını aldıktan sonra sünnet olacak fakir çocukları tespit etti. 10 çocuğu giydiren Ateş, daha sonra Cumhuriyet İlköğretim Okulu'nda düzenlenen şölenle çocukların sünnet edilmesini sağladı. 
     Sezai Ateş, verdiği sözü yerine getirmenin mutluluğunu yaşadığını belirterek, duygularını şöyle dile getirdi 
     ''25 yıl DSİ'de çalıştım. Çalıştığım süre içerisinde emekli olursam 10 fakir çocuğu sünnet ettireceğim diyerek niyet ettim. Emekli olunca da bu niyetimi gerçekleştirmek için harekete geçtim. Aldığım ilk ikramiye ve prim ile daha önce tespit edilen 10 fakir çocuğu tepeden tırnağa giydirdim. Mevlit, yemek, konvoy ve kına gecesi olmak üzere bu şölende ne gerekiyorsa hepsini yaptım.'' 
     
</TEXT>
</DOC>
