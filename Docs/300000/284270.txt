<DOC>
<DOCNO> 284270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/spor/spo02.html </URL>
<DATE> 2004/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir takım harcadı 
</HEADLINE>
<TEXT>


Fenerbahçe ile yollarını ayıran Fatih Akyel, Teknik Direktör Daum'un 15. kurbanı oldu. Alman hoca göreve geldiği günden bu yana birçok yıldız isimle yollarını ayırdı 

YUSUF DURSUN 


Kimler yok ki 
FENERBAHÇE Teknik Direktörü Christoph Daum, göreve geldiği günden bu yana 15 futbolcuyla yollarını ayırdı. Alman hoca kendi getirdiği Enke başta olmak üzere Ceyhun, Alper, Petkov, Rebrov, İsmail Güldüren, Can, Yusuf Şimşek, Ali Güneş, Hakan Bayraktar, Erhan Albayrak, Fahri, Olcan ve Bilal'i takımdan uzaklaştırırken, bu oyunculara en son önceki gün Fatih Akyel eklendi. 

Aurelio da gidiyordu 
SEZON başında da yabancı kontenjanını açmak için Aurelio'yu göndermenin hesaplarını yapan ancak Brezilyalı oyuncunun müthiş performansı üzerine geri adım atan Daum'un elinde koca bir takım eridi. Alman hoca ilk geldiğinde kaptan Ümit Özat ile de sorunlar yaşamış, tecrübeli oyuncu da süper çıkışıyla takımın bir anda değişilmez ismi olmuştu. 

Saracoğlu'nu incelediler 

MİLLİ Takım'ın 17 Kasım Çarşamba günü Ukrayna ile yapacağı Dünya Kupası eleme grubu maçı öncesi Ukrayna Futbol Federasyonu yetkilileri İstanbul'a geldi. Maçın yapılacağı Fenerbahçe Şükrü Saracoğlu Stadı'nı gezen Ukraynalı yetkililerin, Stat Müdürü Mürşid Tarhan nezaretinde incelemelerde bulunduğu bildirildi. 

'İnönü'yü göreceğiz' 

Merakla bekliyor 
SARI - Lacivertli takımın Hollandalı yıldızı Pierre van Hooijdonk, Beşiktaş maçını dört gözle ve büyük bir heyecanla beklediğini söyledi. Eski takım arkadaşı Ali Güneş'i göreceği için de çok mutlu olduğunu belirten tecrübeli oyuncu, "Beşiktaş'ın kaliteli oyuncuları var ve şu andaki durumları kötü görünse de iyi mücadele edeceklerini düşünüyorum" dedi. 

'Yine kazanalım' 
BEŞİKTAŞ'IN yeni stadını çok merak ettiğini de sözlerine ekleyen Hooijdonk, "Yeni yapılmış ve dışarıdan iyi görünen İnönü'nün, içeriye girince gerçekten iyi olup olmadığını göreceğiz. Geçen sezon bu stattan çok iyi bir sonuçla çıkmıştık, bu sene de aynı galibiyetle ayrılmamız beni çok mutlu edecek. Ancak zor bir karşılaşma olacak" ifadelerini kullandı. 

Dev derbi Aydınus'un 

MHK, Beşiktaş ile Fenerbahçe arasında oynanacak derbi maçına ligin genç hakemlerinden Fırat Aydunus'u atadı. Süper Lig'de iki sezondur görev alan Aydınus, Siyah - Beyazlı takımın ilk kez maçını yönetecek. Genç hakem Fenerbahçe'nin ise İstanbulspor'u 3-0 yendiği karşılaşmada düdük çalmıştı. Fırat Aydunus'un yönetimdeki 12 maçta ev sahibi takımlar 5 kez üç puanla ayrılırken, misafir ekipler yalnızca 3 galibiyet yaşadı, 4 maç da beraberlikle tamamlandı. 

Yönettiği maçlar Sezon Hafta Karşılaşma Skor 2003-2004 2. Elazığspor - Konya 0-0 2003-2004 13. Bursaspor - A.Sebat 1-1 2003-2004 18. Trabzon - Konyaspor 0-3 2003-2004 20. Gaziantep - G.Birliği 2-0 2003-2004 24. Malatya - Denizlispor 0-1 2003-2004 28. Gaziantep - Ankaragücü 2-1 2003-2004 32. A.Sebat - Samsun 1-0 2004-2005 1. Samsun - Ankaragücü 1-1 2004-2005 3. İst.Spor - Fenerbahçe 0-3 2004-2005 4. B.B.Ankara - Denizli 3-2 2004-2005 6. Trabzon - Gaziantep 0-0 2004-2005 10. Kayseri - A.Sebat 4-1 


</TEXT>
</DOC>
