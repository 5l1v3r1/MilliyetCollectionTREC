<DOC>
<DOCNO> 257504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/guncel/gun06.html </URL>
<DATE> 2004/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayatları kamyonla söndü 
</HEADLINE>
<TEXT>


ANKARA Milliyet 

Anadolu Ajansı parlamento muhabiri Esin Öztürk, eşi Hilal ve 4 yaşındaki oğlu Ülgen'le birlikte geçirdiği trafik kazası sonucu yaşamını yitirdi. 
Samsun'dan Ankara'ya dönen Hilal Öztürk 39 yönetimindeki 06 KIH 51 plakalı otomobil, Teşvikiye'de karşı yönden gelen Dilaver Karaçoban'ın kullandığı 55 K 7916 plakalı kamyonla çarpıştı. Hilal Öztürk olay yerinde, Esin ve oğlu Ülgen de Kavak Devlet Hastanesi'ne kaldırılırken yolda hayatını kaybetti. 20 Mayıs 1961'de Polatlı'da doğan Esin Öztürk, gazeteciliğe 22 yıl önce ANKA Ajansı'nda başlamıştı. Öztürk, AA parlamento muhabiri ve Türkiye Gazeteciler Sendikası TGS Denetleme Kurulu üyesiydi. Öztürk ailesinin cenazeleri dün sabah saatlerinde Ankara'ya getirildi. 
Esin ve ailesi için ilk tören bugün AA Genel Müdürlüğü önünde yapılacak. Öztürk ailesi, Maltepe Camii'nde cuma namazını takiben kılınacak cenaze namazından sonra Karşıyaka Mezarlığı'nda toprağa verilecek. 


</TEXT>
</DOC>
