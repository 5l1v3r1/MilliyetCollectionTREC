<DOC>
<DOCNO> 253491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/yasam/yas02.html </URL>
<DATE> 2004/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Park gezintisi faciayla bitti 
</HEADLINE>
<TEXT>


Çürüyen ağaç parka devrildi. Küçük oğlu Cem'i iterek kurtaran baba ağır yaralanırken, 60 yaşındaki babaanne oracıkta öldü... 

MUSTAFA KURTARAN, DİNÇER ŞEREF İstanbul 

İstanbul Emirg n'da oğlu ve torunuyla yürüyüşe çıkan Şerife Akçınar 60 , kestane ağacından kopan 15 metre uzunluğundaki dalın altında kalarak öldü. 3 yaşındaki oğlunu son anda uzağa fırlatarak kurtulmasını sağlayan baba da ağır yaralandı. 
Taksici Alpaslan Akçınar 45 , annesi Şerife ve 3 yaşındaki oğlu Cem'i alarak önceki akşam evlerinin alt tarafındaki Emirg n Korusu'na götürdü. Yürüyüşün ardından küçük Cem, korudaki çocuk parkında oynamak istedi. Babaanne Akçınarda, onunla parka girdi. Yürüyüş nedeniyle yorulan baba Alpaslan Akçınar ise dinlenmek için bir banka, oynayan torununun yanından ayrılan babaanne de, bir başka banka oturdu. Küçük Cem, babasına doğru yürümeye başlamıştı ki, parkın bitişiğindeki 70 yıllık kestane ağacı, rüzgarın etkisiyle sallanmaya başladı. Daha sonra ağacın yaklaşık 15 metre uzunluğundaki çürüyen kolu büyük bir gürültüyle koptu. 

Babanın durumu ağır 
Parka doğru devrilen ağacı gören baba Akçınar, bir hamleyle oğlunu oyun parkına fırlattı. Ancak, kendisi annesiyle birlikte ağacın altında kaldı. Dalın çarpmasıyla ağır yaralanan Şerife Akçınar, tüm çabalara rağmen kurtarılamadı. Alpaslan Akçınar'ın başından yaralandığı, vücudunda kırıklar olduğu ve sağlık durumunun ciddiyetini koruduğu bildirildi. Babasının müdahalesiyle kurtulan Cem ise yara almadı. Şerife Akçınar'ın cenazesi, Feriköy Mezarlığı'nda defnedildi. Alpaslan Akçınar, International Hospital'a nakledildi. 


</TEXT>
</DOC>
