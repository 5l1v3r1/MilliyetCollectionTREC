<DOC>
<DOCNO> 287076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sondun50.html </URL>
<DATE> 2004/11/08/ </DATE>
<TIME> 22.39 </TIME>
<AUTHOR>  </AUTHOR>
<HEADLINE>
Ramallah'ta Arafta'a destek gösterisi 
</HEADLINE>
<TEXT>

     Filistin Demokratik Birliği FIDA , Fransa'da tedavi gören Devlet Başkanı Yaser Arafat için Batı Şeria'nın Ramallah kentinde gösteri düzenledi. 
     Gösteride, Arafat lehinde sloganlar atıldı ve Devlet Başkanı'nın bir an önce iyileşerek Filistin'e dönmesi dileklerini içeren konuşmalar yapıldı. 
     Yaklaşık 1000 Filistinlinin katıldığı gösteride FIDA Başkanı Ebu Leyla, Genel Sekreteri Salih Rafet ve diğer yöneticiler kol kola yürüdü. 
     Gösterinin başında, El Fetih'in askeri kanadı El Aksa Şehitleri Tugayı üyeleri tarafından dağıtılan bildiride, Arafat'ın zehirlendiği iddialarına yer verilerek, ''Onu Arafat'ı zehirleyeni öldürmeye yemin ediyoruz'' denildi. 
     Ebu Leyla da, konuşmasında, Arafat'ın bir an önce iyileşip Filistin'e dönmesini istediklerini belirterek, ''Arafat'ın yeri Filistin'dir. Arafat Filistin'e aittir'' dedi. 
     Arafat'ın yokluğunda Filistin için birlik çağrısı yapan Ebu Leyla, yeni yönetime de destek verdi ve seçimlerin gerektiği gibi yapılmasını istedi. 
     Yaklaşık bir saat süren gösteri olaysız sona erdi. 
     
</TEXT>
</DOC>
