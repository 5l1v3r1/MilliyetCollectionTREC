<DOC>
<DOCNO> 259345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/son/sonspo17.html </URL>
<DATE> 2004/07/30/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Malatyaspor'da forma numaraları belirlendi... 
</HEADLINE>
<TEXT>

     Malatyaspor'da, futbolcuların yeni sezonda giyecekleri forma numaraları belirlendi. 
     Kulüp yetkililerinin yaptığı açıklamada, uzun yıllar takımın forvet mevkiinde görev yapan ve 9 numaralı formayı giyen Fazlı Ulusoy'un, Kayserispor'a transfer olmasıyla bu sezon Malatyaspor'da 9 numaralı formayı yeni transfer olan Milan Osterc'in giyeceği bildirildi. 
     Takımda, 10 numaralı formayı giyen Mithat Yavaş'ın, takımdan ayrılması sonrasında bu yıl 10 numaralı formayı kimsenin giymeyeceği, 1 numaralı formayı giyen kaleci Milosevski'nin de Akçaabat Sebatspor'a gitmesi nedeniyle 1 numaralı formanın da sarı- kırmızılı takımda yer almayacağı kaydedildi. 
     Buna göre, kaleyi koruyacak olan Fevzi Tuncay, geçen yıl olduğu gibi bu yıl da 48 numaralı formayı giyerken diğer futbolcuların giyecekleri forma numaraları şöyle açıklandı 
     3 Ömer Erdoğan, 4 Serkan Özsoy, 6 Bülent Akın, 7 Atilla Birlik, 8 İlhan Var, 9 Milan Osterc, 11 Marcel M'Bayo Kibemba, 14 Ayman Mohamed Abdelaziz, 8 Almamy Schuman Bah, 19 Bilal Kısa, 20 Mehmet Albayrak, 25 Sancak Kaplan, 28 Mehmet Ali Çakıl, 30 Helman Nkosiyethu Mkalele, 34 Eren Aydın, 35 Bora Körk, 44 Mert Korkmaz, 47 Murat Erdoğan, 48 Fevzi Tuncay, Yunus Altun, 61 İlyas Kahraman, 69 İbrahim Altıntaş ve 77 Volkan Bayar. 
     
     -MALATYASPOR'UN SEZON AÇILIŞI 1 AĞUSTOS PAZAR GÜNÜ 

     Öte yandan Malatyaspor, yeni sezonu 1 Ağustos Pazar günü açacak. 
     İnönü Stadı'ndaki yeni sezon açılış töreni, saat 17.00'de başlayacak ve Malatyaspor Kulübü yöneticileri ile bürokratlar arasında bir maç yapılacak. Saat 18.00'de futbolcuların taraftarlara tanıtılmasının ardından saat 19.00'da Adıyamanspor ile sezon açılış maçı yapılacak. 
     Açılışta elde edilecek tüm gelirin Lösemili Çocuklar Derneği'ne bağışlanacağı, bilet fiyatlarının ise açık tribün için 1, maraton tribünü için 3, kapalı tribün için ise 5 milyon liradan satışa sunulduğu öğrenildi. 
     
</TEXT>
</DOC>
