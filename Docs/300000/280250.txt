<DOC>
<DOCNO> 280250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/yasam/ayas.html </URL>
<DATE> 2004/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk 'dehanın' 'atomik' icadı 
</HEADLINE>
<TEXT>


ABD'de üniversiteler arası icat yarışmasında, atomik çözünürlükte resim alabilen mikroskopuyla, Türk genci Özgür Şahin birinci oldu 


ABD'de doktora eğitimini sürdüren Özgür Şahin, Amerikan Patent ve Tescil Ofisi tarafından doktora ve lisansüstü öğrencileri arasında düzenlenen 'Üniversite Öğrencileri Arası İcat Yarışması'nda birinci oldu. 
Bilkent Üniversitesi Elektrik - Elektronik Mühendisliği Bölümü'nden 2001'de mezun olan Şahin, Ohio Eyaleti'ndeki yarışmada, 'Geliştirilmiş Atom Mikroskobu' adlı icadıyla birinci oldu ve 50 bin dolarlık yaklaşık 75 milyar lira para ödülü kazandı. 

Stanford'da tam burslu 
Özgür Şahin'in icadı aygıtla, atomik çözünürlükte resim alınabildiği, bu mikroskobun özellikle moleküler büyüklükteki biyolojik parçacıkların analizine önemli katkı sağlayacağı ifade edildi. Şahin'in icadının tıp alanındaki biyolojik araştırmalarda da yeni kapılar aralayacağına işaret edildi. 
Özgür Şahin, halen, lisansüstü eğitimini de tam burslu olarak yaptığı ünlü Stanford Üniversitesi'nde doktora eğitimini sürdürüyor. 




</TEXT>
</DOC>
