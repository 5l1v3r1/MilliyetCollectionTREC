<DOC>
<DOCNO> 282158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/soneko12.html </URL>
<DATE> 2004/10/21/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Sayısal Loto yine rekora koşuyor İkramiye 6 trilyona gidiyor... 
</HEADLINE>
<TEXT>

     Sayısal Loto yine rekora koşuyor. Bu hafta lotoda 6 bilenlere en az 6 trilyon lira ikramiye ödenmesi bekleniyor. 
     Milli Piyango İdaresi Genel Müdürlüğü'nden yapılan açıklamaya göre, geçen hafta Sayısal Loto, Şans Topu ve On Numara çekilişleri devirle sonuçlandı. 
     Sayısal Loto'da 2 trilyon 573 milyar, Şans Topu'nda 463 milyar, On Numara'da da 109 milyar lira tutarındaki ikramiye, bu haftaya devretti. Böylece 3 oyunda bu haftaya devreden ikramiye tutarı, 3 trilyon lirayı aştı. 
     İdare, geçen hafta ile birlikte 2 haftadır devreden Sayısal Loto'da 6 bilenlere bu hafta 6 trilyon liranın üzerinde ikramiye verileceğini tahmin ediyor. 
     Bu rakamın, Şans Topu'nda 5 1 bilenler için en az 1 trilyon lira, On Numara'da 10 bilenler için de en az 250 milyar lira olması bekleniyor. 
     Milli Piyango İdaresi, yoğun talepten kaynaklanacak kuyruklardan kaçınmak için sayısal oyunların şimdiden oynanmasını öneriyor. 
     
</TEXT>
</DOC>
