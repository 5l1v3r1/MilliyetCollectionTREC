<DOC>
<DOCNO> 280098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sontur07.html </URL>
<DATE> 2004/10/14/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Çılgın aşık dehşeti... Kendisinden ayrılan sevgilisinin evini bastı 
</HEADLINE>
<TEXT>

     Hüseyin TÜCCAR-Serkan GÜLER DHA 

BURSA'da 22 yaşındaki Sedat Kanat, dört yıl arkadaşlık yaptıktan sonra kendisinden ayrılan 17 yaşındaki D.K.'nın evini bastı. Alkollü olan Kanat, pencere demirleri arasından girdiği evde sevgilisi D.K.'nın annesi ve dedesini bıçakla yaraladı. 
     Yaklaşık dört yıl arkadaşlık ettiği D.K.'nın kendisinden ayrılmak istediğini öğrenen Sedat Kanat, önceki akşam alkol aldıktan sonra sevgilisiyle konuşmak istedi. D.K.'nın Osmangazi İlçesi'ndeki Koruyucu Apartmanı'nın giriş katındaki evine gelen Kanat, kapının açılmaması üzerine pencereden girmek istedi. 
     Penceredeki ince demirleri bükerek içeri girmeyi başaran Kanat, sevgilisinden ''Bir daha seninle görüşmek istemiyorum'' cevabı alınca, belindeki bıçağa sarıldı. Genç kıza bıçakla saldırmaya kalkan Kanat ile D.A. arasında yaşanan arbedede, her iki genç de çeşitli yerlerinden yaralandı. Kavgayı ayırmaya çalışan genç kızın annesi, daha önce eşinden ayrılan Dilay Coşkun 40 ile dedesi Ali Coşkun 74 da çeşitli yerlerinden yaralandı. 
     İhbar üzerine olay yerine gelen polis, Sedat Kanat'ı gözaltına aldı. Hayati tehlikeleri bulunmayan yaralılar, olay yerine gelen 112 Acil Servis ekipleri tarafından sağlık kontrolünden geçirildi. Olayla ilgili soruşturmaya başlanırken Sedat Kanat, meskun mahalli ihlal, darp ve bıçak taşımak' suçlarında adliyeye sevk edilecek. 
     
</TEXT>
</DOC>
