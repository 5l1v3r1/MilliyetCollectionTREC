<DOC>
<DOCNO> 291400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sondun51.html </URL>
<DATE> 2004/11/23/ </DATE>
<TIME> 18.57 </TIME>
<AUTHOR>  </AUTHOR>
<HEADLINE>
AİHM Leyla Şahin'in temyiz başvurusunu kabul etti... 
</HEADLINE>
<TEXT>

     Avrupa İnsan Hakları Mahkemesi AİHM , eski İstanbul Üniversitesi Tıp Fakültesi öğrencisi Leyla Şahin'in açtığı ''türban davasının'' temyiz niteliği taşıyan büyük dairede görüşülmesi talebini kabul etti. 
     Leyla Şahin'in türban taktığı için disiplin cezası aldığı gerekçesiyle açtığı davada Türkiye'nin insan hakları ihlalinde bulunmadığı kararını veren mahkeme, gerekli gördüğü takdirde taraflardan ek savunma isteyebilecek ve yeni bir duruşma yapılmasına karar verebilecek. 
     AİHM'nin, 29 Haziran'da, Türkiye'nin insan hakları ihlalinde bulunmadığı kararını vermesi üzerine, Leyla Şahin'in avukatları, davanın temyiz niteliği taşıyan büyük dairede görüşülmesini istemişlerdi. 
     
</TEXT>
</DOC>
