<DOC>
<DOCNO> 251314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/guncel/gun00.html </URL>
<DATE> 2004/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray'a özendiler 
</HEADLINE>
<TEXT>


Başbakanlık Konutu'nun kabul salonu, Beyaz Saray'daki Oval Ofis'e benzer şekilde düzenlendi. Makam odasındaki şömine önüne iki koltuk ve sehpa yerleştirildi 



Başbakanlık Resmi Konutu'ndaki 1 saat 20 dakikalık görüşmede Bush ve Erdoğan'ın yanında Dışişleri bakanları Colin Powell ile Abdullah Gül ve Ulusal Güvenlik Danışmanı Condoleezza Rice yer aldı.Konutun kabul salonu, Beyaz Saray'daki Oval Ofis'e benzer şekilde düzenlendi. Makam odasındaki şömine önüne iki koltuk ve sehpa yerleştirildi. Sehpanın üzerindeki gümüşlüklere lokum konuldu. Erdoğan, gazeteciler çıktıktan sonra konuklarına lokumu kendisi ikram etti. ABD heyetine Türk kahvesi sunuldu. Bush ikram edilenin ne olduğunu sorunca, Erdoğan "Turkish delight" yanıtını verdi. Erdoğan ve Bush da lacivert tonlarda takım elbise ve bordo kravat tercih etti. Emine Erdoğan türbanının altına lacivert ceket ve uzun beyaz etek tercih etti. Laura Bush'un kıyafeti krem rengi döpiyesti.ABD ziyaretinde sırasında karşılıklık bacak bacak üstüne atan Bush ve Erdoğan, bu kez bacak bacak üstüne atmadı. Bush, konuttan çıkarken uygulanan "elektronik perdeleme sistemi" nedeniyle cep telefonları kullanılamadı.ABD gizli servis elemanları araçlarını Başbakanlık önünde bekletmek istedi. Ancak Başbakanlık korumaları park yapılamayacağı konusunda ABD'lileri hem Türkçe hem İngilizce uyardı.Görüşme boyunca cadde ve sokaklar araç ve yaya trafiğine kapatılırken, Başbakanlık üzerinde de helikopterler güvenlik uçuşu yaptı. Görüşmeden önce gazetecilerin malzemeleri köpekler tarafından arandı.Konuttan çıkarken, Powell ile aynı arabada bulunan Rice, makyajını tazeledi.Önceki akşam sıkı güvenlik önlemlerini atlatarak havaalanına giren Erdin Özer 13 , dün de Başbakanlık önündeydi. Bush'la fotoğraf çektirmek isteyen Özer, yine, akredite olmuş basın mensuplarının bile güçlükle geçebildiği polis barikatlarını aşmayı başardı, ancak Bush'la görüşemedi.Bush, Erdoğan'la randevusuna gitmeden önce Hilton Oteli'nin lobisinde ABD Büyükelçiliği ve Ankara Emniyeti'nden bazı polislerle hatıra fotoğrafı çektirdi.Bush'un ziyareti ABD televizyonları CNN, Fox News, ABC ve CBS geniş yer verdi. Washington Post gazetesi, "Zirve, Bush'un seçimler öncesinde zafer kazanmak için son şansı olabilir" dedi. Boston Globe, Bush'un ziyaretinin, Irak savaşının başlamasından bu yana Müslüman bir ülkede geçirdiği en uzun süre olduğuna dikkat çekti. 

</TEXT>
</DOC>
