<DOC>
<DOCNO> 294977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/son/sonspo11.html </URL>
<DATE> 2004/12/05/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Hido 16 sayı attı Magic kazandı, Memo'nun 8 sayısı Utah'a yetmedi 
</HEADLINE>
<TEXT>

     ABD Profesyonel Basketbol Ligi'ne NBA 13 maçla devam edildi. 
     Hidayet Türkoğlu, takımı Orlando Magic'in, sahasında Mepmhis Grizzlies'ı 96-91 yendiği maçta 16 sayı, 1 hücum ribauntu, 1 top çalma ve 1 blokla oynadı. Türkoğlu, 2 sayılık atışlarda 3'de 2, 3 sayılık atışlarda 3'de 2 ve serbest atışlarda 7'de 6 isabet buldu. 
     Magic'de Grant Hill 23 sayı, 7 ribaunt ve 2 asistle takımının yıldızı olurken, Steve Francis 16 sayı, 5 ribaunt, 8 asist ve 5 top çalmayla, Dwight Howard da 9 sayı, 6 ribaunt ve 4 bolkla galibiyete katkıda bulundu. 
     Orlando Magic böylece, 2001-2002 sezon sonundan bu yana ilk kez 6 maçından 5'ini kazanmış oldu. 
     Memphis'de ise Pau Gasol'un 20 sayı, 6 ribaunt ve 4 asisti, Stromile Swift'in 16 sayı ve 5 ribauntu, James Posey'nin 15 sayı ve 4 ribauntu yenilgiyi engelleyemedi. 
     
     OKUR'UN TAKIMI JAZZ, DALLAS'A 109-86 YENİLDİ 

     Mehmet Okur'lu Utah Jazz, deplasmanda Dallas Mavericks'e 109-86 yenildi. Maçta 28 dakika forma giyen Okur, 8 sayı, 5 savunma ribauntu, 2 asist ve 1 top çalmalık oyun çıkardı. Okur, 8 kez denediği 2 sayılık atışların 4'ünde isabet buldu. 
     Jazz'da, Matt Harpring'in 22 sayı, 5 ribaunt ve 2 asist ile Carlos Arroyo'nun 16 sayı, 4 ribaunt ve 6 asistlik performansları, galibiyet için yeterli olmadı. 
     Dallas'da ise Dirk Nowitzki 30 sayı, 7 ribaunt ve 2 asistle maçın yıldızı oldu. Nowitzki'nin ardından Jason Terry 19 sayı, 5 ribaunt ve 9 asist, Jerry Stackhouse 18 sayı, 1 ribaunt ve 3 asist, double-double yapan Josh Howard da 17 sayı, 10 ribaunt ve 1 asistle göze çarpan isimler oldular. 
     İbrahim Kutluay'ın forma giymediği maçta ise Seattle Supersonics, sahasında Portland Trail Blazers'ı 99-89 yendi. 
     Seattle'da Rashard Lewis ve Vladimir Radmanovic, 20'şer sayıyla galibiyeti getiren 2 isim oldu. Radmanovic, aynı zamanda aldığı 10 ribauntla galibiyete pota altından da katkıda bulunurken, Ray Allen 14 sayı, 5 ribaunt ve 4 asistle bu isimleri takip etti. 
     Blazers'da 16 sayı, 12 ribaunt ve 3 asistle double-double yapan Zach Randolph'un ve 14 sayı, 9 ribaunt ve 1 asistli Şerif Abdurrahim'in çabaları yeterli olmadı. 
     
     ZAZA, 17 DAKİKADA 7 SAYI ATTI 

     Öte yandan Gürcü asıllı Türk vatandaşı Zaza Pachulia'nın takımı Milwaukee Bucks, sahasında San Antonio Spurs'e 104-83 yenildi. 
     Maçta 17 dakika forma giyen Pachulia, bu süre içinde 7 sayı attı ve 1 asist yaptı, 2 sayılık atışlarda 4'de 2, serbest atışlarda ise 4'de 3 isabet buldu. 
     Millwaukee'de Desmond Mason'un 18 sayı ve Michael Redd'in 15 sayısı yenilgiyi engelleyemedi. 
     Spurs'de ise Tim Duncan'ın 20 sayı, Tony Parker, Davin Brown ve Beno Udrih'in 13'er sayılık performansları galibiyeti getirdi. 
     
     Günün diğer maçlarında alınan sonuçlar şöyle 

     Charlotte Bobcats-New York Knicks 107-101. 
     New Jersey Nets-Atlanta Hawks 109-88. 
     Cleveland Cavaliers-Toronto Raptors 105-97. 
     New Orleans Hornets-Detroit Piston 69-92. 
     Washington Wizards-Chicago Bulls 95-88. 
     Houston Rockets-Philadelphia Sixers 77-76. 
     Denver Nuggets-Miami Heats 104-95. 
     Los Angeles Clippers-Minnesota Timberwolves 100-107. 
     Golden State Warriors-Indiana Pacers 104-96. 
     Lige, yarın yapılacak 2 maçla devam edilecek. 
     
</TEXT>
</DOC>
