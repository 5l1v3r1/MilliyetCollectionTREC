<DOC>
<DOCNO> 292080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sonspo07.html </URL>
<DATE> 2004/11/25/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Cimbom'a tek iyi haber Ümit Karan’dan 
</HEADLINE>
<TEXT>

     Antrenmanda sağ üst adalesinde gerilme olan Ümit Karan'ın durumunun ciddi olmadığı ve A.Gücü karşılaşmasında forma giyebileceği ifade edildi Sakatlıklarla başı dertte olan Galatasaray’da, sağlık ekibi teknik heyete tek müjdeli haber verebildi. 
     Önceki gün yapılan antrenmanda sağ üst adalesinde gerilme olan golcü futbolcunun durumunun ciddi olmadığı ve Ankaragücü karşılaşmasında forma giyebileceği ifade edildi. 
     Sakatlıkları süren ve halen tedavilerine devam edilen Hasan Şaş, Ergün Penbe ve Elvir Baliç’in ise Ankaragücü deplasmanında takımlarında görev yapmalarının çok düşük ihtimal olduğu kaydedildi. Üç yıldız oyuncu dışında PAF takımın yetenekli isimlerinden Zafer’in sakatlığı da sürüyor. 
     
</TEXT>
</DOC>
