<DOC>
<DOCNO> 275131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/son/sontur11.html </URL>
<DATE> 2004/09/26/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Belediye başkanının da aralarında bulunduğu 5 kişi kavga etti 
</HEADLINE>
<TEXT>

     İzmir'in Kemalpaşa ilçesi Ulucak beldesinde çıkan kavgada, aralarında Belediye Başkanı Mehmet Türkmen'in de bulunduğu 5 kişi yaralandı. 
     Ulucak beldesinde, Belediye Başkanı Türkmen 42 ile arkadaşları Mustafa Erdoğan 34 ve Erol Taştan 30 , bilinmeyen nedenle Bülent Öz 39 ve Halis Güneş ile tartıştı. Kavgada taraflar, birbirlerini darp ederek yaraladı. 
     Ege Üniversitesi Tıp Fakültesi Hastanesi'nde tedavileri yapılan yaralıların hayati tehlikelerinin olmadığı öğrenildi. 
     
     BAŞKANIN TELEFONU ÇALINDI 
     Konak ilçesinde de, Menemen ilçesine bağlı Türkeli beldesinin Belediye Başkanı Ali Danacıoğlu'nun 48 cep telefonu, kapkaç yoluyla çalındı. 
     Alsancak Kıbrıs Şehitleri Caddesi'nde saat 02.00 sıralarında yürüyen Danacıoğlu'nun cep telefonunu kaparak kaçan Selman T. 22 , güvenlik güçleri tarafından kısa süreli kovalamaca sonunda yakalanarak gözaltına alındı. 
     Belediye Başkanı Ali Danacıoğlu'nun gezmek için İzmir'e geldiği öğrenildi. 
     
</TEXT>
</DOC>
