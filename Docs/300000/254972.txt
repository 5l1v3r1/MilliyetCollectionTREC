<DOC>
<DOCNO> 254972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/siyaset/siy06.html </URL>
<DATE> 2004/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye, Avrupa yolunu yarıladı' 
</HEADLINE>
<TEXT>


LONDRA Milliyet 


İngiliz Financial Times gazetesi, Türkiye için, "Bu Müslüman demokrasiye kucak açmaktan başka seçenek yok" diye yazdı. Gazetenin başyazısında, Avrupa'nın her zaman "ana kapısı" durumundaki Türkiye'nin, büyük nüfusu, fakirliği ve diniyle "absorbe edilmesinin" çok zor olduğunu düşünenlere, "Karamsarlığın hiçbir anlamı yok. Bu, haksız ve değersiz bir görüş" diye yanıt verdiğini belirtti. AB'nin genişlemesinin, istikrar ve refahın yayılmasına yol açtığının da ifade edildiği yazıda, böylece Güney Avrupa'daki faşist diktatörlükler ve Doğu Avrupa'daki komünist rejimlerin izlerinin silindiği hatırlatıldı. Gerekli yapısal ve demokratik reformları gerçekleştiren Ankara'nın, Avrupa değerlerine doğru yolculuğunu yarıladığının da kaydedildiği yazıda, İslam ile Batı arasındaki çatışmanın çözülmesi istenerek, "Türkiye Müslüman bir demokrasi, laik bir Cumhuriyet ve ilerleyen bir ekonomi olarak iyi bir işaret feneri durumunda olabilir" denildi. 



</TEXT>
</DOC>
