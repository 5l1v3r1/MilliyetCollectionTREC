<DOC>
<DOCNO> 263029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/yasam/yas01.html </URL>
<DATE> 2004/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tazminat isteğine tecavüz ve işkence 
</HEADLINE>
<TEXT>


İki parmağını kaybeden işçi, açtığı tazminat davasını geri çekmediği için patronun adamlarınca tecavüze ve işkenceye uğradığını iddia etti 

Elvan Ezber 

Pendik'te, iş kazasında kaybettiği iki parmağı için tazminat davası açan Seyit Ahmet Özkul, davadan vazgeçmesi için patronu Kamuran Güngör'ün azmettirmesiyle 3 kişi tarafından kaçırıldığı, tecavüz ve işkenceye uğradığı iddiasıyla şik yetçi oldu. Polis patron Güngör ile sabıkalı üç zanlıyı gözaltına aldı. 
Pendik İlçe Emniyet Müdürlüğü'ne bir ay önce giden parke döşemecisi Özkul, 4 kişinin kendisini kaçırıp işkence yaptığını bildirdi. Özkul şikayet dilekçesinde, şu iddialarda bulundu 
"Bir parke fabrikasında çalışıyordum. Kısa süre önce iş kazasında iki parmağımı kaybettim. Sigortasız olduğum için işveren hakkında tazminat davası açtım. Davadan vazgeçmem için sürekli tehdit ediliyordum. 13 Temmuz günü eski patronum Güngör'ün adamları beni kaçırıp bir gecekonduya götürdü. Gece boyunca davadan vazgeçmem için bana baskı yaptılar. Silahı başıma dayayıp intihar etmemi istediler. Hatta Cemil Bedel adlı kişi bana tecavüz etti. Ertesi gün şik yetimden vazgeçeceğimi söyleyince evden ayrıldık. Yolda bir fırsatını bulup kaçtım." 
Bunun üzerine harekete geçen Gasp Büro Amirliği ekipleri, bir operasyonla yakaladıkları Cemil Bedel, Coşkun Yavuz ve Mehmet Gürbüz'le azmettirici olduğu öne sürülen patron Güngör'ü salı günü gözaltına aldı. 
Zanlılar, Güngör'ün kendilerine Özkul'u şik yetinden vazgeçirmesi için 15 milyar lira teklif ettiğini öne sürdü. Ancak Güngör'ün iddiaları kabul etmediği belirtildi. 

Biri aftan çıktı 
Soruşturmayı derinleştiren polis, Bedel ve Yavuz'un 3 ay önce de Mustafa Çağlayan ve İbrahim Karatay'ı gasp ettiklerini belirledi. Gasp ve hırsızlıktan sabıkalı Bedel'in ayrıca cinayet suçundan girdiği cezaevinden 2000 yılında Şartla Salıverme Yasası'ndan yararlanarak tahliye edildiği öğrenildi. 


</TEXT>
</DOC>
