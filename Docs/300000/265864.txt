<DOC>
<DOCNO> 265864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/siyaset/axsiy01.html </URL>
<DATE> 2004/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan ucuz ev bulamadı 
</HEADLINE>
<TEXT>


SP'li eski bakan Recai Kutan, lojmandan ayrıldıktan sonra bütçesine uygun ev bulmakta zorlandı. Kutan, "Kiralık evler pahalı geldi. 800 milyon liraya nasıl ev kiralayayım" dedi 

ABDULLAH KARAKUŞ Ankara 


Malvarlığıyla dikkat çeken Milli Görüş'ün yasaklı lideri Necmettin Erbakan'ın "emanetçisi", Saadet Partisi Genel Başkanvekili Recai Kutan'ın, milletvekili lojmanlarını boşalttıktan sonra oturacak ev bulmakta sıkıntı çektiği ortaya çıktı. Uzun süre kiralık ev arayan Kutan, "Kiralık evler de pahalı geldi. 800 milyon liraya nasıl ev kiralayayım Şehirden uzak bir yazlık evimiz vardı. Mecburen onu onarıp oturduk" dedi. 
Ankara'nın merkezine uzak Beysukent'te bir yazlık eviyle, çevresinde eğlence mek nları ve işyerlerinin bulunduğu Karanfil Sokak'ta bir dairesi bulunan Kutan, buralarda oturmakta zorluk çekeceği için uzun süre kiralık ev aradığını söyledi. Kutan, sıkıntısını şöyle anlattı "İki evi de kiraya veremedik. Karanfil'deki dairenin olduğu sokak trafiğe kapalı. Bu büyük sorun. Bizim oturabileceğimiz evlerin kiraları da 800 - 900 milyon lira. Kiralamak yerine yazlık evi tamir edip yerleştik. Ev halkı, özellikle hanım, önceleri 'Şehirden çok uzaklaştık' dedi. Tabii sonra bahçeli olunca alıştı ve memnun oldu. Zaten Malatya'dan bahçeye kayısı ve kiraz fidanı getirmiştim. Ev dubleks. Genişliği 200 metrekare. Hepimiz alıştık. Fazla birikimimiz yok. Aylık kazanıp aylık yiyoruz." 
Kutkan, bütçesine uygun ev bulmakta zorlanırken, Necmettin Erbakan'ın malvarlığı ise göz kamaştırıyor. 

İşte Hoca'nın malvarlığı 

Fatih'te 147 ve 65 metrekarelik iki daire.Ankara'da 135 ve 160 metrekarelik iki, Üniversiteler Sitesi'nde bir hisse.İzmit'te 135 ve 2140 metrekarelik iki arsa.Ankara'da 651 ve 750 metrekarelik iki tarla.Balıkesir Altınoluk'ta 1180, 4480 ve 8440 metrekarelik üç arsa.Altınoluk'ta 215 ve 250 metrekarelik iki yazlık ev.60 metrekarelik bir ev.Balgat'ta 906 metrekarelik bir bina ve 828 metrekarelik bir arsa.Sinop'ta 20 parça tarla, 574 metrekare arsa.Kendisine ait 200E Mercedes, eşine ait 300S Mercedes, kızına ait Opel Vectra, oğluna ait spor Mercedes otomobil.421 bin dolar, 532 bin İsviçre frangı, 611 bin mark yaklaşık 310 bin euro . 

Hep beraberlerdi 

ERBAKAN ile Kutan'ın siyasete başlangıçları da yakın zamanlara denk geldi. İTÜ Makine Fakültesi'nden mezun olan Erbakan, 1969'da Konya'dan milletvekili seçildi. 1970'de Milli Nizam Partisi'ni, 1973'te de MSP'yi kuran Erbakan, 1974-78 döneminde başbakan yardımcılığı yaptı. Yasaklı yılların ardından 1987'de tekrar siyasede dönen Erbakan, genel başkanlığına getirildiği RP'yi 1995 seçimlerinde birinci parti yaptı ve REFAHYOL'u kurup başbakan oldu. Ancak RP 1998'de kapatıldı. İTÜ İnşaat Fakültesi'nden inşaat yüksek mühendisi olarak mezun olan Kutan ise 1973'te MSP'den siyasete atıldı ve 1977'de Meclis'e girdi. 1983'te RP'ye giren Kutan, 1996'da REFAHYOL'da Enerji Bakanı olarak görev yaptı. Kutan, RP'nin kapatılmasının ardından kurulan Fazilet Partisi'ne 2000 yılında genel başkan oldu. 


</TEXT>
</DOC>
