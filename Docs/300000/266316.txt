<DOC>
<DOCNO> 266316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sonspo07.html </URL>
<DATE> 2004/08/25/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Rüştü için geri sayım başladı 
</HEADLINE>
<TEXT>

     Rüştü'nün işini resmen bitirmek için menaceri Batur Altıparmak İspanya’ya gidecek 
     
     Masaya oturacak 

     Teknik direktör Daum’un geçen sezonun başından beri ısrarla istediği Rüştü Reçber’in dönüşü için geri sayım başladı. Barcelona Başkanı Laporta’nın, İspanyol basınına, Bir yıllığına kiralık verdikö açıklaması yapmasına karşın, henüz resmi olarak işlemlerin bitirilmediği ve bunun için milli kalecinin menaceri Batur Altıparmak’ın İspanya’ya gideceği belirlendi. 
     
     Son görüşmeler 

     Rüştü’nün alacağı paranın Barcelona ve Fenerbahçe arasında nasıl paylaştırılacağı konusunda Altıparmak’ın yapacağı görüşmelerin ardından, yöneticilerin son kez tecrübeli file bekçisiyle görüşeceği öğrenildi. Kayseri maçına yetişemeyecek olan Rüştü, önümüzdeki hafta milli maçlar nedeniyle lige ara verileceği için Akçaabat Sebatspor karşılaşmasına hazır olacak. 

     
</TEXT>
</DOC>
