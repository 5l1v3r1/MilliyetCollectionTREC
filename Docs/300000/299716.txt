<DOC>
<DOCNO> 299716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/siyaset/asiy.html </URL>
<DATE> 2004/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet'ten Alevilik kitabı 
</HEADLINE>
<TEXT>


Bakan Mehmet Aydın, Meclis'te yaptığı konuşmada, "Diyanet İşleri Başkanlığı, seçeceği 20 Alevi Bektaşi temel şahsiyetin eserlerini kitaplaştıracak" diye konuştu 

ANKARA Milliyet 


Devlet Bakanı Mehmet Aydın, Diyanet İşleri Başkanlığı'nın DİB Alevi -Bektaşilik konusunda 20 önemli kişinin kitabını yayımlayacağını açıkladı. 
Diyanet İşleri Başkanlığı'nın 1 milyar 122 milyon YTL olan 1 katrilyon 122 trilyon lira 2005 yılı bütçesi, dün TBMM Genel Kurulu'nda görüşülerek kabul edildi. Konuşmasında, DİB'nin "Alevilik için ne yapabiliriz " sorusunu kendisine çoktandır sorduğunu belirten Aydın, "Diyanet, 20 Alevi Bektaşi temel şahsiyetini seçerek, Alevi bilim adamlarıyla birlikte onların eserlerini kitaplaştırmaya çalışıyor. Önce kendi din görevlilerimizi eğitmeyi bir görev biliyoruz. Türkiye'de Sunnilerle Alevilik arasındaki bilgi fukaralağını gidermeliyiz" dedi. 

Solcular iyi Müslüman 
CHP'li Halil Akyüz de, toplumda "solcuların iyi Müslüman olmadığı biçiminde genel bir kabul olduğunu, yurttaşların yüzde 20'sinin, seçimlerde dini duygularını ön planda tutarak oy verdiğini" söyledi. Bazı imamların oy isteyerek sağ partilerin değirmen suyunu taşıdıklarını anlatan Akyüz, "Kimse bizim Müslümanlığımıza yan bakmasın. Ben çok iyi bir Müslüman aileden geliyorum" diye konuştu. 


</TEXT>
</DOC>
