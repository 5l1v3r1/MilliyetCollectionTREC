<DOC>
<DOCNO> 277270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sontur50.html </URL>
<DATE> 2004/10/04/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
Aydın Belediyesi, sahipsiz mezarlardaki kemikleri üniversiteye verecek 
</HEADLINE>
<TEXT>

     Aydın Belediye Meclisi, mezarlıklarda bulunan sahipsiz ve kimsesiz kişilerin kemiklerinin, üniversite öğrencilerine verilmesini yönünde karar aldı. 
     Aydın Belediye Başkanı İlhami Ortekin, A.A muhabirine yaptığı açıklamada, bu kararı tıp fakültesinde okuyan öğrencilerin talepleri doğrultusunda aldıklarını belirterek, şunları söyledi 
     ''Mezarlıklarda bulunan sahipsiz ve kimsesiz kişilere ait kemikler, üzerinden 5 yıl geçtikten sonra oradan alınıp kuyulara atılıyordu. Bunları kim, hangi amaçla isterse istesin veremiyorduk. Çünkü yönetmeliğimize göre bu suçtu.'' Artık kemiklerin kuyulara atılmaktan kurtulduğunu, Tıp Fakültesi öğrencilerine verileceğini ifade eden Ortekin ''Böylece kemikler bilimin hizmetine sunulmuş olacak. Organ bağışının yasal olduğu bir yerde kemiklerin kullanımının yasak olması yanlıştı. Bunu düzelttik'' dedi. 
     
</TEXT>
</DOC>
