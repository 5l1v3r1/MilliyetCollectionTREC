<DOC>
<DOCNO> 278730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/son/sonspo31.html </URL>
<DATE> 2004/10/09/ </DATE>
<TIME> 22.18 </TIME>
<AUTHOR>  </AUTHOR>
<HEADLINE>
Erdoğan "4 - 0 gibi bir netice bizleri çok çok mutlu etti" 
</HEADLINE>
<TEXT>

     Başbakan Recep Tayyip Erdoğan, A Milli Futbol Takımı'nın, Kazakistan'ı 4-0 gibi farklı bir neticeyle yenmesinin kendilerini çok mutlu ettiğini belirterek, Türk milli takımının yönetimini, teknik kadrosunu ve futbolcularını tebrik etti. 
     Milli maçın ardından gazetecilere açıklamalarda bulunan Erdoğan, galibiyet nedeniyle mutlu olduklarını dile getirerek, şunları kaydetti 
     ''Özellikle 2. devre penaltıyı gole çevirebilseydik, daha erken bu neticeyi yakalayabilirdik. Kazakistan çok kapalı müdafada bir futbol oynuyor. Kapalı müdafa sergilediği için de ofansif futbolda sıkıntı oluyor. Onu aşmakta takımımız zorlandı. Ama buna rağmen goller art arda geldi. 4-0 gibi bir netice bizleri çok çok mutlu etti. Takımımızı yönetiminden, teknik kadrosuna, tüm futbolculara kadar hepsini tebrik ediyorum. İnşallah bundan sonra da bu tür neticelerle bizi sevindirirler, güldürürler.'' ''Hakan Şükür olsaydı biraz daha farklı olabilir miydi '' şeklinde soru üzerine Erdoğan, ''Biz, şimdi oynayan takıma bakıyoruz'' dedi. 
     
</TEXT>
</DOC>
