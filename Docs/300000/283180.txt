<DOC>
<DOCNO> 283180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sonspo03.html </URL>
<DATE> 2004/10/25/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Pierre'den futbol dersleri... 
</HEADLINE>
<TEXT>

     Fenerbahçe, Sakaryaspor’u 6-0’la yenip bu sezonun en farklı galibiyetini alırken, Hooijdonk kuşkusuz sahanın yıldızlarından biri oldu. Daha önce İstanbul’da oynanan maçlarda rakip fileleri havalandıramayan, deplasmanlarda ise tam 6 kez sahneye çıkan Hollandalı, dün şeytanın bacağını kırdı. Karşılaşmanın ikinci yarısında Ümit’in yaptığı mükemmel ortaya iyi yükselip kafayı vuran tecrübeli futbolcu, Şükrü Saracoğlu’ndaki ilk lig golünü attı. 
     
     Süper asistler 
     Hooijdonk attığı golün yanı sıra, asist özelliği ile de göze çarptı. Hollandalı yıldız, Mehmet Yozgatlı’nın attığı ilk golde mükemmel bir arapası verirken, Nobre’nin ikinci, Kanarya’nın ise üçüncü golünde Brezilyalı’ya adeta al da at dedi. Tuncay’ın ortasında çok uygun pozisyonda olmasına rağmen topu kaleye göndermeyip, Nobre’ye pas veren yıldız oyuncu tribünlerin de alkışını aldı. Hooijdonk toplamda gol sayısını 7’ye çıkarırken, ilk kez asist yaptı. 
     
</TEXT>
</DOC>
