<DOC>
<DOCNO> 286091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sonspo01.html </URL>
<DATE> 2004/11/04/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Nistelrooy Prag'ı dörtledi .. Devler Ligi'nde dün gece... 
</HEADLINE>
<TEXT>

     Şampiyonlar Ligi'nde dördüncü maçlar dün gece tamamlanırken, Fenerbahçe'nin bulunduğu D Grubu'nda Manchester United, evinde Sparta Prag'ı 4-1'le geçti. 
     Hollandalı forveti Ruud van Nistelrooy'un dört gol birden attığı maçta İngiliz ekibi, Çek rakibi karşısında ilk 45 dakikayı 2-0 önde kapadı. 
     İkinci yarı Sparta Prag Zelenka'yla bir gol bulurken Nistelrooy attığı iki golle son noktayı koyan isim oldu. 
     
     Olympiakos zirvede, Roma'dan elveda 

     A Grubu'nda İspanyol Deportivo, evinde Liverpool'a 1-0 mağlup oldu. İngiliz ekibinin golünü 14. dakikada Jose Andreda'nın kendi kalesine attı. Bu grubun diğer maçında Olympiakos, evinde Monaco'yu 1-0 mağlup etti. Yunan ekibinin golünü 84. dakikada Schürrer kaydetti. 
     B Grubu'nda Roma evinde Leverkusen'le 1-1 berabere kaldı. Alman takımının golünü Bulgar forvet Berbatov atarken beraberlik sayısında Montella imzası vardı. Bu grubun diğer mücadelesinde Dinamo Kiev evinde Real Madrid'le 2-2 berabere kaldı. Ev sahibinin gollerini Yussef ve Verpakovskis atarken konuk ekibin golleri Raul ve Figo'dan geldi. 
     
     Juventus garantiledi 

     C Grubu'nda ise Avrupa futbolunun iki devi Bayern Münih'le Juventus, Münih'te karşılaştı. Gülen taraf Del Piero'nun golüyle İtalyan ekibi oldu. Grubun diğer maçında Maccabi Tel Aviv, Dego'nun iki golüyle Ajax'ı 2-1 yendi. Hollanda ekibinin tek golünde ise Ridder'in imzası vardı. 
     Dün gecenin toplu sonuçları şöyle 
     

A GRUBU C GRUBU Deportivo 0 1 Liverpool Bayern Munih 0 1 Juventus Olympiakos 1 0 Monaco Maccabi Tel Aviv 2 1 Ajax B GRUBU D GRUBU Roma 1 1 Leverkusen Lyon 4 2 Fenerbahçe Dynamo Kiev 2 2 Real Madrid Manchester United 4 1 Sparta Prag      
</TEXT>
</DOC>
