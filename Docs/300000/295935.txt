<DOC>
<DOCNO> 295935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sonspo10.html </URL>
<DATE> 2004/12/08/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Trabzonspor Şenol Güneş'te ısrarlı... 
</HEADLINE>
<TEXT>

     Trabzonspor Başkanı Atay Aktuğ, Şenol Güneş’in kime ne dediği mühim değil. Kendisiyle görüşeceğiz. Önemli olan bize vereceği yanıt dedi. 
     
     B planımız yok’ 

     Trabzonspor’da teknik direktör konusu belirsizliğini korurken, yönetimin ve özellikle de başkan Atay Aktuğ’un Şenol Güneş ısrarı sürüyor. Gündemdeki gelişmeleri değerlendiren Bordo-Mavililer’in patronu Atay Aktuğ, medyada birçok ismin kendilerine yakıştırılmasına rağmen hala bir alternatif teknik adama yönelmediklerini vurguladı, A Milli Takım’ın eski çalıştırıcısıyla görüşecekleri günü beklediklerini söyledi. 
     
     Terbiyesizlik’ 

     Özellikle kendi kulüpleriyle sözleşmesi devam eden teknik direktörlerin hiçbir dönemde gündemlerine giremeyeceğinin altını çizerek konuşmasına başlayan Aktuğ, Biz asla bu tip terbiyesizlikler yapmayızö diyerek izleyecekleri yol hakkında bilgi verdi. Aceleci davranmadıklarına değinen Karadeniz ekibinin başkanı, Takımın başında kulübü ve oyuncuları iyi tanıyan bir isim var. Herkes de işine bakıyor. Yönetim olarak hoca bulmak bizim işimizö dedi. 
     
     Kafası karışık’ 

     Şenol Güneş konusunda ısrarcı olacaklarının altını çizen Aktuğ, Sayın hocamız, daha önce de söylediğim gibi, hem bizim evladımız hem de başarılarıyla kendini kanıtlamış bir isim. Camianın ona ne kadar sıcak baktığını biliyoruz. Basına ya da başkalarına ne dediği çok mühim değil. Tabi ki kafasında bazı soru işaretleri vardır ama bunlar da giderilecektir. Biz göreceğimiz günü bekliyoruz. Önemli olan o zaman vereceği yanıttırö ifadesini kullandı. 
     
     Büyük projeler 

     Kafalarında büyük ve köklü projeler olduğunun ipuçlarını da veren başkan, Şenol Güneş ile Trabzonspor’da yepyeni bir sayfa açmayı planladıklarını bildirdi. Transfer dönemi için taraftarın endişelenmemesi gerektiğini ifade eden Aktuğ, Çalışmalar Ziya Doğan döneminde başladı, İhsan Derelioğlu ile sürüyor. Anlaşamasak bile Şenol Güneş’in bize bu konularda fikir verecek, doğruları bulmamızda yardımcı olacaktır. Endişeye gerek yokö diye konuştu. 
     
     Gökdeniz’e destek 

     Rize maçında taraftarın protesto ettiği Gökdeniz’e takım arkadaşlarının sahip çıkmasının da çok güzel bir davranış olduğunu hatırlatan Atay Aktuğ, Biz de aynı şeyleri düşünüyoruz, futbolcularımızın yanındayız. Ayrıca 3-5 kişilik grupların eylemi de bağlayıcı olmazö yorumunu yaptı. Hafta sonundaki Galatasaray-Fenerbahçe maçı için de konuşan Aktuğ, Sonucu çok merak etmiyorum, iki takıma da başarı diliyoruz. Önemli olan bizim yapacaklarımız" ifadeleriyle konuşmasını bitirdi. 

     
</TEXT>
</DOC>
