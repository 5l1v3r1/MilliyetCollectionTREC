<DOC>
<DOCNO> 294674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/yasam/ayas.html </URL>
<DATE> 2004/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat Gülüşünüz sizi ele veriyor 
</HEADLINE>
<TEXT>


Bin kişi üzerinde inceleme yapan uzmanlar, 7 farklı kahkaha biçimi ve bunlara karşılık gelen karakterler olduğunu saptadı 

NEVSAL ELEVLİ Londra 

İskoçya'daki Aberdeen Üniversitesi'nde, yaklaşık bin kişi üzerinde araştırma yapan bilim adamları, 'insanların kahkaha biçimlerinin kişiliklerini ele verdiğini' açıkladı. Araştırmaya göre, kahkaha biçimleri ve bunlara karşılık gelen kişilik özellikleri şöyle 
Maymunlarınkine benzeyen yüksek sesli ama kesik kesik gülüş Kendi şanslarına ya da başkalarının talihsizliğine gülerler. Çoğu zaman başarısızlıktan korkarlar. 
Uluyanlar Kontrol edilemeyen, histerik gülüş 'ilgi isteyen', bazen de hastalıklı kişiliğin belirtisidir. 
At gibi horuldayanlar Ağızları kapalıyken burun deliklerinden hava çıkararak kısa, yüksek sesli gülenler 'züppe' bir kişiliğe sahiptirler. Başarısızlık korkusu yaşarlar. 
Hafifçe ve alaycı gülenler Etrafındakilere sempati duymayan, hissiz, ham kişilerdir. 
Yüksek sesli sıcak kahkahalar atanlar Gülerken göbekleri titrer Açık sözlü, güvenilir, sempatik ve sosyal insanlardır. 
Bıyık altından gülenler İçlerine kapanık görünüşlerine rağmen düşünceli ve iyidirler. Bilmişlik taslayarak yanlış izlenim bırakabilirler. 
Kıkırdayanlar Kıkır kıkır gülenler flört etmeyi sever. Etrafa sürekli cinsel mesaj vermekten hoşlanırlar. Açık sözlü, güvenilir, sempatik ve sosyal insanlardır. 




</TEXT>
</DOC>
