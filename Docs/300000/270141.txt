<DOC>
<DOCNO> 270141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sontur08.html </URL>
<DATE> 2004/09/08/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
22 yaşındaki genç kız, annesini taciz eden kişiyi vurdu 
</HEADLINE>
<TEXT>

     İsmail AKDUMAN DHA 
SAMSUN'un Kavak ilçesinde bahçede çalışan yaşındaki annesi Nazik Örsel'e tecavüze kalkışan komşuları 57 yaşındaki Dursun Öksüz'ü av tüfeğiyle vurarak öldüren 22 yaşındaki Nuriye Örsel, 3 yıl 4 ay hapis cezasına çarptırıldı. 
     Kavak'ta 6 ay önce meydana gelen olayda, 5 çocuk anesi Nazik Örsel tarlada çalıştığı sırada komşuları olan Dursun Öksüz'ün saldırısına uğradı. İddiaya göre, Dursun Öksüz, Nazik Örsel'i yere yatırarak üzerindeki elbiseleri çıkarmaya başladı. 
     Bu sırada bağırarak yardım isteyen Nazik Örsel'in imdadına evde bulunan kızı Nuriye Örsel yetişti. Av tüfeğiyle tarlaya giden genç kız, komşuları Dursun Öksüz'ü annesinin üzerinde görünce ateş ettti. Öksüz'ü olay yerinde öldüren Nuriye Örsel, daha sonra jandarmaya teslim oldu. 
     Samsun 1'inci Ağır Ceza Mahkemesi'nde cinayet suçundan 24 yıl hapis istemiyle yargılanan genç kız, suçlamaları kabul ederek, "Tarladan annemin çığlıkları gelince kötü bir şey olduğunu anladım''dedi ve olayı söyle anlattı 
     "Tüfeği alarak tarlaya gittiğimde, Dursun Öksüz'ü annemi yere yatırmış, kendi pantalonunu indirmiş ve annemin elbiselerini çıkarmaya çalışırken gördüm. Bir el havaya ateş ettim. Kaçmaya çalışırken de üç kez daha ateş ettim. Yaptığımdan dolayı pişman değilim. Namusumuz için onu öldürdüm. Vereceğiniz cezaya razıyım''. 
     Duruşmaya katılan Nazik Örsel ise, "Benim yüzümden başını derde soktu. Hapislere düştü. Ona az ceza verin'' diye mahkeme heyetine yalvardı. Mahkeme, genç kızın ağır tahrik altında cinayet işlediğine kanaat getirerek, Nuriye Örsel'e 3 yıl 4 ay hapis cezası verdi. 

     
</TEXT>
</DOC>
