<DOC>
<DOCNO> 286947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/son/sonyas07.html </URL>
<DATE> 2004/11/07/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
9 bin yıllık iskelet bulundu 
</HEADLINE>
<TEXT>

     Bulgaristan'da 9 bin yıllık bir iskelet bulunduğu bildirildi. 
     İskeleti bulan arkeolog Georgi Ganetsovski, pazar günleri çıkan Standart gazetesine verdiği demeçte, ''Bu kadın iskeleti, bölgede bulunan tarıma dayalı ilk medeniyete ait ve Balkanlarda daha önce çıkarılan en eski iskeletten beş asır daha eski'' dedi. 
     Sofya Arkeoloji Müzesi Direktörü Vasil Nikolov da, 9 bin yıllık iskeletin bulunuşunun çok önemli olduğunu, iskeletin yaşının hesaplanmasında bin yılık bir yanılgının olabileceğini belirterek, ''Bu keşif, çağdaş Avrupa medeniyetinin bölgemizde başladığını doğruluyor. Avrupa'nın diğer bölgelerinde benzeri keşifler en fazla 6 bin yıllık'' ifadesini kullandı. 
     Kuzeydoğudaki Vratza bölgesinde bulunan iskelete arkeologların ''Todorka'' ismini koydukları, iskeletin bulunduğu neolitik yerleşimde ayrıca yanmış buğday kalıntılarına, öküz kemiklerine ve seramik eşyalara da rastlandığı kaydedildi. 
     
</TEXT>
</DOC>
