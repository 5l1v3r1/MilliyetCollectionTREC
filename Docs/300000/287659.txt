<DOC>
<DOCNO> 287659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/yazar/gureli.html </URL>
<DATE> 2004/11/10/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
K.U.K. Keyfi Uygulama Kurumu 
</HEADLINE>
<TEXT>


Belki de kaderleri ve yaşantıları özde ayrı olan insanların birbirlerine en yakın oldukları mek n cezaevleri. 
Biri mahk m, öbürü infaz - koruma memuru, yani halk ağzındaki eski sözcükle gardiyan. 
Bir de "üçüncü şahıs"lar var dışarıdakiler. 
"Dışarıdakiler içeridekinin halinden anlamaz" sözünün tam yeri. 
Bunları bize düşündüren ve yazdıran, geçen ay çeşitli illerde bazı cezaevlerindeki infaz - koruma memurlarından dinlediklerimiz ile "mahk m mektupları"nda okuduklarımız oldu. 
Kocaeli F Tipi Cezaevi'nden yazan Veli Dikme, "bugün bütün aydın yazarlarımızın geçmişte yaşadıkları, gördükleri işkenceleri anlattığını" irdeleyerek şöyle diyor 
"Faşizmin, darbelerin, gerek hapishanelerde gerek sokakta yapılan işkencelerin, katliamların, baskıların anlatılması gerekli. Sadece bunların dile getirilmesi, bugün kat be kat daha fazla olan baskıların, işkencelerin görülmek istenmemesi, yokmuş gibi bakılması bir sakatlığı da beraberinde getirmiş olmuyor mu " 
Veli Dikme, son 4 yıldır "tecrit işkencesi altında" olduklarını, dönem dönem "bedene ezalar" da uygulandığını öne sürüyor ve dikkate değer bir "haber" veriyor 
"Yeni genelgeyle eski uygulama tekrar hayata geçirildi. Tedavi giderleri tutsaklardan kesilmeye başlandı. Bu da yetmezmiş gibi, diyet verilmesi gereken hasta bir arkadaşımızın önce insülin ilaçları zamanında verilmedi, ardından diyet yemeği verilmedi. Diyet yemeğini sorduğu için hakaret ve saldırıya uğradı. Üstüne ziyaret cezaları..." 
Oysa, Diyarbakır'da görüştüğümüz bir cezaevi hekimi, hükümlü ve tutukluların tedavi giderlerinin Adalet Bakanlığı'nca karşılandığını, hatta bir mahk mun açık kalp ameliyatı için 845 milyar lira ödendiğini söylemişti. Bkz. Posta gazetesi, 8 Kasım 2004 
"Hangisi doğru " diye sormayın ikisi de doğru olabilir. 
Biliyorsunuz, keyfiliği kurumsallaştarmışızdır ve en istikrarlı kurumlarımızdan biri K.U.K.'tur, yani Keyfi Uygulama Kurumu 
Bugünden yarına uygulamanın ne olacağı bilinmez 

Bir şiir 
Mehmet Tanju Akerman'ın 44. kitabı "Ben Sana Hayır" Elçi Yayıncılık tarafından yayımlandı. Tadımlık dizelerimiz Akerman'ın bu son eserinden 
"serinlik damlattı yüzyıl zaman ayaklandı sevi en içten dönüşteydi yarıldı gün sen düştün aşağıya iki kala buluta asılı yaşam sıkıntı geç kalışımdı koştukça uzaklaştı gelip gözüme oturdu dönüşte bahar açtı denizden iki damla su beni getirdi" 



</TEXT>
</DOC>
