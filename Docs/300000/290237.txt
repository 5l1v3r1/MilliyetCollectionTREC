<DOC>
<DOCNO> 290237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sontur24.html </URL>
<DATE> 2004/11/19/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Hendek Şafak Gazetesi kurşunlandı 
</HEADLINE>
<TEXT>

     Sakarya'nın Hendek İlçesi'nde yayınlanan Hendek Şafak Gazetesi kurşunladı. 
     AA muhabirinin aldığı bilgiye, Hendek İlçesi'nin Mahmutbey Mahallesi Osman Yılmaz Caddesi'nde bulunan haftalık olarak yayımlanan Hendek Şafak Gazetesi'nin bürosu, sabaha karşı kimliği belirsiz kişi veya kişilerce kurşunlandı. 
     Hendek İlçe Emniyet Müdürlüğü olay yeri inceleme ekibinin yaptığı araştırmada, büro dışında 1 adet boş kovan, büro içinde ise 4 adet mermi çekirdeği bulundu. Açılan ateş sonucu bürodaki bazı cihazların hasar gördüğü kaydedildi. 
     Olayla ilgili olarak soruşturma başlatıldı. 
     Aynı zamanda Anadolu Ajansı Hendek muhabiri olan, Hendek Şafak Gazetesi sahibi Ahmet Çileci, ''Hendek'te yerel bir gazeteyiz. İlçenin sorunlarını gündeme taşımaktan başka kaygımız yok. Bu işin arkasında yaptığımız haberlerden rahatsız olan birileri vardır. Gazetemizi her zamanki gibi yayınlamaya devam edeceğiz'' dedi. 
     
</TEXT>
</DOC>
