<DOC>
<DOCNO> 281272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonspo16.html </URL>
<DATE> 2004/10/18/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Ortaç Açık farkla alabileceğimiz maçı şansızlıklar nedeniyle kaybettik 
</HEADLINE>
<TEXT>

     Konyaspor Basın Sözcüsü Sefa Ortaç, açık farkla alabilecekleri Denizlispor maçını, şanssızlıklar nedeniyle kaybettiklerini söyledi. 
     Ortaç, deplasmanda Denizlispor karşısında etkili bir futbol ortaya koyduklarını belirterek, karşılaşmanın pozisyon açısından zengin bir maç olduğunu ifade etti. 
     Konyaspor'un sezon başından bu yana en iyi futbolunu bu maçta oynadığını kaydeden Ortaç, ''Açık farkla alabileceğimiz maçı, şanssızlıklar nedeniyle kaybettik. Mağlubiyete üzüldük ancak oynanan futbol sevindirdi'' dedi. 
     Saffet Susiç'i takımın başına getirmekle yanılmadıklarının ortaya çıktığını belirten Ortaç, şunları söyledi 
     ''Güçlü rakibimiz karşısında girdiğimiz pozisyonlar, takım içindeki uyum, bizi gerçekten sevindirdi. Teknik direktör konusunda iyi bir seçim yaptığımız doğrulandı. Kaybettiğimiz 3 puana üzülüyoruz. Fakat Konyaspor'un iyi olduğunu görmek, bu hafta sonu görevi bırakacak olan biz yöneticileri çok mutlu etti. Umarım bu maçta sergilenen oyun, önümüzdeki haftalarda da devam eder.'' 
     
</TEXT>
</DOC>
