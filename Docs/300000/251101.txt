<DOC>
<DOCNO> 251101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sonspo11.html </URL>
<DATE> 2004/06/26/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Beşiktaş'ta Sergen ve İbrahim Üzülmez, sağlık kontrolünden geçti... 
</HEADLINE>
<TEXT>

     Beşiktaş, yeni sezon hazırlıklarını bugün yaptığı tek antrenmanla sürdürdü. 
     Teknik direktör Vicente Del Bosque yönetiminde BJK Nevzat Demir Tesisleri'nde basına kapalı gerçekleştirilen idmanda siyah-beyazlıların, kondisyon ve taktik çalışmaları yaptığı öğrenildi. 
     Antrenmanda hafif sakatlığı bulunan Tümer Metin, takımdan ayrı koşu yapmakla yetindi. 
     Bu arada futbolculardan Sergen Yalçın ve İbrahim Üzülmez, Memorial Hastanesi'nde sağlık kontrolünden geçti. 
     Del Bosque'nin verdiği izinle yarını dinlenerek geçirecek olan siyah-beyazlılar, yeni sezon hazırlıklarını 28 Haziran Pazartesi günü yapacakları çift antrenmanla sürdürecek. 
     
</TEXT>
</DOC>
