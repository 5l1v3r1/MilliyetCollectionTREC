<DOC>
<DOCNO> 287162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sonspo06.html </URL>
<DATE> 2004/11/08/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Emre'nin ateşi, Inter'e yetmedi... 
</HEADLINE>
<TEXT>

     İtalya Ligi’nin şampiyonluk adaylarından Mavi-Siyahlılar kazanmayı unuttu. Milano temsilcisi, Fiorentina deplasmanında da 1 puana razı olup, 10. maçında 8. beraberliğini aldı. 
     
     Emre ateşledi ama... 

     Inter’e bir haller oldu... Şampiyonlar Ligi’nde 2. tur vizesi alan 4 takımdan biri olan Mavi-Siyahlılar, Serie A’da aynı performansı gösteremiyor. Emre Belözoğlu'nun sonradan oyuna girdiği maçta Milano ekibi Fiorentina'yladeplasmanda1-1 berabere kaldı. Karşılaşmanın ilk golü 26. dakikada bu sezon Brescia'dan alınan Dainelli'den geldi. 
     Miccoli'nin ortasına kafayı vuran Dainelli takımını 1-0 öne geçirdi. Interli oyuncuların maç boyunca büyük bir gerginlik içerisinde göründüğü karşılaşmada beraberlik golünü Adriano kaydetti. 81. dakikada Ze Maria'nın kornerinde Zanetti'nin kafasıyla indirdiği topa son vuruşu yapan Brezilyalı oyuncu karşılaşmanın skorunu belirledi 1-1. 
     Maça Emre 65. dakikada girdi ve oyunda kaldığı 25 dakikada futboluyla göz doldurdu. Milli oyuncu 90. dakikada bir de sarı kart gördü. Inter'de Lazio'dan bu sezon transfer edilen Sırbistan-Karadağlı Stankovic 85. dakikada Cambiasso'nun gördüğü sarı karttan sonra hakeme itiraz edince kırmızı kartla oyun dışında kaldı. Bu galibiyetle Inter puanını 14'e çıkardı. Bir önceki gün oynanan karşılaşmada lider Juventus sürpriz bir şekilde ligin iddiasız ekibi Reggina'ya 2-1 yenilerek ligdeki ilk mağlubiyetini almıştı. 

     
</TEXT>
</DOC>
