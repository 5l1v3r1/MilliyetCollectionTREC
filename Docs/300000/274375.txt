<DOC>
<DOCNO> 274375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sontur45.html </URL>
<DATE> 2004/09/23/ </DATE>
<TIME> 21.39 </TIME>
<AUTHOR>  </AUTHOR>
<HEADLINE>
İşçiler işveren hakkında suç duyurusunda bulundu 
</HEADLINE>
<TEXT>

     Adıyaman Devlet Hastanesi'nde çalışan temizlik işçileri, bağlı bulundukları temizlik şirketi hakkında suç duyurusunda bulundular. 
     Sendika üyesi oldukları gerekçesiyle işverenin kendilerini işten çıkarma tehdidinde bulunduğunu ileri süren işçiler, Adıyaman Cumhuriyet Başsavcılığı'na, çalıştıkları temizlik şirketi sahibi hakkında suç duyurusunda bulundular. 
     İşçiler adına bir açıklama yapan Türk-İş Adıyaman Şube Başkanı Emin Turan, işçilerin bugüne kadar iş güvencelerinin olmadığını, anayasal haklarını kullanarak sendikalı olduklarını belirtti. 
     İşçilerin sendikaya üye olmalarının ardından işveren tarafından işten çıkarılma tehdidi aldıklarını ifade eden Turan, ''İşveren bizce suç işlemektedir. Sunduğumuz nedenlerden dolayı bizler de işveren hakkında TCK'nın ilgili maddeleri ve Sendikalar Kanunu'nun 59 3 maddesi gereğince suç duyurusunda bulunduk'' diye konuştu. 
     
</TEXT>
</DOC>
