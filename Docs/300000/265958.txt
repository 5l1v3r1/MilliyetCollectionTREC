<DOC>
<DOCNO> 265958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sondun45.html </URL>
<DATE> 2004/08/24/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Sadr'ın sözcüsü Acılara son vermek için görüşmeye hazırız... 
</HEADLINE>
<TEXT>

     Iraklı Şii lider Mukteda El Sadr'ın sözcüsü, sorunun çözümü için görüşmeye hazır olduklarını bildirdi. 
     Amerikan askerleri ve Irak güçlerince kutsal Necef kentinde kuşatılan Şii milislerin lideri Sadr'ın sözcülerinden Ali Smeisim, gazetecilere, ''Acılara son vermek için görüşmeye hazır olduklarını'' söyledi. 
     Irak Savunma Bakanı Hazım El Şaalan, Sadr'ın, direnmeye devam etmesi halinde ''ölü ya da diri yakalanacağını'' bildirmişti. 
     Şaalan, çok sayıda Iraklı askerin, Şii milislerin içinde olduğu Hazreti Ali Türbesi'nin yakınında bulunduğunu ve milislerin birkaç saat içinde teslim olmaması durumunda saldırı başlatılacağını belirtmişti. 
     
</TEXT>
</DOC>
