<DOC>
<DOCNO> 255289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/spor/spo09.html </URL>
<DATE> 2004/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Siyaset girmemeli' 
</HEADLINE>
<TEXT>


Başkan adaylığını açıklayan Levent Bıçakçı, kendisini hükümetin desteklediği yorumundan rahatsız olduğunu söyledi 

HAKAN CAN 


'Hiçbir destek almadım' 
FUTBOL Federasyonu'nun 22-23 Temmuz'daki olağan genel kurulu öncesi, UEFA Tahkim Kurulu Başkanvekili Avukat Levent Bıçakçı başkanlığa resmen aday oldu. Başbakan Recep Tayyip Erdoğan ve Bakan Mehmet Ali Şahin'le tanışmadığını belirten Bıçakçı, "Hiçbir siyasi destek almadım. Bu haberlerden rahatsızım. Özerkliğin en büyük savunucusu olan kişiyim. Futbolun özerk yapısıyla siyasetin bir arada anılması çok yanlış" dedi. 

Ulusoy gibi olmayacak 
BIÇAKÇI, Türk futbolunda kendisini rahatsız eden birçok şey bulunduğunu vurgularken, "futbolumuz kirli mi" sorusuna "Tahmin ediyorum kirli" yorumunu yaptı. UEFA Tahkim Kurulu Başkanvekili, "Şu an için hakemlik, Türkiye'de maalesef başarılı bir müessese olmaktan çıktı. Benim dönemim Haluk Ulusoy dönemi gibi olmayacak, inşallah. Bu kurumu objektif, ilkeli, saygın kişilerden oluşturmaya çalışıyorum" diye konuştu. 

Yanal'a tam destek 
FEDERASYON başkan adayı, 15 kişilik listesinde Türker Aslan'ın düşünmediğini söyledi. Bıçakçı, başkan olması halinde Ersun Yanal'ın arkasında duracağını kaydetti ve "Her şey istikrara bağlıdır. Bu hoca seçilmiş ve çalışmalarına başlamış. Başkan değişti diye böyle bir uygulama içine girmek hakkımız değildir" değerlendirmesini yaptı. Levent Bıçakçı, kendisine en çok Aziz Yıldırım ve Cemal Aydın'ın desteklediğini vurguladı. 

Ulusoy tehlikede 
HALUK Ulusoy'un kazanırsa, kongrenin iptalinin söz konusu olabileceğine işaret eden UEFA Tahkim Kurulu Başkanvekili, şöyle devam etti "İki kez üst üste başkanlık yapan Ulusoy'un kazanması halinde seçimlerin iptal edilme olasılığı yüksek. Çünkü mevcut bir danıştay kararı var". Levent Bıçakçı, iki kez beyin ameliyatı geçirmiş olmasının başkanlık için endişe verici bir durum taşımadığını da sözlerine ekledi. 






</TEXT>
</DOC>
