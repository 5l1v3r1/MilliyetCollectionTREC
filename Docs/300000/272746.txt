<DOC>
<DOCNO> 272746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sontur32.html </URL>
<DATE> 2004/09/17/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Sahte ehliyet şebekesi çökertildi 
</HEADLINE>
<TEXT>

     Sahte motorlu taşıt sürücü sertifikası düzenleyerek, yaklaşık 500 kişiye ehliyet çıkardıkları belirlenen 25 kişi yakalandı. 
     Ankara Kaçakçılık ve Organize Suçlar Şube Müdürlüğü Mali Büro Amirliği ekipleri, bir istihbaratı değerlendirerek, sahte sürücü belgesi düzenlendiğini tespit eti. 
     Bunun üzerine yapılan çalışmalar sonucu, Çankaya'daki bir sürücü kursunun adını kullanarak, sahte motorlu taşıt sürücü sertifikası düzenleyen 25 kişi gözaltına alındı. 
     Gözaltına alınan kişilerin, sahte sürücü sertifikasıyla trafik tescil bürolarından 500 kişiye ehliyet aldıkları belirlendi. Şebeke mensuplarının, her sahte sürücü belgesi karşılığında 600-700 milyon lira aldıkları tespit edildi. 
     Mali büronun yaptığı çalışma üzerine, Ankara Trafik Tescil Şube Müdürlüğü sahte belgelerle alınan ehliyetlerin iptal edilmesi için çalışma başlattı. 
     Emniyette sorguları tamamlanan 25 kişi, adliyeye sevkedildi. 
     
</TEXT>
</DOC>
