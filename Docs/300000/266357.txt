<DOC>
<DOCNO> 266357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sontur18.html </URL>
<DATE> 2004/08/25/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Narkotik köpeği "Anna" kaçakçılara aman vermiyor .. 
</HEADLINE>
<TEXT>

     Samsun'da, narkotik dedektör köpek ''anna''nın katıldığı son bir yıl içindeki operasyonlarda, 94 kilo esrar, 1 kilo eroin ve 11 bin 290 adet extacy hap ele geçirildi. 
     Samsun Emniyet Müdürlüğü Kaçakçılık ve Organize Suçlar Şube Müdürlüğü operasyonlarında kullanılan narkotik dedektör köpek ''anna'' uyuşturucu kaçakçılarının korkulu rüyası oldu. 
     Belçika cinsi çoban köpeği ''anna'' Kaçakçılık Şubesi'ne gelen ihbarlarla ilgili yapılan aramalar sonucu 4 kilosu Afgan esrarı olmak üzere 94 kilo esrar, 1 kilo eroin ve 11 bin 290 adet uyuşturucu hap extasynin ele geçirilmesinde güvenlik güçlerine yardımcı oldu. 
     Emniyet Genel Müdürlüğü Kaçakçılık Daire Başkanlığı tarafından Belçika'dan getirilerek Gölbaşı Köpek Eğitim Merkezi'nde yetiştirilen anna, yaklaşık 3,5 yıldan bu yana Samsun Emniyet Müdürlüğü'nün çeşitli uyuşturucu operasyonlarında kullanılıyor. 
     
</TEXT>
</DOC>
