<DOC>
<DOCNO> 261769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/soneko27.html </URL>
<DATE> 2004/08/09/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Yedi ayda 25 bine yakın şirket kuruldu... 
</HEADLINE>
<TEXT>

     Yılın ilk yedi ayında yeni açılan şirket sayısı, geçen yıla göre yüzde 30'dan fazla artarak 25 bine yaklaştı. Kapanan şirket sayısı da yüzde 29 artarak 4.1 bin oldu. 
     Devlet İstatistik Enstitüsü'nden DİE yapılan açıklamaya göre, ocak-temmuz döneminde yeni açılan şirket ve kooperatif sayısı 24 bin 772 olarak gerçekleşti. Şirket sayısı, geçen yılın eş dönemindeki 19 bin 18'lik düzeyine göre yüzde 30.3 arttı. 
     İlk yedi ayda kapanan şirket sayısı da yüzde 29 artarak geçen yılki 3 bin 171'lik düzeyinden 4 bin 91'e ulaştı. 
     BÜYÜK BÖLÜMÜ TİCARET SEKTÖRÜNDE Yeni açılan şirketlerin 8 bin 21'le en büyük bölümü toptan ve perakende ticaret sektöründe bulunuyor. 
     Daha sonra 5 bin 808 şirketle imalat sektörü, 2 bin 916 şirketle inşaat sektörü geldi. 
     İlk yedi ayda ulaştırma, depolama ve haberleşmede 2 bin 210, gayrimenkul, kiralama ve iş faaliyetlerinde 2 bin 140, 
     otel ve lokantacılıkta 842, mali-aracı kuruluş faaliyetlerinde 5, tarım, avcılık ve ormancılıkta 551, sağlık işleri ve sosyal hizmetlerde 1, eğitimde 431, diğer sosyal hizmetlerde 330, madencilik ve taşocakçılığında 249, elektrik, gaz ve su sektöründe 124, kamu yönetiminde 35, balıkçıkta 31 şirket açıldı. 
     
     20.4 KATRİLYONLUK SERMAYE ARTIRIMI 
     Ocak-temmuz döneminde 20 bin 903 şirket sermayelerinde 20 katrilyon 428.6 trilyon liralık artırıma gitti. Sermayesi 
     111.5 trilyon lira olan 106 şirketin statütü değiştirdiği 
     ilk yedi aylık dönemde, sermayesi 11.3 trilyon lira olan 9 şirket sermaye azalttı. 
     
     TİCARET UNVANLI ŞİRKETLER 
     Söz konusu dönemde açılan ticaret unvanlı şirket sayısı, geçen yıla göre yüzde 17.9 artarak 24 bin 224'e çıktı. 
     Kapanan ticaret unvanlı şirket sayısı da yüzde 22.3'lük artışla 9 bin 754 düzeyine yükseldi. 

ANKA 
     
</TEXT>
</DOC>
