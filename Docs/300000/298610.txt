<DOC>
<DOCNO> 298610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/ekonomi/eko02.html </URL>
<DATE> 2004/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarımın payı milli gelirin yüzde 1'i 
</HEADLINE>
<TEXT>


ANKARA Milliyet 

Çiftçiye, 2006 - 2010 yılları arasında en büyük destek Doğrudan Gelir Desteği DGD ile yapılacak. Tarım ve Köyişleri Bakanlığı, 2006 - 2010 yıllarını kapsayan "tarım stratejisini", Yüksek Planlama Kurulu'na YPK sundu. Stratejide, temel amaç AB politikalarına uyum ve Dünya Ticaret Anlaşması esas alınarak piyasa koşullarında tarımsal üretime yönelik piyasa mekanizmalarını bozmayacak destekleme araçlarının uygulanması olacak. 
Tarımsal desteklemenin gayrisafi milli hasıladaki GSMH payının yüzde 1'in altına inmemesine özen gösterileceğinin ifade edildiği strateji metninde, tarımsal destek bütçesinden DGD için ayrılan payın yüzde 78'den yüzde 45'e indirileceği belirtildi. Metinde yer alan kalemler ve bütçe içindeki payları şöyle 
Fark ödeme uygulamasının tarımsal destekleme bütçesi içindeki payı yüzde 9'dan yüzde 13'e yükseltilecek.Hayvancılıkta ırk ıslahı, kaba yem üretimi ve verimliliğin artırılmasına yönelik desteklerin payı yüzde 6'dan yüzde 12'ye çıkarılacak.Kırsal kalkınma projesi için verilecek desteklerin bütçe içindeki payı yüzde 10 olacak.Alternatif ürünlerin üretilmesini destekleyen projelerin payı yüzde 3'ten yüzde 5'e çıkarılacak.Tarımsal sigorta yönetim araçlarının geliştirilmesi için uygulanan ürün sigortası ödemelerinin payı yüzde 5 olacak.Olumsuz çevresel etkilere maruz kalan tarımsal alanlar için verilen desteğin payı yüzde 5 olacak. 

</TEXT>
</DOC>
