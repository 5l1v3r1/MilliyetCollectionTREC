<DOC>
<DOCNO> 262992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/magazin/axmag02.html </URL>
<DATE> 2004/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çarkın başına Seda geçiyor 
</HEADLINE>
<TEXT>


'Bayan Turnike' ile yeni dönemde Kanal D ekranlarında olacak Seda Sayan, hostes arıyor 

MAGAZİN SERVİSİ 

Seda Sayan, yaz tatili nedeniyle 'Sabah Sabah Seda Sayan'la veda ettiği Kanal D ekranlarına yepyeni bir programla dönüyor. 
Sayan, yeni yayın döneminde, seyircilerinin Güner Ümit'le tanıdığı 'Turnike'nin bir benzeri olan 'Bayan Turnike' ile hayranlarının karşısına çıkacak. Yarışmanın dekoru için yaklaşık 300 milyar lira harcandığını söyleyen Sayan'ın menajeri ve program danışmanı Stelyo Pipis, "Yarışmamız Güner Ümit'in Turnike'sinden farklı olacak. 12 hostes görev yapacak. Hostes elemeleri yakında başlayacak. Seyirciler, ana haber bülteninden önce ekranda çok farklı bir Seda Sayan izleyecek" dedi. 

Albümü de yolda 
Sayan, bir yandan da 'Bayan Turnike'yle aynı anda müzik marketlerde yerini alacak yeni albümünün hazırlıklarını tamamladı. 'Sıkı Sıkı Seda Sayan' adlı yeni albümde Sezen Aksu, Orhan Gencebay ve Şehrazat gibi ünlülerden de besteler var. 



</TEXT>
</DOC>
