<DOC>
<DOCNO> 264303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/yasam/yas01.html </URL>
<DATE> 2004/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Aldatılan, soluğu dedektifte alıyor 
</HEADLINE>
<TEXT>


Türkiye'de özel dedektiflik yasası bulunmadığı için yasadışı çalışan dedektiflik bürolarına rağbet her geçen gün artıyor. Kapıyı en çok çalanlar ise, aldatılma korkusu yaşayan eşler 

GÜRKAN AKGÜNEŞ İstanbul 

Sorunsuz yaşam için 
GAZETE ilanı ve internet üzerinden müşteri arayan özel dedektiflik büroları 'sorunsuz yaşam' vaadiyle yayılıyor. Özel dedektif tutanların başında aldatılan eşler ve hukuk büroları geliyor. Aldatılanlar, dolandırılanlar, çocuğunun yaşantısını merak eden anne babalar, rakip firmayı analiz etmek isteyenler, otomobili çalınanlar artık özel dedektiflik bürolarının kapısını çalıyor. 

Aldatma takibi 
KUTŞAN Danışmanlık Araştırma Takip şirketinde sorun çözen Şevket Kutlu, üzerinde en çok çalıştıkları konunun eşlerin birbirini aldatması olduğunu söylüyor. Aldatma takibi için 1000-4000 bin dolar arasında ücret alınıyor. Kamera, fotoğraf çekimleri, süre ve konuşmaların yer aldığı günlük raporlar müşteriye sunuluyor. Bugüne dek binden fazla aldatma çözümlenmiş. 

Yasadışı çalışıyorlar 
TÜRKİYE'DE özel dedektiflik yasası bulunmadığı için yasadışı çalıştıklarını anlatan Kutlu, "Yasa çıkarılırsa cinayet davalarına da bakarız" diyor. İnternet ilanıyla dedektiflik hizmeti veren MB Özel Dedektiflik Bürosu'nda takipler 1000 euro'dan başlıyor. Sirius Özel Dedektiflik müşterilerinden, günlük 95 euro, iş bitiminde 300 euro alıyor. 


</TEXT>
</DOC>
