<DOC>
<DOCNO> 284607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sondun15.html </URL>
<DATE> 2004/10/30/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
ABD ordusu, Ramadi'deki asker sayısı iki katına çıkarıyor... 
</HEADLINE>
<TEXT>

     Amerikan ordusunun, Irak'ın başkenti Bağdat'ın batısındaki Ramadi kentinde düzeni yeniden sağlamak amacıyla mevcut asker sayısını iki katına çıkaracağı bildirildi. 
     Amerikan ordusundan Yüzbaşı Brad Gordon, ''amaçlarının kentteki suç unsurlarını temizlemeye devam etmek, en önemlisi de Ramadi'yi Ramadililere vermek olduğunu'' belirterek, ''Mevcut taburun başarısını artırmak için bu kente yeni bir tabur gönderdik'' dedi. 
     Deniz piyadelerinin komutanı Mike Targos da ''Kente ek güçler de gönderiyoruz. Birliklerin yeniden şekillenmesi söz konusu'' diye konuştu. 
     Targos, ''Bölgedeki yeni birliklerin, Amerikan ordusuna, direnişçilerin liderlerinin gizlenebilecekleri Ramadi'nin güneyindeki kasabaları arama olanağı sağlayacağını'' belirtti. 
     Böylece Ramadi'deki asker sayısının 2000'e yükseldiği kaydedildi. 
     Amerikan deniz piyadelerinin yerleştirildiği Ramadi kenti, piyadelerle Iraklı direnişçilerin çatışmalarına sahne oluyor. 
     
</TEXT>
</DOC>
