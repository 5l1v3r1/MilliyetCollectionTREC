<DOC>
<DOCNO> 282028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/guncel/gun03.html </URL>
<DATE> 2004/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kurusıkı'ya sıkı denetim 
</HEADLINE>
<TEXT>


Kurusıkı tabancayla işlenen suçlar artınca Emniyet yeni düzenlemeye gitti Bu tabancaları taşımak artık yasak 

TOLGA ŞARDAN 

Emniyet Genel Müdürlüğü, ses ve gaz fişeği atabilen kurusıkı tabancaların son yıllarda çeşitli suçlarda kullanılmasında artış görülmesi üzerine hazırladığı düzenlemede, 18 yaşından küçüklere kurusıkı tabanca satılamayacağını ve bu silahların taşınamayacağını öngördü. Emniyet, 8 maddeden oluşan bir tasarı hazırladı. Tasarıda şu düzenlemeler yer aldı 
Silahların imali Sanayi ve Ticaret Bakanlığı'nın vereceği izne bağlı olacak.Kurusıkı tabancalar, yürürlükteki yasa hükümlerine göre ruhsata tabi silah vasfına dönüştürülmesini engelleyecek şekilde üretilecek. Satışlar, valiliklerin ruhsat verdiği av malzemesi satan bayilerde yapılacak. Bu tabancalar her an kullanıma elverişli olmayacak. Silahları izinsiz imal edenler, 3 yıla kadar hapis ve en az 10 milyar lira para cezası istemiyle yargılanacak. Belirlenmiş esaslara aykırı üretim ya da ruhsata tabi silaha dönüşecek tadilat yapanlara 2 yıla kadar hapis verilecek.Ellerinde kurusıkı tabanca bulunduranlar 1 yıl içinde mahalli kolluk birimine bildirimde bulunacak. 

</TEXT>
</DOC>
