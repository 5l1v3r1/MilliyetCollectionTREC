<DOC>
<DOCNO> 277537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sontur29.html </URL>
<DATE> 2004/10/05/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Gerdekte şofben faciası 
</HEADLINE>
<TEXT>

     Aydın ARSLANYILMAZ DHA 
ZONGULDAK'ın Devrek İlçesi'ne bağlı Çaydeğirmeni Beldesi'nde geçen pazar günü evlenen Arzu ve Mustafa Kirazlı çifti, gerdek gecesi girdikleri banyoda şofbenden zehirlenerek öldü. 
     İstanbul'da özel bir hastanede güvenlik görevlisi olarak çalışan 24 yaşındaki Mustafa Kirazlı ile nişanlısı 18 yaşındaki Arzu Kirazlı, memlemetleri Zonguldak'ta evlilik hazırlıklarını tamamlayarak geçen pazar günü düğün yaptı. Düğünde, dans edip oyunlar oynayarak mutluluklarını sergileyen çift davetlileri uğurladıktan sonra damadın ailesina ait Temeller Mahallesi'ndeki eve gitti. 
     Evde yalnız kalan genç çift, gecenin ardından sabah saatlerinde birlikte banyoya girdi. Ancak Arzu- Mustafa Kirazlı çifti şofbenden sızan gazdan zehirlenerek yaşamlarını yitirdi. Ertesi sabah saat 11.00'e kadar yeni evlilerden haber alamayan damadın ailesi, eve geldi. 
     Kapıyı çalmalarına rağman kimsenin açmaması üzerine çilingir çağrılarak kapı açılıp içeri girilince genç çiftin banyoda cansız bedenleri bulundu. Çifti yine de Devrek Devlet Hastanesi'ne kaldıran yakınları kötü haberle yıkıldı. En mutlu günlerinde yaşama vedan eden Arzu-Mustafa Kirazlı çiftinin ölümü, Çaydeğirmeni'ni yasa boğdu. 

     
</TEXT>
</DOC>
