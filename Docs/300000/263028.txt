<DOC>
<DOCNO> 263028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/yasam/ayas.html </URL>
<DATE> 2004/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir liseli gözünden 'zamane' gençliği 
</HEADLINE>
<TEXT>


Liseyi bu yıl bitiren Eren Yanık, gözlemlediği akranlarını 'Akvaryum' adlı kitabında anlattı 

Pınar Aktaş 

ANADOLU liselerine hazırlık sınavı mücadelesini 16 yaşında yazdığı 'Sınavcı' adlı kitabında anlatan Eren Yanık 18 , şimdi de 7 yıllık Robert Koleji lise hayatını 'Akvaryum' adlı kitapta kaleme aldı. 
Kitabında anılarının yanı sıra 'milenyum gençliği'yle ilgili gözlemlerine de yer veren Yanık'ın arkadaş gruplarına verdiği örnekler şöyle 
Granjlar Metal müzik dinler, saçlarını bitli, uzun bırakır ve kapkaranlık giyinirler. Bütün kızların ölüp bittiği 'karanlık karizmasına' sahip kişilerdir. Bulundukları mek nlar ise meyhaneler ve nargileciler. Sigara Tabii ki. En sevdikleri lafları, 'Ben salmışım zaten abi'dir.Satanist özentileri Bir mutsuzluk karizması olduğu için, karanlıklar prensi prensesi imajı çok popülerdi. Saçlarını salmış, gözlerinde mor halkalarla gezen, gömleğinin altında kurukafalı satanist metalci tişörtleri gözüken erkeklerle siyah saçlarına kırmızı meçler atmış kızlar... Satanistlik unutulunca 'granj' oldular.Tiki Sarı saçları öğleye kadar bozulduğu için okula kuaför açılmasını teklif eden grup... Metroseksüel erkekler ile ultraseksüel kızlardan oluşan bu gruba girmek için telefonunuzun 'anlık mutluluklar'ı kaydedebilmesi gerekir. Kızların etekleri 'kazara' açılmış olsun diye pileli ve kısa olur. Bodrum veya Uludağ'dan gelmiş gibi kapkaradırlar.Uslu kızlar Derslerine çalışırlar, pofuduk ayılarını okula getirirler ve selülitlerinden şik yet ederler. 


</TEXT>
</DOC>
