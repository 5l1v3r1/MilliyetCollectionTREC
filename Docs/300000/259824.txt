<DOC>
<DOCNO> 259824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/ekonomi/eko03.html </URL>
<DATE> 2004/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
TV yarışmasına konu oldu, Japonya'ya bal ihraç ediyor 
</HEADLINE>
<TEXT>


EKONOMİ SERVİSİ 

50 yıllık geçmişi olan BinbirÇiçek Bal, iki yıl önce Türkiye'ye gelen Japon televizyoncuların balın öyküsüne dayanan yarışma programında marka olarak yer alması, firmanın Japonya'dan bal talebi almasını sağladı. Binbirçiçek Bal Yönetim Kurulu Başkanı Hamdi Yılmaz, 2 milyon dolarlık ihracat bağlantısı yaptıklarını söyledi. Çam balının sadece Türkiye'de üretildiğini ve en büyük ihracat şansının da bu alanda olduğunu kaydeden Yılmaz, şirket olarak İngiltere, Almanya ve Japonya'ya ihracat yaptıklarını söyledi. 

Arıcı bir aile ile yaşadılar 
Arı sütü ve polenin en fazla tüketildiği ülke olan Japonya ile ihracat köprüsünü bir televizyon programı aracılığıyla kurduklarını belirten Yılmaz, şöyle konuştu "Japonların en büyük tv kanallarından TBS'den bir ekip Türkiye'ye gelip, 1.5 ay boyunca üretici bir aile ile birlikte yaşadı. Bizi bir markette kavanozun üzerindeki adresten buldular. Daha sonra programda bizim ballarımıza yer vererek 5 bin mağazalık bir zincirle bağlantı kurmamıza vesile oldular." 


</TEXT>
</DOC>
