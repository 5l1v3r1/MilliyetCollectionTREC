<DOC>
<DOCNO> 259103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sontur22.html </URL>
<DATE> 2004/07/29/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Sakızdan jeton yapıp kullanmışlar .. 
</HEADLINE>
<TEXT>

     Nevşehir'de, bazı kişilerin, sakızdan yapılmış jeton kullanarak, toplu taşıma araçlarından yararlandığı belirlendi. 
     Nevşehir Belediyesi Zabıta Müdürü Doğan Demirses, yaptığı açıklamada, daha önce, belediyeye ait toplu taşıma araçlarında ücretsiz yolculuk yapmak amacıyla bazı vatandaşların, plastik, karton veya tenekeden yapılmış jetonlar kullandıklarını son olarak sakızdan yapılan jetonların toplu taşıma araçlarında kullanıldığını tespit ettiklerini belirtti. 
     Demirses, şunları söyledi 
     ''Belediye otobüslerindeki kutulardan alınan jetonların sayım işlemlerini yaparken, sakızdan yapılmış 3 adet jeton bulduk. Daha önce teneke ve kartondan yapılmış jetonlar görmüştük, ama 50 bin liralık sakızların çiğnendikten sonra özel bir çalışma ile jeton haline getirildiğini ilk kez gördük. Sakızdan jetonun, toplu taşıma araçlarından ücretsiz yararlanmak isteyen öğrenciler tarafından yapıldığını tahmin ediyoruz.'' Belediye otobüs şoförlerinin bundan sonra sahte jetonlar konusunda daha dikkatli davranacaklarını ifade eden Demirses, hileli jeton kullandığı belirlenenler hakkında yasal işlem yapacaklarını da bildirdi. 
     
</TEXT>
</DOC>
