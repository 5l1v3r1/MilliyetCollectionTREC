<DOC>
<DOCNO> 263373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/yazar/theper.html </URL>
<DATE> 2004/08/14/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Görelim bakalım 
</HEADLINE>
<TEXT>


Depremde evler yıkıldı, sorumlusu kim Binanın müteahhidi mi Sorumlu teknik ekip mi Binaları denetlemeyen belediyeler mi 
Belediyeler kendilerini, denetleme yetkisi bulunmadığı iddiasıyla kenara çekti. Şimdi "Büyükşehir Belediyesi Kanunu" çıktı, çok yeni, 23 Temmuz'da yayımlandı. Bu kanun, büyükşehir belediyelerine açıkça imar denetim yetkisi veriyor 
"Büyükşehir belediyesi tarafından belirlenen ruhsatsız veya ruhsata ve eklerine aykırı yapılar, gerekli işlem yapılmak üzere ilgili belediyeye bildirilir. Belirlenen imara aykırı uygulama, ilgili belediye tarafından üç ay içinde giderilmediği takdirde büyükşehir belediyesi 3.5.1985 tarihli ve 3194 sayılı İmar Kanunu'nun 32 ve 42. maddelerinde belirtilen yetkilerini kullanma hakkını haizdir." 
İmar Kanunu'nun 32. ve 42. maddeleri ruhsata aykırı yapıların mühürleneceği, aykırılığın giderilmemesi halinde yıktırılacağı ve ilgililerine para cezası verileceği hükmünü içeren maddelerdir. 
Şimdi görülüyor ki ilçe belediyeleri olaya göz yumduğu takdirde büyükşehir belediyeleri olaya el koyacak. 
Dikkat edilirse bu hüküm inşa halindeki binaları değil, tüm ruhsata ve projesine aykırı binaları kapsıyor. Yani artık dairesine projesine aykırı ilaveler yapan, çatıya ekleme yaparak bir kat daha kazananların bu kapsama girmesi gerekiyor. Böylece mahkemelerin iş yükü de azalmalıdır. Belediyeler göz göre göre yükselen, projesine aykırı yapıları seyretmemeli, engellemelidir. Hadi bakalım göreceğiz, trafiği düzenlemeyi dahi üstlenmek isteyen belediyeler önce şu işin içinden bir çıksınlar. 



</TEXT>
</DOC>
