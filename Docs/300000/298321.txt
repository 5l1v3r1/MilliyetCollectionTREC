<DOC>
<DOCNO> 298321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sonyas09.html </URL>
<DATE> 2004/12/16/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
2004'ün en çok ''çileden çıkaran'' ünlüleri... 
</HEADLINE>
<TEXT>

     Ünlü şarkıcı Britney Spears ile Hilton otellerinin güzel varisi Paris Hilton, 2004'ün insanları en fazla çileden çıkaran ünlüleri seçildi. 
     Star Magazine, skandalları ve yarattıkları tartışmalarla 2004 yılı boyunca magazin gündemini meşgul eden ünlüleri belirledi. 
     Derginin anketinde, ünlü şarkıcı Britney Spears ile Paris Hilton arasında karar verilemedi ve ikili birlikte ipi göğüsledi. 
     Yılın en çok sinirleri geren isimlerinden Britney Spears'ın bu ''unvana'' olaylı başlayan dünya turnesi, bacağının incindiği gerekçesiyle turnenin yarıda kalması, bundan kısa süre sonra evlenmeye karar vermesi ve en son da ''evinin kadını'' olduğunu açıklamasıyla kavuştuğu belirtildi. Spears için, ''Britney, 2005'te daha ne yapıp insanların sinirlerini gereceksin Eminiz ki çok iyi bir anne olacaksın '' yorumu yapıldı. 
     Britney Spears ve çocukluk arkadaşı Jason Alexander'ın evliliğinin 55 saat sürdüğü hatırlatılırken, dansçı Kevin Federline ile yaptığı evliliğin de uzun sürmeyeceği savunuldu. 
     
     AH PARIS, VAH PARIS 

     Şarkıcı Britney Spears ile birlikte ''birincilik tacını'' paylaşan diğer isim de Paris Hilton oldu. 
     Hilton otellerinin genç varisinin partilerden televizyon dünyasına, ödül törenlerinden yarattığı skandallarla yer aldığı magazin sayfalarına kadar her yerde insanların karşısına çıktığı için kamuoyunu rahatsız ettiği belirtildi. 
     Hilton'u ''multimilyoner teşhirci ve minik köpeğiyle ekranlarda boy gösteren bir yıldızcıktan'' başka birşey olmamakla itham eden Star Magazine, bu nedenle genç varisin gelecek yıl da yine insanları öfkelendirmeye devam edeceği belirtildi. 
     Anna Nicole Smith'in ikinci olduğu listede, bu yıl anne olan ünlü Oscarlı yıldız Gwyneth Paltrow, oyuncu Cameron Diaz, ''Fahrenheit 9 11'' belgeselinin yönetmeni Michael Moore ve son günlerde George Michael, Madonna gibi isimlere yönelttiği eleştirel sözlerle gündemde olan şarkıcı Elton John da yer aldı. 
     Star Magazine'in 2004 yılının ''en çok çileden çıkaran 10 ünlü'' listesi şöyle 
     1. Britney Spears Paris Hilton 
     2. Anna Nicole Smith 
     3. Star Jones Reynolds 
     4. Ashlee Simpson 
     5. Cameron Diaz 
     6. Lindsay Lohan 
     7. Elton John 
     8. Gwyneth Paltrow 
     9. Michael Moore 
     10. Bill O'Reilly 
     

     
</TEXT>
</DOC>
