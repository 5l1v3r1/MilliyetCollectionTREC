<DOC>
<DOCNO> 283296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/magazin/axmag02.html </URL>
<DATE> 2004/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Katil hayalet' beyazperdede 
</HEADLINE>
<TEXT>


Resmi kayıtlara, katilin hayalet olarak geçtiği cinayet, film oluyor... 

KÜLTÜR SANAT SERVİSİ 

ABD tarihinde resmi kayıtlara 'katilin hayalet olarak geçtiği' cinayet, beyazperdeye aktarılacak. Filmde Donald Sutherland ve Sissy Spacek rol alacak. 19. yüzyılda Tennessee'de bir cinayete kurban giden John Bell'in katili kayıtlara 'hayalet' olarak geçmişti. Cinayet soruşturmasının sonucunda, tanıkların verdiği ifadelere dayanılarak bu karara varılmıştı. Tennesse'deki Bell Witch mağarası yakınlarında yaşayan insanların, yıllardır bu tür paranormal olaylar yaşadıkları ve görünmez kişiler tarafından saldırıya uğradıkları söyleniyor. Hatta mağara yakınlarında birtakım maceraperestler tarafından çekilmiş ve devletin el koyduğu hayalet fotoğrafları bulunduğu iddia ediliyor. Söz konusu cinayetin ardından bölgede yapılan araştırmalar sonrasında ise, mağara yakınlarında eski bir Kızılderili mezarlığı tespit edilmiş. 



</TEXT>
</DOC>
