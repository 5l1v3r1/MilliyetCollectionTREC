<DOC>
<DOCNO> 299583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sonspo48.html </URL>
<DATE> 2004/12/21/ </DATE>
<TIME> 21.05 </TIME>
<AUTHOR>  </AUTHOR>
<HEADLINE>
ULEB Kupası... Türk Telekom 78 - Aris Egnatia Bank 87 
</HEADLINE>
<TEXT>

     Basketbolda ULEB Kupası D Grubu'nda Türk Telekom, 7. maçında Yunanistan'ın Aris Egnatia Bank takımına 87-78 yenilerek 7. maçında da galibiyetle tanışamadı. 
     Karşılıklı basketlerle geçilen 1. periyodun ilk 5 dakikası 11-9 Aris Egnatia Bank lehine olurken, konuk ekip ABD'li oyuncularının etkili oyunlarıyla farkı açsa da Türk Telekom, Deane'nin ve Davenport'un pota altından ürettiği sayılarla yeniden dengeyi kurdu ve bu çeyrek 21-21 beraberlikle sona erdi. 
     Takımların karşılıklı basketleriyle geçen ikinci periyodun ilk 5 dakikasını Türk Telekom, 33-32 önde tamamladı. Bu dakikadan sonra savunmada sıkıntılar yaşayan Yunan ekibi karşısında rahat sayı üreten Türk Telekom, savunmada Lamizana'nın bloklarıyla etkili oldu ve devreyi 7 sayı farkla 45-38 önde bitirdi. 
     İkinci yarıda savunmadaki dengesini kaybeden ve rakibinin hızlı hücumlarına karşılık veremeyen Türk temsilcisi, farkın kapanmasına da engel olamadı ve 25. dakika 51-49 Türk Telekom üstünlüğünde geçilirken, özellikle Collins'in etkili ve skorer oyunuyla konuk ekip bu bölümü 61-69 önde geçmeyi başardı. 
     Son çeyrekte hücumda yanlış şut tercihleri yapan ve hatalı pas yüzdesi artan Türk Telekom, farkın da açılmasını engelleyemedi ve karşılaşmanın son 5 dakikasına 74-69 Aris Egnatia Bank üstünlüğünde girildi. Maçın son dakikalarında Türk Telekom'un baskılı oyununa karşın skor üstünlüğünü koruyan Aris Egnatia Bank, sahadan 87-78'lik üstünlükle ayrıldı. Öte yandan Türk Telekom, Bandırma Banvitsporlu Serdar Tabay ile anlaşmaya vardı. Başkent ekibinin, tecrübeli basketbolcuyla yarın sözleşme imzalaması bekleniyor. 
     KÜNYE 
     
     
TÜRK TELEKOM 78 - ARIS EGNATIA BANK 87 Salon Atatürk Hakemler Moshe Bitton xx, Shmuel Bachar xx İsrail , Cennaro Colucci xx İtalya Türk Telekom Davenport xx 14, Stefanoviç xx 18, Deane xxx 22, Adem xx 6, İnanç x 4, Umut x 2, Mutlu xx 12, Lamizana x Aris Egnatia Bank Collins xxx 31, Farmer xxx 11, Meshcharakov xx 7, Padius x, Stack xxx 20, Schortsanitis x, Kyritis xx 8, Castle x 2, Asimakopoulos xx 6, Raiceviç x 2 1. Periyot 21-21 Devre 45-38 Türk Telekom lehine 3. Periyot 59-61 
     
</TEXT>
</DOC>
