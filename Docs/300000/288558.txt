<DOC>
<DOCNO> 288558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/sondun26.html </URL>
<DATE> 2004/11/13/ </DATE>
<TIME> 20.19 </TIME>
<AUTHOR>  </AUTHOR>
<HEADLINE>
Abhazya'da seçimler... Parlamento binasına baskın 
</HEADLINE>
<TEXT>

     Gürcistan'dan tek yanlı bağımsızlık ilan Abhazya'da, 3 Ekim seçimlerine katılan adaylardan Sergey Bağapş'ın yandaşlarının parlamento binasını ele geçirdikleri belirtildi. 
     Abhaz lider Vladislav Ardzinba yaptığı açıklamada, muhalefetteki Bağapş yanlılarının, ''silah zoruyla parlamento binasını ele geçirdiğini'' kaydetti. 
     Bağapş taraftarlarının bundan sonra yönetimi ele geçirmek için her türlü girişimde bulunabileceğini ifade eden Ardzinba, parlamento binasını ele geçiren ve olayları tetikleyen kimseler hakkında soruşturma başlatıldığını, bu kişilerin çok ağır cezalandırılacağını ifade etti. 
     Abhazya'nın, ''başbakanı'' Nodar Aşba, açıklamasında, muhalefet güçlerinin hareketlerinin, ''yönetimi ele geçirme girişimi'' olduğunu belirterek, Gürcistan hükümetinin bölgedeki gerginlikleri amaçlarına ulaşmak için iyi bir fırsat olarak görebileceğini kaydetti. 
     Ayrılıkçı bölgede, daha önce seçimleri kazandığını ilan eden Bağapş, parlamento binasında toplanan ve kendini destekleyen kalabalığa seslendiği konuşmasında, her zamankinden daha fazla soğukkanlı olmaları gerektiğini kaydetti. 
     Sergey Bağapş, bölgede barışın korunması ve istikrarın sağlanması için ellerinden geleni yapacaklarını ifade etti. 
     Abhazya'da, seçimlere katılan iki aday Bağapş ve Raul Hacımba arasındaki gerginlik her geçen artıyor. Hacımba seçimlerin yeniden yapılmasını isterken, Bağapş ise yemin töreni hazırlıkları yapıyor. 
     
</TEXT>
</DOC>
