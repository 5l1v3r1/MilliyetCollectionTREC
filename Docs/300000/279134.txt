<DOC>
<DOCNO> 279134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sonsiy05.html </URL>
<DATE> 2004/10/11/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Bakanlar Kurulu bugün toplanıyor, memurların kulağı Ankara'da 
</HEADLINE>
<TEXT>

     Bakanlar Kurulu'nun gündeminde 6 ekimde açıklanan İlerleme Raporu var Bugün toplanacak olan Bakanlar Kurulu'nun öncelikli gündeminin Avrupa Birliği İlerleme Raporu olması bekleniyor. 
     Memur maaşlarına yapılacak zam da Bakanlar Kurulu'nun gündeminde olacak. 
     AB Komisyonu'nun hazırladığı İlerleme Raporu'nun 6 ekimde açıklanmasının ardından toplanacak olan Bakanlar Kurulu'nda hem rapora ilişkin tepkiler gözden geçirilecek hem de 17 aralık tarihine kadar yapılması gerekenler tartışılacak. 
     Toplantının bir diğer önemli gündem maddesi ise 'ekonomi' olacak. IMF heyetinin Ankara'daki çalışmaları yeniden başlıyor. Bu çerçevede Devlet Bakanı Ali Babacan'ın Amerika ziyareti ve temaslarıyla ilgili bilgi vermesi bekleniyor. 

     
</TEXT>
</DOC>
