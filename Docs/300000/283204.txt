<DOC>
<DOCNO> 283204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sonspo28.html </URL>
<DATE> 2004/10/25/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Derbi öncesi Beşiktaş'ta Ronaldo dışında eksik oyuncu yok... 
</HEADLINE>
<TEXT>

     Beşiktaş'ta Fenerbahçe maçı öncesi Sergen, Tümer ve Pancu'nun sakatlıklarının geçtiği, sadece Ronaldo'nun derbi maçta forma giyemeyeceği açıklandı. 
     Kulüp doktoru Ayhan Optur, Sergen'in bugün antrenman yaptığını, Pancu ve Tümer'in ise yarından itibaren takımla birlikte çalışmalara başlayacaklarını belirterek, derbi maçta Ronaldo dışında eksik oyuncularının bulunmayacağını söyledi. 
     Bu arada, Ankaragücü maçı için Ankara'ya götürülmeyen futbolcular ile bu karşılaşmada kadroda yer almalarına karşın forma şansı bulamayan oyuncular, bugün BJK Nevzat Demir Tesisleri'nde antrenman yaptı. 
     Siyah-beyazlılar, yarın akşam tam takım halinde Fenerbahçe maçı hazırlıklarını sürdürecek. 
     Öte yandan, Beşiktaş Kulübü Başkanı Yıldırım Demirören ve yöneticiler yarın Akatlar Spor Kompleksi'nde basın mensuplarına iftar yemeği verip, yenilenen kompleksi medya mensuplarına gezdirecek. 
     
</TEXT>
</DOC>
