<DOC>
<DOCNO> 289503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sondun52.html </URL>
<DATE> 2004/11/17/ </DATE>
<TIME> 19.47 </TIME>
<AUTHOR>  </AUTHOR>
<HEADLINE>
FKÖ Lideri Abbas'tan yeni adımlar atma sözü... 
</HEADLINE>
<TEXT>

     Filistin Kurtuluş Örgütü FKÖ Lideri Mahmud Abbas, Filistin topraklarında kaosu durdurmak üzere yasadışı silah kullanımını engelleyici adımlar atma ve 9 Ocak'ta yapılacak seçimler öncesinde huzuru sağlama vaadinde bulundu. 
     Filistin devlet başkanlığı için aday olarak görülen Abbas, Reuters ajansına verdiği demeçte, kendisi düzeni sağlamaya çalıştığı sırada, İsrail'in de Gazze ve Batı Şeria'da askeri eylemleri askıya alması gerektiğini söyledi. 
     Kamuoyu önünde silah gösterisi yapılmasını sona erdirecek adımların atılması gerektiğini ifade eden Abbas, yurttaşların kendilerini güvende hissetmesini sağlamak üzere hukuk düzenini ihlal edenlere karşı katı tedbirler alacaklarını belirtti. 
     Mahmud Abbas, Arafat'ın daha önce söz verdiği ancak uygulamaya konulamayan güvenlik birimleri karmaşasının da sona erdirileceğini söyledi. 
     
</TEXT>
</DOC>
