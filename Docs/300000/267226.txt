<DOC>
<DOCNO> 267226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/dunya/adun.html </URL>
<DATE> 2004/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon'da köstebek 
</HEADLINE>
<TEXT>


ABD Savunma Bakanlığı'nın Pentagon orta düzey yetkililerinden Larry Franklin hakkında İran'la ilgili bazı gizli bilgileri İsrail'e sızdırdığı iddiasıyla soruşturma açıldı 

Yasemin Çongar Washington 


Washington yeni bir casusluk skandalıyla çalkalanıyor. ABD Savunma Bakanlığı'nın Pentagon Yakındoğu ve Güney Asya Bürosu'nda çalışan Larry Franklin hakkında, İran'la ilgili gizli bilgileri İsrail'e sızdırdığı iddiasıyla soruşturma yürütülüyor. 
Franklin, Pentagon'da, kısaca "neo - cons" yeni muhafazak rlar olarak bilinen ve Irak Savaşı'nın hem ideolojik önderi hem de siyasi tezg htarı sayılan ekibe yakın bir isim. İddialar, Franklin'in "gizlilik statüsü" taşıyan bilgileri, Washington'daki İsrail yanlısı lobi kuruluşlarından AIPAC'e aktardığı yönünde. Ancak soruşturmanın basına sızması üzerine gerek İsrail, gerekse AIPAC, bu iddiaları kesin bir dille yalanladı. 
İlk olarak CBS televizyonu tarafından duyurulan soruşturmanın birkaç aydır sürdüğü, ancak bu kapsamda, İran uzmanı bir analist olan Franklin ya da herhangi bir başka yetkilinin tutuklanmadığı bildirildi. Pentagon, soruşturmanın kimin hakkında yürütüldüğünü resmen açıklamadı. "Washington Post" ise, iki ayrı Pentagon yetkilisinin, İsrail'e bilgi sızdırdığından kuşkulanılan kişinin Larry Franklin olduğunu doğruladığını yazdı. 
Basına sızan ilk haberlerde, casusluk skandalına adı karışan kişinin, 2001'de Paris'te "İran - kontra" skandalının önemli aktörlerinden silah taciri Manucher Ghorbanifar ile gizlice buluştukları ortaya çıkarılan 2 Pentagon yetkilisinden biri olduğu belirtiliyordu. Söz konusu yetkililerden biri Franklin, diğeri de İran ve Irak'ın yanı sıra Türkiye ile de yakından ilgilenen Harold Rhode. 

Feith - Luti bağlantısı 
Franklin, Savunma Bakanlığı Müsteşar Yardımcısı William Luti'ye bağlı çalışıyor. Luti, Irak'ın işgalini planlayan "Özel Planlar Ofisi" adlı daireyi de yönetmişti. Luti'nin bir üstünde ise, Savunma Bakanlığı Müsteşarı ve "neo - con"ların önde gelen isimlerinden Douglas Feith var. Feith de, "Teröre Karşı Politika Değerlendirme Grubu" adlı bir başka özel daireden sorumluydu. 
Cumhuriyetçiler döneminde kurulan bu 2 daire, Irak'ın işgaline zemin hazırlamak amacıyla, Merkezi İstihbarat Örgütü CIA ve ABD Dışişleri Bakanlığı'nı devre dışı bırakarak, Bağdat'ın oluşturduğu tehdidi abartmakla eleştiriliyor. 


</TEXT>
</DOC>
