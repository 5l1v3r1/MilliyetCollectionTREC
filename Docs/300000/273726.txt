<DOC>
<DOCNO> 273726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sontur31.html </URL>
<DATE> 2004/09/21/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Kan davası iki öğretmenin canını aldı... 
</HEADLINE>
<TEXT>

     Adıyaman'ın Besni İlçesi'ne bağlı Çakırhöyük Beldesi'nde, ilköğretim okulu öğretmeni dayı ile öğretmen adayı yeğeni, kan davası nedeniyle tabancayla vurularak öldürüldü. 
     Edinilen bilgiye göre, geçen yıl kardeşi öldürülen Mustafa O. 25 , Atatürk Caddesi'ndeki Atatürk Büstü yanında karşılaştığı Çakırhöyük İlköğretim Okulu sınıf öğretmeni Ali Uluğ 48 ile öğretmen adayı yeğeni Mahmut Uluğ'a 24 tabancayla ateş etti. Ağır yaralanan dayı ve yeğen, beldedeki sağlık ocağına kaldırılırken hayatını kaybetti. 
     Ali Uluğ'un yeğeni tarafından geçen yıl kardeşi öldürülen Mustafa O, saldırıdan hemen sonra, tabancasıyla jandarmaya teslim oldu. 
     Olay sonrasında jandarmanın yoğun güvenlik önlemleri aldığı beldede, zorunlu haller dışında kimse sokağa çıkmıyor. Beldede devriye gezen jandarma görevlileri, yerleşim merkezine giriş ve çıkışları kontrol altında tutuyor. 
     
</TEXT>
</DOC>
