<DOC>
<DOCNO> 263605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/son/sonspo14.html </URL>
<DATE> 2004/08/15/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Elvan'ın antrenörü Yarışmalar bitince konuşacağız... 
</HEADLINE>
<TEXT>

     Yunanistan'ın başkenti Atina'da düzenlenen 28. Yaz Olimpiyat Oyunları'na katılacak milli atlet Elvan Abeylegesse, hazırlık kampı için geldiği Mersin'de çalışmalarını sürdürüyor. 
     Abeylegesse'nin antrenörü Ertan Hatipoğlu, Mersin'deki kamp çalışmaları sırasında günde çift antrenman yaptıklarını, bugün de kısa süreli kondisyon çalışması gerçekleştirmeyi planladıklarını söyledi. 
     Hatipoğlu, milli atlet Süreyya Ayhan'ın antrenörü Yücel Kop'un, ''Elvan 1500 metrede başarılı olamaz'' şeklinde bazı gazetelerde çıkan açıklamasıyla ilgili olarak, şunları söyledi 
     ''Biz yarışmalar bitince konuşacağız. Hedeflediğimiz başarıyı yakalamak için çalışmalarımızı aralıksız sürdürüyoruz. Tek amacımız olimpiyatlarda hedeflediğimiz başarıyı yakalamak. Hedefimize konsantre olduk ve işimize bakıyoruz. Dolayısıyla herkes kendi işine baksın.'' 
     
</TEXT>
</DOC>
