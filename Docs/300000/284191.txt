<DOC>
<DOCNO> 284191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sontur65.html </URL>
<DATE> 2004/10/28/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
İhaleye girmeye hazırlanırken kayboldu... 
</HEADLINE>
<TEXT>

     Ağrı'nın Diyadin İlçesi'nde yapılacak okulun ihalesine girmek hazırlık yapan kişinin ihaleye katılmaması üzerine, kardeşi Cumhuriyet Savcılığı'na başvurdu. 
     Edinilen bilgiye göre, bu sabah yapılan ihaleye Ahmet Kaya adlı müteahhit adına girecek olan Mustafa Bozkuş, ihale için gerekli evrakı hazırlarken ortadan kayboldu. 
     Kardeşinin ihaleye girmemesi üzerine Cumhuriyet Savcılığı'na suç duyurusunda bulunan Yusuf Bozkuş, kardeşinin, ihaleye girmemesi için tehdit telefonları aldığını ileri sürdü. 
     Emniyet Müdürlüğü yetkilileri, yaptıkları araştırmada, Bozkuş'un park edilmiş halde bulunan otomobili içinde cep telefonu ve aracın kontak anahtarının bulunduğunu bildirdiler. 
     Yetkililer, olayla ilgili soruşturmanın çok yönlü sürdürüldüğünü kaydettiler. 
     
</TEXT>
</DOC>
