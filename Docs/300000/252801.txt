<DOC>
<DOCNO> 252801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/yasam/ayas.html </URL>
<DATE> 2004/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İNSAFSIZLAR 
</HEADLINE>
<TEXT>


Bebeğini uyutmaya uğraşırken önce boğmaya çalıştılar, sonra da bıçaklayıp öldürdüler. Talihsiz annenin cesedi çocuğuna sarılmış halde bulundu 

HÜSEYİN TÜCCAR, CEYHAN KÖSE Bursa DHA 

Bursa'da nik hlı eşi tarafından 2 yıl önce terk edilen ve fabrika işçisi Nuri Kayın'la yaşayan Havva Öksüzoğlu, 7 aylık bebeği Cevat'ı ayağında sallarken öldürüldü. Bebeğine sarılarak can veren Öksüzoğlu'nun cesedi saatlerce ağlayan oğlunun sesini duyan komşuların polise haber vermesi sonucu bulundu. 
Bursa Yıldırım Sıracevizler Mahallesi Sertal Çıkmazı'nda işlenen cinayetin ardından havalandırma boşluğundan içeriye giren bir çocuğa kapıyı açtıran polis, Öksüzoğlu'nun 35 ayağında salladığı bebeğine sarılmış şekildeki cesediyle karşılaştı. Gözlerine inanamayan ve duygulanan polisler, küçük görgü tanığını annesinin kucağından alarak komşulara verdi. 
Öksüzoğlu'nun birlikte yaşadığı Kayın 40 da, acı haberi duyunca sinir krizi geçirdi. 
Savcılığın yaptığı incelemede Öksüzoğlu'nun, önce iple boğulmak istendiği, daha sonra sırtından 2, göğsünden 3 kez bıçaklandığı ve boğazının kesilmek istendiği anlaşıldı. Evin kapısında ise zorlama tespit edilmedi. 
Ceset otopsi için Bursa Adli Tıp Kurumu'na kaldırılırken, Kayın ile Öksüzoğlu'nu 2 yıl önce terk eden kocası Önder Öksüzoğlu, ifadelerinin alınması için Emniyet'e götürüldü. 



</TEXT>
</DOC>
