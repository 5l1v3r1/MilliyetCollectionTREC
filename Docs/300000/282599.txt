<DOC>
<DOCNO> 282599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/guncel/axgun02.html </URL>
<DATE> 2004/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis şefi, Peker'den 'yol parası' istemiş 
</HEADLINE>
<TEXT>


Polisin dinleme kayıtlarına göre, Muğla'dan Düzce'ye tayin edilen Emniyet Amiri Karabıyık, Peker'in adamı Küçük'ten yol parası ve ev bulmaları için yardım istedi 

Erdal Kılınç 

Kelebek Operasyonu kapsamında "organize suç örgütü elebaşı" olduğu iddiasıyla tutuklanarak cezaevine gönderilen Sedat Peker'in her geçen gün yargı ve polisle yeni bağlantıları ortaya çıkıyor. 
Polisin dinlediği telefon görüşmelerine göre, Muğla'da görevli Emniyet Amiri Şeref Karabıyık, Düzce'ye tayin edildiğinde Peker'in adamı Bayram Varis Küçük'ten yol parası ve ev bulması için yardım istedikten sonra, "Sizler benim her şeyimsiniz" diyor. 

'Ev bulmanız yetmez' 
Muğla Emniyet Müdürlüğü Terörle Mücadele Şubesi Müdürü iken ataması yapılan Emniyet Amiri Şeref Karabıyık da dinlemeye takıldı. Düzce Emniyet Müdür Yardımcılığı'na atanan Karabıyık, bu değişikliği Peker grubuna bildirip yardım ve para istedi. Karabıyık ile Peker'in bürokrasideki işlerini takip ettiği ileri sürülen Varis Küçük, arasında 9 Temmuz 2004'te şu konuşma geçti 
Karabıyık Selam Küçük, nasılsın Size yakın geliyorum. Tayinim Düzce'ye çıkmış, il emniyet müdürü Saim İşlek eski tanıdığım. 
Küçük Neredesin amirim Çok iyiyim, çok da sevindim. Yine Terörle Mücadele'de mi çalışacaksınız 
Karabıyık Ev lazım, tanıdığın var mı 
Küçük Ferdi'nin oğlu var, ev buluruz. 
Karabıyık Sadece ev bulman yetmez, biraz para gönder de yol parası yapayım. Siz benim her şeyimsiniz. 

'Para istiyor, babaya söyle' 
Daha sonra Peker'in adamları Küçük ile Kaffar Kandemir, Karabıyık'tan "başhekim" diye söz ederek, talebini konuşuyor. Küçük, "Şeref Abi, Muğla'dan hatırladın mı, başhekim.. Tayini Düzce Devlet Hastanesi'ne çıkmış, yardım istedi. Serdar Seven'e söyledim. Onun istediği başka. Para istiyor. Sen onu babaya Peker'i kastederek söyle" diyor. 

Emniyet Amiri Para ferdi olay 

Düzce Asayiş Şubesi'ne ataması yapılan Emniyet Amiri Karabıyık, yaptığımız görüşmede, Varis Küçük'ü Ümraniye'de çalışırken tanıdığını, Sedat Peker grubuyla ilişkisini bilmediğini, Peker grubuna yapılan operasyonda adının geçmesine de hayret ettiğini söyledi. Karabıyık, Küçük'ün emniyet müdürlerinden birinin hemşerisi olduğunu belirterek şunları söyledi 
"O sırada tanışıklığımız ilerledi. Düzce'de kiralık ev bulmasını talep ettim. Parayla ilgili bir konuşmanın geçip geçmediğini ise hatırlamıyorum. Geçtiyse de ferdi bir olay. Çeteye hiçbir şekilde yardım etmedim." 


</TEXT>
</DOC>
