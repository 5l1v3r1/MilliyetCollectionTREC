<DOC>
<DOCNO> 294714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sondun18.html </URL>
<DATE> 2004/12/04/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
'Şaka'larıyla ünlü bir grup BBC'ye 'yalan haber' yaptırdı 
</HEADLINE>
<TEXT>

     Bhopal faciasından kurtulanlar, felakette yaşamını yitiren yakınlarını andılar Hindistan'da 20 yıl önce 3 bin 500 kişinin öldüğü Bhopal felaketinin sorumluluğunu uluslararası kimya devi Dow Chemicals'in üstlendiğini duyuran İngiliz yayın kuruluşu BBC’nin oyuna getirildiği’ ortaya çıktı. Bunun üzerine BBC, özür diledi. 
     Hindistan'ın Bhopal kenti, 1984 yılında bir kimya tesisinden sızan ölümcül gaz nedeniyle 3 bin 500'den fazla kişinin hayatını kaybettiği faciaya sahne oldu. 
     Olayın 20’inci yıldönümünde Bhopal’de ölenler için anma törenleri yapılırken, gözler bir anda İngiliz yayın kuruluşu BBC’ye çevrildi. 
     
     BBC, 'oyuna getirildi' 

     BBC televizyonu, uluslarararası kimya devi Dow Chemicals'ın sözcüsü olduğunu söyleyen, adını da Jude Finisterra olarak açıklayan bir kişiyle yapılmış röportajı yayınladı. Finisterra, röportajda Dow Chemicals'ın Bhopal faciasının sorumluluğunu üstlendiğini açıklıyordu. 
     Bu açıklamanın ardından ortalık karıştı, Dow Chemicals'ın hisseleri bir anda düşmeye başlarken, haber Hindistan'da da yankı buldu. 
     Ancak çok geçmeden Dow Chemicals'dan, "röportaj yapılan kişinin bizimle ilgisi yok. Firmamız dünyanın bu en kötü endüstri facialarından birine kesinlikle karışmamıştır" açıklaması geldi. 
     
     Yalan haber yaptıran kim 

     Peki, BBC’yi Dow Chemicals'ın sözcüsü olduğuna inandırıp, yalan haber yapılmasına neden olan kişi kimdi 
     Kendisini Finisterra’ olarak tanıtan kişi, BBC Radyo 4'e yaptığı açıklamada Yes Men’ adlı bir grubun üyesi olduğunu ve eylemlerinin süreceğini söyledi. Ancak, söz konusu kişinin gerçek kimliği henüz belirlenemedi. 
     Bir internet sitesi de olan grup özellikle iş dünyasını hedef alan şakalarıyla tanınıyor. 
     
     BBC'den özür 

     Tüm bu olup bitenler hem Dow Chemicals'ı, hem de BBC'yi zor durumda bıraktı. Dow Chemicals kendisini aklamaya çalışırken BBC de seyircilerinden özür diledi. 
     BBC haberlerinde, verdiğimiz bilgi doğru değildir ve özenle hazırlanmış bir oyunun parçasıdırö açıklamasında bulundu. 
     
</TEXT>
</DOC>
