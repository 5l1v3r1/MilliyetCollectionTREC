<DOC>
<DOCNO> 279455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sonsiy08.html </URL>
<DATE> 2004/10/12/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Erdoğan Memur maaşlarını Bakanlar Kurulu'nda karara bağlayacağız 
</HEADLINE>
<TEXT>

     Başbakan Recep Tayyip Erdoğan, memur maaş zammının Bakanlar Kurulu'nda görüşülerek karara bağlanacağını söyledi. 
     Erdoğan, Merkez Yürütme Kurulu MYK toplantısı öncesinde AK Parti Genel Merkezi'ne gelişinde gazetecilerin sorularını yanıtladı. 
     Başbakan Erdoğan, bir gazetecinin, ''Memur maaşlarının yüzde 10'un üzerine çıkması durumu var mı '' sorusu üzerine, konunun Bakanlar Kurulu'nda görüşülerek karara bağlanacağını belirtti. 
     Erdoğan, başka bir soru üzerine MYK toplantısında ağırlıklı olarak grup organlarıyla ilgili seçimlerin ve TBMM komisyonlarıyla ilgili aday belirlemelerinin yapılacağını söyledi. 
     Bir gazetecinin, ''Yunanistan Cumhurbaşkanı'nın açıklamaları oldu. AB için Türkiye'nin Kıbrıs konusunda taviz vermesi yönünde ve ekümenliğin kabul edilmesi yönünde. Bu açıklamaları nasıl değerlendiriyorsunuz '' sorusu üzerine de Başbakan Erdoğan şunları söyledi 
     ''Bunların medya aracılığıyla değerlendirilmesi çok yanlış olur. Bu konular bildiğiniz gibi kriterleri tamamen belli olan konulardır. 
     Türkiye olarak bizleri AB müktesebatı içerisinde ne varsa onlar bağlıyor. Kopenhag siyasi kriterleri içerisinde ne varsa bunlar bağlıyor. Bizler bu konular üzerinde çalışmalarımızı yürütüyoruz. Bundan sonra da yine müzakere süreci içerisinde çalışmalarımızı yapmaya devam edeceğiz.'' 
     
</TEXT>
</DOC>
