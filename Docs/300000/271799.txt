<DOC>
<DOCNO> 271799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sontur34.html </URL>
<DATE> 2004/09/14/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Taksiciyi gasp eden 2 kişi, onu öldürmek istediler ama... 
</HEADLINE>
<TEXT>

     Antalya'nın Alanya İlçesi'nde, kimliği henüz belirlenemeyen 2 kişi, gasp ederek cüzdanını çaldıkları taksicinin önce boğazına tornavida sapladı, daha sonra başını taşla ezerek öldürmek istedi. 
     AA muhabirinin edindiği bilgiye göre, sabah erken saatlerde Saray Taksi Durağı'na gelen 2 kişi, Okurcalar Beldesi'ne gitmek istediklerini belirterek, Sinan Erdoğan'a 37 ait 07 H 0863 plakalı ticari taksiye bindi. 
     Alanya çıkışı Ulaşlı mevkiine geldiklerinde Sinan Erdoğan'dan aracı durdurmasını isteyen 2 kişi, Erdoğan'ın cüzdanını gasp etti. Aracın arkasında oturan saldırganlardan biri, elindeki tornavidayı Erdoğan'ın boğazına bir kaç kez sapladı. Saldırganın elini ısırarak kaçmaya çalışan taksiciyi bu kez diğer saldırgan yakaladı ve yere yatırarak başına taşla vurmaya başladı. Saldırganlar, daha sonra, Erdoğan'ı yol kenarına bırakarak kaçtı. 
     Tornavida ile boğazı delinen ve başı taşla ezilen taksiciyi, yoldan geçen bir meslektaşı bularak, Alanya Devlet Hastanesi'ne kaldırdı. 
     Tedavi altına alınan Sinan Erdoğan'ın sağlık durumunun iyi olduğu bildirildi. 
     Jandarma, olayla ilgili soruşturma başlattı. 
     
</TEXT>
</DOC>
