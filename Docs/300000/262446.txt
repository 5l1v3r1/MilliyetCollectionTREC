<DOC>
<DOCNO> 262446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sonspo03.html </URL>
<DATE> 2004/08/11/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Cimbom'da Tomas formayı giyiyor... 
</HEADLINE>
<TEXT>

     Konyaspor maçında hazır olmadığı için yedek soyunan Stjepan Tomas, Antep deplasmanında formayı sırtına geçirecek 
     
     Hagi’yi ikna etti 

     Galatasaray’ın son flaş transferi Stjepan Tomas, cuma günü Gaziantepspor’la deplasmanda oynanacak mücadelede ilk 11’de sahaya çıkacak. Konyaspor mücadelesinde teknik direktör Gheorghe Hagi tarafından yedek soyundurulan ve ikinci yarıda sahaya sürülen Hırvat stoperin önceki gün Bakırköyspor’la oynanan karşılaşmada ortaya koyduğu performans, Rumen çalıştırıcıyı ikna etti. 
     
     Müjdeyi verdi 

     Hagi’nin Florya’da oynanan özel maçta Tomas’ın performansından bir hayli memnun olduğu ve savunma oyuncusunun hazır olduğuna karar verdiği ifade edildi. Konya maçı öncesi Tomas’la yaptığı görüşmede, Henüz hazır değilsin. Bu maçta yedek soyunacaksınö diyen Hagi’nin deneyimli oyuncuya bu kez, Antep’te ilk 11’de olacaksın" müjdesini verdiği öğrenildi. 

     
</TEXT>
</DOC>
