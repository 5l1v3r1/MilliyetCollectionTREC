<DOC>
<DOCNO> 290400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sondun18.html </URL>
<DATE> 2004/11/20/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
İsrail'de "çöl çekirgesi" alarmı 
</HEADLINE>
<TEXT>

     İsrail, son bir kaç gündür ülkenin güneyindeki tarım alanlarından başlayarak, yavaş yavaş yayılan ve Tel Aviv ile Netanya'ya kadar ulaşan çekirge sürülerine karşı alarma geçti. 
     Kuzey Afrika'dan geldiği belirtilen ve Sina Yarımadası'nı geçerek, ülkenin en güneyinde, Mısır-İsrail sınırındaki Eilat kentini işgal eden onbinlerce çöl çekirgesi, Necef'te de tarım alanlarını istila etti. 
     Tel Aviv, Netanya, Herzliya ve Aşdod gibi, İsrail'in orta bölgelerinde de çekirge sürüleri görüldüğü belirtilirken, çekirge sürülerine karşı bugünden itibaren etkin bir mücadeleye girişilip, ilaçlama çalışmalarına başlandığı bildirildi. 
     Bitki Koruma ve Kontrol Hizmetleri yetkilileri, rüzgarın yön değiştirmemesi halinde, çekirge sürülerinin hızla ülkeyi saracağı uyarısında bulundular. 
     Güneybatıdan esen rüzgarlarla taşınan çekirge sürülerinin Lübnan ile Kıbrıs'ın batısında da görüldüğü belirtiliyor. 
     
</TEXT>
</DOC>
