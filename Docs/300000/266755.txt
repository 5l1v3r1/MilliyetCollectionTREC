<DOC>
<DOCNO> 266755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/yasam/axyas02.html </URL>
<DATE> 2004/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çevre şehitleri 
</HEADLINE>
<TEXT>


6 kişilik ekip Antalya'daki orman yangınına müdahale için helikopterle bölgeye indirildi. Ancak rüzg r dönünce hepsi alevlerin arasında kaldı 

ANTALYA DHA 

Antalya'nın Gündoğmuş ilçesi Kızıldere mevkiinde çıkan orman yangına müdahale için helikopterle bölgeye indirilen 6 orman görevlisi, rüzgarın aniden yön değiştirmesi sonucu alevler arasında kalarak şehit oldu. 

Dere yatağına indiler 
Kızıldere mevkiinde dün 10.50'de orman yangını çıktı. Sarp arazideki çamlıkta başlayan yangın, rüzg rın da etkisiyle kısa sürede büyüdü. Yangına üç arazöz, dört helikopterle çok sayıda orman işçisi müdahale etti. Güzelbağ Orman İşletme Şefi ve Orman Mühendisi Abdullah Aydın önderliğindeki altı kişilik söndürme ekibi, yangının önünü kesmeleri için 12.00'de helikopterle dere yatağına indirildi. Rüzg rın yön değiştirip yangını körüklemesi nedeniyle ekibin etrafını alevler sardı. 
Aydın, sonra telsizle "Yanıyoruz" anonsu yaparken, orman muhafaza memurları Mehmet Ali Güzelce ve Mesut Aranlı havaya ateş açarak seslerini duyurmak istedi. Helikopterler, alevlerin sardığı alana yaklaşamadı. Aydın 37 , Güzelce 32 ve Aranlı 26 , orman işçisi Mevlüt Kaplan 34 , Feridun Kaya 42 ve Hasan Dağhan 48 şehit oldu. Yangında 10 hektar kızılçam ormanı yanarken, cesetler helikopter tarafından alınarak Antalya'ya getirildi. 
Antalya Orman Bölge Basın Müdürü Aydoğan Türedi de, "Şehit arkadaşlarımız alevlerin üzerine gelmesiyle vadinin yukarısına kaçmaya başlamış. Diğer 14 kişi inişi tercih ederek yangın mahallinden uzaklaşmış. Bu arkadaşlarımızın sarp arazide nefesi kesilmiş ve güçsüz kalmışlar" dedi. 

Soruşturma açıldı 

Orman Genel Müdürü Osman Kahveci olayda ihmal bulunmadığını, ancak soruşturma açtıklarını belirterek şunları söyledi "Yanlış alana indirilmeleri söz konusu değil. Yangın mahalinin 500 metre uzağına indirildiler. Müdahale şansımız olmamıştır. Ekibimiz yoğun dumandan boğularak ölmüş, sonrasında yanmışlardır." Kahveci, Orman Bakanı Osman Pepe'nin yangınlarda 88 kişinin öldüğü açıklamasına rağmen, "Şehit sayımız 91'e çıktı" dedi. Antalya Valisi Alaaddin Yüksel ise, "Aynı mahallede aynı yerde yakma girişimleri yapılmıştır" dedi. 


</TEXT>
</DOC>
