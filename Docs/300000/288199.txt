<DOC>
<DOCNO> 288199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/dunya/dun03.html </URL>
<DATE> 2004/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zeytin dalının elimden düşmesine izin vermeyin' 
</HEADLINE>
<TEXT>


Yaser Arafat'ın tarihe geçen sözleri 

DIŞ HABERLER SERVİSİ 


"Buraya bir zeytin dalı ve bir özgürlük savaşçısının silahını taşıyarak geldim. Zeytin dalının elimden düşmesine izin vermeyin." 
13 Kasım 1974'te Birleşmiş Milletler'deki konuşmasından. 

"Artık herkes kimin gerçek terör örgütü olduğunu anladı Kadınları ve çocukları öldüren, kemiklerini ezen, hamile kadınları öldüren İsrail cuntası. Bunu görmek için yalnızca televizyona bakmanız yeterli. Artık kimin terörist olduğu açık ve net." 
1988 yılında Playboy dergisine verdiği röportajdan. 

"Barış için verilen savaş, hayatlarımızın en zor savaşıdır." 
1993'te İsrail Başbakanı Yitzak Rabin'le Oslo Barış Anlaşması'nı imzaladıktan sonra. 

"Barış süreci başlamıştır. Ve barış treni terminale ulaşmalıdır, çünkü dünyadaki barış güçleri, saatin ibrelerinin felaket zamanlarına geri dönmesine izin vermeyecektir." 
1996'da Oxford Üniversitesi'ndeki konuşmasından. 

"Demokrasi benim gücüm, kuvvetimdir, her zaman ve her Filistinli için kuvvetimdir." 
Mart 1997'de CNN televizyonundaki "Larry King Live" programında yayımlanan röportajından. 

"Halkıma, ulusuma, dinlerime, Hıristiyanlık ve İslama verdiğim sözlere saygılıyım, onlara ihanet etmeyeceğim. Kiminle konuştuğunuzu unutmamanız gerekiyor. General Yaser Arafat'la konuşuyorsunuz." 
Eylül 2000'de CNN'de Christiane Amanpour'la röportajından. 

"Beni öldürmek, yakalamak veya sürgün etmek istiyorlar. Kutsal topraklarda bir şehit olmayı umuyorum. Ben bu yolu seçtim ve eğer düşersem, bir gün bir Filistinli çocuk Filistin bayrağını cami ve kiliselerimizin üzerine dikecektir." 
Mart 2002'de, İsrail güçlerinin işgalindeki Ramallah'taki kararg hında El Cezire'ye verdiği demeçten. 

"İsrail'in her gün düzenlediği saldırılar, halkımıza, köylerimize, mülteci kamplarımıza ve Müslüman ve Hıristiyanlara ait kutsal mek nlarımıza karşı düzenlenen çirkin hücumlardır. Bugün bize düşen görev, hepimizin görevi eski partnerim Yitzak Rabin'le birlikte başlattığım işe devam etmek, kahramanların barışını korumak ve bu işi tamamına erdirmektir." 
Eylül 2003'te Oslo Barış Anlaşması'nın 10. yıldönümünde taraftarlarına seslenirken. 


</TEXT>
</DOC>
