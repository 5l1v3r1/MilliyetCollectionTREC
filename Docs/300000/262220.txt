<DOC>
<DOCNO> 262220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sonyas20.html </URL>
<DATE> 2004/08/10/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Nikah yaptı cezaevinden kurtuldu... 
</HEADLINE>
<TEXT>

     Samsun'da birlikte yaşadığı 17 yaşındaki kadının şikayeti üzerine tutuklanan genç, resmi nikah yapınca cezaevinden kurtuldu. 
     Samsun 1. Ağır Ceza Mahkemesi'nde görülen davada, yaklaşık 2 yıldır imam nikahıyla birlikte yaşadığı S.G'yi 17 kaçırıp alıkoyduğu iddiasıyla 4 ay önceki şikayet üzerine tutuklanan Remzi Değerli 21 ile olaya karıştıkları iddia edilen baba İsmail Değerli ve anne Sevilay Değerli'nin yargılanmasına devam edildi. 
     Trabzon Askeri Cezaevi'nde bulunan tutuklu sanığın katılmadığı duruşmada tutuksuz sanıklar İsmail ve Sevilay Değerli oğullarının mağdurla nikah yaptığını söylediler. 
     Daha önce yaşının küçük olması nedeniyle nikah yapamadıklarını, ancak düğün yaptıklarını ifade eden sanıklar ''Bu zaman içinde bir de çocukları oldu. Tutuklu oğlumuzun hapisten çıkmasını istiyoruz'' diye ifade verdiler. Nikah yapılması üzerine genç kadın da şikayetinden vazgeçtiğini söyledi. 
     Mahkeme heyeti, sanığın tutuksuz yargılanmak üzere tahliyesine karar verdi. 
     
</TEXT>
</DOC>
