<DOC>
<DOCNO> 256423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/spor/spo11.html </URL>
<DATE> 2004/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz'da müthiş finiş 
</HEADLINE>
<TEXT>


Gillette Mach 3 Turbo Outdoor Challenge'ta zafer Veysel Güler-Cenker Çelebi ikilisinin oldu. Dereceye giren yarışmacılar bitiş noktasına helikopterle indi 

MURAT AĞCA 


Ödül 10 bin dolar 
TÜRKİYE'NİN dört bir yanındaki macera tutkunlarını bir araya getiren Gilette Mach 3 Turbo Outdoor Challenge finali, dün yapılan yarışmalarla tamamlandı. Dört ildeki elemeler ve Bolu Aladağlar'da düzenlenen yarı finallerden gelen 20 yarışmacı, İstanbul'da dağ bisikleti, kano, koşu, yön bulma, yüzme ve tırmanma gibi çeşitli zorlu etaplarda mücadele etti. Yarışmada birinciliği, Veysel Güler - Cenker Çelebi ikilisi alıp, 10 bin dolarlık büyük ödülün sahibi oldu. 

Ortaköy'de şov 
İKİNCİLİĞİ Tarkan Ulubaba - Mehmet Bekmez ikilisi elde ederken, finaldeki tek bayan yarışmacı Irmak Kavçiner, partneri Mustafa Poyraz ile birlikte üçüncülüğü aldı. Dereceye giren yarışmacılar Ortaköy açıklarında helikopterden Boğaz'a iple iniş yaparak sahildeki finiş noktasına yüzerek ulaştı. Ortaköy'de kurulan finiş alanında gün boyu düzenlenen aktiviteler, büyük maceranın ödül törenini izlemeyen gelen seyircilere hoş anlar yaşattı. 


</TEXT>
</DOC>
