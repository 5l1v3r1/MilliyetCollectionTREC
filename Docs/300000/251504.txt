<DOC>
<DOCNO> 251504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/sontur30.html </URL>
<DATE> 2004/06/28/ </DATE>
<TIME> 20.36 </TIME>
<AUTHOR>  </AUTHOR>
<HEADLINE>
Şemdinli'de mayın patladı... Ölü yada yaralı olmadığı bildirildi 
</HEADLINE>
<TEXT>

     Hakkari'nin Şemdinli İlçesi'nde, terör örgütü PKK KONGRA-GEL üyelerince yola döşenen uzaktan kumandalı mayın, Jandarma Komutanlığı'na bağlı panzerin Şapatan Geçidi'nden geçtiği sırada patlatıldı. Olayda ölen ya da yaralanan olmadığı bildirildi. 
     Alınan bilgiye göre, Şemdinli İlçe Jandarma Komutanlığı'na ait panzer, Şemdinli-Yüksekova karayolunda bulunan Şapatan Geçidi'nden geçtiği sırada, terör örgütü PKK KONGRA-GEL üyelerinin yola döşediği uzaktan kumandalı mayın teröristlerce patlatıldı. 
     Mayının, panzerin geçişinden kısa süre sonra patlatılması nedeniyle, olayda ölen ya da yaralanan olmadığı belirtildi. 
     Yetkililer, teröristlerin yakalanması için bölgede geniş çaplı operasyon ve mayın arama-tarama çalışmalarının başlatıldığını bildirdi. 
     
</TEXT>
</DOC>
