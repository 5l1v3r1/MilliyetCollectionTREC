<DOC>
<DOCNO> 257946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/guncel/gun01.html </URL>
<DATE> 2004/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
TCDD'de fren tartışması... 
</HEADLINE>
<TEXT>


Genel Müdür Karaman Fren yapılmasaydı kaza olmazdı. Uzmanlar Makinistler frende geç kaldığı için kaza oldu 

GÜLÇİN ÜSTÜN Ankara 

Sakarya Pamukova'daki hızlandırılmış tren kazasıyla ilgili tartışmalara bir yenisi daha eklendi. TCDD Genel Müdürü Süleyman Karaman, makinistlerin kazanın olduğu virajdan hiç fren yapmadan geçebileceğini belirtirken, TCDD uzmanları ise, makinistin güzerg hın 183 kilometre 100 metresine girmeden 20 saniye önce fren yapmaya başlasaydı, facianın gerçekleşmeyeceğini kaydetti. 

Zamanında fren yapmadı 
TCDD uzmanları, makinistin "livre"ye göre hız limitini aştığını ve cetveli yanlış okuduğunu ifade etti. Makinistin 20 saniye içinde hızını 130 km'den 80 km'ye düşürebileceğini, trenin bu süre içinde 400 metre yol alacağını ortaya koyan uzmanlar, makinistin frene zamanında basmadığı sonucuna vardı. 
Karaman ise makinistin viraja hızlı girdiğini fark edince, panikleyerek aniden frene basmasıyla ancak böyle bir kazanın yaşanabileceğini söyledi. Trenin mevcut hızıyla bile frene basmadan bölgeden geçebileceğini anlatan Karaman, "Ani yapılan fren nedeniyle vagonlar birbirine girer" diye konuştu. 
Uzmanlar, livre de makinistin uygun hızda gitmek için hangi kilometreden itibaren hız azaltması gerektiğinin neden belirtilmediği sorusuna, şöyle yanıt verdi "Makinist gittiği hıza göre ne kadar süre önce hızını azaltacağını bilir. Her makinist sınırı aşmamak koşuluyla farklı hızda gittiği için livrede yazmaz. Livre de sadece azami hız ve bunun geçerli olduğu mevkiler yazar." Son bir hafta içinde sefer yapan hızlandırılmış trenlerin kaza bölgesinden, ortalama 80 km hızla geçtiği de tespit edildi. 

Virajlar, yüksek hıza uygun değil 

Türk Mühendis ve Mimar Odaları Birliği TMMOB , 37 kişinin öldüğü tren faciasının yaşandığı bölgedeki rayların 150 metrelik bölümünün olay yerinden kaçırıldığını öne sürdü. TMMOB Olay Yeri Tespit Tutanağı'ndaki kazayla ilgili saptamalar şöyle 
Virajlar kurplar trenin hızına kesinlikle uygun değil. Tren, 345 metrelik ilk kurpta raydan çıktı. Lokomotif ve arkasındaki birinci vagon dışındaki dört vagon, ikinci 500 metrelik kurpta yolun iki tarafına savruldu.345 veya 500 metre genişlikteki virajlar kurplar dar olduğu için yüksek hızda savrulma meydana geldi.Yoğun tren trafiğine rağmen İstanbul - Ankara demiryolu güzerg hında sağlıklı bakım yapılmadığı tespit edildi. Bu nedenle raylarda ve traverslerde kılcal çatlaklar, kırılmalar oluşmuş olabilir. Ancak ray ve traversler olay yerinden götürüldüğü için gerekli tespit yapılamadı.TCDD, 49 kilogram metre dayanaklılıkta raylar kullanıyor. Oysa hız artırımı nedeniyle yurtdışından ithal edilebilecek 60 kilogram metrelik raylar kullanılmalıydı.Hızlandırılmış trene geçmek için dört milyar dolarlık yatırım yapılmalıydı. 

</TEXT>
</DOC>
