<DOC>
<DOCNO> 274027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sontur10.html </URL>
<DATE> 2004/09/22/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Unkapanı Köprüsü'nde otomobil takla attı 1 ölü, 3 yaralı 
</HEADLINE>
<TEXT>

     Unkapanı Atatürk Köprüsü'nde meydana gelen trafik kazasında, 1 kişi öldü, 3 kişi yaralandı. 
     AA muhabirinin aldığı bilgiye göre, Atatürk Bulvarı'ndan Taksim yönüne giden 34 UM 4441 plakalı otomobil, Unkapanı Köprüsü'nün yaklaşık 100 metre yakınında aşırı hız ve dikkatsizlik sonucu kontrolden çıktı. Yol kenarındaki kaldırıma çarpıp havalanan otomobil, daha sonra takla atarak köprü girişindeki aydınlatma direğine vurdu. 
     Çarpmanın etkisiyle yol üzerinde ters dönen otomobildeki Erkan Demirtaş, Vedat Sezgin, Adem Güç ile Bora Karataş yaralandı. 
     Çevreden yetişen vatandaşlarca araçtan çıkartılan bu kişilerden Sezgin 26 , Güç 25 ve Karataş 25 , yola yatırılarak ambulans ve polis ekipleri çağırıldı. 
     Aynı araçta olan Demirtaş ise vatandaşlarca otomobilden çıkartılamayınca itfaiyeden yardım istendi. 
     Kısa süre sonra olay yerine gelen polis ve itfaiye ekiplerince otomobilden güçlükle çıkartılan Demirtaş'ın hayatını kaybettiği anlaşıldı. 
     Yaralanan 3 kişi ise Taksim Eğitim ve Araştırma Hastanesi'ne kaldırıldı. 
     Demirtaş'ın cesedi, ambulansla önce Beyazıt Polis Merkezi'ne, ardından Adli Tıp Kurumu'na kaldırıldı. 
     Kaza nedeniyle bir süre aksayan trafik, otomobilin çekilmesi ve yolun itfaiye ekiplerince temizlenmesinden sonra normale döndü. 
     
</TEXT>
</DOC>
