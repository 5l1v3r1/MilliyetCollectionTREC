<DOC>
<DOCNO> 255273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/siyaset/siy05.html </URL>
<DATE> 2004/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan kamusal alan mesajı 
</HEADLINE>
<TEXT>


ANKARA Milliyet 


Başbakan Recep Tayyip Erdoğan, Cumhurbaşkanı Ahmet Necdet Sezer ve YÖK Başkanı Erdoğan Teziç'e "kamusal alan" mesajı gönderdi. Erdoğan, "Kamusal alan özgürlüklerin yok edildiği bir alan değildir. Bu alan bazılarının zannettiği gibi devlet alanı da değildir" dedi. Erdoğan, şunları söyledi 
TORNADAN ÇIKMIŞ MAMUL DEĞİL Kamu, tek tip insanlardan ve fikirlerden oluşmaz. Çünkü bu tornadan çıkmış bir mamul değil. Kamusal alan, farklı bireylerin, farklı toplumsal kesimlerin, farklı fikirlerin medeni ve demokratik biçimde bir arada bulunmalarına ve yarışmalarına imk n veren bir alandır. Kamusal alan, özgürlüklerin ve hakların hayata geçirildiği, yaşandığı alandır, özgürlüklerin yok edildiği bir alan değildir. Yani insanların birlikte, birbirleriyle etkileşerek yaşadığı, her türlü farklılığın kendine hayat bulduğu bir alandır. Zira özel alan, en basit anlatımıyla evimiz, bu anlamda özgürlük tartışmasının konusu değildir. 
DEVLET ALANI DEĞİLDİR Türkiye'de demokrasiyi h kim kılmak istiyorsak kamusal alanı insanlarla, renklerle, farklılıklarla ve özgürlüklerle donatılmış bir alan haline getirmeliyiz. Türkiye'de yapılan yanlış, kamusal alanın sadece mek n üzerinden tanımlanmasıdır. Oysa, bu alan bazılarının zannettiği gibi devlet alanı da değildir. 




</TEXT>
</DOC>
