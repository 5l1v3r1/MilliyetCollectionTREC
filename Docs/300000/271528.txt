<DOC>
<DOCNO> 271528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/ekonomi/eko07.html </URL>
<DATE> 2004/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'YTL basımında aksama yok' 
</HEADLINE>
<TEXT>


EKONOMİ SERVİSİ 

Avrupa Birliği'nin AB basım çalışmaları süren metal 1 Yeni Türk Lirası ile bazı kuruşların euro'ya benzediği ve değişmesini istediğine yönelik tartışmalara rağmen, Darphane'nin programında aksama olmadığı belirtildi. 
Darphane Genel Müdürü Ahmet Büyükkaymaz, paraların tasarımı ile ilgili olarak AB'den izin alınmasının "zorunlu" olmadığını söyledi. AB'nin Genişlemeden Sorumlu Komiseri Günther Verheugen'in bu konudaki isteğinin kendisine ulaşmadığını belirten Büyükkaymaz, paraların basımının süratle devam ettiğini ve değişmesinin söz konusu olmadığını bildirdi. 
Dünyada euro'ya benzeyen birçok para bulunduğunu belirten Büyükkaymaz, "Şekil ve ağırlık olarak euro'ya benzeyen tek para YTL değil. Ayrıca belli özellikleri hariç euro'ya benzeyen yanı da yok" dedi. 


</TEXT>
</DOC>
