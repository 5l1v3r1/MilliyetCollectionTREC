<DOC>
<DOCNO> 293620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/dunya/dun01.html </URL>
<DATE> 2004/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ucu açık müzakere istedi 
</HEADLINE>
<TEXT>


DIŞ HABERLER SERVİSİ 


Avusturya Başbakanı Wolfgang Schüssel, 16 - 17 Aralık AB zirvesi sonuç bildirisinin, "Türkiye'nin tam üyeliğin altında bir statüyle Birlik'e katılması olasılığını da içermesi gerektiğini" söyledi. 
Schüssel, Viyana'da yaptığı açıklamada, AB zirvesinden çıkacak sonuç bildirisinde, Türkiye ile üyelik müzakereleri sürecinin ucunun açık olduğunun en iyi şekilde ifade edilmesini istediklerini kaydetti. Schüssel, Türkiye ile müzakerelerin, tam üyelik haricindeki olasılıkları da kapsaması gerektiğini ifade etti. 
Schüssel, işgücünün serbest dolaşımına sürekli kısıtlama getirilebileceği konusundaysa, "Kendi işçi pazarımızı kontrol etmek istiyoruz. Bu bile tek başına, ileride tam üyelik için bugünkünden daha farklı bir konsepte ihtiyaç duyacağımızı gösteriyor" dedi. 


</TEXT>
</DOC>
