<DOC>
<DOCNO> 291445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/soneko37.html </URL>
<DATE> 2004/11/23/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa günü yeni bir rekorla tamamladı 23.472 
</HEADLINE>
<TEXT>

     İMKB Bileşik Endeksi, 2. seansı 20.54 puan düşüşle 23,472.44 puandan yeni bir rekorla tamamladı. 
     Hisse senetleri 2. seansta ortalama yüzde 0.09 oranında değer kaybetti. 
     İMKB Bileşik Endeksi bundan önceki en yüksek kapanışını 23,437.79 puanla 3 Kasım 2004 Çarşamba günü gerçekleştirmişti. 
     İlk seanstaki 561.61 puanlık artış dikkate alındığında, Borsa endeksi günün tamamında 541.07 puan yükseldi. Hisse senetlerinin günlük ortalama değer artışı yüzde 2.36 oldu. 
     Endeks 2. seansa, 6.42 puan azalarak 23,486.56 puan seviyesinde başladı. Seansın ilk yarısını 23,272.76 puandan geçen endeks, seans içinde en düşük 23,140.34 puanı, en yüksek olarak da 23,515.04 puanı gördü. 
     2. seans kapanışında, mali endeks 17.19 puan azalarak 32,114.05 puana, sanayi endeksi 65.87 puan azalarak 21,082.73 puana gerilerken, hizmetler endeksi 34.59 puan artarak 13,434.98 puana yükseldi. 
     Böylece ilk seansa göre mali grup hisseler ortalama yüzde 0.05, sanayi grubu hisseler ortalama yüzde 0.31 oranında değer yitirirken, hizmet grubu hisseleri ortalama yüzde 0.26 oranında değer kazandı. 
     2. seansta işlem gören toplam 303 hisse senedinden 74'ü değer kazandı, 157'si değer yitirdi, 72 hisse senedinin fiyatında değişiklik olmadı. 
     Seansta, 510 trilyon 767 milyar 175 milyon liralık işlem hacmi kaydedildi. Günlük işlem hacmi, 1 katrilyon 12 trilyon 264 milyar 187 milyon lira olarak hesaplandı. 
     2. seansta İş Bankası C , Yapı ve Kredi Bankası, Sabancı Holding, Garanti Bankası ve Turkcell en çok işlem gören hisse senetleri oldu. 
     
</TEXT>
</DOC>
