<DOC>
<DOCNO> 298093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/magazin/amag.html </URL>
<DATE> 2004/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem ziyaret hem ticaret 
</HEADLINE>
<TEXT>


Türkiye'ye gelip 'Geceyarısı Ekspresi' için özür dileyen Oliver Stone'un ziyaretinin sebebi, 'Büyük İskender'in tanıtımı çıktı 

MAGAZİN SERVİSİ 

Türkiye'yi yıllarca dünya kamuoyu gözünde karalayan 'Geceyarısı Ekspresi' filminin senaristi ve h l gösterimi süren 'Büyük İskender' filminin yönetmeni Oliver Stone, 1 gün 2 gecelik İstanbul turunu tamamlayıp özel uçakla ABD'ye döndü. 'Büyük İskender'in Türkiye dağıtımını yapan Pinema Film'in sahibi Pamir Demirtaş, Stone'un filmin tanıtımına katkı için geldiğini söyledi. Stone ile Kültür ve Turizm Bakanı Erkan Mumcu'nun görüşmesini kendisinin ayarladığını açıklayan Demirtaş, geziyi şöyle anlattı 
"Türkiye'ye tekrar gelmek istediğini yineledi. İleride Türkiye'de sinema adına bir şeyler yapmak istediğini söyledi. Seyahatinde onu üzen tek şey, basın mensuplarının söz birliği etmişçesine aynı konuda soru sormaları oldu." 

Türk filmi istedi 
Demirtaş, Stone'un ABD'deki söyleşisinde, "Beni siz gezdirirseniz Türkiye'ye seve seve gelirim" dediği Deniz Akkaya'yı sormadığını da sözlerine ekledi. 
Demirtaş, "Stone, giderken benden Türk filmleri istedi. 'Deli Yürek', 'Vizontele', 'Uzak' gibi filmlerden oluşan bir paket hazırlayıp kendisine götüreceğim" dedi. 



</TEXT>
</DOC>
