<DOC>
<DOCNO> 280622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sondun33.html </URL>
<DATE> 2005/03/15/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Kuzey Kore Daha fazla nükleer silah üretebiliriz 
</HEADLINE>
<TEXT>

     Kuzey Kore, daha fazla nükleer silah üretebileceğini bildirdi. 
     Kuzey Kore'nin resmi haber ajansı KCNA, adı açıklanmayan bir Dışişleri Bakanlığı sözcüsünün, ''Gerçekler kanıtladı ki, nükleer silahlara sahip olmamız, bölgedeki güç dengesini garanti altına alıyor ve barışın sürdürülebilmesi için, savaşın patlak vermesinin önünde güçlü bir caydırıcı işlevi görüyor'' dedi. 
     Kuzey Kore'nin gereken karşı tedbirleri alacağını ifade eden sözcü, ''bunların arasında ülkedeki sistemi çökertmek isteyen ABD'nin aşırı düşmanca girişimleriyle başetmek için nükleer silah cephaneliğini desteklemenin de bulunduğunu'' belirtti. 
     ABD ve Güney Kore'nin bu hafta yapmayı planladığı ortak askeri çalışmaları da kınadıklarını da belirten bakanlık sözcüsü, bu çalışmaların Kuzey Kore'ye saldırma amacı güttüğünü söyledi. 
     Kuzey Kore, 10 Şubat'ta ilk kez resmi olarak nükleer silahlara sahip olduğunu açıklamış ve nükleer programıyla ilgili olarak sürdürülen altılı görüşmeleri askıya aldığını bildirmişti. 
     
</TEXT>
</DOC>
