<DOC>
<DOCNO> 276134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/yazar/heper.html </URL>
<DATE> 2004/09/30/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Temizlik imandan ama... 
</HEADLINE>
<TEXT>


KISA bir süre önce balıkçıların uyması gereken yeni kurallar açıklandı. Tezgahlar bundan böyle AB standardında olacak. 
Önceki gün de AB sürecinde çıkarılan 5179 sayılı Gıda Kanunu'na göre kasaplara getirilen kurallar belli oldu. 
Balıkçılar da kasaplar da artık eskisi gibi olamayacak. 
Tüm bunlar halk sağlığını ön planda tutan bir anlayışın pratiğe dökülüşünü ifade ediyor. 
Peki AB olmasaydı halkımızın sağlıklı yiyip içmesi önemli değil miydi 
Önemli olsaydı, yıllardır ekmeğin poşete konmasına direnenlere pes ettirilmez miydi 
Demek değilmiş... 
Ama kaynak ne olursa olsun, baskı nereden gelirse gelsin, sonuçta kasabın da balıkçının da hijyen kurallarına uymasının sağlanması halkın yararınadır. Öyleyse memnuniyetle karşılanmalıdır. 

AMA bu arada halk için en önemli konuya "çevre kirliliği" konusuna kasabın pisliği, balıkçının temizliği kadar önem verilmediği de görüldü. 
Yeni ceza kanununda bu konuyla ilgili maddenin iki yıl sonra yürürlüğe girmesi kabul edildi. 
Bu, çevre katillerine "müjde" demek değilse, nedir 
Karar, bugüne kadar çeşitli şekillerde doğayı, çevreyi kirletenlere, halkın sağlığıyla oynayanlara, "Daha iki yıl size bu suçu işlemeniz için izin veriyoruz" anlamı taşımaz mı 
Zehirli, mikroplu atıklarını, lağımlarını denizlere, göllere, nehirlere veren işletmeler, oteller, tatil köyleri, bacalarından zehir kusan fabrikalar, çiftliklerindeki domuz dışkılarını kamu arazisine yayanlar böylece mükafatlandırılmış oldu. 
Onların ne geçmişteki kusurları eldeki mevzuatla etkin bir şekilde cezalandırılabildi, ne de bundan böyle iki yıl daha sürecek çevreye kasıtları cezalandırılacak. 
Oysa "Temizlik imandandır" sözünün faziletini en iyi takdir edebilecek konumda olanlar AKP'lilerdir. Ama bazı firmaları memnun etme duygusu, temizlikle iman arasındaki ilişkiyi bile bir kısım AKP'liye unutturmuş görünüyor. Konu bazı firmalarla ilgili olunca AKP, AB'yi bile bir kenara bırakabiliyor. 

TCK'da yapılan bu değişikliği, çevreyle ilgili yaptırımın iki yıl sonraya ertelenmesi olayını AKP kamuoyuna izah edemez. Hükümetin belediyeleri bahane ederek izah çabaları boşunadır. Kabul edilebilir değildir. 
Yürürlüğün ertelenmesi olayı TCK değişikliğindeki başarıyı gölgeleyecek niteliktedir. 
CHP'nin Anayasa Mahkemesi'ne başvurup olumlu sonuç alması, ülke yararına olacağı için AKP'nin de hayrına sayılacaktır. 

SEVDİM BU BAKANLARI... AKP'nin Kızılcahamam kampında bakanlar, Babacan, Unakıtan, Çelik ve Akdağ eleştirilmiş. Sebep, milletvekillerinin, parasal talepleriyle tayın taleplerine olumlu yanıtlar vermemeleri. 
Ben de onlara bu nedenle "Bravo" diyorum. 
Aydın Bey, "Partilerin yöneticileri gazetemizden şik yetçiyse, memnun değilse biz objektif, tarafsız yayın yapıyoruz, demektir" der. 
İşte bakanların durumu da öyle... 

AVRUPA BİRLİĞİ 
Zümrüdüanka mı Biz yoksa kendi kendimize gelin güvey mi oluyoruz Yoksa bizim için AB adı var kendi yok, bu nedenle de ulaşılamayacak bir masal kahramanı, bir Zümrüdüanka kuşu mu 
Baksanıza en umutlu olduğumuz şu günlerde bile Fransa Cumhurbaşkanı'nın veliahtı Maliye Bakanı "referandum" şartı öne sürüyor. Dışişleri Bakanı da bu görüşü paylaşıyor. Avusturya Başbakanı da, "Türkiye için mutlaka üyelik amaçlanmamalı" nasihatında bulunuyor. 
Alman Die Welt gazetesi de, itirazları görüp en doğruyu söylüyor "Müzakereler başlayınca Türkiye adaylıktan vazgeçebilir." Daha doğrusu Türkiye elbirliğiyle kaçırtılabilir. 

HORTUMCULAR 
Ve hortumcu severler 'Hortumu kestik.' Tayyip Erdoğan çok doğru söylüyor. 
Geçmiş iktidarlar hortuma göz yumdu. Öyle olmasa milletin 50 milyar doları birkaç uyanık tarafından yutulabilir miydi 
BDDK Başkanı Tevfik Bilgin, "TMSF'ye devrolan bankaların zararında raporlamaları yapan murakıpların ihmali olmadığını" savunuyor. 
Peki zararı ve önlemlerini de gösteren bu raporlara rağmen iki yıl daha hortumlama nasıl devam etti. 
AKP bu sorunun cevabını bulup açıklamadıkça, "Hortumu biz kestik" dese de, "Hortum dosyasını biz kapattık" diyemeyecek. 

TV'CİLER 
Ürünlerini izler mi TV yapımlarını ısmarlayanlar, bunları seyrediyor mu 
Örneğin, "Ünlüler Çiftliği" var. Ama çiftlikte "Armağan" bile harcanmış durumda. 
"Gelinim Olur musun " var. Eğer gençler eş seçmede bu kadar iradesizse, pes doğrusu... 
"Bir İstanbul Masalı" var. On dakikalık olayı bir saat sürdürme şampiyonu. "Zengin oğlan - fakir kız" hik yesinin modası geçmedi mi Üstelik "Melekler Adası" da geldi aynı hik yeye dayandı. 
Haluk ile Meltem gitti, "Çocuklar Duymasın"ın adı da, tadı da değişti. 
"Kurşun Yarası" da bambaşka bir maceraya dönüştü, biraz zorlama olmadı mı 



</TEXT>
</DOC>
