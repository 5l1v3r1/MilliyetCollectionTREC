<DOC>
<DOCNO> 251813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/siyaset/axsiy01.html </URL>
<DATE> 2004/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'da din devleti olmaz 
</HEADLINE>
<TEXT>


Letonya Cumhurbaşkanı Freiberga, türban sorununu değerlendirirken, "Özel hayatın kamusal alanda uygulanması mümkün değil" diye konuştu 

UTKU ÇAKIRÖZER İstanbul 


NATO Zirvesi'ne katılan 26 ittifak üyesinin liderleri arasındaki tek kadın olan Letonya Cumhurbaşkanı Vaira Freiberga, Avrupa'nın bir din devletini kabul etmeyeceğini söyledi. 
Milliyet'in sorularını yanıtlayan Freiberga, Türkiye'nin AB üyeliği dahil çeşitli konularda açıklamalarda bulundu 
AB YOLUNUZ ZORLU AB üyeliğinize büyük sempatiyle bakıyoruz. Aynı yoldan geçen bir ülke olarak, yolun ne kadar zor olduğunu biliyoruz. İstenen kriterleri yerine getirdiğinizde, ayrım yapılmadan size kapının açılması gerekir.SEZER'İN DAVETİ VE EMİNE ERDOĞAN Avrupa da bu sorunu tartışıyor. Şurası kesin Avrupa kesinlikle bir din devletini kabul etmez. Ama diğer tarafta bireylerin hak ve özgürlüklerden eşit faydalanması da demokrasinin gereğidir. Ülkenizde bazı siyasetçilerin eşinin örtülü olduğu için üniversite eğitimi alamadığını duydum. Sanırım AB yolunda bu da önemli bir konu olacaktır. Laiklik konusunda Avrupa'da çeşitli uygulamalar var. Fransa bu konularda en katı olanı. Din ve devlet işleri birbirinden ayrı tutulmalı. Özel hayatın pratiklerinin kamusal alanda uygulanması mümkün değil. Örneğin bizde de, meclise çıplak gitmek yasalara aykırıdır.KADIN LİDER OLMAK Kadın lider olmak, demokrasinin güzelliği. Demokrasi, ırkı ya da cinsiyeti nedeniyle kimseye hedefine ulaşmasında mani olmayan bir yönetim. Ülkemde ve gittiğim her yerde, kadınlar için rol modeli olmak gurur verici.LİDERLER ÜZERİNE TİTREDİ Erkek liderle aramızda hiçbir fark yok. Ben de onlar gibi ülkemi temsil ediyorum. Belki tek fark, akşam yemeğinde 25 erkeğin koruyup kolladığı bir figür olmak. Örneğin dün önceki akşam Cumhurbaşkanı Sezer'in resepsiyonunda yürümeme yardımcı olmak için tüm liderlerin ellerini bana uzatmaları farklı bir duygu.KOCALAR KULÜBÜ Çok küçük bir uçakta, kalabalık bir heyetle geldiğim için eşimi getiremedim. Gelseydi, eminim bu kadar lider eşi hanımla hiç sıkılmazdı Her yıl BM toplantılarının açılışına New York'a birlikte gideriz. Benim gibi kadın olan Finlandiya ve İrlanda devlet başkanlarının eşleriyle çok keyifli zaman geçirir. Yani onlar Lider Kocaları Kulübü'dür. 



</TEXT>
</DOC>
