<DOC>
<DOCNO> 273413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sontur14.html </URL>
<DATE> 2004/09/20/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Bakırköy'de otomobil takla attı 1 ölü 
</HEADLINE>
<TEXT>

     Bakırköy'de meydana gelen trafik kazasında, 1 kişi öldü. 
     Yayla'daki bir restoranda düzenlenen yakınlarının düğününe katılan Cenk Uğurlu, kardeşi Cem Uğurlu ve eşi Yasemin Uğurlu, Beylikdüzü'ndeki evlerine gitmek için saat 00.15 sıralarında otomobille yola çıktı. 
     Cenk Uğurlu'nun kullandığı 42 BH 876 plakalı otomobil, E-5 Karayolu Şirinevler mevkiinde sürücünün kontrolünü kaybetmesi sonucu bariyerlere çarptıktan sonra takla attı. Ardından sürüklenen ve ters dönen araç, aydınlatma direğine çarptıktan sonra durdu. 
     Cenk ve Cem Uğurlu kardeşler, hurda haline gelen otomobilden hafif yaralı olarak çıktı. Yasemin Uğurlu 22 ise araçta sıkıştı. 
     Olay yerine gelen itfaiye ekipleri, yaklaşık 30 dakika süren çalışma sonucu Yasemin Uğurlu'yu ağır yaralı olarak araçtan çıkarttı. 
     Ambulansla Bakırköy Dr. Sadi Onuk Eğitim ve Araştırma Hastanesi'ne kaldırılan Yasemin Uğurlu, burada hayatını kaybetti. 
     Uğurlu'nun, geçen yıl Marmara Üniversitesi Spor Akademisi'ni bitirdiği ve atama beklediği öğrenildi. 
     
</TEXT>
</DOC>
