<DOC>
<DOCNO> 262017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sondun34.html </URL>
<DATE> 2004/08/10/ </DATE>
<TIME> 19.11 </TIME>
<AUTHOR>  </AUTHOR>
<HEADLINE>
Bosna'da toplu mezardan 234 kişiye ait kemik çıkarıldı 
</HEADLINE>
<TEXT>

     Bosna'nın doğusunda ortaya çıkarılan toplu mezarda, Sırplar tarafından öldürülmüş 234 kadar Boşnağın kemiklerinin bulunduğu bildirildi. 
     Kayıp Komisyonu Başkanı Murat Hurtiç, Bratanuç yakınlarındaki Blyeçeva kasabasında bulunan toplu mezardan, 1992-1995 arasındaki Bosna savaşında Sırplar tarafından öldürülen Boşnaklara ait 234 iskeleti çıkardıklarını belirtti. 
     Uzmanlar, başka bir yerde öldürülüp gömülen cesetlerin daha sonra işlenen suçu gizlemek amacıyla çıkarılıp geçen ay bulunan 25 metre boyunda ve 3 metre genişliğindeki bu mezara nakledildiğini kaydettiler. 
     Bosna savaşında Sırplar tarafından öldürülen bu kişilerin Bratunaç kenti sakinleri olduğu ve 1992'de öldürüldükleri sanılıyor. 
     Bosna savaşının sona ermesinden bu yana ülkede bulunan 300'den fazla toplu mezardan çoğu Müslümanlara ait 18 bin civarında ceset çıkarıldı. Uluslararası Kızılhaç Komitesi'ne göre, hala yaklaşık 25 bin kişi kayıp bulunuyor. 
     
</TEXT>
</DOC>
