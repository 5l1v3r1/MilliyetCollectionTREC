<DOC>
<DOCNO> 251691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sonspo02.html </URL>
<DATE> 2004/06/29/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Pancu takımla antremana çıkıyor ama ipi çekildi 
</HEADLINE>
<TEXT>

     Pancu, yönetimin resti sonrası çark etti ve idmanlara katıldı. Ancak Del Bosque'nin sıcak bakmadığı golcüyle yolların ayrılacağı vurgulandı 
     
     FIFA’dan korkup geldi 

     Beşiktaş sezon hazırlıklarına 21 Haziran 2004 Pazartesi günü başlamıştı. Ancak izinliler haricinde Kartal’ın bir eksiği daha vardı Daniel Pancu... Öncelikli olarak Rumen yıldızın idmanlara katılmadığını noter aracılığıyla zabıt tutturan yönetim, Pancu’ya 28 Haziran’a dün kadar süre tanımıştı. Aksi takdirde Daniel’in FIFA’ya şikayet edileceği de açıklanmıştı. Daniel Pancu, yönetimin bu tehdidine karşı çıkamadı dün İstanbul’a gelerek Ümraniye’deki çalışmalara katıldı. 
     
     Becali de yanında 

     Telefon açarak durumu yöneticilere, Pancu, Mircea Lucescu’nun ayrılması kesinleştikten sonra diğer takım arkadaşları tarafından tehdit edilmiş. Ona, Baban gitti, sen de git. Yoksa kötü olacak’ demişler. Bu nedenle kesinlikle dönmek istemiyorö sözleriyle izah eden menacer Becali’nin de İstanbul’a gelmesi dikkat çekti. Daniel’in FIFA’ya şikayetten kurtulmak için antrenmanlara katıldığı, ancak kalma düşüncesinde olmadığı için de menaceriyle birlikte geldiği kaydedildi. 
     
     Fiyatı 3.5 milyon 

     Yönetimin takımda kalmasını istediği, ancak bu davranışı nedeniyle de ağır para cezasına çarptırmayı düşündüğü Daniel Pancu konusuna, Bosque’nin olumsuz yaklaştığı bildirildi. İspanyol hocanın, henüz sezon başında sorun yaratan Rumen yıldızı kesinlikle istemediği, bu nedenle de Pancu’nun ipinin çekildiği öğrenildi. Shakthar’ın istediği dönemde Pancu için 3.5 milyon dolar fiyat belirleyen Beşiktaş, Daniel’den bu parayı getirip bonservisini almasını isteyecek. 

     
</TEXT>
</DOC>
