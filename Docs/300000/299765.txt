<DOC>
<DOCNO> 299765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/yazar/temelkuran.html </URL>
<DATE> 2004/12/22/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Kendi halinde yazı 
</HEADLINE>
<TEXT>


Bazen de yazının kendisine bırakmak gerek yazıyı. Gelip sesler ele geçirsinler yazılanı. Mümkünse dilin kuşları çekip uçlarından cümleleri havalara uçursunlar. Nereye göç ediyorsa seslerin kuşları, söyleneni de beraberlerinde sürüklesinler. Öyle de olmalı bir "köşecik yazarı" sürüklenip de gitmesini bilmeli. Avrupa Birliği'nin arasından geçmeli, cinayet haberlerinin kenarından, Semra'nımların penceresinden, tünemeden, oralara takılıp müptezelleşmeden, erk sahibi adamların kravatlarını havalandıraraktan, daha boğazlamak için ellerini uzattıklarında koşaraktan oralardan... Kanun dışı kuşuyum buraların ben Bazı tek dişi kalmış canavarlar şaşarım , çabuk tutup ellerini uzanıp koparsalar da tüylerimi... Kökü bende ki şapşal Sen ancak kuş bulursan yolarsın ancak. Ben göğün olduğu her yerde uçarım. Sen de böyle de güzel kardeşim. Tüylerin yolundukça ve bu hayatın bayağılıklarıyla, mayın gibi yoluna döşenmiş insanlarıyla başa çıkamadıkça öyle de 
Ben gökyüzü boyunca uçabilirim. Onlar ancak kuş bulduklarında, kuş yolduklarında tüy sahibi olabilirler... 
İnsan hiç değişmiyor aslında. Başlangıçta nasılsan şimdi de öyle. Hiç "öğrenmiyor" insan, ne kadar döve döve öğretmeye çalışsalar da. Misal, başlangıçta bilmiyorsan kuş yolmayı, başlangıçtan beri kuşsan, sonra çok içerlesen de yolunmaya, zaman zaman tüysüz uçmaya bile alışıyorsun ama ne yapsalar da sana, kuş yoluculardan biri olamıyorsun. Hayatın temel sorusu şudur bu aşamada 
Bu iyi midir kötü müdür İşte buna verdiğin cevap da değişmiyor aslında. Başlangıçta kuş yolucu olmak iyi değildir demişsen bir kere, bir kere bunu öğrenmişsen sıksan da kendini müptezelleşemiyor, ne yapılsa sana cevabını değiştiremiyorsun... O yüzden çok zorlamalı insan kendini. Yolum yoluk dolaşmak da olsa bedeli 
Galiba yapılacak tek bir şey var gündelik hayat bayağılıklarına 
Alay etmeyi öğreneceksin. Yolucuların çaresizlikleri ve zavallılıklarıyla önce. Sonra kendi yoluk kanat uçuşunla, yalpalayışınla. Bazen kılıç kuşanılmayacak kadar zavallı oluyor durumlar zira. Öyle ki yaralasan, canını yaksan adam yerine konulacak kurbanın. Sonra bir de onunla uğraşacaksın. Giderek sana "katil" diyecekler. İzleyenlere aslında "dikine bir solucanı" öldürdüğünü anlatamayacaksın. Dikine solucanlar çünkü senin hayatını zehir eder genellikle. Kimileri sana da ayağa kalkmış yürüyen bir solucan gibi gelmiyor mu Sülük gibi, gözsüz, ancak kıvranarak, sürtünerek ilerleyebilen insanlardan söz ediyorum. En az bir tane vardır etrafında eminim. Kılıcını solucan kanıyla kirletmeyecek kadar şövalyesindir tahminim. Öyle olmasa zaten okumazdın bu yazıyı. Neyden söz ettiğimi de anlamazdın büyük bir olasılıkla. Anladığına göre, sakın solucanlarda kendi zavallılıklarını görecek göz arama... 
Mühim not Bugün, öğleden sonra Ankara Siyasal Bilgiler Fakültesi'nde konuşuyor olacağım. Muhalefetten, içeriden, dışarıdan bahsedeceğim. Haberiniz ola 



</TEXT>
</DOC>
