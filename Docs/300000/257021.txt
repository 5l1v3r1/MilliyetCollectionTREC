<DOC>
<DOCNO> 257021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/yasam/yas11.html </URL>
<DATE> 2004/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüzcü babaya 17 yıl hapis 
</HEADLINE>
<TEXT>


ADANA DHA 

Adana'da öz kızı H.E.'ye 15 tecavüz edip, ondan bir erkek çocuğu olan İ.E. 44 , 17 yıl 6 ay ağır hapis cezasına çarptırıldı. Olay, Eylül 2003'te liseli H.E.'nin karnının büyümesiyle ortaya çıktı. H.E.'nin annesi de polise, eşinin kızına tecavüz edip hamile bıraktığını ihbar etti. Polis İ.E.'yi gözaltına aldı. "15 yaşını bitirmeyen öz kızının birden fazla ırzına geçmek" suçundan tutuklanan İ.E. hakkında dava açıldı. Duruşmalarda İ.E. kızına tecavüz etmediğini iddia etti. Kızının okula gitmediğini belirten İ.E., "Okul yöneticileri 'Kızın okulun en kötü öğrencisi' dedi. Kendisine kızdım. Bir tokat vurdum. Tecavüz etmedim" diye ifade verdi. Tedavi gören H.E. ise babasının kendisine tecavüz ettiğini söyledi. Dava sürerken, H.E. tedavi gördüğü hastanede erkek bebek dünyaya getirdi. 
DNA testi sonucu, bebeğin, İ.E'den olduğu yüzde 99.99 saptandı. Rapor sonucuna göre mahkeme, geçen cuma İ.E'ye 17 yıl 6 ay ağır hapis cezası verdi. 


</TEXT>
</DOC>
