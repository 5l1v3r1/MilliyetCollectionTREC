<DOC>
<DOCNO> 257446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sontur43.html </URL>
<DATE> 2004/07/22/ </DATE>
<TIME> 22.12 </TIME>
<AUTHOR>  </AUTHOR>
<HEADLINE>
Sağlık Bakanı Ünüvar "15 ambulans gönderildi" 
</HEADLINE>
<TEXT>

     Sağlık Bakanlığı Müsteşarı Prof. Dr. Necdet Ünüvar, hızlandırılmış trenin raydan çıktığı bölgeye Bursa ve Kocaeli'nden afet ilkyardım ekipleri ve Düzce, Bolu, Ankara ve Bursa'dan 15 ambulans gönderildiğini söyledi. 
     Ünüvar, telefonda AA muhabirine yaptığı açıklamada, kaza sonrasında Pamukova, Sakarya ve İzmit'teki hastanelere çok sayıda ölü ve yaralı geldiğini belirterek, ''Ölü ve yaralı sayısı vermek yanlış. Bölgedeki hastanelerimiz, şu anda yaralılara müdahale edecek düzeyde'' diye konuştu. 
     Kaza bölgesine Bursa ve Kocaeli'nden afet ilkyardım ekipleri ve Düzce, Bolu, Ankara ve Bursa'dan 15 ambulans gönderildiğini ifade eden Ünüvar, ''Ambulanslarımız tam donanımlı, tamamında afet konusunda deneyimli personel mevcut. Ayrıca, İstanbul'dan çok sayıda doktor bölgeye gönderildi. Gelişmeler konusunda Ulaştırma Bakanlığı ve Sağlık Bakanlığı bünyesinde oluşturulan kriz merkezlerine sürekli bilgi ulaştırılıyor'' dedi. 
     
</TEXT>
</DOC>
