<DOC>
<DOCNO> 270294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/yasam/yas05.html </URL>
<DATE> 2004/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Genesis çöle çakıldı 
</HEADLINE>
<TEXT>


SEMA EMİROĞLU New York 

Amerikan Uzay ve Havacılık Dairesi'nin NASA , Güneş parçacıklarını yeryüzüne getiren bir uzay kapsülünü, Hollywood'da dublörlük yapan helikopter pilotlarıyla havada yakalama operasyonu, başarısızlıkla sonuçlandı. 
2001'de Cape Canevaral Uzay Üssü'nden fırlatılarak uzaya gönderilen Genesis uzay aracıyla toplanan "güneş rüzg rı" atomlarını taşıyan kapsül, paraşütünün açılmaması üzerine Utah Çölü'nde yere çakıldı. 
Saatte 300 kilometre hızla yere düşen 5 metre boyundaki kapsülün yarısı, çarpmanın etkisiyle toprağa gömüldü. 

Numuneler incelenecek 
Kapsülde bulunan birkaç mikrogram ağırlığındaki milyarlarca atomun imha olup olmadığı konusunda kesin sonuca varmak için henüz erken olduğunu belirten bilim adamları, bilimsel numunelerin büyük olasılıkla kullanılamaz hale geldiğini bildirdi. 
Genesis misyonunda elde edilen güneş zerreciklerinin zarar görmemesi için, kapsülün yeryüzüne paraşütle inmesi ve helikopterlerle havada tutulması planlanmıştı. 


</TEXT>
</DOC>
