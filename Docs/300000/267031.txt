<DOC>
<DOCNO> 267031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/guncel/gun03.html </URL>
<DATE> 2004/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Mizah dergilerine yasak 
</HEADLINE>
<TEXT>


Sivas E Tipi Cezaevi Müdürlüğü, Leman, LeManyak, Yeni Harman ve Penguen gibi mizah dergilerinin müstehcen yayınlar olduğunu savunarak, mahk mlara verilmesini yasakladı 

ANKARA, SİVAS ANKA 

Sivas E Tipi Cezaevi Müdürlüğü Leman, LeManyak, Yeni Harman ve Penguen dergilerini müstehcen kabul ederek, mahk mlara verilmesini yasakladı. 
Edinilen bilgiye göre, cezaevinde siyasi mahk mlara getirilen Leman, LeManyak, Yeni Harman ve Penguen dergileri önce cezaevi idaresi tarafından alındı. Dergilerin kendilerine ulaştırılmadığını fark eden mahk mlar da durumu cezaevi idaresine sordu. Sivas E Tipi Kapalı Cezaevi İdaresi, söz konusu dergilerin "müstehcen" olduğunu bildirerek, bu dergilerin mahk mlara verilmesinin yasak olduğunu belirtti. Dergiler, mahk m yakınlarına da iade edilmedi. 
Konuyla ilgili gazetecilerin sorularını yanıtlayan Adalet Bakanlığı Ceza ve Tevkif Evleri Genel Müdürlüğü yetkilileri, dergilerin yasak yayınlar olmadığını bildirdi. Cezaevi Komisyonu'nun pornografik ve erotik yayınlarla ilgili inceleme yaptığını, buna göre yayımların cezaevine girişine izin verdiğini kaydeden yetkililer, "Yanlış anlaşılma olabilir" diye konuştu. 
Yeni Harman dergisinin editörü Kutlu Esendemir ise, olay üzerine şu değerlendirmeyi yaptı 
"Kendilerini tebrik ediyoruz. Hay maşallah, aferin size. Mutlu andavallar ülkesinin ikiyüzlü kapıkulu pespayeleri gece gündüz televizyonlardan, gazetelerden dağ taş, dere tepe, ev, cezaevi dinlemeyip her yana fütursuzca dalarken, reng renk Yeni Harman'ın bir cezaevine müstehcenlik gerekçesiyle sokulmamasını normal karşılasak ayıp olur mu Olmaz." 

Adli mahk mlara yok 
Leman dergisinin yazı işleri müdürü Zafer Aknar, uygulamayı eleştirerek şöyle konuştu 
"Uygulama Türkiye'deki çifte standardın bir göstergesi. Bazı yerlerde bu dergiler rahat okunuyor. AB uyum yasalarını herkes keyfine göre uyguluyor. Süreç böyle işletildiği sürece bir adım ileri gitmemiz mümkün değil. İkiyüzlülüğün bir göstergesi. Adli hükümlüler Leman'ı okuyabiliyorlar. Bu dergi siyasi mahk mlara 'müstehcen' ama adlilere 'müstehcen değil'. Cezaevi idaresi muzır kurulu mudur, yayın uzmanı mıdır " 


</TEXT>
</DOC>
