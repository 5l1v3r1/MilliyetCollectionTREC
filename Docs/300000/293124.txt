<DOC>
<DOCNO> 293124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sonspo09.html </URL>
<DATE> 2004/11/29/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Cimbom'da derbi öncesi sarı alarm 
</HEADLINE>
<TEXT>

     Ali Sami Yen’de oynanacak Fenerbahçe maçı arefesinde üç oyuncu Hakan Ünsal, Cihan ve Conceiçao, ceza sınırında bulunuyor Başkent’ten çok değerli üç puanla dönüp nefes alan Cim Bom’da, yaklaşan Fenerbahçe derbisi öncesi yeni bir tehlike belirdi. 
     Hafta sonunda bir kez daha Ankara seferine çıkıp, bu kez Gençlerbirliği’ne konuk olacak Sarı - Kırmızılılar’da, Ali Sami Yen’de oynanacak Fenerbahçe maçı arefesinde üç oyuncu ceza sınırında bulunuyor. 
     Hakan Ünsal ve Cihan’ın yanısıra Ankaragücü maçında sarı kart gören Flavio Conceiçao için de tehlike çanları çalmaya başladı. Üç oyuncudan herhangi biri Gençlerbirliği karşılaşmasında kart gördükleri takdirde, bir sonraki hafta zirvenin kaderini belirleyecek mücadelede Fener’e karşı forma giyemeyecek. Bu durumda teknik direktör Gheorghe Hagi, planlarını yeni baştan yapmak zorunda kalacak. 
     
</TEXT>
</DOC>
