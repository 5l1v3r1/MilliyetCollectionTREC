<DOC>
<DOCNO> 285427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/soneko35.html </URL>
<DATE> 2004/11/02/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa rekorla kapandı 23.215 
</HEADLINE>
<TEXT>

     İMKB Bileşik Endeksi, 2. seansı 266.40 puan artışla TL bazında yeni bir tarihi rekor kırarak 23,215.56 puandan tamamladı. 
     Hisse senetleri 2. seansta ortalama yüzde 1.16 oranında değer kazandı. 
     İlk seanstaki 91.22 puanlık artış dikkate alındığında, Borsa endeksi günün tamamında 357.62 puan yükseldi. Hisse senetlerinin günlük ortalama değer artışı yüzde 1.56 oldu. 
     Borsa Endeksi TL bazında bundan önceki en yüksek kapanışı 22,951.36 puanla 8 Ekim 2004 Cuma günü gerçekleştirmişti. 
     Endeks 2. seansa, 10.25 puan azalarak 22,938.91 puan seviyesinde başladı. Seansın ilk yarısını 22,985.01 puandan geçen endeks, seans içinde en düşük 22,938.91 puanı, en yüksek 23,225.79 puanı gördü. 
     2. seans kapanışında, mali endeks 506.85 puan artarak 31,503.82 puana, sanayi endeksi 179.70 puan artarak 21,328.11 puana, hizmetler endeksi 57.30 puan artarak 13,061.57 puana yükseldi. 
     Böylece ilk seansa göre mali grubu hisseleri ortalama yüzde 1.64, sanayi grubu hisseleri ortalama yüzde 0.85 oranında, hizmet grubu hisseler ortalama yüzde 0.44 oranında değer kazandı. 
     2. seansta işlem gören toplam 302 hisse senedinden 121'i değer kazandı, 116'sı değer yitirdi, 65 hisse senedinin fiyatında değişiklik olmadı. 
     Seansta, 653 trilyon 466 milyar 462 milyon liralık işlem hacmi kaydedildi. Günlük işlem hacmi, 1 katrilyon 101 trilyon 9 milyar 450 milyon lira olarak hesaplandı. 
     2. seansta İş Bankası C , Yapı ve Kredi Bankası, Turkcell, Kardemir D ve Sabancı Holding en çok işlem gören hisse senetleri oldular. 
     
</TEXT>
</DOC>
