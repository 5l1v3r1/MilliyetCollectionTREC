<DOC>
<DOCNO> 257852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/soneko05.html </URL>
<DATE> 2004/07/24/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta ABD Doları önemli paralar karşısında değerlenirken, altın fiyatları düştü. 
     Doların değerlenmesinde ABD Merkez Bankası Başkanı Alan Greenspan'ın hafta başında yaptığı değerlendirmede ABD ekonomisinin performansı ile ilgili iyimser yorumları etkili oldu. 
     Buna karşılık, mankul kıymet piyasalarında düşüş eğilimi hakimdi. 
     ABD Doları'nın Avrupa döviz borsalarında önemli para birimleri karşısında hafta başı ve sonu kapanış değerleri şöyle oldu 
     
     
PARA BİRİMİ CUMA PAZARTESİ Japon Yeni 109.41 108.15 İsviçre Frangı 1.2465 1.2287 Kanada Doları 1.3143 1.3091 
     Londra Borsası'nda pazartesi 1.2424 dolardan kapanan euro, cuma kapanışta 1.2269 dolara indi. 
     Aynı borsada haftaya 1.8711 dolarda başlayan İngiliz Sterlini ise cuma kapanışta 1.8465 dolara geriledi. 
     
     ALTIN FİYATLARI 
     Altının ons fiyatı bazı borsalarda hafta başı ve sonu kapanış saatleri itibariyle şöyleydi 
     
     
BORSA CUMA PAZARTESİ Londra 397.40 404.40 Zürih 397.05 404.75 Hong Kong 395.45 407.45 
     Londra kıymetli maden borsasında pazartesi 6.60 dolarda kapanan gümüşün ons fiyatı da cuma kapanışta 6.44 dolara indi. 
     
     MENKUL KIYMET PİYASALARI 
     Başta Microsoft ve Coca Cola olmak üzere bazı büyük şirketlerin yılın 2. çeyreği için beklenenden düşük kar açıklamaları ve ABD'de başkanlık seçimlerinin yaklaşmasıyla terör korkularının artması New York Borsası'nın düşmesine neden oldu. 
     New York Borsası'nda hafta içinde yüzde 1.8 azalan Nasdaq Endeksi 1,849.28 puanla bu yılki en düşük düzeyine indi. 
     Aynı şekilde gerileyen Dow Jones Endeksi de yüzde 1.75'lik haftalık kayıpla son 5 haftanın en düşük düzeyine inerek psikolojik 10,000 puan sınırının altına inip 9,962.36 puan oldu. 
     Diğer büyük borsalar da haftayı düşüşle tamamladı. 
     Londra Borsası'nın FTSE 100 Endeksi 12,9 puanlık haftalık azalışla hafta sonuna 4,326.3 puanda girerken, Frankfurt Borsası'nın DAX Endeksi hafta içinde 48.60 puan yitirerek 3797.33 puanda kapandı. 
     Paris Borsası'nda 3567.29 puanda kapanan CAC-40 endeksinin haftalık kaybı ise 43.11 puandı. 
     Tokyo Borsası'nın temel göstergesi Nikkei Endeksi de hafta içinde 248.67 puan azalıp 11,187.33 puana indi. 
     
     PETROL FİYATLARI 
     Petrol fiyatları bu hafta da varil başına 40 doların üzerindeki yüksek seyrini sürdürdü. 
     New York Borsası'nın cuma kapanışında ABD hafif Batı Teksas petrolünün varil fiyatı 41.71 dolardı. 
     
</TEXT>
</DOC>
