<DOC>
<DOCNO> 299988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sontur13.html </URL>
<DATE> 2004/12/22/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Matematikten eksi puan aldılar, okul birincisi oldular 
</HEADLINE>
<TEXT>

     Uluslar arası düzeyde OECD tarafından gerçekleştirilen eğitim taramasında 41 ülke içinde matematikte 35'nci olan Türkiye'de, liseye giriş sınavındaki LGS 25 
     matematik sorusundan bir net bile çıkaramayan, hatta eksi puana düşen öğrencilerin Anadolu liselerine birinci olarak yerleştiği ortaya çıktı. Milli Eğitim Bakanlığı'nın 2004 yılı LGS sonuçlarına ilişkin istatistik çalışması, siyasi taleplerle sayıları hızla artan Anadolu liselerine yerleştirilen öğrencilerde ciddi bir nitelik kaybı olduğu ve bu liselere girmenin sanıldığı kadar zor olmadığını gösterdi. 634 bin 787 öğrencinin girdiği, bunların yüzde 10.1'ne denk gelen 64 bin 598'nin "sıfır" çektiği 2004 yılı LGS'de Türkçe, matematik, fen bilimleri ve sosyal bilimler alanlarının her birinden 25'er olmak üzere toplam 100 soruya yanıt veren öğrencilerden sınavı kazanan ve okullarına birinci olarak yerleşenlerden bazıları matematik testinden eksi puan aldı. 
     
     MATEMATİKSİZ OKUL BİRİNCİLERİ 
     Buna göre, Erzurum'daki Hınıs Anadolu Lisesi'ne birinci olarak yerleşen öğrenci 100 sorudan toplam 42 net bırakarak 697.406 puanla alırken, puanına matematik sorularının hiç katsı 
     olmadı tam tersine olumsuz yönde etki yaptı. Türkçe testinden 17.33, fen bilimleri testinden 9, sosyal bilimler testinden de 18.33 net yapan öğrencinin, matematik testinden neti -2 olarak gerçekleşti. Afyon'daki Çay İMKB Anadolu Lisesi'ne ilk sıradan giren öğrencinin durumu da Hınıs Anadolu Lisesi'ndeki öğrenciyle benzeşiyor. Çay İMKB Anadolu Lisesi'nin birincisi de matematik testinden puan alamazken, 749.7 puanını Türkçe testinden 15.66, fen bilimleri testinden 17.33, sosyal bilimler testinden 21.66 net yaptı, matematik testindeki neti ise -1 oldu. Bilecik'teki Gölpazarı Anadolu Lisesi ile Milli Eğitim Bakanı Hüseyin Çelik'in memleketi Van'daki Erciş Anadolu Lisesi'nin birincileri de "matematiksiz" birinciler olurken, 
     
     100 SORUDAN SADECE 4 NETLE ANADOLU LİSELİ 
     Öte yandan istatistiklerdeki bir diğer ilginç nokta ise taban puanı en düşük olan Anadolu Lisesi'ne ilişkin verilerde ortaya çıktı. 2004 yılı LGS'nin ardından en düşük puanlı Anadolu Lisesi olan Çankırı'daki Çerkeş Anadolu Lisesi'nin 60 kişilik kontenjanına son sıradan giren öğrenci puanı 482.866 olarak gerçekleşti. Bu öğrenci toplam 100 sorudan 4 netle Anadolu lisesine kaydını yaptırdı. Öğrencinin matematik neti - 5, Türkçe neti ise -2 olarak gerçekleşti. 2004 yılında 71 
     Anadolu lisesine son sıradan yerleşen öğrencilerin hiçbiri matematik testinden net çıkaramadı. 
     
</TEXT>
</DOC>
