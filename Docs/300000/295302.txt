<DOC>
<DOCNO> 295302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sontur30.html </URL>
<DATE> 2004/12/06/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Fulya'da tanker dehşeti .. 
</HEADLINE>
<TEXT>

     Şişli'de yokuş aşağı inerken freni boşalan beton mikserinin ezdiği bir kişinin öldüğü, bir kişinin de yaralı olarak hastaneye kaldırıldığı belirlendi. 
     AA muhabirinin aldığı bilgiye göre, Derviş Özocak yönetimindeki 10 PP 122 plakalı beton mikserinin freni, Fulya Mahallesi Mehmetçik Caddesi Avrupa Florance Nightingale Hastanesi önünde boşaldı. Yokuş olan cadde boyunca birçok araca çarpan ve duramayan beton mikseri, cadde bitiminde bir aracın üzerine devrildi. 
     Aracın altında kalan Kahraman Otomotiv çalışanlarından Ulaş Demir 18 , olay yerinde öldü. Olay yerinden yaya olarak geçen İETT şoförü Şevket Odabaşı 36 ise yaralı halde Avrupa Florance Nightingale Hastanesi'ne kaldırıldı. 
     12 araçta maddi hasarın oluştuğu kazayı yara almadan atlatan mikser sürücüsü Özocak ise gözaltına alınarak Şişli Polis Merkezi'ne götürüldü. 

     
</TEXT>
</DOC>
