<DOC>
<DOCNO> 255723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sontur20.html </URL>
<DATE> 2004/07/15/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
''Tecavüz'' iddiasından mahkemede vazgeçti... 
</HEADLINE>
<TEXT>

     Eskişehir'de kendisine tecavüz ettiğini iddia ettiği kişiden şikayetçi olan genç kız, mahkemede başkasını suçladı. 
     Ağır Ceza Mahkemesi'nde görülen davanın ilk duruşmasında tutuksuz yargılanan F.K. hazır bulundu. Mahkeme heyeti, savcının iddianameyi okumasının ardından F.K'dan savunma yapmasını istedi. 
     F.K, mağdure S.C'nin 18 ara sıra sahibi olduğu dükkana geldiğini belirterek, aralarında herhangi bir ilişki olmadığını, zorla veya isteğiyle ilişkiye girmediğini kaydetti. 
     S.C ise ifadesinde, F.K'nun tecavüz etmediğini, M.A'nın kendisiyle zorla ilişkiye girdiğini bildirdi. 
     Mahkeme heyeti, çelişkili ifade veren S.C'ın akli dengesinin yerinde olup olmadığının tespiti için duruşmayı erteledi. 
     S.C, Nisan ayında kıyafetini değiştirmek için evine gittiği arkadaşı F.K'nın tecavüz ettiğini iddia ederek, karakola şikayette bulunmuştu. 
     
</TEXT>
</DOC>
