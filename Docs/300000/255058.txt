<DOC>
<DOCNO> 255058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/soneko14.html </URL>
<DATE> 2004/07/13/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Türkiye'ye Haziran'da giriş yapan yabancı sayısı yüzde 26.2 arttı... 
</HEADLINE>
<TEXT>

     Devlet İstatistik Enstitüsü DİE , Türkiye'ye giriş yapan yabancı ziyaretçi sayısının Haziran ayında geçen yılın aynı dönemine göre, yüzde 26.2 oranında artarak 1 milyon 901 bin 716'ya yükseldiğini bildirdi. 
     DİE, Haziran ayı içinde Türkiye'ye giriş ve çıkış yapan ziyaretçilerin istatistiki sonuçlarını açıkladı. 
     Haziran ayında Türkiye'ye toplam 2 milyon 583 bin 992 kişi ziyaret ederken, bunun 1 milyon 901 bin 716'sı yabancı, 682 bin 276'sı vatandaşlardan oluştu Bu çerçevede geçen ay Türkiye'ye ziyaret edenlerin toplam sayısı yüzde 23.9, vatandaşların oranı da yüzde 17.9 artış gösterdi Türkiye'ye Haziran ayında ziyaret eden yabancıların yüzde 42.3'ü demiryolunu, yüzde 32'si karayolu, yüzde 28.9'u denizyolu ve yüzde 24.6'sı da havayolunu tercih etti. 
     Haziran ayında Türkiye'yi ziyaret eden yabancıların milliyet dağılımının ilk beş sırasına bakıldığında, Almanya yüzde 18.8 pay ile birinci sırada yer alırken, Rusya yüzde 12.4, İngiltere yüzde 10.1, Hollanda yüzde 6.1, Bulgaristan yüzde 5.8'lik paya sahip oldu. 
     Türkiye'den Haziran ayında çıkış yapan ziyaretçi sayısı, geçen yılın aynı dönemine göre, yüzde 31.7 artarak 2 milyon 313 bin 682'ye çıktı. Aynı dönemde çıkış yapan yabancılar yüzde 33.2, vatandaşlar da yüzde 26.8 artış gösterdi. 
     
     OCAK-HAZİRAN DÖNEMİ 
     Türkiye'yi 2004 yılının ilk yarısında ziyaret edenlerin sayısı, geçen yılın aynı dönemine göre, yüzde 42.3 artarak 9 milyon 923 bin 2 olarak belirlendi. 
     Aynı dönemde Türkiye'ye gelen yabancı ziyaretçilerin oranı yüzde 44.7 artarak 6 milyon 726 bin 669'a, vatandaşların oranı da yüzde 37.6 yükselerek 3 milyon 196 bin 584'e çıktı. Türkiye'den çıkış yapanların sayısı 2004 yılının ilk döneminde yüzde 44.4 artarak 9 milyon 172 bin 748'e yükseldi. Aynı dönemde çıkış yapan yabancıların oranı 46.4, vatandaşların oranı da yüzde 40.5 arttı. 
     
</TEXT>
</DOC>
