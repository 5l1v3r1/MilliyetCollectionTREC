<DOC>
<DOCNO> 293890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sontur11.html </URL>
<DATE> 2004/12/01/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Özel harekat cipi kaza yaptı 1 ölü, 6 yaralı 
</HEADLINE>
<TEXT>

     
     Mikail PELİT MALATYA, DHA 
     

MALATYA'da meydana gelen trafik kazasında, Özel Harekat Şube Müdürlüğü'nde görevli 1 polis memuru hayatını kaybetti, 4'ü polis 6 kişi ise yaralandı. 
     Ahmet Durak yönetimindeki 44 A 3461' plakalı cip,yol kenarına bırakılan ve hiçbir işaret konulmayan traktör römorkuna çarpmamak içir karşı yönden gelen Lütfü Alkoş yönetimindeki 44 AH 191' plakalı kamyonun altına girdi. 
     Kazada, Özel Harekat Şube Müdürlüğü'nde görevli polis memuru Ahmet Durak, kaldırıldığı Malatya SSK Hastanesi'nde hayatını kaybetti. Cip içinde bulunan polis memurları Ahmet Kılavuz, Cengiz Korkmaz, Muhammet Yakup ve Muammer Uslu ve kamyon sürücüsü Lütfü Alkoş ile yanında bulunan Selehattin Orhan yaralandılar. 
     Yaralılar, Malatya SSK ve Turgut Özal Tıp Merkezi'ne kaldırıldılar. Kamyon sürücüsü Lütfü Alkoş'un sağlık durumunun ciddiyetini koruduğu bildirildi Öte yandan, kaza haberini alan İl Emniyet Müdürü Orhan Savaş, SSK Hastanesi'ne gelerek yaralılarla ilgili bilgi aldı. Feci kazada, kamyonda sıkışan sürücü Lütfü Alkoş ile Selehattin Orhan, sıkıştıkları kamyonda yaklaşık 1 saat süren çalışmanın sonucu çıkarıldılar. Kazayı öğrenen Özel Harekat polisleri, SSK Hastanesi'ne gelerek arkadaşlarının sağlık durumuyla ilgili bilgi aldılar. Polis memuru Ahmet Durak'ın hayatını kaybettiğini öğrenen meslekdaşları gözyaşları tutamadılar. Kazada hayatını kaybeden polis memuru Ahmet Durak'ın cenazesi bugün düzenlenecek bir törenin ardından toprağa verilecek. 
     
</TEXT>
</DOC>
