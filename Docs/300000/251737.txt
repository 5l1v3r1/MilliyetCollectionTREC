<DOC>
<DOCNO> 251737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sontur25.html </URL>
<DATE> 2004/06/29/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Cep telefonu gaspına hapis cezası... 
</HEADLINE>
<TEXT>

     İzmir'de bir öğrencinin cep telefonunu gasp ettiği iddiasıyla yargılanan sanığa, 12 yıl 6 ay hapis cezası verildi. 
     İzmir 7. Ağır Ceza Mahkemesi'ndeki duruşmaya, tutuklu sanık Ersin Kaya 20 katıldı. 
     Kaya son savunmasında, bıçak çekerek öğrenci Hasan Aslan'ın cep telefonunu aldığı iddialarının doğru olmadığını belirterek, ''Ben gasp suçu işlemedim. Telefonu almak için bıçak çekmedim. Benim peşimden koşup telefonu almaya çalıştığını söylemiş. İnsan bıçak çeken birinin peşinden koşar mı Takdiri size bırakıyorum'' dedi. 
     Sanığa 15 yıl hapis cezası veren mahkeme heyeti, duruşmalardaki iyi halini göz önünde bulundurarak, cezayı 12 yıl 6 aya indirdi. 
     Verilen cezayı çok bulan Kaya, mahkemeye heyetine küfür edince, hakkında savcılığa suç duyurusunda bulunulması kararlaştırıldı. 
     
</TEXT>
</DOC>
