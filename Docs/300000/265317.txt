<DOC>
<DOCNO> 265317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/sontur13.html </URL>
<DATE> 2004/08/21/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Kızı için dilencilik yapıyor 
</HEADLINE>
<TEXT>

     Hatay'ın Reyhanlı İlçesi'nde bir kadın, kas hastalığı teşhisi konulan kızının tedavi olabilmesi için dilencilik yaparak para biriktirmeye çalışıyor. 
     Cüdeyde Mahallesi'ndeki bir çadırda 5 çocuğuyla yaşayan Gülşah Bito 39 , 4 yıl önce eşini kaybettiğini, o günden beri de komşularının verdikleri yiyeceklerle karınlarını doyurmaya çalıştıklarını söyledi. 
     Parasal sıkıntıların yanı sıra bir de 5 yaşındaki kızı Damla'ya ''kas erimesi'' hastalığı teşhisi konulduğunu anlatan anne Gülşah Bito, ''Doktorlar, kızımın yaşaması için mutlaka tedavi olması gerektiğini söylediler. Tedavi de sadece Ankara'da yapılabiliyormuş. Kızımın her gün gözümün önünde erimesine ana yüreğim dayanmıyor'' dedi. 
     Gülşah Bito, kızının tedavisini yaptırıp yaşamasını sağlayacak hayırsevere minnettar kalacağını belirtti. 
     Tekerlekli sandalyeye oturttuğu hasta çocuğuyla kapı kapı gezen Gülşah Bito, elinde, kızının hastalığını belgeleyen raporu da hayırseverlere göstererek yardım toplamaya çalışıyor. 
     
</TEXT>
</DOC>
