<DOC>
<DOCNO> 297508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sondun37.html </URL>
<DATE> 2004/12/14/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
İngiltere'de ırkçı parti lideri gözaltında 
</HEADLINE>
<TEXT>

     İngiltere'de aşırı sağcı BNP partisinin lideri Nick Griffin, ''ırkçı nefreti körüklediği'' iddiasıyla gözaltına alındı. 
     Parti sözcüsü, ''Griffin bu sabah gözaltına alınıp West Yorkshire polis karakoluna götürüldü'' dedi. 
     Sözcü, parti başkanının, ''ırk nefretini körükleme'' suçlamasıyla gözaltına alındığını söyledi. 
     İngiliz parlamentosunda sandalyesi bulunmayan BNP, geçen haziran ayındaki Avrupa Parlamentosu seçimlerinde yüzde beşe yakın oy almıştı. 
     BBC'nin geçen temmuzda yayınladığı belgeselde, BNP kadroları arasında ırkçılığın yükseldiği kaydedilmiş, programı ihbar kabul eden savcılık soruşturma başlatmıştı. Partinin kurucusu John Tyndall da 70 gözaltına alındıktan sonra kefaletle serbest bırakılmıştı. 
     Griffin, soruşturma kapsamında gözaltına alınan 12. kişi oldu. 
     
</TEXT>
</DOC>
