<DOC>
<DOCNO> 256597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sontur21.html </URL>
<DATE> 2004/07/19/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Ankara'da 4 benzin istasyonunu gasp eden kişi 2 yıl sonra yakalandı 
</HEADLINE>
<TEXT>

     Ankara'nın çeşitli yerlerindeki 4 benzin istasyonunu soyduktan sonra Antalya'ya kaçan bir kişi, 2 yıl saklandıktan sonra yakalandı. 
     Ankara Emniyet Müdürlüğü Gasp Büro Amirliği'nden yapılan açıklamaya göre, 30 Ağustos, 1 Eylül, 23 Eylül ve 11 Ekim 2002 tarihlerinde gece yarısı geldiği petrol istasyonlarını silah ve bıçak zoruyla soyan Adıgüzel B., Antalya'da yakalandı. Adıgüzel B.'nin, Ziya Gökalp caddesindeki bir benzin istasyonu soygununda da bir kişiyi silahla yaraladığı belirtildi. 
     2 yıl önce soygunları gerçekleştirdikten sonra Antalya'ya gittiği tespit edilen ve ev adresi bulunmaya çalışılan Adıgüzel B., oturduğu evin adresinin bulunması üzerine Ankara'dan giden Gasp Büro Amirliği ekipleri tarafından ele geçirildi. 
     Mamak Akşemsettin Mahallesinde oturan teyzesinin kızı Gonca Y.'yi de nikahının olduğu sabahı zorla kaçırdığı belirtilen Adıgüzel B., emniyetteki sorgusunun ardından silahlı soygun, adam kaçırma ve alıkoyma, sahte kimlik taşımak ve uyuşturucu madde bulundurmaktan suçlarından adliyeye gönderildi. 
     
</TEXT>
</DOC>
