<DOC>
<DOCNO> 259471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/guncel/gun90.html </URL>
<DATE> 2004/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

5-0'lık fırsatlar... 

Deniz Baykal önüne gelen fırsatlardan yararlanmayı beceremiyor bir türlü. "Al da at " şeklindeki pasları hep stadın dışına atıyor. Bakın bugüne kadar neler kaçtı... 
Tayyip Bey - Bayhan... Tayyip Bey, "Bizimkiler ailece Bayhan'a oy atıyorlar, ben de birkaç kez seyrettim " dediğinde bir şeyler yazmış, Sayın Baykal'a "Bu fırsat kaçmaz, siz de Abidin ya da Firdevs'e destek verin " demiştik. Sonuçta Bayhan kaybetti, Abidin birinci oldu. Sayın Baykal inat etmese de verdiğimiz tüyoyu değerlendirseydi, Tayyip Bey'e karşı 1-0 öne geçmiş olacaktı... Tayyip Bey - Ata Binme... Tayyip Bey'in attan uçtuğunun ertesi günü, olmadı iki üç gün sonra, şöyle güvenli bir ata binip gövde gösterisi yapmayarak 2-0 öne geçmek fırsatını da kaçırdı... Tayyip Bey - Araç Kullanma... Bugüne kadar otobüs, limuzin, vinç ve envai çeşit araç kullanmaktan çekinmeyen Tayyip Bey'e karşı, gidip Körfez Pistinde bir iki tur atabilir, hatta göstermelik de olsa, Kenan Doğulu'ya rakip olarak yarışlara katılabilirdi... 3-0...Kürşat Tüzmen Tayyip Bey'e vekaleten - Yüzme... Sayın Baykal iyi yüzücüdür. Ancak Devlet Bakanı Kürşat Tüzmen Boğazı yüzerek geçip kendi kategorisinde birinci olurken Sayın Baykal yine ortalıkta yoktu. En iddialı olduğu dalda da madalyayı rakiplerine kaptırdı... 4-0... Tayyip Bey - Cep Numarası Verme... İşte düşeş geldi, bari bunu kaptırmasa. Tayyip Bey cep numarasını mı verdi yarından tezi yok, ev-cep-araç telefonlarını, hatta faks numarasını, hatta mail adresini, posta kutusu numarasını, çekilişle her ay bir kişiye kredi kartı numarasını, bir kişiye internet bağlantı numara ve parolasını vermekten çekinmemeli. Nasıl olsa bu numaralar verildiğiyle kalıyor, ver gitsin, artı 5 puan hanesine yazılsın. Gerçi pek umudumuz yok ya, neyse... 5-0... 

Ne yazık ki bulduğum bu yeni meslek ileride güzel fakat aptal olan insanların şöhret olmasını sağlayabilir... 
Monica Dellor Modelliğin mucidi, aynı zamanda kahin 

Einstein'ı kim kızdırdı 

ShockHabercilerden ve SerinDuruşçulardan gelenler 
"İki şey sonsuzdur, insanoğlunun aptallığı ve evren. Fakat ikincisinden o kadar emin değilim..." Yahu koskoca Aynştayn bu lafı kimin hangi aptallığı üzerine etti acaba Adamı kim kızdırdı da, onca deney, formül, kalem-kağıttan kafasını kaldırıp böyle bir şey söyledi 
Acaba birileri gidip de 
Aynş, yoksa ben zurna mıyım he ..Aynş, gözlerin kapalı çıktı, bi poz daha ver ..Aynş, bağlantı kuruldu, yanıt bekleniyor ..Aynş, senin de başın ağrıyor mu Aynş, kameraya el salla ..Aynş, basamakta durma, otomatik kapı çarpar ..Aynş, Polat, Baron'un oğluymuş Aynş, en uçuk hayalin ne Aynş, anlamak çözmeye yetmez ..Aynş, bunların hepsi bize aragaz ..Aynş, aşk nedir Aynş, hit me baby one more time, hadi...Aynş, bazen seni anlamakta güçlük çekiyorum...Aynş, domates sebze midir, meyve midir Aynş, ne iş, altı sıfır tarih oluyor Aynş, tat beni ..Aynş, şu çöpleri çıkarsana...Aynş, baba bırak yaa güzeliz güzel...Aynş, sahneye yakışıyorsun valla...Aynş, dilin de pabuç gibi maşallah ..Tabii Aynş, herkes aptal bir sen akıllısın, sen zaten hep böylesin, git konuşma benimle .. 
Demiş olabilir mi 

Musti Coştu Yine 
"Benim evim de küçüktür, ben şato gibi kocaman evde yaşamam. Büyük bir yerde yaşayayım diye bir klostrofobim yoktur..." b b 
</TEXT>
</DOC>
