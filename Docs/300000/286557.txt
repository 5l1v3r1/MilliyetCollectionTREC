<DOC>
<DOCNO> 286557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/siyaset/siy02.html </URL>
<DATE> 2004/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Polise askeriyeyi arama izni 
</HEADLINE>
<TEXT>


CMUK Tasarısı'ndaki yeni düzenlemeye göre artık askeri mahallelerdeki el koyma ve arama işlemlerini savcılık izniyle 'adli kolluk güçleri' de yapabilecek 

ÖNDER YILMAZ Ankara 


TBMM Adalet Alt Komisyonu'nda görüşülen Ceza Muhakemeleri Usulü Kanunu CMUK Tasarısı'na, mevcut düzenlemede bulunan 95. maddedeki "Askeri mahallerde yapılacak elkoyma işlemi, h kim veya Cumhuriyet savcısının istem ve katılımıyla askeri makamlar tarafından yerine getirilir" ifadesi konulmadı. 
Adalet Bakanlığı, hükümetin tasarısıyla ilgili oluşturduğu Bilim Kurulu'nun görüşlerini, bir metinle komisyona gönderdi. Tasarıyı görüşen alt komisyon da, tasarıda yapılacak değişiklikleri bu metin doğrultusunda kabul etti. Tasarıda bulunan "El koyma ve arama" başlıklı bölümdeki 95. ve 100. maddeleri de, yine aynı metin doğrultusunda değiştirildi. 
Askeri mahallerdeki el koyma işlemlerini adli kolluk güçlerinin yapabilmesinin önü açıldı. Mevcut düzenlemedeki "el koyma kararını h kimin vereceği, gecikmesinde sakınca bulunan hallerde Cumhuriyet savcısının yazılı emriyle adli kolluk güçlerinin el koyma işlemini gerçekleştirebileceği" ifadeleriyse korundu. 
Düzenlemenin çok tehlikeli sonuçlar doğuracağını savunan CHP'li Orhan Eraslan da "TSK'ya şaşı bakıyorlar. Eğer bu ifade düzenlemede yer almazsa, askerle polis karşı karşıya gelecek" dedi. Eraslan sözlerini şöyle sürdürdü "Harp gemileri dahil tüm askeri bölgelerde bir evrak veya eşya yargı konusuysa ve h kim el koyma kararı verdiyse, yanına polisi ya da jandarmayı alıp askeri bölgeden o eşyayı alacak. Bunun yolu açılıyor." 
Bu arada, Adalet Alt Komisyonu'nda yapılan diğer düzenlemeler ise şöyle Gözaltı süresi yakalama anından itibaren 24 saati geçemeyecek. Cumhuriyet savcısı gözaltı süresinin 24 saat süreyle uzatılmasına yazılı olarak emir verebilecek. Şüpheli veya sanığın gözaltına alındığı yakınlarına hemen bildirilecek. 


</TEXT>
</DOC>
