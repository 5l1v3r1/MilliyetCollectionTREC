<DOC>
<DOCNO> 273459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sonyas05.html </URL>
<DATE> 2004/09/20/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Her 3 erkekten 1'inde var Erken boşalma tedavisinde yeni yöntem 
</HEADLINE>
<TEXT>

     İbrahim ÖZÇEKİÇ KAYSERİ, DHA 
ERCİYES Üniversitesi Tıp Fakültesi Üroloji Anabilim Dalı Öğretim Üyesi Doç. Dr. Oğuz Ekmekçioğlu, erkeklerde ciddi cinsel sorun olan erken boşalma konusunda, Görsel Uyarı Destekli Tanı' yöntemi ile en az yan etkiye sahip en etkili tedavi şeklinin belirlendiğini söyledi. 
     Doç. Dr. Oğuz Ekmekçioğlu, erkan boşalma sorununun neden kaynaklandığının tam aydınlatılamadığını toplumlar arasında farklılıklar gösterse de her 100 erkeğin 30'unda bu tür sorunların görüldüğünü belirtti. Bu sorunun tedavisinde değişik yöntemlere başvurulduğunu kaydeden oç. Dr. Ekmekçioğlu, sorunun çözümü için etkili tedavi yönteminin belirlenmesi gerektiğini ve bu amaçla çalışmalar yaptıklarını söyledi. 
     Cinsel tecrübenin artışıyla birlikte bazı erkeklerde erken boşalma sorunun düzelebildiğinidiğini ancak, çoğunlukla tedaviye ihtiyaç duyulduğunu belirten Doç. Dr. Oğuz Ekmekçioğlu, şunları söyledi 
     ''Psikiyatristlerin uyguladığı ilaç dışı yöntemler faydalı olabilmektedir. Bunun dışında penise sürülen geciktirici ilaçlar da sorunun tedavisinde etkili olabiliyor. Yine, depresyon giderici bazı ilaçların yan etkileri boşalmayı geciktirmektedir ve bu tip ilaçlar erken boşalma tedavisinde kullanılmaktadır. Düşük olasılıkla da olsa sertleşme zorluğu ya da cinsel istekte azalmalar görülmektedir.'' Erken boşalma sorunu bulunan kişinin tedaviye cevap vermesinin ve en az yan etkiyle uygun ilacın belirlenmesinin sorunun çözümü için büyük önem taşıdığına işaret eden Doç. Dr. Ekmekçioğlu, bunun belirlenmesi için de yeni bir yöntem geliştirdiklerini ifade etti. Uluslararası bir dergide yayınlanmak üzere kabul gören Görsel Uyarı Destekli Tanı' yöntemiyle hangi ilacın daha az yan etkiyle daha etkili olacağını belirlemeyi amaçladıklarını dile getiren Doç. Dr. Ekmekçioğlu, geliştirdikleri yöntemi şu ana kadar 50 hastaya uyguladıklarını anlattı. 
     Doç. Dr. Ekmekçioğlu, yan etkisi az ve tedavi başarısı yüksek Görsel Uyarı Destekli Tanı' yönteminde, sorunu bulunan kişiler görsel yayınlarla uyarılıyor. Penis sertleşme kapasitesini ölçen cihazlarla sorunun boyutu belirlendikten sonra hastanın vibratör yöntemiyle boşalması sağlanıyor. Değişik ilaçlarla ve belirli aralıklarla devam eden uygulama sonrası erken boşalan kişiye uygun tanı belirlenip, tedaviye başlanıyor. 
     
</TEXT>
</DOC>
