<DOC>
<DOCNO> 288872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/siyaset/siy01.html </URL>
<DATE> 2004/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Irak gölgeledi' 
</HEADLINE>
<TEXT>


Başbakan Erdoğan, "Dünyadaki güçlerin egemenliği sürerken, güç birliği yapması gerekenler, başta Müslümanlar h l birbirleriyle uğraşmaya devam ediyor" dedi 

İSTANBUL Milliyet - Fotoğraf AHMET DUMANLI 


Başbakan Recep Tayyip Erdoğan, AB yolunda Türkiye'nin ödevini yaptığını belirterek, "Bu andan sonra 17 Aralık'ta onlar sınavdan geçecektir" dedi. Bayram namazını Üsküdar'daki Marmara Üniversitesi MÜ İlahiyat Fakültesi Vakfı Camii'nde kılan Erdoğan, daha sonra İlahiyat Fakültesi Vakfı'nın düzenlediği kahvaltıya katıldı. Cemaatle bayramlaşan Erdoğan, Irak'ta yaşanan olayların bayramı gölgelediğini söyledi. Erdoğan, "Dünyadaki güçlerin egemenliği acımasız bir şekilde uygulamasını sürdürürken, bunlar karşısında güç birliği yapması gerekenler, başta Müslümanlar olmak üzere, bundan çok uzak şekilde h l birbirleri ile uğraşmaya devam ediyor" diye konuştu. 
Erdoğan, yaptıkları çok ciddi mücadeleler sonucu AB Anayasası'na Hırıstiyanlık ifadesinin girmediğini belirterek, şunları söyledi 
"Bunun adı, nitekim Kıbrıs meselesinde yaptığımız gibi kazan - kazan anlayışıdır. Bu yarışın adını 'medeniyetler uzlaşması' koyduk. Türkiye ev ödevini yaptı, 17 Aralık'ta da AB sınav verecek. Türkiye'yi, müzakere süreciyle ilgili olarak artık bu yol haritası içindeki yerine oturtacaklardır. Oturtmadıkları takdirde çok açık ve net söylüyoruz, biz Kopenhag siyasi kriterlerinin adını Ankara siyasi kriterleri koyar ve yolumuza devam ederiz." 
Devletlerarası diplomasinin duygusallık kabul etmeyeceğini belirten Erdoğan, "Zaman zaman 'Yok Ege'de şu olmuş, bu olmuş.' Bunlarla artık kendinizi savunamazsanız. 'Yok ruhban Okulu, Ermenistan meselesi.' Bunlar, 17 Aralık'tan önce konuşulacak meseleler değil. Önce 17 Aralık'ı hallederiz. Ondan sonra Ruhban Okulu'nu da, Ermenistan'ı da konuşuruz" şeklinde konuştu. 

CHP'ye teşekkür 
Erdoğan, partisinin İstanbul İl Başkanlığı'nca Lütfi Kırdar Uluslararası Kongre ve Sergi Sarayı'nda düzenlenen bayramlaşma töreninde de 17 Aralık'ta müzakere tarihi konusunda olumsuzluk yaşanacağına ihtimal vermediğini söyledi. Türkiye'de iktidarı, muhalefeti, sivil toplum örgütüyle el ele, omuz omuza AB yolunda çalıştıklarını kaydeden Erdoğan, katkılarından dolayı CHP'ye özellikle teşekkür etti. 
Bayramlaşma töreninde ANAP'lı Çatalca Belediye Başkanı İsmail İp'in AKP'ye katılım töreni de gerçekleştirildi. Geçen yıla göre oldukça sönük geçen törende, 1800 kişilik oturma düzeni hazırlanmasına rağmen salonun üçte biri boş kaldı. Erdoğan'ın partililerle bayramlaşması 45 dakika sürdü. 

Çocuklara harçlık 

Bayram namazından sonra Üsküdar'daki evine dönen Erdoğan'la sokağın başında polis barikatının arkasında sıralanan yüzlerce çocuk bayram-laşmak istedi. Aracından inen Erdoğan, kendisine doğru koşan çocukların üçüne para ve şeker verdi. Erdoğan, evine girdikten sonra da korumalar şeker dağıttı. 


</TEXT>
</DOC>
