<DOC>
<DOCNO> 281387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/ekonomi/eko05.html </URL>
<DATE> 2004/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Van'da petrol aramasına başlandı 
</HEADLINE>
<TEXT>


OSMAN BEKLEYEN - FEYAT ERDEMİR DHA 

Van'da İngilizler'in uydudan 13 ayrı noktada tespit ettiği petrol rezervini ortaya çıkarmak için çalışmalara başlandı. Kurttepe Mevkii'nde açılan ilk kuyuya sondaj makineleri kurulurken, bölgedeki çalışmalar gizlilik içinde ve sıkı güvenlik önlemleri altında yürütülüyor. 
İngiliz Mobil firması, uydu üzerinden yaptığı çalışmalarda Van'da 13 ayrı noktada petrol rezervi tespit etti. Petrol rezervinin en yoğun olduğu bölge olarak tespit edilen Bakraçlı Köyü Kurttepe Mevkii'nde ilk sondaj kuyusu açıldı. 
Firma, Van'dan yüzde 70 petrol çıkacağı umudunu taşıyor. 2 bin metrelik kuyudan petrol çıkması halinde tespit edilen diğer bölgelerde de sondaja başlanacak. Yetkililer, ilk sonuçların iki ay içinde alınacağı kaydetti. 


</TEXT>
</DOC>
