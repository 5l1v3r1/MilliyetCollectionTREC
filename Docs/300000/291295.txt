<DOC>
<DOCNO> 291295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/guncel/gun90.html </URL>
<DATE> 2004/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Yırtmışsın Asimo .. 

Asimo a dvanced s tep in i nnovative mo bility , Honda'nın, IBM'le birlikte yarattığı "Dünyanın İlk İnsansı Robotu"... Onu Türk televizyonlarında görünce düşüncelere daldık. O, öyle mutlu ki. Çünkü onu Japonlar yarattı ve dünya gezileri dışında orada yaşıyor... 

Peki ya sürekli burada yaşasaydı .. 

Maymun Çarli misali çok kısa bir sürede ne kadar televizyon kanalı varsa gezdirilecek, bir dizide oynatılacak, hızla tüketilip bir köşeye atılacaktı... İlla ki Pazar Keyfi'ni sunacaktı...İsminin önüne "Teneke" ya da "Tın Tın Tın" gibi bir lakap "Otomobil", "Çan Çin Çon" takılacaktı...Kaybedenler Kulübü'ne, Ölü Ozanlar Çiftliği'ne ya da bilinen adıyla Ünlüler Çiftliği'ne girmek zorunda kalacaktı...Her konuda uzman olan Erman Toroğlu'nca, mutlaka bir açığı bulunacak, Asimo'nun şirketi feci bir zarara uğrayacaktı, muhtemelen hurdaya çıkarılacaktı... Bir eve kapatılacak, Aseno ya da Asiye adlı bir kızla evlendirilmeye çalışılacak, "Türkiye'nin Hi-Tech Damadı" sıfatıyla anılacak, 50'lere varan izlenme payı ile rekorlara koşacaktı...Şarkıcılığa adım attırılacak, kendisine derhal bir albüm yapılacak ve albümünü tanıtması için kanal kanal gezdirilecekti... Muhtemel hit parçası F.A.B.Y. "Format Attın Bana Yar Bir gazetede köşe yazarı olacak, trendy köşe yazarlarımız ile "yeni teknolojiler" konusunda polemiğe girecekti...Türkiye'de olsa "kesinlikle" Cem Uzan'ın malı olacağı için, TMSF tarafından haraç-mezat satışa çıkarılacaktı...Satış sonrası Erol Köse tarafından bazı parçaların eksik takıldığı iddia edilecek, "10 kilo chip'ten, 5 kilo robot yapmışlar, bu robot değil şebek " açıklamalarına maruz kalacaktı... 
İyi ki yanlışlıkla Asimo'yu yapmamışız... Ne güzel yürüyor, merdiven çıkıyor, sevimli sevimli el sallıyor, kafası rahat... Yukarıdaki ve daha uzamasın diye aklımıza gelen ama yazmadığımız diğer maddeleri alt alta koyunca "insansı" dediğimiz Asimo'dan özür dilemek zorunda kalıyoruz ne yazık ki .. 

Teoride "pratik" ile "teori" arasında bir fark yoktur, pratikte vardır... 
Theodore Practice tarihte ilk teorisyen 

Türk eğitim tarihinde ezberlemeyi kolaylaştırmak adına kurulmuş enteresan cümleler Top5 
1 Paran varsa ne rahat p.v nRt genel gaz denklemi 
2 Zannetme çarık al sana pabuç amfoter metaller Zn, Cr, Al, Sn, Pb 
3 Zengin karı alanın sonu pişmanlık amfoter metaller 2. versiyonu 
4 Hergele necip arsız karısını kesip rendeledi soygazlar helyum, neon, argon, kripton, xenon, radon 
5 An-ası mez-ar dik-ecek-miş Türkçe sıfat fiil ekleri 

Kalp Gözü 
"Siz, şimdiye kadar kalbinizden iki ameliyat geçirdiniz, biri kataraktan..." b b 
</TEXT>
</DOC>
