<DOC>
<DOCNO> 292166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sonyas04.html </URL>
<DATE> 2004/11/25/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
İçinde yaşadığımız evren yoksa sanal mı 
</HEADLINE>
<TEXT>

     Cambridge Üniversitesi profesörü Martin Rees, yaşadığımız evrenin bizden daha akıllı bir uygarlık tarafından yaratılmış bir bilgisayar simulasyonu olabileceğini ileri sürdü Matrix'in ne anlama geldiği kimseye açıklanamaz. Bunu kendi gözlerinle görüp anlamalısın." Tüm dünyada gişe rekorları kıran ve birçok felsefi tartışmayı beraberinde getiren The Matrix filminden kalan bu diyalog "hepimizin hafızasına kazınmıştır. Yazılı ve görsel basında, ve hatta internette aylarca tartışılan Matrix kavramı yeniden gündemde. Hem de bu kez bilimkurgu olmaktan çok öte. İngiltere'nin en prestijli eğitim kurumlarından Cambridge Üniversitesi'nde görev yapan fizik profesörü Martin Rees'e göre insanoğlunun "sanal bir bilgisayar simulasyonunda" yaşıyor olduğuna yönelik iddia aslında gerçeğe çok yakın bir varsayım. 
     Ya herşey rüyasa 
     Rees bu görüşünü şu sözlerle açıklıyor "Bundan sadece 20-30 yıl öncesini düşünün. Bilgisayarlarımız sadece basit işlemleri yapmaktan öteye gidemiyordu. Şimdi biz bile minik sanal dünyalar yaratabiliyoruz. Bu da gelecekte bilgisayar teknolojisi kullanarak kendi yaşadığımıza benzer dünyaları simule edebileceğimiz fikrini akıllara getiriyor. Peki bir de şunu düşünün Ya böyle bir simulasyonu bizden önce yapmayı başarmış birileri varsa ve biz de bu simulasyonun bir parçasıysak Yaşadığımız dünyanın bir başka 'güç' tarafından yaratılmış bir simulasyon olduğunu söylemek kulağa hiç imkansız gelmiyor." Rees ile aynı üniversitede görev yapan matematik profesörü John Barrow da İngiliz fizikçinin haklı olabileceğini belirtiyor. AFP'ye konuşan Barrow "Bizden daha güçlü bilgisayar sistemine sahip olanlar gezegen sistemleri ve hatta yıldız oluşumlarını bile simule edebilir. Bunu sürekli tartışıyoruz" açıklamasını yaptı. İngiliz matematikçiye göre bu simulasyonlara biyokimyanın yasaları katılarak birbirileriyle haberleşebilen bilinçli varlıklar bile yerleştirilebilir. Bu da bizimkine benzer bir dünyanın doğuşu anlamına geliyor. Barrow bu konuyla ilgili olarak "Biz şu an laboratuvar ortamında nasıl elma kurdunun gelişimini izleyebiliyorsak yaşadığımız dünyayı programlayan uygarlık da belki şu anda bizim gelişimimizi izliyordur" diyerek çok çarpıcı bir de açıklamaya imza attı. 
     
     Evrenin oluşumu ile ilgili teoriler 

     Büyük Patlama Gaz ve toz bulutu halinde olan evrenin büyük bir patlama sonucu oluştuğuna yönelik teori. Patlamaya neyin neden olduğu açıklanmıyor. 
     Metaverse Teorisi Milyonlarca evren var. Ancak içlerinde en mükemmel olanı bizimki ve yaşam sadece burada mevcut. 
     Evrensel Tasarım Vanilla Sky, The Matrix filmlerindeki gibi evrenimiz bir başka varlık ya da topluluk tarafından oluşturulmuş bir simulasyondan ibaret. 
     Yaratılış teorisi Tek tanrılı dinlere göre evren Tanrı'nın "ol" demesiyle meydana geldi. Bu, Büyük Patlama'ya yol açan nedenin de ta kendisi. 

     
</TEXT>
</DOC>
