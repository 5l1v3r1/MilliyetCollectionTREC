<DOC>
<DOCNO> 280481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sonyas15.html </URL>
<DATE> 2004/10/15/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
İşte sinemadaki en 'seksi' çiftler 
</HEADLINE>
<TEXT>

     BBC 

Bilim adamları aşk filmlerini inceledi, 'Harry ile Sally Tanışınca'daki Meg Ryan ve Billy Cyristal, 'en güçlü cinsel uyuma sahip çift' çıktı. Titanic'in oyuncuları arasında ise hiç 'elektriklenme' olmamış Beyazperdenin unutulmaz çiftleri arasındaki aşk bir formüle oturtuldu, en çok cinsel çekime sahip oyuncular olarak Meg Ryan ve Billy Crystal belirlendi. 
     Britanya'daki Londra King's College'da araştırma yapan bilim adamları, onlarca romantik film izledikten sonra, ünlü filmlerdeki çiftlerin arasındaki cinsel çekimin bir formüle dayandığını açıkladı. 
     'Ses, göz teması, vücut dili ve heyecan' faktörlerinin cinsel uyumu ölçmede etkili olduğunu açıklayan bilim adamlarına göre 'Harry ile Sally Tanışınca' When Harry Met Sally filminde başrolü paylaşan Meg Ryan ve Billy Crystal, çok güçlü cinsel uyuma sahip. Çift, 10 üzerinden 10 alarak diğer ünlü çiftleri geride bıraktı. 
     
     'Casablanca' ikinci sırada 

     'Casablanca' filminin unutulmaz ikilisi Ingrid Bergman ve Humphrey Bogart'ın 10 üzerinden 9.5 aldığı araştırmaya göre, cinsel çekimi kuvvetli olan diğer ikililer Audrey Hepburn-George Peppard Tiffany's'de Kahvaltı , Scarlett Johansson-Bill Murray Bir Konuşabilse ve Julia Roberts-Richard Gere Özel Bir Kadın . 
     
     Wnislet ve DiCaprio'da 'sıfır' çekim 

     Araştırmada, 11 dalda Oscar alan ve gişe rekorları kıran 'Titanic'in yıldızları Kate Winslet ile Leonardo DiCaprio arasında ise hiç çekime rastlanmadı. "Winslet ve DiCaprio'nun birbiriyle konuşma tarzı doğal değil" diyen psikiyatr Stephanie Charters, 'Hayalet'te Ghost Patrick Swayze'nin eşine ulaşmaya çalışırken kullandığı sözcükler ve konuşma tarzının mükemmel olduğunu söyledi. 
     
     Gözlerdeki cazibe 

     Uzmanlar ayrıca, oyuncuların cinsel cazibelerini aktarmak için gözlerini nasıl kullandıklarını da inceledi 
     "Meg Ryan'ın oynadığı Sally bir restoranda, orgazm taklidi yapmanın ne kadar kolay olduğunu gösterirken, Harry'nin Billy Crystal ona nasıl farklı baktığını görebilirsiniz". 
     Yine Harry Sally'le Tanışınca'da Harry'nin Sally'ye aşkını itiraf ettiği sahnede, tüm izleyicilerin kaçınılmaz olarak etkilendikleri belirtiliyor. 
     'Dirty Dancing'de Patrick Swayze ve Jennifer Grey'in dans sahnesi ise 'mükemmel bir vücut dili örneği' olarak gösteriliyor. 

     
</TEXT>
</DOC>
