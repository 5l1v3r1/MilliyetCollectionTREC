<DOC>
<DOCNO> 251018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/siyaset/siy05.html </URL>
<DATE> 2004/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Basın Kanunu yürürlüğe girdi 
</HEADLINE>
<TEXT>


ANKARA Milliyet 


Basın özgürlüğü ve bu özgürlüğün kullanımını düzenleyen yeni Basın Kanunu, Cumhurbaşkanı Ahmet Necdet Sezer'in onayının ardından yürürlüğe girdi. Kanunla, 5680 Sayılı Basın Kanunu yürürlükten kalktı. 
Kanun hükümlerine göre, basın özgürlüğünün kullanılması ancak demokratik bir toplumun gereklerine uygun olarak, kamu düzeni, toprak bütünlüğünün korunması, devlet sırlarının açıklanmasının veya suç işlenmesinin önlenmesi gibi gerekçelerle sınırlanabilecek. 

Vatandaşlık şart değil 
Kanuna göre, gerçek ve tüzel kişiler ile kamu kurum ve kuruluşları, süreli yayın sahibi olabilecek. Süreli yayın sahibi olabilmek için Türk vatandaşlığı koşulu aranmayacak. 
Süreli yayın sahibi, sorumlu müdür ve eser sahibi haber kaynaklarını açıklamaya ve bu konuda tanıklık yapmaya zorlanamayacak. 
Düzeltme ve cevabın yayımlanmasına ilişkin kesinleşmiş h kim kararına uymayan sorumlu müdür ve sorumlu müdürün bağlı olduğu yetkili hakkında, 10 milyar liradan 150 milyar liraya kadar ağır para cezası istenecek. 


</TEXT>
</DOC>
