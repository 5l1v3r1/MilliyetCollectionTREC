<DOC>
<DOCNO> 266148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/guncel/gun05.html </URL>
<DATE> 2004/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurul, Yalçınkaya dosyasını inceliyor 
</HEADLINE>
<TEXT>


GÖKÇER TAHİNCİOĞLU, TOLGA ŞARDAN Ankara 

Adalet Bakanlığı Teftiş Kurulu, Yargıtay Genel Sekreter Yardımcısı Ercan Yalçınkaya'nın, Yargıtay Başkanı Özkaya'nın isteği üzerine müteahhit Hakkı Süha Şen'in bir yakınının tutuklanmasını engellediği iddialarını incelemeye başladı. Teftiş Kurulu'nun, dosyadaki bilgilerle, fiili durumun örtüşmesi halinde, Yalçınkaya'nın aradığı iddia edilen yargı mensupları hakkında da soruşturma başlatacağı öğrenildi. İstanbul Başsavcılığı, Özkaya ve Yalçınkaya'nın müteahhit Hakkı Süha Şen'e bilgi verdiklerine ilişkin soruşturma dosyasını 28 Temmuz'da Yargıtay Başsavcılığı'na gönderdi. Başsavcılık, dosyanın Özkaya ile ilgili kısımlarını Yargıtay 1. Başkan Vekili Mater Kaban'a, Yalçınkaya ile ilgili kısımlarını Adalet Bakanlığı'na teslim etti. İki müfettiş Yalçınkaya'yla ilgili "Çakıcı dosyasına ilişkin bilgi verme", "h kimlik mesleğiyle örtüşmeyecek ilişkilere girme", "Özkaya'nın isteği üzerine yargıyı etkileme" iddialarını araştırmaya başladı. Müfettişlerin, dosyadaki telefon görüşmelerinde izi bulunan iddialar konusunda belge ve bilgi topladığı, Yalçınkaya'nın savunmasına başvuracağı bildirildi. 


</TEXT>
</DOC>
