<DOC>
<DOCNO> 262725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sondun28.html </URL>
<DATE> 2004/08/12/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
ABD, Sadr'ın evinin çevresini bombaladı... 
</HEADLINE>
<TEXT>

     Amerikan uçaklarının, Irak'ın kutsal Necef kentinde Şii lider Mukteda Sadr'ın evinin yakınındaki hedefleri bombaladığı bildirildi. 
     Görgü tanıklarının verdiği bilgiye göre, Amerikan deniz piyadeleri ve Şii milisler de Sadr'ın evinin yakınında çatışıyor. 
     Karşılıklı yoğun ateş ve bombardıman nedeniyle bölgenin siyah dumanla kaplandığı kaydedildi. 
     Öte yandan, Irak'ın güneyindeki Basra kentinde düzenlenen saldırıda bir İngiliz askerinin öldüğü, diğerinin yaralandığı bildirildi. 
     İngiltere Savunma Bakanlığı, saldırının ayrıntılarının bilinmediğini, ancak İngiliz konvoyunun pusuya düşürüldüğünün tahmin edildiğini kaydetti. 
     
</TEXT>
</DOC>
