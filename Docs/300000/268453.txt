<DOC>
<DOCNO> 268453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/soneko32.html </URL>
<DATE> 2004/09/02/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Petrol devi Yukos'un banka hesapları donduruldu... 
</HEADLINE>
<TEXT>

     Rusya'nın başkenti Moskova'daki Basmanny Ticaret Mahkemesi'nin, savcının isteği üzerine petrol devi YOKOS iştiraklerine ait 76 milyar rublelik 2.6 milyar dolar banka hesaplarının dondurulmasına karar verdiği bildirildi. 
     YUKOS tarafından yapılan açıklamada, son mahkeme kararının şirketin üretim kapasitesini olumsuz etkileyeceği kaydedilerek, ''Hesapların dondurulması, şirketin üretimini felce uğratırken vergi ve çalışanlarına maaş ödemesi yanında günlük faaliyetlerini finanse etmesini de engelleyecektir'' denildi. 
     Daha önceki mahkeme kararlarının YUKOS'un sadece kendi banka hesaplarını dondururken, son kararla şirketin iştiraklerine ait banka hesaplarının da devre dışı bırakıldığı belirtiliyor. 
     2000 yılına ait 3.4 milyar dolarlık vergi borcunu ödemesi için Rusya hükümetinin YUKOS'a verdiği süre, geçen hafta dolmuştu. 
     
</TEXT>
</DOC>
