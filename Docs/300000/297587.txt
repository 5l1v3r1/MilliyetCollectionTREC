<DOC>
<DOCNO> 297587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sonsiy07.html </URL>
<DATE> 2004/12/14/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Erbakan affı yasalaştı 
</HEADLINE>
<TEXT>

     ANKARA Milliyet 

Kapatılan RP'nin yasaklı genel başkanı Necmettin Erbakan'ın "Kayıp Trilyon" davasından aldığı cezayı evinde çekmesini öngören Ceza ve Güvenlik Tedbirlerinin İnfazı Hakkında Yasa Tasarısı CiK yasalaştı. 
     TBMM Genel Kurulu'da kabul edilen 124 maddeli CİK tasarınının geneli üzerindeki konuşmada Adalet Bakanı Cemil Çiçek, CİK'i "rehabilitasyon yasası" olarak tanımlayarak, ceza hukuku alanındaki temel düzenlemelerle ilgili son yasa olduğunu söyledi. 
     Türkiye'nin modernleşmesi konusunda 17 Aralık'ın büyük önemi olduğunu ifade eden Çiçek, "Bu yasanın çıkarılmasıyla Türkiye, alnı açık, başı dik bir şekilde tarihin önüne çıkacak. Bu nedenle bu tasarı, tarihi bir öneme sahip" dedi. CHP Çorum Milletvekili Feridun Ayvazoğlu, Türkiye'de 15 milyona yakın Alevi vatandaşı bulunduğunu vurgulayarak, "Cezaevlerinde Alevilerin de dinin gereğini yapmasına imkan tanınmalı" dedi. 
     
</TEXT>
</DOC>
