<DOC>
<DOCNO> 287537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sontur27.html </URL>
<DATE> 2004/11/09/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
'Bel ağrısı' diye gittiler tecavüzden hamile kaldığını öğrendiler .. 
</HEADLINE>
<TEXT>

     Sivas'ın Yıldızeli İlçesi'nde, 14 yaşındaki yeğenine tecavüz ettiği iddiasıyla tutuklanan kişi, tahliye edildi. 
     Sivas 2. Ağır Ceza Mahkemesi'ndeki duruşmaya, ilçeye bağlı Karkın Köyü'nde 26 Ağustos'ta, yeğeni A.Ç'ye tecavüz ettiği iddiasıyla tutuklanan Halil Ç. 55 katıldı. 
     Tutuksuz yargılanan diğer sanıklar İ.Ç. 14 ve A.G'nin 17 katılmadığı duruşmada, kaymakamlık tarafından Samsun'daki bir yurda yerleştirilen ve yaklaşık 8.5 aylık hamile olduğu bildirilen mağdur A.Ç'nin 14 annesi Iraz Ç. de hazır bulundu. 
     Söz alan sanık Halil Ç, eşinin ölümünden sonra öz yeğeni olan mağdurun kendisine yardım amacıyla evine geldiğini söyledi. Suçlamaları kabul etmeyen sanık Halil Ç, iftiraya uğradığını öne sürdü. 
     Mağdurun annesi Iraz Ç. ise kızının bel ağrısı şikayeti ile gittikleri hastanede hamile olduğunu öğrendiklerini belirterek, ''Kızım amcam yaptı dedi. Daha sonra silahla tehdit ederek birçok kez kızıma tecavüz etmiş. Sanığın cezalandırılmasını istiyorum'' dedi. 
     Mağdur A.Ç. ve doğacak bebeği ile sanık Halil Ç'nin İstanbul Adli Tıp Kurumu'nda DNA testinden geçirilmesi için kan örneklerinin alınmasını kararlaştıran mahkeme heyeti, DNA testi sonucunda hukuki durumu değişme ihtimali bulunan sanık Halil Ç'nin tahliyesini karar vererek, duruşmayı erteledi. 
     
</TEXT>
</DOC>
