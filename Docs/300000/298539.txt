<DOC>
<DOCNO> 298539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sonspo37.html </URL>
<DATE> 2004/12/17/ </DATE>
<TIME> 22.04 </TIME>
<AUTHOR>  </AUTHOR>
<HEADLINE>
Galatasaray kalesi bombalandı ama gol yok 0-0 
</HEADLINE>
<TEXT>

     Birinci Süper Futbol Ligi'nde Denizlispor ile Galatasaray 0-0 berabere kaldı. 
     
     İLK YARI 

     5. dakikada Timuçin orta alandan getirdiği topu ceza alanına girmekte olan Ersen 
     Martin'e bıraktı. Ersen Martin'in rakibini geçtikten sonra yaptığı vuruşta, kaleye giden topu kaleci Mondragon son anda çıkarmayı başardı. 
     11 dakikada, Tomas'ın kullandığı korner atışından gelen topa Orhan kafayla vurdu. Top, kaleci Souleymanou'nun kontrolünde üstten dışarı çıktı. 
     16. dakikada, Hakan'ın göğsüyle indirdiği topu Necati kontrol etti. Necati'nin 30 metre mesafeden ve kaleyi karşıdan gören bir noktadan vuruşunda, meşin yuvarlak kaleci Souleymanou'nun ellerinde kaldı. 
     22. dakikada, Cihan'ın hatasından yararlanarak topu alan Timuçin, cezaalanına giren Ersen Martin'e pasını verdi. Ersen'in zor durumda vurduğu topu, Galatasaraylı defans oyuncuları uzaklaştırdı. 
     27. dakikada, taç atışında topu alan Ersen Martin, kaleyi çaprazdan gören bir yerden çok sert vurdu. Kaleci Mondragon, yaklaşık 25 metreden gelen sert şutu son anda kurtararak gole izin vermedi. 
     34. dakikada, cezaalanında bulunan Mustafa Keçeli kendisinden daha uygun durumdaki Güven'e pas verdi. Güven'in kaleye 5 metre mesafeden yarım vole vuruşunda, kaleci Mondragon mükemmel bir refleksle topu kornere çelmeyi başardı. 
     38. dakikada Song, kendi alanından taşıdığı topu Hasan Şaş'a bıraktı. Hasan Şaş'ın yerden vediği topa Necati haraketlendi. Necati'nin şutunda top Denizlisporlu oyuncuya çarparak kornere çıktı. 
     42. dakikada ceza alanı içinde Necati kafayla topu Hakan Şükür'e aktardı. Bu futbolcunun kontrol edemediği topa Song vurdu. Ancak meşin yuvarlak yandan auta gitti. 
     
</TEXT>
</DOC>
