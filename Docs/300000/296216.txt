<DOC>
<DOCNO> 296216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/soneko04.html </URL>
<DATE> 2004/12/09/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Borsa 22 bin 500 desteğinde tutunmaya çalışacak 
</HEADLINE>
<TEXT>

     Dün AB ile ilgili hazırlanan ikinci taslakta Ankara'yı memnun etmeyen ifadelerin yer alması ve bunun yarattığı tedirginlikle yüzde 2'ye yakın değer kaybeden borsa bugün 22 bin 400-500 desteğinin üzerinde kalmaya çalışacak. 
     Piyasa için belirleyici en önemli konunun AB olduğunun altını çizen uzmanlar, üye ülkelerden gelecek açıklama ve raporların borsa üzerinde etkili olmaya devam edeceğini belirtiyorlar. 
     İkinci taslağın etkisinin yanında sanayi üretiminin de beklenenin altında kalması, dün borsanın 22 bin 500 desteğinin altına sarkmasına neden oldu. Bu seviyede gelen tepki alımları ile tekrar 22 bin 600'lü rakamlara çıkan borsada ilk hedef 22 bin 400-500 bandının üzerinde kalmak olacak. 
     
     22 bin 400-500 bandı önemli 
     Söz konusu seviyenin önemli bir destek seviyesi olduğuna işaret eden uzmanlar, bu seviyenin kırılması halinde düşüşün 22 bin sınırına kadar devam edebileceğini kaydediyorlar. 
     Özellikle AB ile ilgili tedirginliklerin artması durumunda 22 bin 500 desteğinde borsanın zorlanabileceğine işaret eden uzmanlar, mevcut şartlarda ise bu seviyede tutunabileceğini dile getiriyorlar. 
     
</TEXT>
</DOC>
