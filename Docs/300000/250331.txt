<DOC>
<DOCNO> 250331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sontur33.html </URL>
<DATE> 2004/06/23/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Sivas'ta iki aile arasındaki kavga 1 kişinin ölümüne rağmen bitmedi 
</HEADLINE>
<TEXT>

     Sivas'ta, iki aile arasında çıkan kavgayı önlemeye çalışan kişi, bıçaklanarak öldürüldü. 6 kişinin yaralandığı kavgayla ilgili 13 kişi gözaltına alındı. Bıçaklanarak öldürülen kişinin toprağa verilmesinin ardından, mahallede yeniden kavga çıktı. Biri çocuk 2 kişinin yaralandığı, 1 evin de kısmen yandığı kavga nedeniyle mahalle polis ekipleri tarafından ablukaya alındı. 
     Mehmet Akif Ersoy Mahallesi'nde, akraba iki aile arasında, ailevi nedenlerle kavga çıktı. 
     Mahalle ortasında, sopa ve bıçakların da kullanıldığı kavganın büyümesini önlemeye çalışan Gülhüseyin Asanakut'u 57 , akrabası olduğu öğrenilen Bayram B. 44 bıçakladı. 
     Sultan 1. İzzettin Keykavus Devlet Hastanesi'ne kaldırılan Asanakut, müdahalelere rağmen hayatını kaybetti. 
     Mahallede ve hastanede geniş güvenlik önlemi alan polis ekipleri, 6 kişinin yaralandığı kavgayla ilgili 13 kişiyi gözaltına aldı. 
     Emniyetteki sorgu ve işlemleri tamamlanan Bayram B. ile kavgaya karıştığı belirtilen 13 kişi adliyeye sevk edildi. 
     
     CENAZEDEN SONRA YENİDEN KAVGA 

     Ailevi nedenlerle çıkan kavgayı önlemeye çalışırken bıçaklanarak öldürülen Sivas Belediyesi İtfaiye Müdürlüğü'nde görevli Gülhüseyin Asanakut'ın 57 cenazesi mahalledeki Bahçelievler Camii'nde kılınan namazın ardından toprağa verildi. 
     Cenaze töreninden dönen Asanakut'un yakınları ile cinayet iddiasıyla gözaltına alınan Bayram Bayramlı'nın 44 akrabaları arasında mahallede tekrar kavga çıktı. 
     Kavgada, Bayramlı'nın ailesinden olduğu öğrenilen Ali Arpa ve 4 yaşındaki Kürşat Arpa yaralandı. 
     Salim Arpa'nın evinin de kısmen yandığı olay nedeniyle, mahalleye, çok sayıda güvenlik gücü, itfaiye ve sağlık ekipleri sevk edildi. 
     Yangın kısa sürede söndürülürken, olaya karıştıkları tespit edilen kadın ve çocukların da aralarında bulunduğu çok sayıda kişi gözaltına alındı. 
     Sivas Emniyet Müdürü Yahya Bal da olay yerine gelerek incelemelerde bulundu. 
     Kavga nedeniyle mahalleye panzerli ekipler sevk edildi. Polis, mahalleyi abluka altına aldı. 
     Gülhüseyin Asanakut'ın öldürülmesi olayıyla ilgili gözaltına alınan zanlı Bayram B. ve olaya karıştığı belirtilen 13 kişi, Sivas Cumhuriyet Başsavcılığı'na sevk edilmişti. 

     
</TEXT>
</DOC>
