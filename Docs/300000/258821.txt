<DOC>
<DOCNO> 258821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sontur10.html </URL>
<DATE> 2004/07/28/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Türkiye, AİHM'de büyük ceza yedi... 
</HEADLINE>
<TEXT>

     Avrupa İnsan Hakları Mahkemesi'nde AİHM 
     sonuçlandıran çok sayıda dava için Türkiye, toplam 198 bin euro 360 milyar lira tutarında tazminat ödemeye mahkum oldu. 
     
     İKİNCİSOY DAVASI 
     AİHM, PKK'ye yardım ve yataklık yaptığı gerekçesiyle gözaltına aldıktan sonra öldürülen Mehmet Şah İkincisoy'un yakınlarının şikayeti üzerinde açılan davada Avrupa İnsan Hakları Sözleşmenin yaşam hakkına ilişkin maddesinin ihlal edildiği kanısına vardı. İkincisoy'un yakınları için toplam 47 bir euro 85.5 milyar lira tazminat kararlaştırılırken 
     İkincisoy'un gözaltına tutulan kardesi Halil'e ayrı olarak 4 bin euro de ödenecek. 
     
     DOSTANE ÇÖZÜM 
     Oğulları Bülent güvenlik güçlerince ateşlenen roket sonucunda vefa eden İsmail ve Hamım Çelik'in 1998 yılında yaptığı başvuru üzerine açılan dava ise "dostane çözüm" ile sonuçlandı. Türkiye, davanın silinmesi karşılığında İsmail ve Hanım Çelik'e verilen maddi ve manevi zarar için toplam 60 bin euro 109.1 milyar lira tazminat ödemeyi kabul etti. 
     
     ERTUĞRUL KÜRKÇÜ'YE TAZMİNAT 
     Mahkeme Ertuğrul Kürkçü'nün 1998 yılında yaptığı başvuruya ilişkin davada Kürkçü'nün ifade özgürlüğünün ihlal edildiği kanısına vararak Türkiye'yi 5 bin 500 euro 10 milyar lira ödemeye mahkum etti. Kararda Kürkçü'nün, merkezi ABD'de bulunan Human Rights Watch adlı insan hakları örgütünün Güneydoğu'daki operasyonlara katılan askerlerin ifadelerinin yer verildiği bir raporu tercüme ettiği gerekçesiyle 10 ay hapis cezasına çarptırıldığı ancak bu cezanın daha sonra para cezasına çevrildiği belirtildi. 
     
     DİĞER DAVALAR 
     AİHM tarafından karara bağlanan diğer davalarda Avrupa İnsan Hakları Sözleşmesinin çeşitli maddelerinin ihlal edildiği savunularak Türkiye'nin 29 bin 500 ile bin 500 euro arasında değişen tazminatlar ödemesi kararlaştırıldı. 
     
</TEXT>
</DOC>
