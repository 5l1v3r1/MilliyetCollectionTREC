<DOC>
<DOCNO> 297682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sontur39.html </URL>
<DATE> 2004/12/14/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Lise öğrencisi okul önünde bıçaklandı 
</HEADLINE>
<TEXT>

     Pendik'te bir lise öğrencisi, okul önünde tartıştığı kişiler tarafından kol ve sırtından bıçaklanarak yaralandı. 
     Alınan bilgiye göre, Çamçeşme Mahallesi'ndeki Alpaslan Lisesi 1. sınıf öğrencisi Tahir Uraz 15 , aynı okulda eğitim gören ağabeyi Ayetullah Uraz ve arkadaşı Meclan Yılmaz ile okuldan çıktı. Ancak okul önünde karşılaştıkları 2 kişi, Meclan Yılmaz'a sataştı. 
     Tahir Uraz, sözlü olarak başlayan tartışmanın kavgaya dönüşmesi üzerine sol kolu ve sırtından aldığı bıçak darbeleriyle yaralandı. 
     Uraz, ağabeyi ve çevredeki vatandaşların yardımıyla kaldırıldığı Kartal Dr. Lütfi Kırdar Eğitim ve Araştırma Hastanesi'nde tedavi altına alındı. 
     Polis, olaydan sonra kaçan 2 kişinin yakalanması amacıyla çalışma başlattı. 
     
</TEXT>
</DOC>
