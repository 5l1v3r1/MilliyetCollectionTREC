<DOC>
<DOCNO> 282176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/soneko32.html </URL>
<DATE> 2004/10/21/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
ABD'de stokların gerilemesi, petrol fiyatlarını yükseltti... 
</HEADLINE>
<TEXT>

     ABD'de yaklaşan kış öncesi rafineri ürün stoklarının geçen hafta gerilediğinin açıklanması, uluslararası borsalarda petrol fiyatlarının rekor seviyelere yakın seyretmesine neden oldu. 
     New York Borsası'nda 47 sent yükselen ABD hafif petrolünün varili 54.88 dolara ulaştı. Borsa tarihinin en yüksek fiyatı, hafta başında görülen 55.33 dolardı. 
     Londra Borsası'nda işlem gören Brent petrolü ise 60 sentlik yükselişle 51.12 dolara çıktı. 
     ABD Enerji Bilgi İdaresi'nin geçen hafta ülkenin ticari rafineri ürün stoklarının 1.9 milyon varillik gerilemeyle 119 milyon varile indiğini açıklaması, yaklaşan kış öncesi stoklarda artış bekleyen piyasalarda tedirginliği artırdı. 
     Geçen yılın aynı döneminin yüzde 9.5 altında bulunan rafineri stoklarında özellikle ısınma amaçlı ürünlerde yaşanan gerileme, endişe kaynağı olmayı sürdürüyor. 
     OPEC Başkanı Purnomo Yusgiantoro ise Kuzey Yarımküre'de yaklaşan kış öncesi artan talebinin karşılanması için 11 üyeli kartelin mümkün olan en kısa zamanda 11 üyeli kartelin petrol arzını artıracağını kaydetti. 
     
</TEXT>
</DOC>
