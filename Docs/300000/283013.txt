<DOC>
<DOCNO> 283013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/guncel/axgun01.html </URL>
<DATE> 2004/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Memurlar emekli oldu kütüphaneler kapandı 
</HEADLINE>
<TEXT>


İstanbul'da binlerce kişiye hizmet veren 2 kütüphane, emekli olan memurların yerine atama yapılmadığı için aylardır kapalı. Halk ve öğrenciler kızgın, kitaplar ise çürüyor 

GÜRKAN AKGÜNEŞ İstanbul 

Kültür ve Turizm Bakanı Erkan Mumcu kitaba ilgisizlikten yakınırken, İstanbul'da bakanlığına bağlı kütüphanelerin kapısına, memur atanmadığı için kilit vuruluyor. 
Pendik Güzelyalı Halk Kütüphanesi'nin memuru bir yıl önce emekli oldu. 8 ilköğretim okulu, 2 lisenin yanı sıra bölge halkına da hizmet veren kütüphane, memuru olmayınca kapandı. Yılda yaklaşık 13 bin kişinin yararlandığı kütüphaneye h l yeni bir memur atanmadı. Muhtarlık binasının üst katında hizmet veren kütüphaneye her gün onlarca kişinin geldiğini belirten Güzelyalı Mahallesi Muhtarı Osman Türk, "Vatandaşlar, kütüphane neden kapalı diye bize soruyor. Memur atanması için girişimde bulunduk ancak sonuç alamadık" dedi. 

Adalar da kütüphanesiz 
Kınalı, Burgaz ve Büyükada sakinlerine de hizmet veren Heybeliada Halk Kütüphanesi'nin 22 yıllık memuru Fevzi Günay Şubat 2001'da emekliliğe ayrıldı. Yılda ortalama 10 bin okuyucusu bulunan bölgenin tek kütüphanesine atama yapılmadı, 15 bin kitap kapalı kapılar arkasında kaldı. 
Kütüphanenin kapatılması öğrencileri de zor durumda bıraktı. Lise 2. sınıf öğrencisi Samet Bulca, "Derslerimize yardımcı kaynaklar buluyorduk. Ayrıca güzel romanlar da vardı. Şimdi çok gerekli olduğunda vapurla karşı yakaya geçmek zorunda kalıyoruz" dedi. Emekli olduktan sonra dükk n açan Günay, kitapların rutubet ve bakımsızlıktan zarar görebileceğini söyledi. 
Depremde hasar gördüğü için kapanan, onarımda bulunan kütüphaneler de var. Yazma eserlerin bulunduğu Laleli'deki tarihi Ragıppaşa Kütüphanesi depremde hasar görünce kapatıldı. Kütüphanenin altındaki dükk nlar ise hizmet vermeye devam ediyor. Çeliktepe Halk Kütüphanesi de onarım nedeniyle kapalı tutuluyor. 


</TEXT>
</DOC>
