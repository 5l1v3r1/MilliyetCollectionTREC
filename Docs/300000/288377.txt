<DOC>
<DOCNO> 288377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/son/sonspo03.html </URL>
<DATE> 2004/11/12/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Ekim ayının en başarılı hakemi Serdar Tatlı seçildi... 
</HEADLINE>
<TEXT>

     Türk Kalp Vakfı tarafından BP Petrolleri A.Ş'nin sponsorluğunda düzenlenen ''Ayın Futbol Hakemi'' yarışmasında ekim ayının en başarılı hakemi olarak Serdar Tatlı seçildi. 
     Jüriden 9 oy alan Serdar Tatlı, ekim ayının en başarılı hakemi olurken, Cüneyt Çakır'a 8, Fırat Aydınus'a 6, Cem Deda'ya da 3 oy çıktı. 
     Jüri toplantısına Futbol Federasyonu Başkanı Levent Bıçakcı, Futbol Federasyonu Merkez Hakem Kurulu Başkanı Sabri Çelik, Türkiye Milli Olimpiyat Komitesi Başkanı Togay Bayatlı da konuk olarak katıldı. 
     Toplantıda, yarışmada ağustos ve eylül aylarının en başarılı hakemleri seçilen Fırat Aydunus ile Mustafa Çulcu'ya ödülleri verilirken, Türk Kalp Vakfı Yönetim Kurulu Başkanlığı'na getirilen Hayati Babaoğlu için, aynı zamanda meslek yaşantısında 30. yılına girmesi nedeniyle sürpriz yapılarak, pasta kesildi. 
     
</TEXT>
</DOC>
