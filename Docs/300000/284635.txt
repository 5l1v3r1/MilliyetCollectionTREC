<DOC>
<DOCNO> 284635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/soneko07.html </URL>
<DATE> 2004/10/30/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
ABD başkanlık seçimleri arifesinde borsalar bekleyişte... 
</HEADLINE>
<TEXT>

     Uluslararası borsalarda geçen hafta, ABD Doları, Japon Yeni dışındaki önemli para birimleri karşısında değer kazanırken, altın fiyatları geriledi. 
     ABD ekonomisiyle ilgili son verilerin karamsarlığa yol açması, uluslararası döviz piyasalarında doların önemli paralar karşısında son ayların en düşük seviyelerine inmesine neden oldu. 
     ABD Doları'nın Avrupa döviz borsalarında önemli para birimleri karşısında hafta başı ve sonundaki değerleri şöyle 
     
     
PARA BİRİMİ CUMA PAZARTESİ Japon Yeni 106.11 106.31 İsviçre Frangı 1.2198 1.1957 Kanada Doları 1.2198 1.2193 
     Londra döviz piyasasında Pazartesi 1.2809 dolardan kapanan euro, Cuma kapanışta 1.2714 dolara geriledi. 
     Aynı borsada Pazartesi 1.8434 dolardan kapanan İngiliz Sterlini de hafta sonuna 1.8311 dolara indi. 
     
     ALTIN FİYATLARI 
     Altının ons fiyatı bazı borsalarda pazartesi ve cuma kapanışları itibariyle şöyle 
     
     
BORSA CUMA PAZARTESİ Londra 426.00 429.00 Zürih 425.25 428.38 Hong Kong 425.75 428.65 
     Londra Borsası'nda gümüşün ons fiyatı Pazartesi kapanışta 7.38 dolardan işlem görürken, Cuma günkü kapanışta 7.16 dolara geriledi. 
     
     MENKUL KIYMET PİYASALARI 
     ABD Başkanlık seçimlerini bekleyen ABD borsaları, hafta sonuna doğru yükselişle kapandılar. 
     Bu arada, dün gece El Cezire televizyonunda yayınlanan El Kaide örgütünün lideri Usame Bin Ladin'in açıklamalarının, başkanlık seçimleriyle birlikte, gelecek hafta borsaları etkilemesi bekleniyor. 
     Wall Street'teki endeksler, ekonomiye ilişkin verilerin etkisiyle haftasonuna doğru değer kazandılar. Özellikle, ekonomide, az da olsa canlanma olduğunu gösteren büyüme verileri, cuma günü edeksleri olumlu etkiledi. 
     ABD ekonomisi, yılın üçüncü çeyreğinde yüzde 3.7 oranında büyüdü. 
     ABD Ticaret Bakanlığı verilerine göre, ekonomi, üçüncü çeyrekte, bir önceki dönemine göre daha fazla büyüdü, ancak analistlerin beklendiği kadar yeterli büyüme göstermedi. 
     Artan petrol fiyatlarının, ekonomik canlanmayı olumsuz etkileyebileceği belirtiliyor. 
     Bu arada, ABD'de Merkez Bankası'nın, 10 Kasım'daki toplantısında fazi oranlarını yeniden arttırması bekleniyor. Enflasyonun kontrol altında olmasına rağmen, faiz arttırımı kararı bekleniyor. 
     New York Borsası'nda geçen hafta, Dow Jones Endeksi yüzde 2.76 oranında değer kazanarak 10,027.47 puandan kapandı. 
     Nasdaq Bileşik Endeksi, yüzde 3.13 oranında değer kazanarak 1,130.20 puandan kapandı. 
     Standard and Poor's 500 endeksi, yüzde 3.13 oranında yükselerek 1,974.99 puandan kapandı. 
     Ekim ayı genelinde ise Dow Jones endeksi, yüzde 0.5 oranında değer kaybederken, Nasdaq Bileşik endeksi yüzde 4.1 oranında yükseldi. Standard and Poor's 500 endeksi yüzde 1.4 oranında değer kazandı. 
     Tokyo Borsası'nda Nikkei Endeksi, yüzde 0.75 oranında değer kaybederek, 10,771.42 puandan haftayı kapattı. 
     Londra'daki FTSE 100 endeksi, hafta içinde 8.8 puan değer kazanarak 4,624.2 puandan haftayı kapattı. 
     Frankfurt'taki DAX endeksi, hafta içinde 25.11 puan yükselerek 3960.25 puandan kapandı. 
     Paris CAC-40 endeksi, hafta içinde ortalama 19.65 puan kazanarak, cuma günü 3706.82 puandan kapandı. 
     
     PETROL FİYATLARI 
     Ham Petrol fiyatları, ABD'nin, petrol arzının arttığının bildirilmesiyle biraz gerilemeye başladı. ABD'nin rafineri ürün stoklarının beklentilerin üzerinde artması, uluslararası borsalarda petrol fiyatlarını geriletti. 
     Enerji Bakanlığı'nın verilerine göre, geçen hafta 4 milyon varil yükselen ABD'nin işlenmiş ürün stokları, 283.4 milyon varile çıktı. Ülkede yaklaşan kış öncesi ısınma amaçlı ürün stokları ise 2.4 milyon varillik artışla 116.6 milyon varil oldu. 
     New York Borsası'nda, ABD'nin Batı Teksas türü petrolünün Aralık ayı varil teslim fiyatı 51.46 dolardan işlem gördü. 
     Londra'da Brent türü Kuzey Denizi petrolünün Aralık ayı varil teslim fiyatı ise 48.98 dolar düzeyinden işlem gördü. 
     Bu arada, dünya petrol harcamalarının, artan talep ve yükselen fiyatlar nedeniyle 300 milyar dolar düzeyine doğru ilerlediği bildirildi. 
     Yapılan hesaplamalara göre, dünya genelindeki toplam petrol harcamalarının, geçen yıla göre yüzde 27 oranında artarak 295 milyar dolar düzeyine çıkacağı tahmin ediliyor. 
     
</TEXT>
</DOC>
