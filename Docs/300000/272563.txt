<DOC>
<DOCNO> 272563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/yasam/yas01.html </URL>
<DATE> 2004/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavga AMATEM'de bitecek 
</HEADLINE>
<TEXT>


Niran Ünsal ile Peker Açıkalın, kızları Şirin'in velayet davasında uyuşturucu kullanıp kullanmadıklarını belirlemek amacıyla AMATEM'e gönderiliyor 

GÖKHAN KARAKAŞ 

Sanatçı Niran Ünsal ile tiyatrocu Peker Açıkalın'ın kızların Narin Şeker'in velayet davasında, uyuşturucu bağımlısı olup olmadıklarının belirlenmesi için Alkol ve Madde Bağımlılarını Tedavi Merkezi'ne AMATEM gönderilmesine karar verildi. Açıkalın'ın, Ünsal'dan olan kızı Narin'in velayetini almak için açtığı davaya dün devam edildi. 
Duruşmada, çocuğun anneye verilmesi yönünde görüş belirten bilirkişi raporuna itiraz eden Açıkalın'ın avukatı Cem Sofuoğlu, bir uzman doktorun kokain maddesinin kullanıcıdaki etkilerini anlatan raporu mahkemeye sunarak Ünsal'ın, daha önce uyuşturucu kullanmaktan mahk m olduğunu belirtti. 

Kamu davası açıldı 
Ünsal'ın avukatı Ayhan Algantürk ise, Açıkalın hakkında esrar kullanmaktan kamu davası açıldığını ve davanın sürdüğünü söyledi. Mahkeme, Ünsal ve Açıkalın'ın Bakırköy Ruh ve Sinir Hastalıkları Hastanesi AMATEM Merkezi'ne gönderilerek, uyuşturucu bağımlısı olup olmadıkları veya sık sık uyuşturucu kullandıklarına dair belirti bulunup bulunmadığının belirlenmesine karar verdi. 


</TEXT>
</DOC>
