<DOC>
<DOCNO> 258710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sondun11.html </URL>
<DATE> 2004/07/28/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Savaş yanlısı pizzacı, yine işinden oldu 
</HEADLINE>
<TEXT>

     Danimarka'da geçen yıl hükümetleri Irak savaşına destek vermediği için Fransız ve Alman turistlere servis yapmayan ve 8 gün hapis cezasına çarptırılan pizzacı, Alman ve Fransızlara servis yapmayı yine reddederek işinden oldu. 
     Ülkenin batısındaki Fanoe Adası'nda bulunan pizza dükkanının önüne, parmaklıklar arkasında Fransız ve Alman bayraklarının renklerine boyanmış insanların görüntülerinin bulunduğu iki poster asan Aage Bjerre, ayrımcılıktan suçlu bulunmuş, verilen para cezasını ödemeyi reddettiği için de 8 gün hapis yatmıştı. 
     Olaydan sonra Faeroe Adası'na göç eden Bjerre'nin, Klaksvik kasabasındaki bir pizzacıda yeniden iş bulduğu, ancak yine aynı gerekçeyle Fransız ve Alman turistlere pizza satmayı reddetmesi üzerine işinden olduğu belirtildi. 
     Bjerre'nin, bundan sonra geçimini sağlamak için internetten Amerikan yanlısı sloganların basılı olduğu tişörtler satmaya karar verdiği kaydedildi. 
     
</TEXT>
</DOC>
