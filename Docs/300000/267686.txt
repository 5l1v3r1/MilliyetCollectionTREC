<DOC>
<DOCNO> 267686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/ekonomi/eko03.html </URL>
<DATE> 2004/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Asılsız bankacılık haberine 3 yıl hapis 
</HEADLINE>
<TEXT>


Kredi kuruluşları kanun taslağına göre, bir bankanın itibarına zarar verecek asılsız haberleri yayanlara üç yıla kadar hapis cezası verilecek 

AHMET ERHAN ÇELİK Ankara 

Bir banka veya özel finans kurumunun itibarını kırabilecek, şöhretine veya servetine zarar verebilecek "asılsız haber, görüş ve söylenti" yayanlar, 1 yıldan 3 yıla kadar hapis cezasına çaptırılacak. Bu kişiler ayrıca 10 bin Yeni Türk Lirası'ndan YTL 10 milyar Türk Lirası , 30 bin YTL'ye 30 milyar Türk Lirası kadar ağır para cezası ile karşılacak. 

Cezalar YTL'ye çevrildi 
Önümüzdeki yılbaşında yürürlüğe girmesi öngörülen kredi kuruluşları kanun taslağında cezalar ve diğer akçeli düzenlemeler, aynı tarihte yürürlüğe girecek YTL cinsinden yeniden düzenlendi. Mayısta hükümete iletilen taslakta, "asılsız olsun ya da olmasın" bankalar ve özel finans kurumlarıyla ilgili itibar zedeleyici haber yayımı yapanlara ceza verileceği belirtilirken BDDK'nın 30 Ağustos tarihli son taslağında cezaya tabi haberlerde "asılsız" olması şartı getirildi. 

'Bankalar güvenilir değil' diyen cezalandırılacak Basılmış eserler ya da radyo, televizyon, video, internet, kablolu yayın ve elektronik bilgi iletişim araçları ve benzeri yayın araçlarıyla asılsız haber ve görüş yayanları cezalandırmayı öngören düzenlemeler, "itibarı zedeleyici" ve finansal piyasalara duyulan güveni sarsıcı hareketler" başlıklarıyla ifade edildi. Taslağın 162 ve 163. maddelerindeki cezai düzenlemeler özetle şöyle 
Asılsız isnatlarda bulunan veya bu nitelikte haber yayını yapanlar 1 yıldan 3 yıla kadar hapis, 10 bin YTL'den 15 bin YTL'ye kadar ağır para cezası ile cezalandırılacak.Herhangi bir banka veya özel finans kurumu asılsız haber yüzünden zarar görürse ceza miktarları 6'ta 1 oranında artırılacak.Genel olarak bankaların veya özel finans kurumlarının güvenilir olmadığını ifade eden görüş ve söylentileri yayanlara ise daha ağır cezalar verilmesi öngörüldü. Örneğin "Bankalar güvenilir değil" görüşünü yayımlayan bir gazetenin sorumluları 1 yıldan 3 yıla kadar hapis ve 15 bin YTL'den 30 bin YTL'ye kadar ağır para cezası ile cezalandırılacak.Eğer bu görüş ve söylentiler yüzünden özel veya kamusal bir zarar doğarsa cezalar 6'da 1 oranında artırılacak. 

</TEXT>
</DOC>
