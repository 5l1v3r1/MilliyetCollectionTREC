<DOC>
<DOCNO> 295493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sondun39.html </URL>
<DATE> 2004/12/07/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
AGİT toplantısından anlaşma çıkmadı 
</HEADLINE>
<TEXT>

     Avrupa Güvenlik ve İşbirliği Teşkilatı'nın AGİT Bulgaristan'ın başkenti Sofya'da dün başlayan 12. dışişleri bakanları toplantısı anlaşmaya varılamadan sonra erdi. 
     Toplam 20 karar tasarısının onaylandığı toplantıda, ortak sonuç bildirisi ve Ukrayna'daki gelişmeler konusunda AGİT'in görüşünü ortaya koyacak bildiride anlaşma sağlanamadı. Anlaşmazlık nedeniyle her iki bildiri de yayımlanamadı. 
     Ortak bildirinin yayımlanmamasını üzüntüyle karşılayan Avrupa Birliği'nin Dönem Başkanı Hollanda'nın Dışişleri Bakanı Bernard Bot, "Yapılan uzun görüşmeler ve kararlı gayretlere rağmen AGİT üyelerinin kilit konularda anlaşmaya varamaması Avrupa Birliği'ni üzmüştür" dedi. 
     Bot AB'nin, Ukrayna, Moldova ve Gürcistan'daki gelişmeler konusunda görüş birliğine varılamamasından da büyük üzüntü duyduğunu belirtti. 
     GİT 12. dışişleri bakanları toplantısının ortak bildiri yayımlanmadan sona ermesinin ardından AGİT dönem başkanlığı görevini Slovenya Dışişleri Bakanı Dimitri Rupel devraldı. 
     Dönem başkanlığını Rupel'e devreden Bulgaristan Dışişleri Bakanı Solomon Pasi, AGİT'in dünya barışının ve istikrarının korunmasında önemli roller oynamaya devam edeceğini söyledi. 
     
</TEXT>
</DOC>
