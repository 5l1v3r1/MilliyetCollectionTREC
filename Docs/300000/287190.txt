<DOC>
<DOCNO> 287190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sonspo34.html </URL>
<DATE> 2004/11/08/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
A. Sebatspor Bir galibiyetten sonrası kesinlikle gelecek... 
</HEADLINE>
<TEXT>

     Akçaabat Sebatspor Başkanı Veli Sezgin, bir galibiyet elde ettikten sonra gerisinin geleceğini söyledi. 
     Sezgin, AA muhabirine yaptığı açıklamada, iyi takım olduklarını ve bunu da herkesin gördüğünü ifade ederek, ''Takımın üzerinde bir moralsizlik var. O moralsizlik zincirini kıramıyoruz'' dedi. 
     Hiçbir zaman inançsızlık ve güvensizliğe kapılmadıklarını vurgulayan Sezgin, ''Bir galibiyetten sonrası kesinlikle gelecek. Kulüpte yönetim kurulu ile teknik kadro, futbolcular ve teknik yönetim arasında en ufak bir sorun bile yok'' diye konuştu. 
     Gençlerbirliği maçının kendileri için dönüm maçı olacağını da vurgulayan Sezgin, şöyle devam etti 
     ''Gençlerbirliği deplasmanından alacağımız bir 3 puan bizim için sıçrama tahtası olacaktır. Bu puan ile ilerdeki haftalara moralle başlayacağız. İlk yarıda kaybettiğimiz puanlara rağmen aklımızın uçundan yüzde 1 bile düşme geçmiyor. Teknik kadroya ve oyunculara sonsuz güvenimiz var.'' 
     
</TEXT>
</DOC>
