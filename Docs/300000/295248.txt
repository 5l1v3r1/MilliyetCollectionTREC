<DOC>
<DOCNO> 295248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sonspo13.html </URL>
<DATE> 2004/12/06/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Yunan derbisine Rivaldo damgası 
</HEADLINE>
<TEXT>

     Yunanistan'ın en büyük derbisinden mutlu ayrılan taraf Olympiakos oldu. Panathinaikos ile Olympiakos arasındaki maçta ev sahibi takım kendi sahasında 1-0 galip geldi. 
     Bu hafta öncesi ligde ikinci sırada bulunan Olympiakos'un golünü 27. dakikada Brezilyalı yıldız Rivaldo kaydetti. Rivaldo, kazanılan serbest vuruşta müthiş bir şut çıkararak Panathinaikos filelerini havalandırdı. 
     Dokuz haftada 20 puan toplayan Olympiakos puanını 23'e yükseltirken Panathinaikos 20 puanda kaldı. 
     
     G.Rangers fırsat tepti 

     İskoçya Ligi’nde şok... Glasgow Rangers, kümede tutunma mücadelesi veren rakibi Inverness ile deplasmanda 1-1 berabere kalarak, liderlik koltuğunu tekrar ele geçirme fırsatını tepti. Bayne’nin golüyle yenik duruma düşen Rangers, Hırvat golcü Prso ile 1 puanı kurtardı. Önceki gün Hibernian’ı 2-1 mağlup edip, yeniden zirveye kurulan Celtic ile G.Rangers arasında 1 puan fark var. 
     
</TEXT>
</DOC>
