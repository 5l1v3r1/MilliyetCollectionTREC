<DOC>
<DOCNO> 299581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sonspo46.html </URL>
<DATE> 2004/12/21/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Gaziantepspor hazırlıklarını bitirip Adayaman'a gitti... 
</HEADLINE>
<TEXT>

     Türkiye Kupası ikinci kademe maçında Adıyamanspor ile karşılaşacak olan Gaziantepspor, hazırlıklarını tamamladı. 
     Teknik direktör Nurullah Sağlam nezaretinde son hazırlıklarını Celal Doğan Tesisleri'nde yapan kırmızı-siyahlı ekip, idman sonrasında Adıyaman'a hareket etti. 
     Kırmızı-siyahlı ekipte, ülkesine giden Lazarov dışında eksik futbolcu bulunmuyor. 
     Nurullah Sağlam, yaptığı açıklamada, Türkiye Kupası'nı çok önemsediklerini ve bu yolda ilk rakipleri Adıyamanspor'u yenip, yollarına devam etmek istediklerini belirterek, ''Yoğun bir hazırlık döneminden geçtik. Futbolcularım, bir hafta boyunca hırslı ve istekli çalıştılar. İşimiz kolay değil. Adıyamanspor da bu maça galibiyet için çıkacak. Zor bir maç olacak, futbolcularım bu maçın ne kadar önemli olduğunun bilincinde. Adıyamanspor'u yenip, bir üst tura çıkmak ve Türkiye Kupası'nı kazanmak istiyoruz'' diye konuştu. 
     
</TEXT>
</DOC>
