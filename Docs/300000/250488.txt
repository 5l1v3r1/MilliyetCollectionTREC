<DOC>
<DOCNO> 250488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sondun32.html </URL>
<DATE> 2004/06/24/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
New York'ta Bush karşıtı 'Fahrenheit 9 11' filmine büyük ilgi 
</HEADLINE>
<TEXT>

     ABD'de tartışma yaratan ''Fahrenheit 9 11'' filmi, New York'taki ön gösteriminde seyirci rekoru kırdı. 
     Başkan George W. Bush ve Irak savaşına eleştirel gözle bakan film, henüz resmen vizyona girmeden yapılan ön gösteriminde, New York sinemalarının tek günlük hasılat rekorlarını kırdı. 
     Filmin dağıtım şirketi, New York'un önde gelen sinema salonlarından Loew's sinemasının 1997'de ''Men in Black'' filmine ait olan 43 bin dolarlık tek günlük hasılat rekorunun, 49 bin dolarla ''Fahrenheit 9 11'' filmine geçtiğini açıkladı. 
     Lincoln Plaza sinemasının 2000'deki ''Crouching Tiger, Hidden Dragon'' adlı filmle elde ettiği 24 bin dolarlık hasılat rekorunu da ''Fahrenheit 9 11'' filminin 30 bin dolar gişe hasılatıyla kırdığı belirtildi. 
     Bush ailesiyle, Usame bin Ladin'in yakınlarının da aralarında bulunduğu zengin Suudi aileleri arasındaki iş ilişkileri bağlantısını gündeme getiren film, tüm ABD'de yarın 868 sinemada gösterime girecek. 
     
</TEXT>
</DOC>
