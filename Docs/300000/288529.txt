<DOC>
<DOCNO> 288529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/yazar/tamer.html </URL>
<DATE> 2004/11/13/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Siemens'te CEO Pierer'e Çince veda 
</HEADLINE>
<TEXT>

47 yaşındaki yeni CEO Kleinfeld, Almandan çok Amerikalı gibi. Basın toplantısında Çince sorunun anlaşılması zaman aldı 
MÜNİH 

75 milyar euroluk cirosu ve 190 ülkede 430 bin çalışanıyla dünya devi Alman Siemens'te yepyeni bir dönem başlıyor. Grubun 12 yıllık CEO'su 63 yaşındaki Dr. Heinrich von Pierer, koltuğunu yılbaşından sonra 47 yaşındaki Dr. Klaus Kleinfeld'e devrediyor. 
Von Pierer'in son basın toplantısı ve veda yemeği için, Fransa'dan Slovenya'ya, Çek Cumhuriyeti'nden ABD'ye ve tabii ki son dönemin olmazsa olmaz Çin'inden gelen 175 meslektaşımla birlikte Münih'teyim. 
Ben von Pierer'i ilk kez Ocak 1994'te, yani 11 yıl önce Münih'teki uluslararası basın toplantısında, henüz çiçeği burnunda bir CEO iken dinlemiştim. Sonraki yıllarda da Pierer'in basın toplantılarına defalarca katıldım ve böylelikle sadece Siemens'teki gelişmeleri değil, dünya ekonomisindeki başdöndürücü dönüşümü de avucumun içinde hissetme imk nı buldum. 

Nereden nereye 
Münih'e gelirken von Pierer'le ilgili köşe yazılarımı da yanıma almıştım. Başlıklardan bazılarının üzerinden geçersek, ne demek istediğimi daha iyi anlayacaksınız 
Ocak 1994 Siemens aksırıyorsa, Almanya nezle demektirTemmuz 95 Siemens ucuz işgücünün peşindeTemmuz 96 Varsa yoksa Asya Siemens'in aldığı siparişler Almanya'da azalırken, Güneydoğu Asya'da 30 arttıAralık 96 Siemens Almanya'ya bay bay diyorEkim 97 Alman kimliğinden çokkültürlülüğe 150. yıldönümünde SiemensTemmuz 98 Siemens'i ayakta tutan, 45 bin kişilik Ar - Ge ordusuAralık 98 Siemens'te fırtınalı dönem. Pierer Siemens'i hallaç pamuğu gibi atıyor. Amaç küresel ekonomide pozisyon almak. Şirketler satılıyor, şirketler alınıyor...Aralık 99 Almanya ligi mi, dünya ligi mi Siemens'in yeni gözdesi elektronik ticaretNisan 2001 Siemens cep telefonlarında pazar da artıyor, zarar da... 

Yeni CEO ABD'li mi 
Yukarıdaki başlıklarda, saf kan Almanken hızla uluslararasılaşmış bir devin, kendini nasıl sürekli dönüştürdüğünün öyküsü var aslında. Bu dönüşümleri gazete sayfalarından değil en yetkili ağızdan dinleyerek izlemiş biri olarak, bu son basın toplantısı ve veda yemeği benim için de tarihi ve duygulu bir olay oldu. 
İlk şaşkınlığım, İngilizceyi bile Alman aksanıyla değil Amerikalı gibi konuşan, son derecede güler yüzlü ve hareketli, her haliyle Almandan çok Amerikalıya benzeyen yeni başkan Dr. Kleinfeld'in elimi sıkıp kendini takdim etmesiyle başladı. Nerede bizim ağır - oturaklı von Pierer, nerede pazarlamada uzman gibi duran dinamik yeni CEO Dr. Kleinfeld 
Von Pierer yanımıza geldiğinde Dr. Kleinfeld Antalya'da nasıl denize girdiğini, dağlara nasıl çıktığını anlatıyor, Türkiye'yi övüyordu. Von Pierer, muzip bir ifadeyle bana dönüp "İnanma bu Amerikalılara. Doğru söyledikleri nereden belli Sen ve ben, yani biz Avrupalılar normal insanlarız. Bu Amerikalılar bir tuhaf" diye espri yaptı. 

Kuşak değişimi 
Almanya'nın simgelerinden Siemens'te, en üst yönetim kademesi olan CEO'nun kimliğine bile yansıyan bu dönüşümü von Pierer, ertesi günkü basın toplantısında şöyle özetledi 
"Siemens'de kuşak değişimi birkaç yıldır sürüyor. Sadece üst yönetimde değil, orta kademelerde ve daha altlarda da gençlerle yaşlıların ve farklı ülkelerde deneyim kazanmış olanların birarada çalışmalarına özen gösteriyoruz." 

İlk kez Çince soru 
Dünyadaki hızlı dönüşümün en çarpıcı özeti ise basın toplantısında son derecede akıcı bir Almancayla söze başlayıp, sorusunu kendi dilinde soran Çinli meslektaşımın yarattığı kargaşaydı. Soru sadece Almancaya çevrilebildi, çünkü İngiliz ve İspanyol çevirmenler Çince bilmiyordu Dolayısıyla salonun yarısı ne sorulduğunu anlayamadı. Küçük bir karışıklıktan sonra Çinli gazeteciden sorularını yeniden sorması istendi. O yine Çince sordu. Ancak bu kez sorun, İngilizce ve İspanyolca çevirilerin, Çince bilen Almanca çevirmenin söyledikleri esas alınarak, yani Almancadan yapılarak çözüldü. 

DEVAMI YARIN 



</TEXT>
</DOC>
