<DOC>
<DOCNO> 250020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sontur02.html </URL>
<DATE> 2004/06/22/ </DATE>
<TIME> 00.30 </TIME>
<AUTHOR>  </AUTHOR>
<HEADLINE>
"Söylemez Kardeşler Çetesi"ne operasyon... 
</HEADLINE>
<TEXT>

     İstanbul'da çıkar amaçlı suç örgütüne yönelik operasyonda, aralarında örgütün elebaşısı olduğu öne sürülen Mehmet Sena Söylemez'in de bulunduğu çok sayıda kişi gözaltına alındı. 
     AA muhabirinin aldığı bilgiye göre, bir dönem çeşitli olaylara karışan ve kamuoyunda ''Söylemez Kardeşler Çetesi'' olarak bilinen organize suç örgütüne yönelik olarak, İstanbul Organize Suçlar Şube Müdürlüğü ekiplerince çalışma başlatıldı. 
     Düzenlenen operasyonlarda, grubun elebaşısı olduğu belirtilen Mehmet Sena Söylemez ile kardeşlerinin de aralarında bulunduğu çok sayıda kişi gözaltına alındı. 
     Bu kişilerle birlikte çeşitli silahların da ele geçirildiği öğrenildi. 
     Mehmet Sena Söylemez ile diğer kişilerin Organize Suçlar Şube Müdürlüğü'ndeki sorguları sürüyor. 
     
</TEXT>
</DOC>
