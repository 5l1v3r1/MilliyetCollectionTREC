<DOC>
<DOCNO> 292869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/son/sonspo28.html </URL>
<DATE> 2004/11/28/ </DATE>
<TIME> 21.25 </TIME>
<AUTHOR>  </AUTHOR>
<HEADLINE>
Beşiktaş ikinci yarı açıldı... Samsunspor 2 - Beşiktaş 4 
</HEADLINE>
<TEXT>

     Karşılaşmanın uzatma dakikalarında Tümer, sol taraftan Samsunspor ceza alanı yan çizgisine indikten sonra topu, kale sahasının arka köşesinde bulunan Sergen'e gönderdi. Bu futbolcunun kafa vuruşunda top ağlara gidince karşılaşma, 4-2 Beşiktaş'ın üstünlüğü ile sona erdi. 
     
     İLK YARI 

     15. dakikada ani gelişen Samsunpor atağında, Ivanov'un arapasıyla bir anda kaleciyle karşı karşıya kalan Ayari vurmakta gecikince, Ramazan yatarak topa hakim oldu. 
     18. dakikada Pancu'nun kale alanına paralel gönderdiği topa kimse dokunamayınca, meşin yuvarlak auta çıktı. 
     28. dakikada Kirita'nın ceza alanı dışından vuruşunda, top direğin üstünden auta gitti. 
     29. dakikada sol taraftan ceza alanına gönderilen topla buluşan Ahmet Hassan'ın vuruşunda, savunmaya çarpan meşin yuvarlak kornere gitti. 
     32. dakikada sol çaprazdan Kirita sert vurdu. Top direğin yanından auta çıktı. 
     34. dakikada pozisyon gereği yere düşen Adnan'ın üzerine kasten bastığı gerekçesiyle Pancu, kırmızı kartla oyun dışı kaldı. 
     37. dakikada Kirita'nın ceza alanı dışından kaleyi karşıdan gören bir noktadan yaptığı vuruşta, yere çarptıktan sonra kaleye giden topu Ramazan son anda tokatlayarak dışarıya gönderdi. 
     42. dakikada Samsunspor'un ceza alanı dışından kazandığı serbest vuruşu kullanan Ayari'nin vuruşunda sonuç gelmedi ve ilk yarı 0-0 sona erdi. 
     
     İKİNCİ YARI 

     52. dakikada sol taraftan ceza alanına gönderilen topa Kais, gelişine vurdu, defans oyuncularına çarpan top kornere çıktı. Kullanılan korner atışında ön direk dibinde Caner, topu kale yerine auta gönderdi. 
     67. dakikada Beşiktaş 1-0 öne geçti. Tümer, sol taraftan kendi getirdiği topla ceza alanına girdikten sonra pasını uygun durumdaki Ahmet Hassan'a çıkardı. Bu futbolcuya da sadece topa vurmak kaldı 0-1 
     68. dakikada ev sahibi ekip beraberliği yakaladı. Bu dakikada gelişen Samsunspor atağında Emre'nin topa elle müdahelesini hakem Çulcu penaltı olarak değerlendirdi. Emre'yi de sarı kartla cezalandırdı. Penaltı atışını kullanan Kais, topu, kalecinin solundan filelere göndererek durumu 1-1 yaptı. 
     71. dakikada Beşiktaş tekrar öne geçti. Bu dakikada Samsunspor yarı sahasının sağ tarafında yaklaşık 25 metre uzaklıkta kazanılan serbest atışı Tümer kullandı. Bu futbolcunun mükemmel vuruşunda top ağlara gidince Beşiktaş 2-1 öne geçti. 
     77. dakikada sol taraftan geliştirdiği atakta Sergen, kendini yerde bulunca hakem Çulcu, ikinci kez penaltı noktasını gösterdi. Atışı kullanan Tümer, yerden bir vuruşla kaleci Kerem'in solundan topu ağlara görderdi 1-3 
     81. dakikada Fatih'in Erkan'a ceza alanı içindeki hareketini hakem Çulcu, penaltı olarak değerlendirdi. Atışı kullanan Kais, bu kez topu kalecinin sağından filelere göndererek durumu 3-2 yaptı. 

     KÜNYE 
     

SAMSUNSPOR 2 - BEŞİKTAŞ 4 Stat 19 Mayıs Hakemler Mustafa Çulcu xxx, Ekrem Kan xxx, Alper Ulusoy xxx Samsunspor Kerem xx, Kirita xx, Kais xxx, Adnan xxx, Ayari xx, Caner xx, Tamer xx, Musa x Dk. 66 Erkan xx , Şenol xxx, Kenan xx Dk. 76 Ergin xx , İvanov xx Beşiktaş Ramazan xx, Emre xx, Mustafa Doğan xxx, İbrahim Üzülmez xx, Juanfran xx Dk. 46 Tümer xxx , Tayfun xx Dk. 90 Tayfur , Ahmet Yıldırım xx, Ahmet Hassan xxx, Pancu x, İbrahim Akın xx Dk. 74 Sergen xx , Fatih xxx Goller Dk. 67 Ahmet Hassan, Dk. 68 penaltı ve Dk. 81 penaltı Kais, Dk. 71 ve Dk. 77 penaltı Tümer, Dk. 90 Sergen Sarı Kartlar Dk. 68 Emre Beşiktaş , Dk. 69 Kirita Samsunspor Kırmızı kart 34 Dk. Pancu Beşiktaş      
</TEXT>
</DOC>
