<DOC>
<DOCNO> 296402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/ekonomi/eko01.html </URL>
<DATE> 2004/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
17 Aralık için yabancılardan iki iyi haber 
</HEADLINE>
<TEXT>



Moody's AB zirvesi notumuzu değiştirmez İHSAN DÖRTKARDEŞ DHA 
Uluslararası kredi derecelendirme kuruluşu Moody's'in Başkan Yardımcısı Kristin Lindow, Türkiye'ye 17 Aralık'taki AB Zirvesi'nde ne yanıt verilirse verilsin Türkiye'nin kredi notunu değiştirmeyeceklerini söyledi. 
Amerika'nın Sesi Radyosu birçok siyasi gözlemcinin, AB'den 17 Aralık'ta çıkacak beklenmedik bir kararın Türk ekonomisi üzerinde olumsuz sonuçları olabileceğini dile getirdiğini bildirdi. Radyo, buna karşın Wall Street'in, zirveden çıkabilecek her türlü sonuca karşılık Türkiye'nin kredi notunu değiştirmeyeceğinin sinyallerini verdiğini kaydetti. Kredi derecelendirme kuruluşu Moody's'in Başkan Yardımcısı Kristin Lindow, zirvede 2005'in ilk yarısı için değilse bile hemen ertesinde bir müzakere süreci için anlaşma sağlanacağını tahmin ettiğini anlattı. Lindow, 17 Aralık'ta Türkiye ile ilgili çıkacak kararın kredi notunu değil, para piyasalarını etkileyeceğini kaydetti. Lindow, şöyle konuştu 

Döviz borcu uyarısı 
"Türkiye'nin şu andaki kredi notu ile 17 Aralık arasında fark olmasını beklemiyoruz. Zirvede 2005'in ilk yarısı için değilse bile hemen ertesinde bir müzakere süreci için anlaşma sağlanacağını tahmin ediyoruz. Türkiye'ye verdiğimiz kredi notundan çok eminiz ve zirvede karar ne olursa olsun, notumuzu değiştirmeyi düşünmüyoruz. Kredi notunda bizi ilgilendiren Türkiye'nin h l yüksek olan borç yüküyle aynı zamanda bu borçların uzunluğu ve vadesinin ne zaman biteceği. Türkiye'nin çok hızlı büyümesi ve uzun vadede AB üyesi olma ihtimali Türkiye'yi şu anda cazip konuma getiriyor." 
Türkiye'nin içinde bulunduğu borcun zaman içinde azalacağını tahmin ettiklerini anlatan Lindow, derecelendirme kuruluşlarını kaygılandıran asıl konunun bu borcun h l aşırı değer biçilmiş döviz kuruna bağlı olması olduğunu vurguladı. Moody's'in Başkan Yardımcısı Kristin Lindow, şöyle devam etti 
"Türkiye'nin borcunun zaman içinde yavaş yavaş azalacağını tahmin ediyoruz. Bizi kaygılandıran konu bu borcun h l aşırı değer biçilmiş döviz kuruna bağlı olması. Ancak, döviz kuruna tutarlı olarak aşırı değer biçileceğini beklemek doğru değil. Şu anda doların çok zayıf olması Türkiye'nin lehine. Ancak, yine de Türk lirası dünya pazarlarında rekabet gücüne sahip değil. Eğer Türk lirasının değeri daha da düşerse o zaman şimdi Türkiye'nin lehine gözüken durum aleyhine dönebilir." 

'AB'nin kararı, bizim yatırımımızı etkilemez' EKONOMİ SERVİSİ 
Renault Trucks Türkiye Genel Müdürü Gino Costa, "Türkiye yüksek potansiyeli olan güçlü bir ülke. 17 Aralık'ta nasıl bir karar çıkarsa çıksın Renault Trucks olarak yatırım kararımızda hiçbir değişiklik olmayacak" dedi. 
Şirketin 2004 yılı faaliyetleri ve 2005 yılı değerlendirme ve projeleri ile ilgili bilgi vermek üzere dün bir basın toplantısı yapan Renault Trucks Türkiye'nin yeni genel müdürü Gino Costa, Türkçe olarak yaptığı konuşmada, 2004 yılında ertelenmiş talebin piyasaya dönüşü nedeniyle iyi bir yıl geçirildiğini belirtti. 
Costa, şöyle dedi "Renault Trucks, 2004'te Türkiye'nin de dahil olduğu uluslararası pazarlarda, genişleme politikasını çok başarılı bir şekilde gerçekleştirerek, bir önceki yıla göre yüzde 108 artış gösterdi. 2004 yılında Renault Trucks çok başarılı bir satış performansı yakaladı. Ekim ayı sonu itibariyle 6 ton üzeri satışlarımızı bir önceki yıla göre yüzde 152 oranında artırdık. Geçen ekim ayı sonunda 580 olan Renualt Truck Türkiye 6 ton üzeri araç satışları, bu yılın aynı döneminde bin 462 adet olarak gerçekleşti." 
Türkiye'nin AB'ye girmesini 'can - ı gönülden' desteklediklerini belirten Costa, 17 Aralık'ta AB'den koşulsuz müzakere tarihi alınması halinde 2005 yılında pazarın önemli ölçüde genişleyeceğini tahmin ettiklerini, ancak olumsuz ihtimalin de pazarla ilgili karar ve beklentilerini değiştirmeyeceğini söyledi. Costa şöyle konuştu 
"Eğer 17 Aralık'ta negatif bir karar çıkarsa sadece Türkiye'nin değil Avrupa pazarının da bundan etkileneceğini düşünüyorum. Görüşmeler sürerken hepimize Türkiye'yi doğru tanıtmak için büyük görevler düşüyor. Renault Trucks'ın Türkiye'deki yatırımları devam edecek. Bizler Türkiye'ye yüksek bir potansiyeli olan güçlü bir ülke olarak bakıyoruz. Renault Trucks olarak AB'den nasıl bir karar çıkarsa çıksın Türkiye'deki yatırım kararımızda hiçbir değişiklik olmayacak." 

İki yeni ürün geliyor 
Renault Trucks'ın Türkiye'de üretim yapma projesinin devam ettiğini belirten Costa, 2005 yılında pazara iki ürün lansmanı gerçekleştireceklerini söyledi. Costa, dahili hafif nakliye sınıfındaki Mascott'un tamamen yenilenmiş haliyle Mart 2005'te, uluslararası nakliye sınıfında yer alan Magrum'un ise sınıfının en üstün teknolojik yenilikleriyle donatılmış olarak Mart 2005 sonunda satışa sunulacağını kaydetti. 


</TEXT>
</DOC>
