<DOC>
<DOCNO> 294234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sontur38.html </URL>
<DATE> 2004/12/02/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Üniversiteli kıza tecavüz davasında garip savunma 
</HEADLINE>
<TEXT>

     Neşet KARADAĞ ADANA, DHA 

ADANA'da Çukurova Üniversitesi İktisadi ve İdari Bilimler Fakültesi 4'ncü sınıf öğrencisi F.N.A.'ya tecavüz edip, ormanlık alanda çırılçıplak ortada bıraktıkları iddia edilen 3 kişi 37'şer yıl ağır hapis cezası istemiyle yargılanmaya başlandı. Sanıklar suçlamaları reddetti. 
     Baraj Yolu 2.5 duraktaki amcasının evinde kalan ve rahatsız olan üniversiteli F.N.A., iddiasına göre nöbetçi bir eczaneden katater almak için 13 Eylül'de saat 03.00'de dışarı çıktı. Hastaneler kavşağına doğru yürüyen F.N.A.'yı bir grup durdurmak istedi. Bu kişilerden korkan üniversiteli kız kaçmaya başladı. F.N.A. koşarken yanında duran otomobildeki 28 yaşındaki Tolga Aktaş'ın, "Hanımefendi kimden kaçıyorsunuz Evinize götürelim mi '' sözü üzerine tanımadığı, içinde 3 kişinin bulunduğu otomobile bindi. Otomobildeki Tolga Aktaş, 23 yaşındaki kardeşi Hüseyin Aktaş ve 20 yaşındaki arkadaşları Erhan Günsel, iddiaya göre, F.N.A.'yı zorla kaçırıp DSİ Çamlığı'nda çırılçıplak soyup tecavüz etti. Elbiselerini ve kredi kartlarını da gasp etti. Yoldan geçen araçları polis sanıp kaçan tecavüz zanlıları araçlarının plakasının polise bildirilmesi ve çalınan kredi kartı ile işlem yapılmak istenmesi üzerine yakalanıp tutuklandı. 
     
     YARGILANMAYA BAŞLADILAR 

     Üniversiteli kıza tecavüz ettikleri iddia edilen Tolga ve Hüseyin Aktaş kardeşlerle, arkadaşları Erhan Günsel, Zorla kız kaçırmak, alıkoymak, tecavüz etmek, gasp, saldırganlık, sarhoşluk' suçlarından Adana 5'inci Ağır Ceza Mahkemesi'nde yargılanmaya başladı. F.N.A'nın katılmadığı duruşmada, poliste ve tutuklandığı mahkemede üniversiteli kızla kendi isteğiyle cinsel ilişkiye girdiğini söyleyen Tolga Aktaş, mahkemede ise tecavüz suçlamalarını kabul etmedi. Bardan döndüğünü söyledikleri F.N.A.'yı el kaldırdığı için otomobillerine aldıklarını söyleyen Aktaş, savunmasında şu iddialarda bulundu 
     
     BİZLE SEKS YAPMAK İSTEDİ' 

     "Kendisine niye bu saatte otomobile bindiğini sorduğumuzda Bir bayan niye biner. Eğlenmek istiyorum' dedi. Alkollüydü. Arka koltuğa biner binmez Erhan ile öpüşmeye başladı. Araba kullanırken benimle ve kardeşim ile de öpüşmeye çalıştı. Toplu seks yapmak için bizi çamlığa götürdü. Arabada üzerindeki badisini çıkardı. Erhan'ı elinden tutup Seninle olmak istiyorum. Sonra onlarla da olurum' diyerek 15 metre uzağa götürdü. Kızın üzeri çıplaktı. Madem ki sizinle olacağım bunun bir bedeli olmalı' diyerek 150 milyon lira istiyordu. Düdük sesi duyunca irkildik. Ardından uzaktan araba ışığı görünce Erhan'ı kolundan çekip arabaya bindirerek kaçtık. Biz kendisine tecavüz etmedik, dövmedik, eşyalarını çalmadık. O korkuyla kızın da bizimle arabaya bindiğini sanmıştım. Yolda giderken arabada çıkardığı badisini Erhan dışarı attı.'' 
     
     BENİMLE ZORLA İLİŞKİYE GİRMEK İSTEDİ' 

     Üniversiteli F.N.A.'nın çamlıkta kendisi ile zorla ilişkiye girmek istediğini iddia eden Günsel ise, "Gömleğimin 4 düğmesini açtı. Öpüştük. Yere uzandı. Birden dengesizleşti. Para konusunu açtı. Niye böyle yapıyorsun Hani eğlenmeye gelmiştik. Ben de 150 milyon lira yok' dedim. Bana Bu işler parasız olmaz' deyince arkadaşımdan alıp verebileceğimi söyledim. Bağırmaya başladı. Tolga gelip beni kolumdan çekerek kaçtık'' diye kendini savundu. Hüseyin Aktaş ise, "Asıl bizi taciz eden kendisidir. Kredi kartlarını çalmaya ihtiyacımız yok. Varlıklı aileyiz'' dedi. 
     
     F.N.A. BAKİRE DEĞİL 

     Sanık avukatlarından Uçar Erdal ve Ali Eşitmez, Ankara Adli Tıp Kurumu'nun raporunda, üniversiteli F.N.A.'nın bakire olmadığının, sperm izlerine rastlanmadığının belirtildiğini söyledi. Avukatlar, "Bu rapor her şeyi ortaya koymaktadır. F. olay tarihinde götürülmüş, rapora göre de sperm izlerine rastlanmamış ve bakire olmadığı ortaya çıkmıştır. Bu da, olayı aydınlığa kavuşturmaktadır. Raporda belirtilen darp izleri ise kızın o gece başka gruplarla birlikte olduğunda yaşanmış olabilir'' diyerek sanıkların tahliyesini istedi. 
     F.N.A.'nın avukatı ise, müvekkilinin kalp ve belinden, ayrıca jinekolojik rahatsızlıklarının bulunduğunu öne sürerek, "Tedavi gördüğü için duruşmaya gelemedi. Sanıkların ifadelerini kabul etmiyoruz. Kendilerini kurtarma yönünde ifade vermişlerdir. F.N.A.'nın para karşılığı bu işi yaptığını yansıtmaya çalışmışlardır. Çantası bir çöp kutusunda bulunmuştur. F.N.A. hasta birisidir. Para karşılığı bile ilişkiye girmek istemez. Zorla yapmışlardır'' dedi. 
     Duruşma F.N.A.'nın ve tanıkların dinlenmesi için ertelendi. 
     
     3 saat çıplak gezdim 

     ADLİ Tıp Kurumu'nda 10 gün rapor verilen üniversiteli F.N.A. nasıl tecavüze uğradığını poliste şöyle anlatmıştı 
     "Amcamlarda kalıyordum. İlacımı almak için gece yarısı dışarı çıkmıştım. Birileri bana merhaba' diye bağırdı. Kötü bir şeyler yapacaklar diye korkup hızla kaçmaya başladım. Bu sırada bir otomobil yanıma yaklaştı. Yardım edeceklerini söylediler. İstemedim. İki işi inip beni zorla otomobile bindirip kaçırdılar. Bağırıp yardım istedim. Ama kimse duymadı. Baraj çamlığına götürüp zorla içki içirdiler. Üzerimdeki elbiselerimi çıkarttılar. Yapmamalarını, bakire olduğumu dokunmamalarını söyledim. Dövdüler. Elleriyle tacizde bulundular. Sonra otomobilin içinde ve çamlıkta ıssız bir yerde tecavüz ettiler. Hasta olduğumu söylememe, bağırma ve yalvarmama aldırış etmediler. Elbiselerimi, çantamdaki cep telefonumu, bankamatik kartımı alıp beni çırılçıplak bırakıp kaçtılar. Çıplak halde 3 saat çamlıkta yardım isteyecek birilerini aradım. DSİ bekçisinin yanına gidip polise haber vermesini istedim. Polisler gelip üzerime bir şey giydirip karakola götürdü. Olaydan sonra aileleri gelip beni davamdan vazgeçmem için tehdit ettiler.'' 

     
</TEXT>
</DOC>
