<DOC>
<DOCNO> 255611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sondun35.html </URL>
<DATE> 2004/07/15/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Filipinli rehineden Irak'tan askerleri çeken devlet başkanına teşekkür 
</HEADLINE>
<TEXT>

     Irak'taki direnişçilerin elindeki Filipinli rehine, Irak'taki Filipinli barış gücü askerlerini çekmeyi kabul ettiği için devlet başkanına teşekkür etti. 
     Filipinli Angelo dela Cruz, El Cezire televizyonunda yayınlanan video görüntülerinde, ailesine de mesaj göndererek yakında eve döneceğini söyledi. 
     El Cezire televizyonu, Filipinli rehinenin sesini yayınlamadı, ancak kasetteki konuşmalar sunucu tarafından izleyicilere aktarıldı. 
     Angelo dela Cruz'un, daha önceki görüntülerinin aksine son görüntülerinde parlak turuncu rengi elbise giymediği görüldü. Iraklı direnişçiler, daha önce öldürdükleri rehinelere turuncu elbise giydiriyorlardı. 
     Filipinli şoför Cruz, ailesine kendisini merak etmemelerini söyleyerek, elbisesini değiştirdiğine dikkati çekti. 
     Filipinli rehine 10 temmuzda kaçırılmıştı. 
     
</TEXT>
</DOC>
