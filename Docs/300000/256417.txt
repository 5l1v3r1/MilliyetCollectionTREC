<DOC>
<DOCNO> 256417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/spor/spo04.html </URL>
<DATE> 2004/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'un sesi çıkmadı 0-0 
</HEADLINE>
<TEXT>




M.Yılmaz korkuttu 
BORDO - Mavili takım, Almanya kampındaki son hazırlık maçında 3. Lig ekiplerinden St.Pauli ile golsüz berabere kaldı. Trabzonsporlu oyuncuların yorgun olduğu gözlenirken, ilk yarıda yüzüne gelen tekmeyle dişleri kırılan Mehmet Yılmaz geçiçi bir şuur kaybı yaşadı. Hastaneye kaldırılan golcü oyuncunun durumunun iyi olduğu açıklandı. 8. dakikada kulağı yırtılan Hasan'a da saha içinde dikiş atıldı. Karşılıklı ataklarla geçilen ikinci yarıda ev sahibi ekibin bir şutu direkten döndü. 

Maçın karnesi 
HAKEMLER Rainer Bippen, Frank Willerborg, Khaled Bajbon 
ST.PAULİ Achim 6 - Lechner 5 , Fabio 5 , Marcel 5 - Benjamin 5 , Heiko 5 Philip Dk.67 4 , Ifet 5 , Andreas 4 Fabion Dk.46 5 , Michel 5 - Sebastian 4 Marinko Dk.46 5 , Morad 5 
TRABZONSPOR Petkoviç 5 Hasan Sönmez Dk.70 5 - Tayfun 5 Mustafa Dk.65 4 , Selim 5 Yattara Dk.65 4 , Tolga 5 - Hasan Emrah Dk.8 5 , Adem 5 , Thijs 5 , Ufuk 4 D'Haene Dk.46 5 , Gökdeniz 5 - Fatih 5 , M.Yılmaz Augustine Dk.24 5 
SARI KART Tolga Trabzon 

Pusuya yattılar 

Gözler devlerde 
LİGDE İstanbulspor ile birlikte en az dış transfer yapabilen kulüp olan Trabzonspor, Fenerbahçe ve Beşiktaş'ın bırakacağı futbolcuları bekliyor. Yönetim, Beşiktaş'ın Emre Aşık, Okan Koç ve Ümit Aydın gibi futbolcuları bırakması halinde bu isimler için devreye girmeyi planlıyor. Fenerbahçe'nin ise Aurelio ile ilgili tutumu merakla bekleniyor. 

Yabancılar beklemede 
BORDO - Mavililer, yabancı transferinde ise federasyonun belirleyeceği kontenjana göre hareket edecek. Şu ana kadar Belçikalı Roberto Bisconti ve G.Koreli Lee Young için yapılan girişimler olumlu sonuçlandı. Faslı Boukhari'nin de teklife prensipte evet yanıtı verdiği bildirildi. Yönetim ilk etapta bu üç oyuncudan ikisini renklerine bağlamak istiyor. 

İbrahim'den savunma 

TRABZONSPOR yönetimi, otel görevlisine sarkıntılık yaptığı gerekçesiyle Almanya kampından gönderilen İbrahim Ege'nin savunmasını aldı. Sıtkı Hacısalihoğlu ve Erda Aygün, hazırladıkları raporu yarın akşamki toplantıda yönetime sunacak. Başkan Atay Aktuğ'un takımdan gönderilmesi konusundaki düşüncesi birçok yönetici tarafından ağır bir ceza olarak değerlendiriliyor. 

Stres attılar 

Bordo - Mavili oyuncular, St.Pauli maçı öncesi Heidepark'ta eğlenerek, stres atmaya çalıştılar. Ziya Doğan da oyuncularla gittiği parkta kanoya bindi. Kafile bu akşam İstanbul'a, oradan da gece geç saatlerde Trabzon'a dönecek. Bu arada Almanya'daki Trabzonsporlu işadamlarına verilen yemekte 40 bin euro toplandı. 


</TEXT>
</DOC>
