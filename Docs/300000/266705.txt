<DOC>
<DOCNO> 266705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/ekonomi/eko04.html </URL>
<DATE> 2004/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İşveren de k rlı çıkıyor 
</HEADLINE>
<TEXT>


İşyerlerinde verimliliği artırdığı bilinen bireysele patronların yatırdığı primler de vergi teşviğine giriyor. Yatırılan her 100 milyonun 33 milyonunu işveren vergiden düşüyor 

Ayfer Yıldız 

Maaş artışlarının gelecek enflasyona endeksli olarak yapılması, şirketlerin k r marjlarının azalması nedeniyle işverenlerin çalışanına yaptığı zam oranları da düşüyor. 
İşverenlerin çalışanının motivasyonunu ve kuruma olan bağlılığını artırmak amacıyla araba, cep telefonu, ferdi kaza, sağlık sigortası gibi ek fayda uygulamalarına bireysel emeklilik sisteminin de eklenmesi bekleniyor. 

2005 bütçelerine girdi 
Önümüzdeki yıllarda çalışanların yurtdışında olduğu gibi iş değiştirirken ya da işe başlarken, kurumda bireysel emeklilik sisteminin olup olmadığını da bir kıstas olarak alması bekleniyor. 
Şu anda bireysel emeklilik sektöründeki 227 bin sözleşmenin yaklaşık yüzde 25'ini grup satışları oluşturuyor. 
Şirketlerin 2005 yılı bütçelerini hazırlama dönemlerine girmeleriyle birlikte bireysel emeklilik sektörü de kurumsal satışlar için çalışmalarını hızlandırdı. Şu andaki sözleşme sayısının sistemin başlangıcı için oldukça iyi olduğuna değinen Oyak Emeklilik Genel Müdürü Gökhan Dereli, 2005 yılında yaklaşık 300 bin kişinin grup modeli ile sisteme üye olmasını beklediklerini söyledi. 
Dereli, Oyak Emeklilik'in şu anda 70 kurumla grup sözleşmesi imzaladığını belirterek, 26 bin olan sözleşmenin 5 binini grupların oluşturduğunu ifade etti. 

Çalışana ek gelir 
Dereli, bireysel emeklilik sisteminin çalışanlara ek gelir sağlarken, çalışanı adına ödeme yapan işverene de finansal faydalar sağladığı kaydetti. Hayat ve sağlık sigortalarından farklı olarak işveren, grup emeklilik planları aracılığıyla çalışanları adına yaptığı katkı payı ödemelerini çalışanın ücretinin yüzde 10'u ve asgari ücretin yıllık tutarı ile sınırlı kalmak kaydıyla, doğrudan gider yazarak kurumlar vergisi matrahından düşebiliyorlar. 
Örneğin, aylık brüt maaşı 2 milyar lira olan bir çalışan adına işveren aylık 200 milyon lira katkı payı ödediğinde, yüzde 33 vergi dilimine göre, bunun işverene maliyeti 134 milyon lira oluyor. 
Yine 2 milyar lira maaşı olan çalışanı adına 100 milyon lira katkı payı ödeyen işverene bunun maliyeti 67 milyon liraya geliyor. 
İşveren, 2 milyar lira maaş alan çalışanı adına 300 milyon lira katkı payı ödemesi durumunda ise bunun maliyeti 234 milyon liraya çıkıyor. Vergi indiriminin çalışanın ücretinin yüzde 10'u ve asgari ücretin yıllık tutarı ile sınırlı olması nedeniyle katkı payı yükseldikçe, vergi teşviğinden yararlanılan oran da düşüyor. 
Ayrıca, çalışan adına bireysel emekliliğin yanı sıra hayat ya da sağlık sigortası primi de ödenmesi durumunda, bireysel emeklilik için ödenen katkı payının kurumlar vergisi matrahından düşülebilecek kısmı, çalışanın ücretinin yüzde 5'ine kadar yapılabiliyor. 

'Teşvik artırılmalı' 
Gökhan Dereli, vergi avantajının sağlıkla paylaşılması ve yüksek ücret alanlar için yararlanılan vergi oranının sınırlı olması nedeniyle, işverenlerin yüzde 10 olan vergi avantajını Bakanlar Kurulu'nun yetkisini kullanarak iki katına çıkarmasını istediklerini belirtti. Dereli, şöyle devam etti "Sistemi işverenlere daha cazip hale getirmek için vergi düzenlemesi bir an önce yapılmalı." 

Katkı payına göre vergi avantajı Aylık brüt maaş Aylık katkı payı Vergi matrahından indirilen tutar Vergi avantajı İşverene maliyet 2.000.000.0000 50.000.000 50.000.000 16.500.000 33.500.000 2.000.000.0000 100.000.000 100.000.000 33.000.000 67.000.000 2.000.000.0000 200.000.000 200.000.000 66.000.000 134.000.000 2.000.000.0000 300.000.000 200.000.000 66.000.000 234.000.000 2.000.000.0000 400.000.000 200.000.000 66.000.000 334.000.000 2.000.000.0000 500.000.000 200.000.000 66.000.000 434.000.000 
İşverenin yüzde 33 kurumlar vergisi ödediği varsayılmıştır. 

</TEXT>
</DOC>
