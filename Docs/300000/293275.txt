<DOC>
<DOCNO> 293275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/spor/bbas.html </URL>
<DATE> 2004/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Malezya çıkarması 
</HEADLINE>
<TEXT>



Potanın kader haftası 
2010 Dünya Basketbol Şampiyonası'na ev sahipliği yapmaya aday olan Basketbol Federasyonu'ndan bir heyet, kesin kararın verileceği toplantı için bugün Malezya'ya gidecek. Kuala Lumpur'da 4-5 Aralık tarihlerinde gerçekleştirilecek toplantıya, Federasyon Başkanı Turgay Demirel, Genel Koordinatör Ali Özsoy, Dış İlişkiler Sorumlusu Emir Turam ve A Milli Takım Antrenörü Bogdan Tanjeviç katılacak. 

Üç aday ülke var 
FIBA heyetine sunumda bulunacak heyete, 4 Aralık Cuma günü de 26 kişilik gazeteci kafilesinin katılacağı, bunun, FIBA'yı etkilemek adına çok önemli olduğu bildirildi. 2010 Dünya Şampiyonası için ilk 3'e kalan Türkiye, organizasyonu üstlenebilmek için Fransa ve Sırbistan Karadağ ile mücadele edecek. Federasyon Başkanı Turgay Demirel, kararın Türk sporu açısından bir dönüm noktası olacağını söyledi. 

Fenerbahçe'den basketbol okulu 

FENERBAHÇE'NİN, Türk basketboluna yeni yetenekler kazandırmak için açtığı basketbol okullarına kayıtlar devam ediyor. Sarı-Lacivertliler'in Avrupa yakasındaki tek spor okulu, faaliyetlerini Bahçelievler Anadolu Lisesi'nde sürdürüyor. Cumartesi ve pazar günleri yapılan çalışmalara 1988 - 1997 doğumlu kız ve erkek öğrenciler katılabilecek. Basketbol okuluna kayıt yaptırmak isteyen yenetekli öğrenciler 0- 212 - 571 39 45 - 46 nolu telefonlardan detaylı bilgi alabilirler. 

Potada bugün 

FIBA Avrupa Ligi 
B GRUBU 
Akatlar Salonu 
20.30 Beşiktaş - BS Energy Almanya 
C GRUBU 
Strasbourg - Fransa 
21.00 Strasbourg - Tuborg Pilsener 
ULEB CUP 
D GRUBU 
Ankara Atatürk Salonu 
19.00 Türk Telekom - Cantu 
F GRUBU 
Badalona - İspanya 
21.00 Joventut Badalona-Darüşşafaka 


</TEXT>
</DOC>
