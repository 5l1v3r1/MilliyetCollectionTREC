<DOC>
<DOCNO> 276320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sontur39.html </URL>
<DATE> 2004/09/30/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Düğünde kız kaçırma girişimi .. 
</HEADLINE>
<TEXT>

     Edirne'nin Uzunköprü İlçesi'nde, düğün sırasında 11 yaşındaki kızı kaçırma girişiminde bulunan 2 kişi, önce düğün sahipleri tarafından dövüldü, ardından tutuklandı. 
     Edinilen bilgiye göre, Şehsuvarbey Mahallesi'nde, 10 gündür mahallede Türk Telekom inşaatında çalıştığı iddia edilen Ferhat Armut 20 ve Y.A 17 , A.Y'yi 11 okula gidip gelirken takip etmeye başladılar. Mahallede yapılan bir düğüne giden Ferhat Armut 20 ve Y.A 17 , orada bulunan A.Y'yi el kol işaretleri ile dışarıya çağırdı. 
     Ferhat Armut ve Y.A, yanlarına gelen A.Y'ye Seni kaçıracağız diyerek kolundan tutarak çekiştiler. Kaçmak isterken elbiseleri yırtılan A.Y, güçlükle Armut ile Y.A'nın elinden kurtularak durumu ailesine haber verdi. O sırada olaydan haberdar olan düğün sahipleri, Armut ve Y.A'yı dövdüler. 
     Ferhat Armut ve Y.A çıkarıldığı adli makamlarca tutuklanarak, cezaevine konuldu. 
     
</TEXT>
</DOC>
