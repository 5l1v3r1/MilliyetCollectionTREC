<DOC>
<DOCNO> 259131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sonyas02.html </URL>
<DATE> 2004/07/29/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Catherine Zeta-Jones'a ölüm tehdidi .. 
</HEADLINE>
<TEXT>

     Hollywood yıldızlarından Catherine Zeta-Jones, kendisini taciz ederek ölüm tehditleri savuran Dawnette Knight adlı bir kişi hakkında ifade verdi. 
     Los Angeles'da görülen davanın ön duruşmasında, Zeta-Jones, mektup ve telefonlarla yapılan tehditler karşısında çok korktuğunu açıkladı. 
     Tehditler karşısında nasıl etkilendiğini anlatan Zeta-Jones, Mayıs ayında telefonla ölüm tehdidi geldiği zaman titremeye başladığını ve kalp krizi veya felç geçirdiğini sanacak kadar kendisini kötü hissettiğini, hemen kocasını aradığını söyledi. 
     Dawnette Knight'a, Ocak 2003'ten Mayıs 2004'e kadar tehditkar mektup ve telefonlarla Zeta-Jones'u taciz etmekle ilgili 25 ayrı suçlama yöneltiliyor. Knight'ın söz konusu mektupları Zeta-Jones'a değil, kayınpederi Kirk Douglas, aile dostları ve bazı televizyon kanallarına gönderdiği belirtiliyor. 
     Mektuplarda Zeta-Jones'un, aktör George Clooney ile ilişkisi olduğu, Michael Douglas ile parası için evlendiği iddialarıyla cinayete kurban giden Sharon Tate gibi parçalanacağı ya da eski ABD Başkanı J.F. Kennedy gibi beynini uçurma şeklinde tehditler yer alıyor. 

     
</TEXT>
</DOC>
