<DOC>
<DOCNO> 279095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/soneko13.html </URL>
<DATE> 2004/10/11/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Hazine yarın iki ihale düzenleyecek... 
</HEADLINE>
<TEXT>

     Hazine, yarın biri bono, diğeri de tahvil olmak üzere iki ihale birden düzenleyecek. 
     Hazine yarın, 287 gün vadeli Türk Lirası cinsinden iskontolu Hazine bonosu ile 560 gün vadeli ABD Doları cinsinden iskontolu devlet tahvili ihalesi yapacak. 
     Her iki ihalede satılacak kağıtların ihracı, 13 Ekim Çarşamba günü yapılacak. Bono ihalesinde satılacak kağıtların geri ödeme tarihi 27 Temmuz 2005, tahvilin geri ödemesi için ise 26 Nisan 2006 olarak belirlendi. 
     Öte yandan Hazine bu hafta, 2 katrilyon 889 trilyon lira tutarında iç borç ve 384.5 milyon dolar dış borç ödemesi yerine getirecek. 
     
     HAZİNE, BU HAFTA 384.5 MİLYON DOLAR DIŞ BORÇ ÖDEYECEK 

     Öte yandan Hazine, bu hafta 384.5 milyon dolar dış borç ödemesi yerine getirecek. 
     Hazine, haftanın en büyük dış borç ödemesini 231.8 milyon dolar ile 13 Ekim Çarşamba günü yapacak. 
     Hazine'nin bugün 30.6 milyon dolar, yarın 6.2 milyon dolar, 14 Ekim'de 6.4 milyon dolar ve 15 Ekim'de 109.4 milyon dolar dış borç ödemesi bulunuyor. 
     Ekim ayının başından bu yana 94.6 milyon dolar dış borç ödemesi yerine getiren Hazine'nin, yılbaşından bugüne kadar bu çerçevede yaptığı ödemelerin tutarı 9 milyar 135.3 milyon doları buldu. 
     Hazine, geçen yıl 11 milyar 498.3 milyon dolar dış borç ödemesi yapmıştı. 
     
</TEXT>
</DOC>
