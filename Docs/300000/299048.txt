<DOC>
<DOCNO> 299048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/spor/yguven.html </URL>
<DATE> 2004/12/20/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Hesap vakti geldi 
</HEADLINE>
<TEXT>


Ercan Güven maçı cezalı Beşiktaş taraftarı ile ekrandan izledi 

Çok güzel hazırlanmış ikinci golle devre bittiğinde, havalara sıçrayanlar yok bizim mekanda. Mesela "Veysel'den, Beşiktaş'a santrfor olur mu" yorumu bile yapılıyor. "Juan Fran, Bel Bosque'nin akrabasıymış" esprileri de 

İnsan yaptığı işten keyif almalı. Beşiktaşlı futbolcuların asla bu durumda olmadıklarını söyleyebilirim. Gol atıyorlar, sevinemiyorlar. Attırıyorlar, sevinemiyorlar. Diyeceksiniz ki onlar cezalı... Boş tribünlerden sıkılıyorlar. Yönetimin üçte biri gitmiş. Avrupa bitmiş. Hoca topun ağzında. Ocak ayı kapıda... 
Kumru gibi düşünüyor çocuklar. Acaba hocayı mı kurtaracaklar, kendilerini mi, ligi mi Öylesine berbat durumdalar. Bu sezon Beşiktaş'ta tatsızlık var... Yarım düzine gol atarken bile... Peki kim hatalı .. 
Evet, insan yaptığı işten keyif almalı... Futbolcusu da, gazetecisi de. Ben cezalı değildim ve bu seyircisiz maçtan kaçıp, kapağı Moda'daki Futbolig Kafe'ye attım. "Ne yapıyorsun kardeşim " lafını beklerken, Cem Şengül'den de destek aldım. O da biliyordu, İnönü Stadı'nın sessizliğinden hastane yemeği gibi yorum yazacağımı. Hiç olmazsa ekran başındaki Beşiktaşlılar'ın coşma ihtimali vardı. Neden Çünkü Akçaabat Sebatspor, Beşiktaş'a hafif gelmeliydi. Geldi de. 
Futbolig'de sevgili Hüsnü beş yıldızlı otel gibi hazırlamış televizyon bölümünü. Ama Beşiktaşlı izleyicilere bakıyorum onların da tadı kaçık. Kolay mı Maç başlamadan ekranda "Kim istifa edecek " tombalası. İki gol atılmış, devre arası kim istifadan vazgeçti tantanası. Beşiktaş İnönü'de maç mı yapıyor seçim kulisi mi belli değil. Ancak altıncı golde yüzler gülebiliyor. 
Ufak ufak ısınıyoruz maça... Etrafta, "Niye bu Cordoba oynatılmaz kardeşim " lafları, Parma maçına göndermeler, "Beşiktaş'a seyirci mi yaramıyor ne" gibi ironik espriler. 
Çünkü Beşiktaş hiç de fena oynamıyor. Hatta güzel bir maç oluyor. 
Gerçi Sebat pres yaptığında top çıkarmakta zorlanıyor başlarda. Ancak orta sahayı uzun topla geçince etkili pozisyonlar yaratabiliyor. Aksi halde orta sahada faulle durduruluyor. İkinci yarıda bu fauller Ahmet Yıldırım'ı sakatlayan Sebat'ı 10 kişi bırakacak... Göstere göstere geliyor kartlar. Önceki maçlara oranla önü boş sayılan İbrahim üzülmez spintleriyle çizgiye yaklaşıp forveti besliyor. Ahmet Hassan çok çalışıyor. Pancu, kendisine Parma maçında yer vermeyen Del Bosque'den intikam almak derdinde gibi... Sebat ise çok güzel adam kaçırıyor. Ama son hareketi yapacak adamlar etkisiz. 92. dakikada Orhan'a kadar... Rakip ceza sahasında çoğalamıyor. Savunmasında ise çok boş alan bırakıyor. Alan daraltmak için hiçbir çabada bulunmuyor. 
Aslında Sebatspor deplasmanda en çok gol yiyen ekip. Devamlı hoca değiştiriyor... Daha da ötesi Sebat'ın galibiyeti "İddia" oyununda 25 veriyor. Cafe'de maç seyrederken böyle ekstra bilgiler de ediniyor insan. Pancu'nun defans anlaşmazlığından yararlanarak attığı ilk gol ve 29. dakikada İbrahim'in ayağından mutlu sona erişen çok güzel hazırlanmış ikinci golle devre bittiğinde, yine havalara sıçrayanlar yok bizim mekanda. 
Mesela "Veysel'den, Beşiktaş'a santrfor olur mu" yorumu bile yapılıyor. "Juan Fran, Bel Bosque'nin akrabasıymış" esprileri... 
Neyse ki, 64'de Veysel'in nefis golü ve ardından Ahmet Hassan'ın sayısı geliyor.. Beş dakika sonra Pancu beşinci golü gönderiyor. Artık Sebat teslim olmuş, bir an önce maçın bitmesini beklemekte. 
Beşiktaş'ı mecburen ekrandan izleyen Siyah Beyazlı taraftarlar için goller çok önemli. Çünkü ancak gollerde staddan efekt veriliyor ve sahte de olsa alkış sesleri duyuluyor. Her Beşiktaşlının ihtiyacı var alkış sesine. Başta yöneticilerin, futbolcuların, hocanın ve taraftarların. Sıkıntılı bir devre hiç olmazsa farklı galibiyetle bitiyor ve devre arasında yapılacak derin tartışmalara fren oluyor. Şimdi hesap zamanı. Beşiktaş sevenlerine, ben Cafe Futbolig'e... 


</TEXT>
</DOC>
