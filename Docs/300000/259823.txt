<DOC>
<DOCNO> 259823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/ekonomi/eko02.html </URL>
<DATE> 2004/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İTO, CE işareti verecek 
</HEADLINE>
<TEXT>


İstanbul Ticaret Odası İTO , AB standartlarına uyumu belgeleyen CE işaretini vermek üzere şirket kuruyor 

İSTANBUL ANKA 

İstanbul Ticaret Odası İTO yabancı bir firmayla işbirliğine giderek, belirli sınai mallarda AB kriterlerine uygunluğu belgeleyen CE işareti verecek bir akreditasyon şirketi kurma çalışmalarına başladı. 
Türkiye'nin, AB Avruba Birliği teknik mevzuatını benimsemesi nedeniyle, belirli sınai malların AB'ye ihracında, sağlık, can ve mal güvenliği, çevre ve tüketici koruması gibi konularda AB'ye uygunluğu belgeleyen CE işaretini taşıması gerekiyor. AB pazarına girişte bir anlamda pasaport işlevi gören CE işareti için yetkili ve onaylanmış bir kuruluşun Türkiye'de henüz oluşturulmaması nedeniyle, şirketlerin yurt dışındaki kuruluşlardan bu işareti alma yoluna gitmeleri, önemli miktarda döviz çıkışına yol açıyor. 
İTO, CE işaretinin Türkiye'de verilebilmesine yönelik olarak çalışma başlattı. Özellikle üretici ve ihracatçıların CE belgesini almak için yabancı firmalara büyük maddi bedeller ödediğini dikkate alan İTO Yönetim Kurulu, aldığı bir kararla Türkiye'de çalışmalarını yürüten İngiliz Intertek Labtest firması ile CE işareti verecek bir şirket kurma kararı aldı. 
İTO Genel Sekreteri Cengiz Ersun da söz konusu şirketin, Türkiye'de bu işi yapan firmalarla ticari bir rekabete girme hedefi olmadığı, 5174 sayılı yasayla bu işi yapma görevinin kendilerine verildiğini vurguladı. 


</TEXT>
</DOC>
