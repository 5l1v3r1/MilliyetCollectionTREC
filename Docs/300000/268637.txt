<DOC>
<DOCNO> 268637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/spor/axspo01.html </URL>
<DATE> 2004/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısmetse olur 
</HEADLINE>
<TEXT>


Beşiktaş Dergisi'ne konuk olan John Carew, bilinmeyen yönlerini anlattı. Sevgilisinin olmadığını belirten Norveçli, Türk kadınlarını çok beğendiğini vurguladı 


'Birini bulursam' 
SİYAH-Beyazlı takımın yeni yıldızlarından John Carew, kulübün resmi dergisine konup olup, futbol dışı hayatını anlattı. Özellikle aşk hayatıyla ilgili ilginç açıklamalar yapan Carew, bugüne kadar bir veya iki kez aşık olduğunu belirtti. Tecrübeli oyuncu, "Aşk çok önemli. Ancak arayınca bulunmuyor. Kendisi gelmeli. Birini bulursam evlenmeyi tabii düşünebilirim. Belirgin bir tipim yok ama, Türk kadınları gerçekten çok güzel" dedi. 

'8 saat uyurum' 
GÜNE her sabah 08.30'da başladığını belirten Carew, gözünü açar açmaz yaptığı ilk işin duş almak olduğunu belirtti. Norveçli futbolcu şunları söyledi "Bakıma çok önem vermem. Sadece saç için özel losyon kullanırım. Afrika yemeklerini severim. Türkiye'deki tavuklar da çok lezzetli. Geceleri fazla gezmem. Benim için arkadaşlık çok önemli. Ayrıca mutlaka 8 saat uyurum." 

Kartal'a hayran 

SİYAH - Beyazlı takımın İspanyol oyuncusu Juanfran, kulübün simgesi olan Kartal'a büyük bir hayranlık duyduğunu açıkladı. Koluna dövme de yaptıran yıldız futbolcu, "Kartal havada çok güzel görünüyor. Kazanmayı seviyor. Yırtıcı. Bu nedenle Kartal'ı seviyorum" ifadelerini kullandı. 

'Benim işim topla' 

AGRESİF ve sert futbol yapısıyla dikkat çeken Beşiktaşlı Çağdaş, kariyeri boyunca hiçbir rakibinin sedyeyle saha dışına çıkmasına sebep olmadığını açıkladı. Genç savunmacı, "Benim işim rakiple değil, topla. Onu kazanmak için herşeyi yaparım" diye konuştu. 

Bosque'den izin jesti 

Sıra Kartal'da 
LİGİN ilk dört haftasında galibiyet yüzü görmeyen Beşiktaş, dün yaptığı hafif antrenmanın ardından üç günlük izne çıktı. Siyah-Beyazlılar, rakiplerinin hafta başında dinlenmesine karşın yoğun çalışma programını sürdürmüştü. Bosque pazartesiye kadar izin verdiğini açıkladı. 

'İyi dinlenin' 
OYUNCULARIN büyük bir bölümü İstanbul dışına tatile çıktı. Teknik Direktör Del Bosque ve yardımcıları da İspanya'ya gitmeyi tercih etti. İspanyol çalıştırıcı, dünkü antrenmandan sonra, "Çok iyi dinlenmenizi istiyorum. Kafanızdaki sıkıntılardan kurtulun" diye konuştu. 

Konser şaşkınlığı 

İNÖNÜ Stadı'nın devre arasında bakıma alınması nedeniyle ligdeki ilk dört maçını deplasmanda oynamak zorunda kalan Beşiktaş'ta önceki günlerde ilginç bir gelişme yaşandı. Beşiktaş Belediyesi'nin stadda halk konseri organize etmesi camiayı şaşırttı. Yetkililer, İnönü'nün Galatasaray maçında hazır olacağını tekrarladı. 

Murat'tan yanıt 

BEŞİKTAŞ'IN puan kaybettiği dört lig maçında da hatalı goller yediği iddia edilen kaleci Murat Şahin suskunluğunu bozdu. Genç eldiven, birtek Denizlispor maçındaki ilk gol nedeniyle eleştirilebileceğini belirterek, "Hatayı takım olarak yapıyoruz. Bunları bir kişiye bağlamak çözüm getirmez. Artık sahaya çıkıp iyi işler yapmamızın zamanı geldi" dedi. 


</TEXT>
</DOC>
