<DOC>
<DOCNO> 276818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/sontur18.html </URL>
<DATE> 2004/10/02/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Tezek kavgası 1 ölü, 7 yaralı 
</HEADLINE>
<TEXT>

     Erzurum'un Pasinler İlçesi'ne bağlı Ügümü Köyü'nde çıkan kavgada, 1 kişi öldü, 7 kişi yaralandı. 
     AA muhabirinin edindiği bilgiye göre, Pasinler İlçesi'nde bağlı Ügümü Köyü'nde, F.T. ile Tarih ailesi arasında tartışma çıktı. Kavgaya dönüşen tartışmada F.T. kendisine ait ruhsatsız otomatik silahla Tarih ailesinin evini bastı. 
     Olayda Bediha Tarih 40 ölürken, Sezer Tarih, Suzan Yazan, Ferzande Turhal, Özlem Tan, Belkıs Tarih, Behçet Tarih ve Ferhat Tuğrul yaralandılar. 
     Yaralıların Erzurum Aziziye Araştırma ve Numune Hastaneleri'nde tedavi altına alındıkları ve yaralı Sezer Tarih'in durumunun ağır olduğu bildirildi. 
     Bu arada, tartışmanın F.T.'nin traktörüyle Tarih ailesine ait yaş tezeğin üzerinden geçmesi nedeniyle çıktığı ileri sürüldü. 
     Olaydan sonra kaçan F.T.'nin yakalanması için geniş çaplı arama başlatıldığı öğrenildi. 
     
</TEXT>
</DOC>
