<DOC>
<DOCNO> 262326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/yazar/guclu.html </URL>
<DATE> 2004/08/11/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Kolejler niye boş kaldı 
</HEADLINE>
<TEXT>


Kolejlerde asil kayıtlar sona erdi. Sonuç tam bir fiyasko. Okullardan pek çoğu, tek öğrenci dahi kaydedemedi. Bunun böyle olacağı, daha baştan belliydi. Ama bu saçma sapan sınav ve kayıt sisteminde, hala ısrar ediliyor. 
Özel Okullar Derneği, dün sadece yabancı okulların taban puanını açıkladı. Türk okullarını ise açıklamadılar. Belli ki utandılar. Oysa sınav sistemine dahil tüm okullarınki açıklanmalıydı. Umarız bundan sonraki kayıt dönemlerinde hepsi birlikte duyurulur... Kolejlerde 1. kayıt dönemi bugün ve yarın devam edecek. Ardından kesin kayıtlar yapılacak. Bu süreç okullar açılıncaya kadar sürecek. Bu arada puanlar da düştükçe düşecek. 
Evet, kolejlerdeki son tablo yukarıda görülüyor. Peki 5. önkayıt döneminde puanlar nereye kadar düşer Bu konuda da elimizdeki en iyi referans, geçen yılın puanları. İsterseniz gelin bir de onlara göz atalım 
Robert E 735, Robert K 731, Üsküdar Amerikan E 650, Üsküdar Amerikan K 650, Alman E 655, Alman K 675, Avusturya 625, Notre Dame Sion 583, St. Joseph 598, St. Benoit 480, St. Michel 570, St. Pulcherie 459, İtalyan 510, Beyoğlu İtalyan 500... 
Anadolu liseleri, fen liseleri ve sınavla öğrenci alan diğer okullarda da durum farklı değil. Aynı öğrenciler, iki okul birden kazandıkları için, birine kaydolurken, diğerinde boşluk yaratıyorlar. Bu kadar yüksek olmasa da benzer kontenjan açıkları Galatasaray, İstanbul Lisesi gibi köklü okullarda da hep olacak. Gelecek yıldan itibaren yapılacak olan tek sınav, bu kargaşayı ortadan kaldıracak. Özel Okullar Derneği'nin kendisini etkin kılmak için çektirdiği bu eziyet de sona ermiş olacak... 
Velilere önerim Peş peşe ve okullar açılıncaya kadar devam eden yedek kayıt dönemini yakından izleyin. Karşınıza, gönlünüze uygun bir okul mutlaka çıkacaktır. Ücretlerin tavan yapması da puanları önemli ölçüde düşürecektir. 

Müfredat programları 
Milli Eğitim Bakanı Çelik, bugün biz gazetecilerle bir sohbet toplantısı düzenleyerek, müfredat programlarıyla ilgili olarak sürdürülen çalışmalar hakkında bilgi verecek. Neler olduğunu bölük pörçük biliyoruz. Ama detaylarını ve gerekçelerini de öğrenmiş olacağız. 
Zor bir işe daha soyundu. Umarız YÖK yasası gibi bu da elinde patlamaz. Çünkü bu konuda çok maharetli. Ama en azından önceki bazı bakanlar gibi nemelazımcı değil. 
Çocuklarımızı bilgi hamallığından, anlamsız sınav yarışından kurtaracak, ezberi değil de öğrenmeyi öğretecek, her türlü girişimi gönülden destekliyoruz. Detayları, elbette sizlerle de paylaşacağız... 

Taban puanlar ve kontenjanlar Okulun adı Boş kalan Kontenjan Taban kontenjan Puan Alman Lisesi K 60 49 715.018 Alman Lisesi E 75 64 725.008 Amerikan Robert Lisesi K 126 68 737.959 Amerikan Robert Lisesi E 126 72 744.405 İtalyan Lisesi 80 80 670.000 Beyoğlu İtalyan Lisesi 24 24 588.008 Notre Dame De Sion Fransız Ls. 120 119 633.751 St. Benoit Fransız Lisesi 208 207 633.751 St. Georg Avusturya Lisesi 100 96 680.000 St. Georg Avusturya Tic. Lis. 20 20 685.000 St Joseph Fransız Lisesi 154 148 633.751 St. Michel Fransız Lisesi 88 77 633.744 St. Pulcherie Fransız Lisesi 85 85 640.003 Üsküdar Amerikan Lisesi K 82 74 730.049 Üsküdar Amerikan Lisesi E 82 69 738.025 İzmir Amerikan Lisesi 90 85 625.007 İzmir St. Joseph Fransız Lisesi 60 57 600.000 Tarsus Amerikan Lisesi 100 96 640.000 



</TEXT>
</DOC>
