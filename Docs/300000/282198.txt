<DOC>
<DOCNO> 282198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sonsiy16.html </URL>
<DATE> 2004/10/21/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Yargıtay Büyük Genel Kurulu toplandı... 
</HEADLINE>
<TEXT>

     Yargıtay Büyük Genel Kurulu toplandı. 
     Yargıtay Başkanı Eraslan Özkaya'nın çağrısı üzerine saat 13.00'de toplanan Yargıtay Büyük Genel Kurulu, çalışmalarını saat 15.00'de tamamladı. 
     Toplantıya Yargıtay'ın daire başkan ve üyelerinin büyük çoğunluğu katıldı. 
     Yargıtay Başkanı Eraslan Özkaya, Yargıtay Büyük Genel Kurulu'nda konuşulan konuların, oluşturulan 5 kişilik bir komisyon tarafından hazırlanacak metinle kamuoyuna açıklanacağını bildirdi. 
     Büyük Genel Kurul toplantısının ardından gazetecileri makamında kabul eden Özkaya, Genel Kurul'da güncel konuları görüştüklerini söyledi. 
     Büyük Genel Kurul'da dile getirilen görüşlerin, oluşturulan 5 kişilik komisyon tarafından yazılı metin haline getirileceğini ifade eden Özkaya, bu metnin de kamuoyuna duyurulacağını kaydetti. 
     Özkaya, komisyonun çalışmalarının yarın bitebileceğini söyledi. 
     Bir soru üzerine Özkaya, komisyonun hazırlayacağı metnin, Büyük Genel Kurul tarafından açıklanmayacağını, basına yazılı metin dağıtılacağını ifade etti. 
     
</TEXT>
</DOC>
