<DOC>
<DOCNO> 266635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sontur01.html </URL>
<DATE> 2004/08/26/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Yedikule'de otomobile uzun namlulu silahlarla ateş açıldı 1 ölü 
</HEADLINE>
<TEXT>

     MUSTAFA KURTARAN İstanbul 

Fatih'te bir otomobile yapılan çapraz ateş sonucu bir kişi öldü, bir kişi de yaralandı. Yoldan geçen bir otomobilin ön camından giren bir kurşunda arka koltukta oturan çocuğun kafasına isabet etti. 
     Yedikule sahil yolunda dün akşam meydana gelen olayda, "Barınak Çay Bahçesi"nden çıkan 34 UA 6382 plakalı otomobil, kimliği belirlenemeyen kişilerce, uzun namlulu silahlarla çapraz ateşe tutuldu. Çok sayıda mermi isabet eden otomobildeki Ramazan Ayyıldız olay yerinde öldü. Otomobil şoförü Burçay Kurşunlu ise yaralandı. Bu sırada Eminönü istikametine giden Tayfun Tombil'in kullandığı otomobilin ön camından giren bir kurşun da, arkada oturan oğlu Taygun'a 14 isabet etti. Ağır yaralanan çocuk hastaneye kaldırıldı. Olay yerinden bir ciple kaçan saldırganlar, cipi daha sonra Bayrampaşa'da terk etti. Polis olayla ilgili geniş soruşturma başlattı. Çay bahçesinin, Susurluk davası hükümlülerinden eski özel timci Ayhan Çarkın'a ait olduğu öne sürüldü. 
     
</TEXT>
</DOC>
