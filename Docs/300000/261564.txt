<DOC>
<DOCNO> 261564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sonspo01.html </URL>
<DATE> 2004/08/08/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Fenerbahçeli Semih evlendi... 
</HEADLINE>
<TEXT>

     Fenerbahçe'nin genç oyuncusu Semih Şentürk, Pınar Kaçar ile hayatını birleştirdi. 
     Nikahları daha önce kıyılan genç çiftin düğün töreni, Narlıdere Divan Restorant'ta yapıldı. 
     Semih-Pınar Şentürk çiftinin düğün törenine, yakınlarının yanı sıra Fenerbahçe'nin eski yöneticilerinden Sadettin Saran ile sarı-lacivertli takımdan kaleci Recep katıldı. 
     
     SARAN'IN AÇIKLAMALARI 

     Fenerbahçe'nin eski yöneticisi Sadettin Saran, düğünde gazetecilerin sorularını yanıtladı. 
     Fenerbahçe'nin Çaykur Rizespor karşısında aldığı sonucu değerlendiren Saran, ''Büyütülecek bir şey olduğunu düşünmüyorum. Sanıyorum 2-0'ın verdiği bir rehavet oluştu. Sonuçta Galatasaray da Beşiktaş da puan kaybedebilir'' dedi. 
     Sarı-lacivertli kulübün haysiyet divanından aldığı cezaya ilişkin soruyu da yanıtlayan Saran, ''Hizmet için varım. Fenerbahçe'ye hizmet etmekten vazgeçmeyeceğim'' diye konuştu. 
     ''Fenerbahçe başkanlığını düşünüyor musunuz '' şeklindeki soruya ise Saran, ''Hayırlıysa olur'' yanıtını verdi. 
     
</TEXT>
</DOC>
