<DOC>
<DOCNO> 299453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sondun51.html </URL>
<DATE> 2004/12/21/ </DATE>
<TIME> 22.24 </TIME>
<AUTHOR>  </AUTHOR>
<HEADLINE>
Filistin'de yerel seçim hazırlıklarını tamamladı 
</HEADLINE>
<TEXT>

     Filistin'de yerel seçim hazırlıkları büyük ölçüde tamamlandı. 
     Filistin Yerel Yönetimler Bakanı Yardımcısı Hüseyin El Aaraj, Gazze'de yaptığı açıklamada, Batı Şeria'da 26 oy merkezinde görevlendirilecek bin Filistinli silahlı polis gücü için İsrail ile anlaşmaya vardıklarını belirtti. 
     Mevcut durumda, İsrail'in uyguladığı güvenlik önlemleri nedeniyle, seçimleri 4 aşamada yapmayı kararlaştırdıklarını hatırlatan Aaraj, Batı Şeria'da seçimin 23 Aralık Perşembe günü yapılacağını belirtti. 
     El Aaraj'ın verdiği bilgiye göre, Gazze Şeridi'nde 10 kent ile bazı köyleri kapsayacak yerel seçimler ise 27 Aralık'ta yapılacak ve Gazze Şeridi'nde 10 seçim merkezi kurulacak. 
     Filistin'de 1976'dan bu yana ilk kez yerel seçimler yapılıyor. 
     Filistin Yerel Yönetimler Bakanı Yardımcısı, İsrail ve uluslararası kamuoyunun yanı sıra yardım sağlayan ülkelerden de Filistin seçimlerinin kolaylaştırılmasına yardımcı olunmasını istediklerini, ancak bu konuda şimdiye kadar teminat sağlamadıklarını ifade etti. 
     Filistin'de Yaser Arafat'ın görevini alacak kişiyi belirleyecek Devlet Başkanlığı seçimleri ise 9 Ocak 2005'te düzenlenecek. 
     
</TEXT>
</DOC>
