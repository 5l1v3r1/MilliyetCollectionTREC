<DOC>
<DOCNO> 276855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/guncel/gun06.html </URL>
<DATE> 2004/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK'nın parasını lemde yedi 
</HEADLINE>
<TEXT>


PKK'nın bombacısı olan Sezai Karakuş'un eylem parasını Rumen hayat kadınlarıyla yediği ortaya çıktı 

SERHAT ÜNAL İstanbul 

İstanbul'da yeni otel bombalaması yapmaya hazırlanan PKK'nın biri kadın 10 kişilik bomba timi 5 kilo 695 gram patlayıcı C-4 ile yakalandı. Gözaltına alınan Sezai Karakuş'un Siirt Eğitim Fakültesi son sınıftan terk olduğu belirlenirken, Karakuş'a yardım ettiği öne sürülen Gıyasettin Yiğit'in de Şehremini'ndeki bir ilköğretim okulunda öğretmenlik yaptığı tespit edildi. Polisin takip ettiği, PKK'nın bombacısı olduğu iddia edilen Karakuş, keşif bahanesiyle Beyazıt'ta bombalayacağı otele Rumen uyruklu bir hayat kadınıyla girerek, eylem için Murat Karayılan'ın gönderdiği 1.5 milyar lirayı harcadı. Karakuş, Beyazıt'taki otobüs duraklarında Eyüp Hezen'den C-4 patlayıcı teslim aldığı sırada yakalandı. Yapılan operasyonda Karakuş, kurye Hezen, gözcü Mevlüde Hezen ve Gönül Korkmaz yakalandı. Karakuş, tutuklanırken, diğerleri serbest bırakıldı. 

Ele geçen malzemeler 

5 kilo 695 gram C 4, 13 adet elektrikli fünye, 2 adet sim kart, 2 adet cep telefonu, 2 adet sahte kimlik, bol miktarda bomba yapımında kullanılan malzemeler, 1 adet kuru sıkı tabanca, örgütsel doküman ve bombalamanın yapılması için rakamlarla yazılmış şifreli örgüt talimatı ele geçirildi. 


</TEXT>
</DOC>
