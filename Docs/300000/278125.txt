<DOC>
<DOCNO> 278125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sonspo28.html </URL>
<DATE> 2004/10/07/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Galatasaray, Romanya'ya gitti 
</HEADLINE>
<TEXT>

     A Milli Futbol Takımı'nın Dünya Kupası Eleme Grubu'nda yapacağı maçlardan dolayı lige verilen arayı Romanya'da düzenlenecek turnuvaya katılarak değerlendirecek Galatasaray, bu ülkeye gitti. 
     Bükreş'te organize edilecek 3'lü turnuvada sarı-kırmızılı takım, Steaua Bükreş ve National Bükreş takımlarıyla 45'er dakikalık maçlar yapacak. 
     Sarı-kırmızılı takımın Romanya kafilesinde Hakan Şükür ve Hakan Ünsal'ın yanı sıra sakatlıkları bulunan kaleci Faruk Gürsoy, Conçeicao ve Arif de yer almıyor. 
     Galatasaray'ın Romanya kafilesinde şu oyuncular bulunuyor 
     Aykut Erçetin, Hakan Cambazoğlu, Tomas, Orhan Ak, Saidou, Ümit Karan, Sinan Turan, Oğuz Sabanoğlu, Ayhan Akman, Cihan Haspolatlı, Volkan Arslan, İbrahim Yavuz, Arda Turan, Zafer Şakar, Petre, Mehmet Güven, Özgürcan Özcan, Mülayim Erdem, Uğur Uçar, Suat Usta, Ergün Penbe. 
     Bu arada sarı-kırmızılı kafilenin Romanya'ya hareketi öncesinde Atatürk Havalimanı'nda basın mensuplarının sorularını yanıtlayan Galatasaray Futbol Şube Sorumlusu Fatih Gökşen, Milli Takım maçları nedeniyle lige verilen araları Avrupa'da değerlendirmek için sezon başında projeler yaptıklarını söyledi. 
     Romanya dönüşünde Ali Sami Yen Stadı'nda AEK ile bir maç yapacaklarını ve daha sonra Yunanistan'a giderek maçın rövanşını oynayacaklarını kaydeden Gökşen, lige ara verilen haftaları Almanya, Belçika gibi ülkelerde değerlendirmeye devam edeceklerini anlattı. 
     Sarı-kırmızılılar, 9 Ekim Cumartesi sabah saatlerinde İstanbul'a dönecek. 
     Galatasaray, 12 Ekim Salı günü de Yunanistan'ın AEK takımıyla Ali Sami Yen Stadı'nda bir hazırlık maçı yapacak. 
     
</TEXT>
</DOC>
