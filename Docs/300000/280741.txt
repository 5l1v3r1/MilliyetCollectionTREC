<DOC>
<DOCNO> 280741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sonspo18.html </URL>
<DATE> 2005/03/15/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
"Büyük takımlara direnç gösterdiğinizde teşvik mi aldınız diye soruluyor" 
</HEADLINE>
<TEXT>

     Denizlispor Teknik Direktörü Giray Bulak, büyük takımlara karşı biraz direnç gösterildiğinde, hemen ''teşvik mi aldınız'' diye sorulduğunu belirtti. 
     Bir gazetecinin, son haftalarda teşvik primi konusunun yeniden gündeme geldiğini hatırlatması üzerine Bulak, büyük takımların oynasalar da oynamasalar da kazanan olmak istediğini, ''hep biz kazanalım'' mantığının hakim olduğunu söyledi. 
     Gençlerbirliği'nin Fenerbahçe'ye karşı biraz direnç gösterdiğinde saha içinde ve dışında sıkıntı yaşadığını ifade eden Bulak, şöyle konuştu 
     ''Her halükarda büyük takımlar kazanacaksa, Anadolu kulüpleri peşinen yenilgiyi kabul edip sahaya çıkmasın o zaman. Böyle şey olur mu Herkes sahaya 3 puan kazanmak için çıkacak, onun mücadelesini verecek. Büyük takımlara karşı biraz direnç gösterdiğinizde, hemen 'teşvik mi aldınız' diye soruluyor.'' Öte yandan, Denizlisporlu futbolcular, cuma günü oynanacak Fenerbahçe maçının hazırlıklarını sürdürüyor. Yarın 3. lig takımlarından Denizli Belediyespor ile hazırlık maçı oynayacak yeşil-siyahlılar, Fenerbahçe maçının provasını yapacak. 

     
</TEXT>
</DOC>
