<DOC>
<DOCNO> 253251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sondun24.html </URL>
<DATE> 2004/07/06/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Fransız katilin cinayetleri gün ışığına çıkıyor 
</HEADLINE>
<TEXT>

     Belçika ve Fransa'da çok sayıda cinayet işlemekle itham edilen ve ilk aşamada 9 cinayeti itiraf eden Fransız Michel Fourniret'nin 62 kurbanları belirleniyor, ceset arayışları sürüyor. 
     Karısı Monique Olivier'nin 55 ihbar ve itirafları üzerine geçen hafta Belçika'da tutuklanan, Dinant Hapishanesi'nde bulunan Fourniret ve karısı, itiraflarıyla Belçikalı ve Fransız güvenlik birimlerine ''yardımcı'' oluyorlar. 
     Fransızlar ve Belçikalılar, şimdiki durumda en az 10 cinayetten sorumlu gözüken çiftin çok daha fazla insan öldürdüğünü düşünüyor, bu ülkelerdeki kayıpların dosyalarını tek tek inceliyorlar. Hollanda ve Danimarka'da da bazı cinayet dosyaları gündeme taşınıyor. 
     
     İLK BELİRLEMELER 
     Fournieret ve Olivier'nin itirafları doğrultusunda, bugüne kadar belirlenen cinayetlerin listesi çıkarılıyor, bazı cesetler bulunuyor. 
     Fransa'nın güneyinde, Auxerre'de, 11 Aralık 1987 tarihinde kaybolan İsabelle Laville'in 17 cesedi Belçika'da, bir kuyunun dibinde bulundu. 
     Fransa'nın kuzeyindeki Charleville-Mezieres'de 1989'un Haziran ayında kaybolan Fransız kız öğrenci Jeanne-Marie Desramault'un 22 cesedi, Belçika'da bulundu. 
     Belçikalı Elisabeth Brichet, Namur'de, 20 Aralık 1989'da kaybolmuştu. Cesedi Belçika-Fransa sınırında bulundu. 
     Fourniret, Fransa'nın Nantes bölgesinde, 1990 yılının Kasım ayında, Natacha Danais 13 isimli bir kız çocuğunu kaçırarak öldürdüğünü de itiraf etti. 
     Fransız katil, Fransız terör örgütü Doğrudan Eylem'in Action Directe bir üyesi olan Jean-Pierre Hellegouarch ile hapishanede tanıştığını, bu kişinin eşinde ''savaş ganimetleri'' olduğunu öğrendiğini, hapisten çıkışında teröristin eşi Farida Hellegouarch'ı öldürerek paralara el koyduğunu anlattı. 
     Charleville-Mezieres'de, 2000 yılının Mayıs ayında kaybolan ve cesedi iki ay sonra, Belçika'nın Arden dağlarında bir ormanda bulunan Celine Saison'un 18 da aynı katilin kurbanı olduğu anlaşılıyor. 
     Manyana Thumpong 13 isimli bir kızın 2001 başında kaybolduğu ve cesedinin aynı ormanda bulunduğu belirtiliyor. 
     Forniret, 1988 yılında, bir otoyol üzerinde, kimliği belirsiz bir kişiyi hırsızlık amacıyla öldürdüğünü de itiraf etti. 
     Güvenlik birimleri, katilin itiraf ettiği cinayetlerle karısının ithamlarının aynı olmadığını, kurban sayısının artacağının düşünüldüğünü, Belçika ve Fransa'da çok sayıda kayıp ve cinayet dosyasının tekrar açıldığını belirtiyorlar. 
     
     SABIKALI KATİL 
     Fourniret'nin, 1986 yılında, Fransa'nın kuzeyinde, Evry Ağır Ceza Mahkemesi tarafından çocuklara tecavüz ithamıyla yargılandığı ve 7 yıl hapis cezasına çarptırıldığı belirtiliyor. 
     Katilin, 1966 ve 1973 yıllarında, Fransa'nın Nantes ve Verdunes bölgelerinde röntgencilik ve teşhircilik suçlarından yargılanarak ceza aldığı biliniyor. 
     Fourniret ve Monique Olivier'nin, 1992 yılından itibaren Belçika'ya yerleştikleri, bu ülkede sabıka kayıtları bulunmadığı, Fourniret'nin, bu sayede, bir okulda güvenlik görevlisi olarak çalışma izni alabildiği ifade ediliyor. 
     Belçikalı yetkililer, Fourniret'nin Fransa'daki sabıkalarından 2003 yılında haberdar olduklarını anlatıyorlar. 
     Katil, 2003'te Belçika'da, Ciney bölgesinde, 12 yaşındaki bir kız çocuğunu kaçırma girişimi nedeniyle gözaltına alınmış ve hakkında soruşturma açılmıştı. 
     Belçikalılar, 2001 yılında, Dinant bölgesinde bir kadının, Fourniret aleyhinde, otoyol üzerinde sarkıntılık ithamıyla suç duyurusunda bulunduğunu, ancak soruşturma açılmadığını da belirtiyorlar. 
     Olivier, Belçika'da çok sayıda çocuğu tecavüz ederek öldüren Marc Dutroux'nun yargılanmasının ardından kocasını ihbar etmeye karar verdiğini, cinayetlerin 1987-2001 yılları arasında işlendiğini belirtiyor. 
     İtiraflarında, ''yılda iki kız çocuk avladığını'' söyleyen Fourniret'nin cinayetlerinin gerçek sayısını belirlemek amacıyla Fransa ve Belçika'da ceset arama kazıları ve soruşturmalar devam ediyor. 
     
</TEXT>
</DOC>
