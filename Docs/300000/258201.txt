<DOC>
<DOCNO> 258201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sondun20.html </URL>
<DATE> 2004/07/26/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Vanunu'ya İsrail'den çıkış yok... 
</HEADLINE>
<TEXT>

     İsrail mahkemesi, İsrail'in nükleer silah sahibi olduğunu dünyaya duyuran nükleer silah uzmanı Mordehay Vanunu'ya yönelik yurtdışına seyahat yasağını kaldırmayı reddetti. 
     Daha fazla bilgiye sahip olabileceği düşüncesiyle yurtdışına çıkması yasaklanan 49 yaşındaki Vanunu, yüksek mahkemenin ilgili kararı üzerine yaptığı açıklamada, ''Bugün çok üzücü ve utanç dolu bir gün'' dedi. 
     Vanunu, İngiliz Sunday Times gazetesine İsrail'in güneyinde 9 yıl görev yaptığı Dimona nükleer santraliyle ilgili bilgi sızdırdığı gerekçesiyle 1986 yılında 18 yıl hapis cezasına çarptırılmıştı. 
     Mordehay Vanunu, İsrail'in nükleer gücüne ilişkin açığa vuracak başka bir şey bilmediğini ve yurtdışında yaşamak istediğini söylemişti. 
     İsrail, bugüne kadar, nükleer silaha sahip olduğu yönündeki haberleri ne yalanladı, ne de doğruladı. 
     
</TEXT>
</DOC>
