<DOC>
<DOCNO> 254181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sontur03.html </URL>
<DATE> 2004/07/09/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
İzmir'de 2 kişi silahla vuruldu... 
</HEADLINE>
<TEXT>

     İzmir'in Konak ilçesinde meydana gelen olayda, biri birahane sahibi 2 kişi silahla vuruldu. 
     AA muhabirinin edindiği bilgiye göre, Yeşilyurt Faruk Akar Karasu Caddesi Güvener Camii yanında Coşkun Metin 34 , tartıştığı Mahir B., tarafından sağ kalçasından ve baldırından silahla yaralandı. 
     Yeşilyurt Atatürk Eğitim ve Araştırma Hastanesi'ne kaldırılan Coşkun Metin tedavi altına alındı. 
     Coşkun Metin ile firari zanlı Mehmet B.'nin, Uşak Cezaevi'nde yattıkları sırada aralarındaki çıkan husumetten olayın meydana geldiği bildirildi. 
     Konak ilçesinde meydana gelen ikinci olayda ise birahane sahibi ayağından vuruldu. 
     Alınan bilgilere göre, Mürselpaşa Bulvarı üzerinde Malibu Birahanesi sahibi Besim Balcı 49 , henüz bilinmeyen nedenle ''Mardinli Nurullah'' lakaplı şahıs tarafından sol ayağından silahla vuruldu. Zanlı, olaydan sonra kaçtı. 
     Özel Şifa Hastanesi'ne kaldırılan birahane sahibi Besim Balcı ilk tedavisinin yapılmasının ardından Özel Ege Sağlık Hastanesi'ne sevkedildi. 
     
     MARKET SAHİBİNİN ÇANTASI ÇALINDI 
     Karşıyaka ilçesinde meydana gelen olayda, market sahibinin çantası, kapkaç yoluyla çalındı. 
     Edinilen bilgilere göre, Mevlüt Adar 51 , Örnekköy Cumhuriyet Mahallesi 6634. sokaktaki marketini kapattığı sırada kimliği belirlenemeyen 2 kişi, yanında bulunan çantayı kapkaç yoluyla alarak kaçtı. 
     Çalınan çantanın içinde 610 milyon lira para, Adar'a ait kredi kartları, ehliyet ve kimliğinin bulunduğu bildirildi. 
     Olaylarla ilgili soruşturmanın sürdürüldüğü kaydedildi. 
     
</TEXT>
</DOC>
