<DOC>
<DOCNO> 264384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sondun50.html </URL>
<DATE> 2004/08/18/ </DATE>
<TIME> 20.19 </TIME>
<AUTHOR>  </AUTHOR>
<HEADLINE>
Bağımsızlar Hareketi, İsrail'in "Güvenlik Duvarı"nı kınadı 
</HEADLINE>
<TEXT>

     Bağlantısızlar Hareketi, İsrail'in Batı Şeria'da inşa ettiği ''güvenlik duvarı''nı, Filistinlilerin haklarını ihlal ettiği gerekçesiyle kınadı. 
     Bağlantısızlar Hareketi'ne üye ülkelerin dışişleri bakanları, Güney Afrika'nın Durban kentinde biraraya geldi. 
     Toplantıda üst düzey yetkililerce onaylanan belgede, Uluslararası Adalet Divanı'nın duvarın yasadışı ve uluslararası hukuka aykırı olduğu yönündeki kararına paralel olarak, duvarın yıkılması çağrısında bulunuldu. 
     Bağlantısızlar Hareketi Filistin Komitesi'ne sunulan belgede, ''İsrail uluslararası hukuku ihlal etmeyi sürdürüyor. Bu alenen insan hakları ihlalidir ve kabul edilemez'' denildi. 
     Filistin Dışişleri Bakanı Faruk Kaddumi, gazetecilere yaptığı açıklamada, Bağlantısızlar Hareketi'nden, Uluslararası Adalet Divanı'nın kararını kabul etmesi için İsrail'e uluslararası yaptırım uygulanmasına çalışmasını istediklerini söyledi. 
     Bağlantısızlar Hareketi, 115 gelişmekte olan ülkeden oluşuyor. 
     
</TEXT>
</DOC>
