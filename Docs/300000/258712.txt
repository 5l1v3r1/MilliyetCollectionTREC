<DOC>
<DOCNO> 258712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sondun13.html </URL>
<DATE> 2004/07/28/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Ebu Garib'de general işkenceyi izlemiş 
</HEADLINE>
<TEXT>

     Irak'taki Ebu Garib cezaevinin eski sorumlusu Amerikalı kadın General Janis Karpinski'nin, cezaevinde Iraklı mahpuslara yapılan işkenceye tanık olduğu öne sürüldü. 
     Bir Iraklı mahkum, kendisine yapılan işkenceyle ilgili olarak ABD'de açtığı davada, Ebu Garib'de olan bitenden haberi olmadığını söyleyen Karpinski'nin işkenceyi izlediğini iddia etti. 
     Iraklı Salih Abud, Irak'ta bir video kasete kaydedilen yeminli ifadesinde, ''Bir gün işkence sırasında başına geçirilen çuvalın çıkarıldığını ve bu sırada Karpinski'yi gördüğünü'' söyledi. 
     Abud'un Karpinski'yi, avukatı Micheal Hourigan'ın gösterdiği bir dergideki fotoğrafından teşhis ettiği belirtildi. 
     İşkence fotoğrafları basında çıkıncaya kadar Ebu Garib'de olan bitenden haberi olmadığını söyleyen Karpinski, geçen mayıs ayında açığa alınmışı. 
     
</TEXT>
</DOC>
