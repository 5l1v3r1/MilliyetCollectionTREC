<DOC>
<DOCNO> 281455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/yazar/uras.html </URL>
<DATE> 2004/10/19/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Sosyal güvenliğe 26.5 katrilyon TL 
</HEADLINE>
<TEXT>


Eskiden, "Devletin parası savunmaya gidiyor. Eğitime, sağlığa para kalmıyor" diye dertlenirdik. Derken, başımıza "faiz" belası geldi. "Devletin parası faize gidiyor" diye dertlenir olduk. 
Bizde dert tükenmez... Başımıza yeni bir dert daha geldi. Sosyal güvenlik kurumlarının açıkları büyüdü. Devletin parası bunlara akmaya başladı. 
Sosyal güvenlik kurumları 1 Emekli Sandığı, 2 Sosyal Sigortalar Kurumu 3 , Bağ - Kur'dur. Normal olarak bunların gelirlerinin giderlerini karşılaması gerekir. Biz kıyak emeklilik, erken emeklilik gibi formüllerle 34 yaşındaki insanlara maaş bağladık. Prim ödemeyene maaş verdik. Süper emekli kadroları oluşturduk. Sonuçta bu kurumlar devlet yardımı olmadan yaşayamaz hale geldi. 
Bütçeden iki kanaldan sosyal güvenlik harcamalarına para akıyor. 1 Devlet çalıştırdığı kamu personeli için işveren primi olarak önümüzdeki yıl 4.5 katrilyon ödeyecek. 2 Devlet bu kurumların açıklarını kapatmak için önümüzdeki yıl 22.0 katrilyon lira para aktaracak. Toplayınız iki rakamı Bütçeden çıkacak para 26.5 katrilyon lirayı buluyor. 
2005 yılı bütçesinden faize gidecek para 56.4 katrilyon lira. Personele verilecek para 32.4 katrilyon lira. Sosyal güvenlik kurumlarına aktarılacak para 26.5 katrilyon lira... Avrupa devletleri yaşlı nüfus için yüksek miktarda sosyal güvenlik harcaması yapıyor derken, bir bakıyoruz biz de genç nüfus için benzer yük altına girmişiz. 
Sosyal güvenlik kurumlarına bütçeden çıkacak 26.5 katrilyon lira çok önemli bir rakam. Neden önemli, anlatayım. 
Hükümet 2004 yılında yatırıma 6.8 katrilyon lira ayırabilmişti. 2005 yılı bütçesinde yatırıma daha fazla para ayırmak için IMF ile konuştu, tartıştı. Yatırım ödeneğini 10.1 katrilyon liraya çıkarabildi. Yatırıma 10.1 katrilyon lira, sosyal güvenlik kurumlarına 26.5 katrilyon lira... Burada bir çelişki yok mu 
Bitmedi... 2005 yılında bütçeden bakanlıklara, hizmet yapmaları için ayrılan ödenek rakamlarını vereyim. En fazla para Eğitim'e ayrıldı. Ne kadar 14.8 katrilyon lira. Sonra en fazla para Savunma'ya ayrıldı. Ne kadar 10.9 katrilyon lira... 
Diğer bakanlıklara ayrılan paralara bakalım. Sağlık'a 5.4 katrilyon lira, Adalet'e 1.6 katrilyon lira, İçişleri'ne 783 trilyon lira, Enerji'ye 249 trilyon lira, Kültür ve Turizm'e 632 trilyon lira. 
Devlet küçülüyor, küçülüyor diyorlar ya... En sonunda hiçbir hizmet yapamayacak, sadece memur maaşına, sosyal güvenlik kurumları açıklarına ve de faize para bulan bir devlet yapısı ortaya çıkacak. 

2005 Bütçe giderleri 2005 Ödenek teklifi 2004 Gerçekleşme tahmini Toplam gider 155.4 142.6 Faiz 56.4 58.6 Faiz dışı 99.0 84.0 1 Personel 32.4 29.3 2 Sosyal güvenlik 26.5 23.3 a Devlet primi 4.5 3.9 b Transfer 22.0 19.4 3 Tarım desteği 3.4 3.2 4 Yatırım 10.1 6.8 5 Diğerleri 26.6 21.4 

Kuruluşların bütçe ödenekleri 2005 Ödenek Aldığı Pay Milli Eğitim 14.8 9.70 Milli Savunma 10.9 7.15 Sağlık 5.4 3.55 Tarım 4.4 2.87 Adalet 1.6 1.04 İçişleri 0.7 0.51 Kültür 0.6 0.41 Enerji 0.2 0.16 



</TEXT>
</DOC>
