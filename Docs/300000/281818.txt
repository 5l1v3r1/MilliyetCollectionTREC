<DOC>
<DOCNO> 281818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sondun41.html </URL>
<DATE> 2004/10/20/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Opel işçileri işbaşı yaptı... 
</HEADLINE>
<TEXT>

     Almanya'nın Bochum kentindeki Opel tesisinde, şirketin işten çıkartma planlarını protesto için 1 hafta önce iş bırakma eylemine giden işçiler işbaşı yaptı. 
     Almanya Başbakanı Gerhard Schröder ile Federal Ekonomi ve Çalışma Bakanı Wolfgang Clement, işçilerin kararından büyük mutluluk duyduklarını belirterek, işverenle işçi temsilcileri arasında bu gelişmeye paralel sürdürülen görüşmelerde, mümkün olan en az sayıda kişinin işten çıkartılması yönünde çaba harcanması gerektiğini kaydettiler. 
     Opel şirketi tarafından yapılan açıklamada, iş bırakma eylemi yüzünden 6 bin 500 otomobilin üretilmediği bildirildi, ancak eylemin şirkete toplam zararı konusunda bilgi verilmedi. 
     Opel'in bağlı olduğu General Motors şirketinin, Almanya'daki 4 Opel tesisinden gelecek 2 yıl içinde 10 bin kişinin işten çıkarılacağını açıklamasından sonra, Bochum tesisinde 1 hafta önce iş bırakma eylemi başlatılmıştı. 
     
</TEXT>
</DOC>
