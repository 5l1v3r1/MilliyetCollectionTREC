<DOC>
<DOCNO> 257718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sontur43.html </URL>
<DATE> 2004/07/23/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Denizde epilepsi krizi geçiren öğretmen boğuldu .. 
</HEADLINE>
<TEXT>

     Antalya'da denizde epilepsi krizi geçiren öğretmen boğularak öldü. 
     AA muhabirinin aldığı bilgiye göre, Konyaaltı plajında denize giren öğretmen Ayşe Altınkaya 36 , epilepsi krizi geçirdi. Sahilde bulunanlar tarafından kıyıya çıkarılan Altınkaya'nın boğularak öldüğü bildirildi. 
     Altınkaya'nın cenazesi, Antalya Devlet Hastanesi morguna kaldırıldı. 
     Bu arada, Altınkaya'nın ölümünü duyarak hastaneye gelen bazı yakınları, morg önünde sinir krizi geçirdiler. 
     Kızının, denizde kriz geçirecek kadar hasta olmadığını belirten baba Mehmet Altınkaya, bir süre önce rahatsızlığı nedeniyle Akdeniz Üniversitesi Tıp Fakültesi Hastanesi'ne başvurduklarını ve ilaç tedavisi uygulandığını bildirdi. Altınkaya, kızının bu tedaviden sonra epilepsi nöbetlerinin arttığını ve yanlış ilaç kullandırıldığını iddia etti. 
     Ayşe Altınkaya'nın Antalya'nın Döşemealtı Beldesi Killik İlköğretim Okulu'nda 9 yıldan bu yana öğretmenlik yaptığı bildirildi. 

     
</TEXT>
</DOC>
