<DOC>
<DOCNO> 259813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/son/sontur29.html </URL>
<DATE> 2004/08/01/ </DATE>
<TIME> 22.32 </TIME>
<AUTHOR>  </AUTHOR>
<HEADLINE>
Tunceli'deki izinsiz gösteride 24 kişi gözaltına alındı 
</HEADLINE>
<TEXT>

     Tunceli'de izinsiz gösteri yapan ve dağılmak istemeyen bir grup, oturma eylemine başladı. 
     Emniyet Müdürü Sinan Salman, AA muhabirine yaptığı açıklamada, 5. Munzur Kültür ve Doğa Festivali'nin son gününde izinsiz gösteri yapan ve kendilerini dağılmaları konusunda uyaran polise taş ve sopalarla saldıran göstericilerden 24'ünün gözaltına alındığını kaydetti. 
     Gözaltına alınanların sorgulamalarının sürdüğünü belirten Salman, şehrin giriş ve çıkışlarında geniş güvenlik önlemleri alındığını bildirdi. 
     İzinsiz gösteri yapan ve dağılmak istemeyen grup, Yeraltı Çarşısı yanındaki meydanda oturma eylemine başladı. 
     Yetkililer, ''Munzur Çayı'na düştükleri ve halen kendilerinden haber alınamayan göstericiler olduğu'' yönündeki iddiayı da doğrulamadı. 
     
</TEXT>
</DOC>
