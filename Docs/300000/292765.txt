<DOC>
<DOCNO> 292765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/yasam/ayas.html </URL>
<DATE> 2004/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyuncak cinayeti 
</HEADLINE>
<TEXT>


İzmir'de ilköğretim okulu öğrencisi 7 yaşındaki C.Ö., çerez paketlerinden çıkan oyuncakla oynarken tartıştığı 9 yaşındaki arkadaşını bıçaklayarak öldürdü 

TURAÇ TOP İzmir DHA 

İzmir'de ilköğretim okulu öğrencisi C.Ö. 7 , oyun oynarken tartıştığı Vedat Tekin'i 9 bıçaklayarak öldürdü. 
İmbatlı İlköğretim Okulu 4. sınıf öğrencisi Tekin, dün 11.30 sıralarında oyun oynamak için sokağa çıktı. Tekin, aynı sokakta oturan ve Selçuk Yücel İlköğretim Okulu 2. sınıf öğrencisi olan arkadaşı Ö. ile, çerez paketlerinden çıkan oyuncaklarla oynamaya başladı. 
İddiaya göre, Ö., sürekli galip gelen Tekin'le tartışıp yumruklaşmaya başladı. Kendisinden 2 yaş büyük olan Tekin'in yumruklarına hedef olan Ö., eve giderek mutfaktaki meyve bıçağını aldı. Ö., döndüğünde bu sefer de kardeşini vurmaya başlayan Tekin'i, kalbinin altından bıçakladı. Tekin, hastanede öldü. Olayın ardından korkarak evine kaçan Ö., gözlem altına alındı, daha sonra "cezai ehliyetinin bulunmaması nedeniyle" savcının talimatıyla ailesine teslim edildi. 

Evlerine dönemediler 
Ölen çocuğun hastaneye gelen yakınları, olayı öğrendiklerinde sinir krizleri geçirdi. Her ikisi de Mardinli olan aileler arasındaki gerginliğin büyümemesi için önlemler alındığı, Ö. ailesinin geniş güvenlik önlemleri alınmasına rağmen evlerine dönmediği kaydedildi. 




</TEXT>
</DOC>
