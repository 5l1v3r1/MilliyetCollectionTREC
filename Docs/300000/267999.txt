<DOC>
<DOCNO> 267999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/guncel/gun07.html </URL>
<DATE> 2004/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK'ya büyük darbe 11 ölü 
</HEADLINE>
<TEXT>


BEHÇET DALMAZ Hakk ri DHA 

Hakk ri-Van-Beytüşşebap üçgenindeki Feraşin bölgesinde 4 gün önce başlatılan "Şehit Jandarma Er Başaran Kahraman" operasyonuna, 4 bin asker ve korucu katıldı. Helikopterlerin de destek verdiği güvenlik güçlerinin terör örgütüne büyük darbe vurduğunu söyleyen Hakk ri Valisi Erdoğan Gürbüz, "Çatışmalarda iki güvenlik görevlimiz şehit oldu. Teröristlerden 11'i ölü ele geçirildi" dedi. 
Arazi aramasında ortaya çıkarılan sığınaklarda bir Bixi makineli tüfek, lav silahı, iki el bombası, çok sayıda Kalaşnikof tüfek şarjörü, dürbün ve el telsizi ele geçirildiğini kaydeden Gürbüz, "Bol miktarda gıda maddesi, çok sayıda doküman, uyku tulumu ve battaniye de bulundu" diye konuştu. Bölgede operasyonların sürdüğü kaydedildi. 

Adana'da C-4 paniği 
Adana'da, Celal Bayar Köprülü Kavşağı altına bırakılan ve 2 kilo C-4'le yapıldığı belirtilen bomba etkisiz hale getirildi. Polis, önceki gece 23.30 sıralarında yapılan şüpheli paket ihbarı üzerine kavşağı araç ve yaya trafiğine kapattı. Pakette bomba olduğunu belirleyen uzmanlar, düzeneği imha etmek için "Ak - Er Sistemi"ni kullandı. Basınçlı su kullanılan özel bir silah, bomba düzeneğini imha etti. C-4 patlayıcıyı da Olay Yeri İnceleme Bürosu'na götüren ekipler, 2 kişiyi gözaltına aldı. 


</TEXT>
</DOC>
