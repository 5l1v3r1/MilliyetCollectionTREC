<DOC>
<DOCNO> 265082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sontur21.html </URL>
<DATE> 2004/08/20/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Köpek korkusu, hırsızı yakalattı .. 
</HEADLINE>
<TEXT>

     Beşiktaş'ta hırsızlık amacıyla girdiği evde köpekle karşılaşan hırsız, kısa sürede olay yerine gelen polislerce yakalandı. 
     Edinilen bilgiye göre, Dikilitaş Emirhan Caddesi'ndeki bir apartmanın ikinci katındaki daireye giren hırsız, içeride ''Votka'' isimli Golden Retriever cinsi köpekle karşılaşınca, korktuğu için kaçamadı. 
     Bu sırada köpeğin hırsıza hırlamasını duyan ev sahibi Çağlar Güney ile yanında kalan arkadaşları uyanarak ne olduğuna bakmak için Votka'nın yanına gittiler. 
     Yakalandığını anlayan hırsız, Güney ile arkadaşlarına ''Ben hırsız değilim. Ne olur bu köpeği buradan alın'' şeklinde konuşarak yardım istedi. 
     Ev sahibi Güney'in, köpeğin kendisine bir şey yapmayacağını söylemesine rağmen inanmayan hırsız, binadan çıkarak kaçmak istedi. 
     Daha sonra aynı caddeki bir başka binanın giriş katındaki işyerinin tabelelarına tırmanan hırsız, burada saklanarak polisten kaçmaya çalıştı. 
     Ancak olay yerine gelen polislerce fark edilen hırsız yakalandı. 
     Gözaltına alınan ve uçucu madde bağımlısı olduğu belirtilen hırsız, daha sonra polis merkezine götürüldü. 
     
</TEXT>
</DOC>
