<DOC>
<DOCNO> 262976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/guncel/gun03.html </URL>
<DATE> 2004/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'dan ödül ayıbı 
</HEADLINE>
<TEXT>


1980 yılında Almanya'nın en önemli uluslararası ödüllerinden "Karlpreis"ın, eski Başbakan Bülent Ecevit'e verilmesinin, "12 Eylül" nedeniyle engellendiği ortaya çıktı 

GÜRSEL KÖKSAL Frankfurt 

Almanya'nın en önemli uluslararası ödüllerinden "Karlpreis"ın tarihinde ilk kez, 1980'de neden verilmediği ortaya çıktı. 7. Cumhurbaşkanı Kenan Evren'in tepkisini çekmek istemeyen Alman hükümetinin, eski Başbakan Bülent Ecevit'in ödülü almasına engel olduğu belirtildi. Türkiye Araştırmalar Merkezi Direktörü Prof. Faruk Şen, ödülün Ecevit'e verilmesine ramak kaldığını vurguladı. Ödülün 1950' den itibaren 1980 hariç kesintisiz olarak verildiğini vurgulayan Şen, şunları söyledi 

12 Eylül m ni oldu 
"12 Eylül'ün mimarı Evren'i kızdırmak istemeyen Alman hükümeti, Türkiye'den gelen etkilerle o yılki ödülün Ecevit'e verilmesine m ni oldu. Bu olayı Ecevit'in ve Türk halkının duymasında büyük yarar var. Türkiye'nin Avrupa'da, uluslararası alanda bir ödül alma şansını o dönemin hükümeti maalesef çok gördü. 12 Eylül'ün yapısı buna m ni oldu." 
Ödül Komitesi'ne 1980'de giden öneriler arasında en favori politikacının Ecevit olduğunu belirten Şen, şöyle devam etti "SPD yetkilileri, Aachen'daki jüri üyeleriyle birlikte Ecevit için referans hazırlatmışlardı. Ödülü tarihinde ilk kez Türk politikacısı alacaktı. Uluslararası platformda kaçırılan bu fırsat, o günkü hükümetin ayıbı ve taviz veren Alman politikacıların bir eksikliğidir." 
Avrupa'nın gelişimine, dünya barışına, insanlığa katkıları nedeniyle politikacı ve devlet adamlarına verilen ödülün sahipleri arasında, Churchill 1955 , Karamanlis 1978 , Kral Carlos 1982 , Kissenger 1987 , Mitterrand 1988 , Kohl 1988 , Kraliçe Beatrix 1996 , Blair 1999 , Clinton 2000 , Giscard d'Estaing 2003 , Papa Johannes Paul 2004 de var. 


</TEXT>
</DOC>
