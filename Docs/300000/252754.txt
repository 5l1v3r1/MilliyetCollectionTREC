<DOC>
<DOCNO> 252754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/ekonomi/eko02.html </URL>
<DATE> 2004/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK'dan aracı kurumlara 98 milyar ceza 
</HEADLINE>
<TEXT>



Sermaye Piyasası Kurulu SPK mevzuata aykırı işlemleri nedeniyle Alfa Menkul, Alan Yatırım ve Soymen Menkul ile bazı kişilere toplam 97.9 milyar liralık ceza verdi 
SPK, Arsan Tekstil hisselerindeki işlemleri nedeniyle Mahmut Kiras ile bu kişinin işlem yapmasını kolaylaştırıcı fiileri nedeniyle Alfa Menkul ile çalışanı Kamil Fethi Berkan'a 9.8'er milyar lira ceza uygulanmasını kararlaştırdı. Aynı hissedeki işlemleri nedeniyle yasak getirilen Bekir Sami Karayel ve Suat Olgun'un işlem yapmalarına olanak sağlayan Alan Yatırım'a 9.8 milyar lira, yasaklı Mechur Çolak, Mahmut Kiras, Bekir Sani Karayel ve Suat Olgun'un borsada işlem yapmalarını kolaylaştırıcı fiilleri nedeniyle Soymen Menkul'e 29.3 milyar lira ceza verildi. Arsan Tekstil hisselerindeki işlemleri nedeniyle Ali Sefa Özgen'e de 9.8 milyar liralık ceza uygulanması kararlaştırıldı. 
Ayrıca, Has-El Plastik Yönetim Kurulu Başkanı Mehmet Çiçek ve Başkan Yardımcısı Abdullah Kılıç'a Kurul kararlarına ilişkin yükümlülüklerini yerine getirmemeleri nedeniyle 9.8'er milyar liralık ceza verildi. 


</TEXT>
</DOC>
