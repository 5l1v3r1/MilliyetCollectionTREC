<DOC>
<DOCNO> 292127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sontur22.html </URL>
<DATE> 2004/11/25/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Öğrenciye dayak iddiası .. 
</HEADLINE>
<TEXT>

     Düzce'nin Yığılca İlçesi'nde, oğlunun öğretmeni tarafından dövüldüğünü iddia eden baba, öğretmen hakkında jandarmaya şikayette bulundu. Edinilen bilgiye göre, Gökçeağaç İlköğretim okulu 6-A sınıfı öğrencisi Numan Yılmaz'ın 11 babası Necmi Yılmaz, oğlunun ders esnasında sıra arkadaşıyla konuştuğu için öğretmeni H.Ç. tarafından dövüldüğünü iddia etti. 
     Baba Necmi Yılmaz, Düzce SSK Hastanesi'nde tedavi edilen oğlunun dayaktan dolayı kolunda ''ezik ve çatlak'' olduğu yönünde kendilerine rapor verildiğini ileri sürdü. 
     Yığılca İlçe Jandarma Komutanlığı'na öğretmen H.Ç. hakkında şikayette bulunduğunu anlatan baba Yılmaz, ''Öğretmenin gerekli cezaya çarptırılmasını istiyorum'' dedi. 
     
     MİLLİ EĞİTİM MÜDÜRLÜĞÜ SORUŞTURMA BAŞLATACAK 
     Düzce Milli Eğitim Müdürü Osman Akova, konunun araştırılması için gerekli çalışmayı başlatacağını bildirdi. 
     Öğretmen H.Ç'nin bulunduğu okula müfettiş göndereceğini ifade eden Akova, ''Öğretmen hakkında soruşturma başlatacağım. Müfettişlerimiz konuyu araştıracaklar. Olayın doğruluğu tespit edilirse, öğretmen hakkında gerekli cezai işlem yapılacaktır'' diye konuştu. 
     
</TEXT>
</DOC>
