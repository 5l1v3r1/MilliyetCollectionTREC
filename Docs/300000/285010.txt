<DOC>
<DOCNO> 285010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/yasam/yas02.html </URL>
<DATE> 2004/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Balıkçı turiste saldırdı 
</HEADLINE>
<TEXT>


Foça'da deniz kenarında dolaşan 22 yaşındaki Alman turist kıza tecavüze kalkışan ve bıçakla yaralayan balıkçı, tekneyle kaçtı 

TAYLAN YILDIRIM DHA 

Foça'da deniz kenarında dolaşan Alman turist Janine Miriam Harms 22 , cinsel ilişki teklifinde bulunan bir kişinin bıçaklı saldırısına uğradı. Berlin'de yaşayan Harms, geçen hafta annesiyle birlikte, 3.5 yıl önce Foça'ya yerleşen babası Claus'un yanına geldi. Atatürk Mahallesi'ndeki evinden önceki gün saat 10.00 sıralarında çıkan Harms, İngiliz Burnu mevkiinde denizi seyrederken, kendisini gören bir kişi "Canavar" adlı tekneyle kıyıya çıktı. Yanına yaklaşan bu kişinin cinsel ilişki teklifini reddeden Harms, kaçarken bıçaklı saldırıya uğradı. Tecavüze kalkışan ve Harms'ı yaralayan saldırgan, amacına ulaşamayınca yine aynı tekneyle kaçtı. Harms'ın boynunda 12 santimlik bıçak kesiği ve yüzünde çizikler olduğu belirlendi. Polis tekneyi Eski Fenerburnu mevkiinde kıyıya bağlı bulundu. Teknenin Ceritli'ye 32 ait olduğu belirlendi. Ceritli tüm aramalara karşın bulanamadı. Balıkçılık yapan Ceritli'nin geçen yıl da bir kadını bıçakla tehdit edip sarkıntılıkta bulunduğu ve halen tutuksuz yargılandığı belirtildi. 




</TEXT>
</DOC>
