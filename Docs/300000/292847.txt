<DOC>
<DOCNO> 292847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/son/sonspo06.html </URL>
<DATE> 2004/11/28/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Hido 10 sayı attı Magic kazandı, Memo'nun 10 sayısı Utah'ı kurtaramadı 
</HEADLINE>
<TEXT>

     ABD Profesyonel Basketbol Ligi'ne, bugün yapılan 8 maçla devam edildi. 
     Hidayet Türkoğlu'nun takımı Orlando Magic, sahasında Philedelphia Sixers'ı 105-99 yendi. 
     Maçta 25 dakika forma giyen Türkoğlu, 10 sayı, 5 ribaunt, 2 asist, 2 top çalma ve 1 blokla oynadı. 
     Magic'de Grant Hill, 29 sayı, 3 ribaunt ve 2 asistle takımın en skoker ismi olurken Steve Francis, 26 sayı, 5 ribaunt ve 5 asistle galibiyeti getiren 2. isim oldu. 12 sayı ve 10 ribaundla double-double yapan Dwight Howard ise takım arkadaşlarına pota altından katkıda bulundu. 
     Sixers'da, Allen Iverson 27 sayı, 5 ribaunt ve 10 asistle double-double yaparak maçın en skorer ismi oldu, ancak 17 sayı ve 11 ribaundlu takım arkadaşı Marc Jackson gibi o da yenilgiyi engelleyemedi. 
     
     KIRILENKO SAKATLANDI, JAZZ KAYBETTİ 

     Mehmet Okurlu Utah Jazz, deplasmanda San Antonio Spurs'e 109-76 ezici bir skorla yenildi. Maçın 2. çeyreğinde sağ dizinden sakatlık geçirerek sahayı terk etmek zorunda kalan Andrei Kirilenko'nun yokluğunu oldukça fazla hisseden Jazz'da, Mehmet Okur, sahada 20 dakika kalarak 10 sayı ve 3 ribaundluk performans sergiledi. 
     Jazz'da, Matt Harpring'in 15 sayı ve 4 ribaundu ile Gordan Giricek'in 14 sayı, 1 ribaund ve 2 asisti, galibiyet için yeterli olmadı. 
     Spurs'de ise sezonun en yüksek rakamına ulaşan Malik Rose'un, 16 sayı, 4 ribaund ve 1 asist, Manu Ginobili'nin 15 sayı, 3 ribaunt ve 3 asist, Tony Parker ve Devin Brown'ın da 14 sayılık performansları galibiyeti getirdi. 
     Gürcü asıllı Türk vatandaşı Zaza Pachulia'nın takımı Milwaukee Bucks ise sahasında geçen yılın şampiyonu Detroit Pistons'ı 96-90 yendi. 
     Pachulia, 31 dakika forma giyerek 8 sayı, 4 ribaunt, 1 asist ve 2 top çalmalık oyun çıkardı. 
     Michael Redd, 29 sayı, 3 ribaunt ve 4 asistle maçın yıldızı olurken, Keith Van Horn, 20 sayı ve 4 ribauntla Bucks'ın yüzünü güldüren diğer bir isim oldu. 
     Pistons'da ise Tayshaun Prince'in 20 sayı, 9 ribaunt ve 5 asisti ile Rasheed Wallace'ın 20 sayı, 7 ribaunt ve 4 asisti, yenilgiyi engelleyemedi. 
     
     Ligde diğer maçlarda alınan sonuçlar şöyle 

     New York Knicks-Toronto Raptors 108-102. 
     Charlotte Bobcats-Atlanta Hawks 107-92. 
     Cleveland Cavaliers-Chicago Bulls 96-74. 
     Memphis Grizzlies-Dallas Mavericks 85-98. 
     Houston Rockets-Denver Nuggets 76-82. 
     Lige, yarın yapılacak 7 maçla devam edilecek. 
     
</TEXT>
</DOC>
