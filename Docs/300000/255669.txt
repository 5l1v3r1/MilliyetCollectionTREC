<DOC>
<DOCNO> 255669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sonsiy11.html </URL>
<DATE> 2004/07/15/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Vatandaşlar, Erdoğan'ı görebilmek için villa çevresinde nöbette 
</HEADLINE>
<TEXT>

     Vedat Yücebaş 

Başbakan Recep Tayyip Erdoğan, Balıkesir'in Marmara İlçesi'ne bağlı Avşa Beldesi yakınındaki Ekinlik Adası'nda tatilini sürdürüyor. 
     Eşi Emine Erdoğan ve kızı Sümeyye Erdoğan ile birlikte Ramsey Giyim A.Ş'nin sahibi Remzi Gür'ün villasında kalan Başbakan Erdoğan, öğle saatlerine kadar dışarı çıkmadı. 
     Ada sakinleri ve adada tatil yapan vatandaşlar ise havanın çok sıcak olmasına rağmen, villanın yakınındaki çay bahçelerinde Erdoğan'ı görebilmek için bekliyor. 
     Başbakan Erdoğan'ın gelmesiyle birlikte adaya akın eden basın mensuplarının da, bekleyişleri sürüyor. 
     Erdoğan'ın Ekinlik Adası'ndan yarın Erdek, 17 Temmuz Cumartesi günü de Marmara ilçelerine Marmara Adası gideceği öğrenildi. 
     Marmara Belediye Başkanı Cem Kırık, gazetecilere yaptığı açıklamada, dün gece yaptığı görüşmede Erdoğan'ı ilçeye davet ettiğini söyledi. 
     Görüşmenin kısa sürdüğünü ifade eden Kırık, ''Kendisine sadece 'hoşgeldiniz' dedik. Cumartesi günü adamızı ziyaret edecek. O zaman kendisine gerekli bilgileri vererek, adamızın sıkıntılarını anlatacağız'' dedi. 
     
</TEXT>
</DOC>
