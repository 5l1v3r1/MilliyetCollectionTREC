<DOC>
<DOCNO> 268511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sontur02.html </URL>
<DATE> 2004/09/02/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kaymakama tecavüz soruşturması .. 
</HEADLINE>
<TEXT>

     
     EDİRNE, DHA 

     

EDİRNE Vali Vekili Cengizhan Aksoy, Jandarma Komutanlığı'nın düzenlediği Serhat-4 operasyonu kapsamında teknik takibe alınan sanıklarla görüşen ve hakkında fezleke düzenlenen, bir kadına tecavüz ettiği ileri sürülen Havsa Kaymakamı Erol Özer için müfettiş istendiğini söyledi. 
     Edirne Jandarma Komutanlığı'nın düzenlediği Serhat-4 Operasyonu' ardından çete kurmak, cinayet ve yaralama suçlarından tutuklanan Kırkpınar eski Ağası Mustafa Altunhan ve Edirne Ticaret Sanayi Odası Yönetim Kurulu eski Başkanı Bülent Almut'un telefonların mahkeme kararı ile dinlenmesi sırasında yeni skandal ortaya çıktı. Teknik takipte Kırkpınar eski Ağası Mustafa Altunhan ile Edirne Sulh Hukuk Mahkemesi katibi Nükte Arpacı arasında geçen telefon görüşmesinde Havsa Kaymakamı Erol Özer'in bir kadına tecavüz ettiğine dair sözler belirlendi. Bunun üzerine jandarma ikinci fezleke hazırlayarak Kaymakam Özer hakkında suç duyurusunda bulundu. 
     Bu gelişmeler üzerine Edirne Vali Vekili Cengizhan Aksoy, konuyu İçişleri Bakanlığı'na bildirdiklerini belirterek, "İnceleme yapmak için müfettiş talebinde bulunduk. Konuyu müfettiş inceleyecek'' dedi. 
     Havsa Kaymakamı Erol Özer ise, İstanbul'da tedavi görmesi için otobüs şirketi olan tutuklanan Mustafa Altunhan ile yer ayırtmak için birkaç kez görüştüğünü belirterek, "Normal şartlarda saat 17.00'de evime gider ve televizyon seyrederim. Böyle bir olay olması mümkün değil'' dedi. 

     
</TEXT>
</DOC>
