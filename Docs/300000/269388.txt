<DOC>
<DOCNO> 269388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sondun24.html </URL>
<DATE> 2004/09/06/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Akil adamlar AB raporu ''Türkiye ile müzakerelere başlasın'' 
</HEADLINE>
<TEXT>

     45 sayfalık raporunu Brüksel'de açıklayan AB 'Akil adamlar Türkiye Bağımsız Komisyonu', ''Türkiye ile müzakerelere başlanması siyasal bakımdan şarttır. Türkiye üzerine düşen görevleri yaptı, büyük reformlar gerçekleştirdi. Olumsuz bir karar AB inanılırlığına zarar verir'' açıklaması yaptı. 
     Komisyon AB'nin Türkiye'den sonra da genişlemeye devam etmesi gerektiğini söyledi. 
     Açık Toplum Enstitüsü ve İngiltere Büyükelçiliği'nin girişimleriyle oluşturulan ve Avrupa Birliği içinde kilit görevlerde bulunan kişilerden oluşan dokuz kişilik 'Akil adamlar Türkiye bağımsız komisyonu' raporunu açıkladı. 
     Ekim ayında ilerleme raporunu yayınlayacak olan AB Komisyonu karar mekanizmasını etkilemesi beklenen gayrıresmi raporda, Avrupa Birliği'ne 'Türkiye fırsatını kaçırmayın' çağrısı yapılıyor. 
     

     
</TEXT>
</DOC>
