<DOC>
<DOCNO> 282263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sontur34.html </URL>
<DATE> 2004/10/21/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Polis otosuna çarparak 3 polisi şehit eden kişiye müebbet hapis 
</HEADLINE>
<TEXT>

     Samsun'da, 'Dur' ihtarına uymayarak minibüsle çarptığı ekip otosundaki 3 polisin şehit olmasına neden olduğu iddiasıyla yargılanan kişi, ağırlaştırılmış ömür boyu hapse mahkum oldu. 
     Samsun 2. Ağır Ceza Mahkemesi'nde görülen davada, yaklaşık 6 ay önce Atakum Beldesi'nde çaldığı bir minibüsle kaçarken kendisini durdurmak isteyen ekip otosuna çarparak, görevli polis memurları Zikri Özdamar, Osman Karaca ve Nevzat Gündoğdu'nun ölümüne neden olduğu iddiasıyla tutuklanan Ömer Öztürk'ün 26 yargılanmasına devam edildi. 
     Görevleri başındaki polis memurlarını kasten öldürmek suçundan TCK'nın 450 11. maddesine göre ''Ağırlaştırılmış müebbet hapis cezası'' istemiyle yargılanan sanık Öztürk, savunmasında, olayın bir ''trafik kazası'' olduğunu öne sürdü. 
     Olay günü Bafra İlçesi'nde hırsızlık yapmak isterken fark edildiğini ve çaldığı minibüsle kaçarken kazanın meydana geldiğini belirten Öztürk, ''Kaçarken polisler araçlarıyla yolumu kesince, çarpıştık. Kasıtlı olarak vurmadım'' dedi. 
     Mahkeme heyeti, Ömer Öztürk'ün, TCK'nın ilgili maddeleri gereğince 1 yılı hücrede olmak üzere ağırlaştırılmış ömür boyu hapis cezasına çarptırmasına karar verdi. 
     
</TEXT>
</DOC>
