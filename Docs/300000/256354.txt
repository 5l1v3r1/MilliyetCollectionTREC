<DOC>
<DOCNO> 256354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/son/sontur16.html </URL>
<DATE> 2004/07/18/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Muş'ta öğrencisini kaçıran öğretmen yakalandı... 
</HEADLINE>
<TEXT>

     Muş'ta 14 yaşındaki kız öğrencisiyle birlikte yakalanan öğretmen, tutuklanarak cezaevine gönderildi. 
     İki hafta önce ilköğretim öğrencisi E.A'yı kaçırdığı belirlenen öğretmen Ş.T, Muş Emniyet Müdürlüğü'nce yapılan araştırmalar sonucunda, Murat Paşa Mahallesi'ndeki bir evde, kaçırdığı öğrencisiyle birlikte yakalandı. 
     Muş Cumhuriyet Başsavcılığı'na çıkarılan ve nöbetçi mahkemeye sevk edilen Ş.T, küçük yaşta kızı alıkoymak suçundan tutuklanarak cezaevine gönderildi. 
     Kaçırılan öğrenci E.A. ise yapılan işlemlerin ardından ailesine teslim edildi. 
     Muş merkezde yaşayan E.A, iki hafta önce dedesini ziyarete gideceğini söyleyerek evden çıkmış ve bir daha geri dönmemişti. E.A'nın babası, Muş Emniyet Müdürlüğü'ne çocuğunu öğretmeni Ş.T'nin kaçırdığı yönünde şikayette bulunmuştu. 

     
</TEXT>
</DOC>
