<DOC>
<DOCNO> 255810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/spor/ygokberk.html </URL>
<DATE> 2004/07/16/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
R.T.E, Bush ,Memo, NBA, hatta Mualla 
</HEADLINE>
<TEXT>



George W. Bush, Ortaköy'de aniden "Memo"yu "push" ettiğinde hepimiz aniden kaynamıştık yine 40'ta 50'de. İşte koca Amerikan presidenti "Memo" demişti Ne yani Hakan Şükür mü diyecekti . Hani ekranın herhangi bir yerinden bir Cola Turka şişesi çıksa, hepimiz ne de rahatlayacaktık "valla". Aşşşağılık kompleksi öyle bir sarrrmış sarrrmalamıştı ki her yanımızı... 
Bush'a, belki de çaktırmadan anasının liginin şampiyonunundaki tek Türk'ü "push" ettirenler, "çaktırarak" Detroit'i, NBA'yi de sokuşturuyorlardı işte yine "bi ufak" bize... Memo'lu, Hido'lu lig için 70 küsur milyonluk "biz" çoook kalabalık bir "pazar"dık. Bush bu kadar akılllı mıydı, Ortaköy'de caminin ve köprünün önünde bize NBA'yi pazarlayacak kadar, onu bilmiyorum ama, Bush'u konuşturanlar oldukça akıllıydı tabi, onu biliyorum. Bir Bush'la kaç kuş vuruyorlardı Bizim nabzımıza göre de, bize bizim Memo'yu veriyorlardı. Hani belki konuyla hiç alakası yok gibi gelse de size bence var Vatikan geldi aklıma. Dünyanın yuvarlak olduğunu "resmen" öyle geç kabul etmişlerdi ki, haberi bile gazetelerinde ya bir "Pasomu kaybettim, hükümsüzdür" ilanı kadar yer almıştı ya da o kadar bile almamıştı. Dünyanın öyle "uç"larında öyle "dünyadan bihaber"ler vardı ki, Vatikan alıştıra, alıştıra veriyordu onlara yuvarlak dünyalarını... 
Bush' un konuşması hem içeride hem dışarıda milyarlara "canlı" veriliyordu. Amerika bizi alıştırmıştı zaten çoktaaan, yuvarlak Dünya'mızın taaa bilmem neredeki "en uç"larına bir kere daha Bush'la, NBA' yi işte yine satıyordu . 
David Stern ne akıllı adamdı... 

Mualla nereden çıktı 
Zaten NBA'ciler ağustosun başında İstanbul'a uğrayacaklardı, Türkiye'de ne senaryolar üretiliyordu, neler. Hani Tayyip beyin, George W.Bush'a rica ettiği bile söyleniyordu. 
- George Şu sizinkiler Yunanistan' a giderken ah bir iki günlüğüne bize de uğrasalar ya ... 
- Okay Tayyip. 
Bush da hemen Stern'i aramıştı filan falan... 
Rüya takımın "biz"le "biz"de oynayacağını rüyamızda bile göremezdik birkaç sene önce diyordu herkes. Ama NBA böyleydi işte. Rüyaları bile "bedel"iyle gerçeğe dönüştürüyordu... 
Herşeye rağmen tabi bu işi kim başardıysa büyük iş başardı. Ve rüya takımın "biz"le "biz"de oynamasına da günler kaldı. 
Peki ama, bu işi gerçekten kim başardı Böyle büyük bir balığı yakalayanın ortaya çıkmaması bir "ilk" olduğu için bizim buralarda, bir sürü saçma sapan senaryonun da ortaya çıkmasına sebep oluyor tabii... Bir buçuk milyon dolar verildiği bile söyleniyor. Üstelik Bush'lu, Erdoğan'lı hatta A.B'li senaryoların yanında, en akla yatkın olanı da bu. Nasıl olsa Yunanistan a gidiyorlar, Dünya'nın en güzel şehirlerinden birinde 1 -2 gün mola verip, 1 - 2 "antrenman" yapıp, ceplerine 1 - 2 milyon Dolar atıp... Hani 1- 2 de Mualla, vallahi oh ne ala diyeceğim de, "Mualla"lardan korkuyorum vallahi. 

Demirel'e sordum 
Dünün dününün gecesi Turgay Demirel'i aradım. Kulağıma "laf"lar geliyordu, federasyonun sıkıntıları mı vardı filan, NBA'cilere para mı bulunamıyordu falan... 
Demirel "Yok öyle birşey" deyip, kestirip attı. Yine de çıkıntılık yapıp, para falan verilecekse siz Federasyon değil, biz biz vermeliyiz dedim. Hatta biz hiç mi vermiyoruz filan da dedim. Başkana göre para söz konusu bile değildi. Para söz konusu olmayınca da parasal sorun da yoktu. Ama Demirel is her zaman Demirel'di, yine her zamanki paranoyası içinde "Sana kim söylüyorsa bu lafları onlara da selam söyle" dedi... Ben de kapatmadan bir buçuk milyon dolar filan falan demek istedim, ama sonra vazgeçtim, uzatmadım, sonra da kapattık "cep"lerimizi zaten. 
Her şekilde Nato zirvesinden hemen sonra, NBA yıldızlarının "biz"e gelişi ve de "biz"le oynaması "biz"i güvenli ülkeler sınıfına sokacak ki, bu hem zirveden, hem Bush'tan hem de NBA yıldızlarından daha önemli bence. Yıllarca turizmde rakiplerimizin bizi "güvensiz" diye tanıtmalarından kaybettiğimizi düşünürsek, kazanacaklarımız hepsinden önemli bence. Hele Ortaköy'deki o bizce olağan, onlarca naolağan, o Bush'lu fotoğrafın fiyatının yanında NBA'cilere teklif edilen bir buçuk milyon Doların eğer doğruysa bile lafı olmaz. Hele bize geri dönüşü de bol bol "İyi ki vermişiz"ler olacaksa... 

Sorun bizde mi 
Hikayenin tabii bir de 'Türkş' tarafı var. Onla da bitirelim. 
Federasyonun son aldığı kararla kulüp başına birinci ligden elli milyar , ikinci ligden yirmi milyar liralık katılım payı Efes ve Ülker'i bile isyan ettirdiğine göre, düşünün diğerlerinin halini. Üstelik kulüpler onlardan para beklerken, onların kulüplerden h l 'tırtıklamaya' çalışmaları oldukça rahatsız etti "basketbol"u. Bu yekunun neredeyse bir buçuk trilyona yaklaşması da NBA'cilere verilecek parayı akla getiriyor ki, NBA'cilerle oynanacak o heyecan verici maçın bile tadını daha maç öncesinden kaçırıyor, tabii kulüplerin tadını da... Tabii basketbolun tadını da... 
Bu ülkede nerelere neler verdiği bilinen, hatta bilinmeyen bir sürü "fon" varken, mesela adı tanıtım, manıtım olanından bile bu para bu organizasyon için bile karşılanamıyorsa ve tüm yük sadece federasyona bindiriliyorsa, pes vallahi, tabii ve de yuh vallahi. Sonra bu "yol"suzlukta bulunan yola "yolsuzluk" deyince de... 
Bence takılmayın bana ve de bence beni takmayın da. Bütün bunlar "ben"ce, hiçbiri de doğru değil belki, ama'ya doğruysa'sı bile bence yine de yazmaya değer. En "acccaip"i de tabii bizim federasyonun bu kadar doğru bir iş başarırken, bile eleştirilmesi. Ama sorun bizde değil ki, onlarda. Çıkıp herşeyi niye açıklamıyorlar Sorun zaten şeffaf olamamaları değil mi 

Bence Levent Bıçakçı 

Hiç olmazsa hukukçu, hiç olmazsa üniversiteli, hiç olmazsa dışarıda "tercüman"sız gezenlerden. Hiç olmazsa onu, bunu tehdit etmez, hiç olmazsa ona buna küfür etmez, hiç olmazsa sağa sola "iş" koymaz... 
Ne hale gelmişiz. Yazık Bir futbol federasyonu başkanı adayında "ilk aradıklarımız"a bakın Ulusoy'un hep yanında olanların Bıçakçı adaylığını açıkladığında daha Ulusoy başkanken, onu satıp Levent'in yanına geçmeleri de "onlar"dan niye kurtulmamız gerektiğinin en belirgin kanıtı. "Sıfır kilometre"dekilerle, "temiz"lerle bir yönetim kurarsa Bıçakçı, hem o kazanır hem futbol... Aksi halde "eski"lerle daha seçilir seçilmez "eski"lerin açılmasına sebep olur. Unutmadan o gidince, peruklu MHK Başkanı da gidecek ya. Sırf bu bile yeter sebep onun seçilmesi için... Levent Bıçakçı'nın işi zor doğrusu. 

BİLGİN'DEN 
Tabii "O"nu seviyorum, ama... 
İlk kez işte "ama" var. 
İlk kez işte "O nu seviyorum"un 
"ama"sı var. 
Herşeyin bir "ilk"i var derler ya... 
Ve o ilk "ama"nın sonrası da var, 
ama sonrası da belki daha sonra... 
Bu günlük bu kadar. 
Canım çoook sıkılıyor çoook... 
Evet belki, "O"nu seviyorum, ama... 
Evet belki, "O"nu çoook seviyorum, ama... 

Bende bilet, milet yok 

Amerikalılar geliyorlar ya, basketbol da oynayacaklar ya, bende "basketboldan"ım ya her arayan bilet, bilet, bilet diyor. Bunaldım vallahi, zaten her arayana bir bilet bulabilseydim belki "hepimiz" içerde olurduk, ama "hepiniz" dışarıda kalırdınız, üstelik bu "belki"siz. Allah aşkına Biletix'i, Biletix'i, Biletix'i arayın nooolur. Beni de bilet için aramayın artık nooolur. 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 




</TEXT>
</DOC>
