<DOC>
<DOCNO> 290990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/spor/spo06.html </URL>
<DATE> 2004/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'dan 'beyaz' nokta 0-1 
</HEADLINE>
<TEXT>


Gaziantepspor deplasmanından Yordanov'un penaltısıyla üç puan alan Sarı - Siyahlılar, şanssızlıklarına son verdi, ilk deplasman galibiyetini elde etti. Ev sahibinden Bouazizi, misafir takımdan iseYordanov kırmızı kart gördü 


Bouazizi düşürdü 
BEŞ eksikle Gaziantep deplasmanına giden İstanbulspor, ilk deplasman galibiyetine ulaştı. Daha atak görünen ev sahibi, ilk yarıda üç puan getirecek golü bir türlü bulamadı. İkinci devrede etkisini kaybeden Kırmızı-Siyahlılar, 70. dakikada yedikleri golle şok oldu. Bouazizi, ceza sahası içinde Ahmet Dursun'u düşürdü. Hakem penaltı noktasını gösterirken, Tunuslu futbolcuya da kırmızı kart verdi. Atışı kullanan Yordanov, üç puanlık golü kaydetti. 

Maçın karnesi 
HAKEMLER Mustafa Çulçu, Sevdan Gümüşboğa, Arif Sucuoğlu 
GAZİANTEPSPOR Kaya 5 - Mehmet Polat 5 , Gökhan 6 , Bouazizi 6 - İlhan 5 Sedat Dk.77 4 , Erhan 6 , Andre Macanga 4 Bülent Dk.46 5 , Tarek 5 , Devran 5 - Hasan Özer 5 , Lazarov 5 Erdal Dk.77 4 
YEDEKLER Tolgahan, Jaziri, Bekir, Hasan Yurt 
İSTANBUL Oğuz 5 - Yalçın 5 , Saffet 6 , Aytekin 6 , Musa Büyük 6 Beyhan Dk.84 4 - Faruk 6 , Cem 6 , Yordanov 7 , Abdullah 7 - Ahmet Dursun 7 , Ramazan 6 Dk.67 Musa Kuş 4 
YEDEKLER Mehmet, Pinto, Deniz, Güven, Emre 
GOL Yordanov Dk.70 pen 
SARI KARTLAR Mehmet Polat Gaziantepspor , Ramazan, Musa Kuş İstanbulspor 
KIRMIZI KARTLAR Bouazizi Dk.70 , Yordanov Dk.90 

Antep'in mazereti var 

GAZİANTEPSPOR Teknik Direktörü Nurullah Sağlam, İstanbulspor karşısındaki yenilgiyi olumsuz hava koşullarına bağladı. Teknik kapasitesi daha yüksek futbolcularının bulunduğunu belirten Sağlam, "Bu nedenle yağış rakibin işine yaradı" ifadesini kullandı. İstanbulspor Teknik Direktörü Erol Tok da şunları söyledi "Genç bir takımız. Sonradan transfer edilen Ahmet Dursun ekibimize çabuk uyum sağladı. Gaziantepspor'dan aldığımız bu üç puan sonrasında kendimizi daha rahat hissediyoruz." 


</TEXT>
</DOC>
