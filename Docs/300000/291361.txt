<DOC>
<DOCNO> 291361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sondun11.html </URL>
<DATE> 2004/11/23/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Arafat'ın, hesabında 2 milyar dolar varmış 
</HEADLINE>
<TEXT>

     
     Zafer ATAMER CENEVRE, DHA 
     

İSRAİL gizli servisi elemanlarından Yossi Ginossar ile Uzrad Lew'in yaptıkları araştırmalardan sonra Arafat'in İsviçre'de büyük serveti olduğunu iddia edildi. 
     İsviçre medyasında yeralan haberlere göre, Ginossar ile Lew bu servetin yaklaşık 2 milyar dolar olduğunu da belirlediklerini ve servetin önemli bölümünün İsviçre'de olduğunu da tespit ettiler. Servetin bir bölümünün de Lüksemburg, Avusturya ve Ceyman adalarında olduğu iddia edildi. 
     İsviçre'de bulunan servetin Cenevre'deki Banque Cantonal de Geneve Bankası'nda olduğu, hatta Arafat'ın ölümünden kısa süre önce bu bankadaki hesaba 6 milyon dolar transfer edildiğinin tespit edildiği de öne sürüldü. İsviçre'deki bu hesaba 2002 yılı Temmuz ayından 2003 yılı Temmuz ayı arasında Fransa'dan adı belirlenmeyen başka bir bankadan 9 milyon Euro transfer edildiği de iddialar arasında yer aldı. Filistin Hükümeti'nin bu paralarla ilgili olarak alacağı karar merakla beklenirken, siyasi çevreler bu paraların Filistin Hükümeti'ne derhal iade edilmesini isteyeceğini savundu. İsviçre'nin Filipinler olayında Imelda Marcos konusu gibi bir sorunlan karsi karşıya olduğu belirttildi. 
     
</TEXT>
</DOC>
