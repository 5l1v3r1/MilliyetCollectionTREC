<DOC>
<DOCNO> 291901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/spor/aspo.html </URL>
<DATE> 2004/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Pierre'in derbi sancısı 
</HEADLINE>
<TEXT>


Fenerbahçe'nin Hollandalı yıldızı, iki hafta sonraki Galatasaray sınavında forma giymesinin zor olduğunu söyledi. Hooijdonk, "İyileşip, yetişmek isterim, ama sağlığım daha önemli" dedi 

MEHMET DEMİRCAN 


Hollanda'yı yalanladı 
SARI - Lacivertli ekibin yıldızı Pierre van Hooijdonk, Galatasaray - Fenerbahçe maçına yetişmesinin zor olduğunu söyledi. Hollanda - Andorra karşılaşmasında adalesine aldığı darbe ile sakatlığı nükseden Hooijdonk, Fenerbahçe'nin, Trabzon ve Sparta Prag sınavlarında forma giyememişti. Hollanda basınında dün yayınlanan, "Ligin ilk yarısını kapattı" haberlerini yalanlayan yıldız oyuncu, "Bu sakatlığımın uzun süredir devam ettiği gerçek. Ancak devre bitmeden iyileşirim" dedi. 

"Form tutmalıyım" 
PİERRE van Hooijdonk, iyileşmesinin bir - iki hafta da olabileceğini, kısa da sürebileceğini belirtti ve şöyle konuştu "Baldırımdaki ağrılarım geçmeye başladı. Ama tam olarak iyileşsem bile idmanlarda form tutmam çok önemli. İki hafta sonra Galatasaray ile önemli bir maçımız olduğunu biliyorum. Ama benim için sağlığım daha önemli. Bu nedenle Galatasaray karşılaşmasında forma giymem zor gözüküyor. Yine de bir an önce iyileşmek için çalışacağım. Zaten formamı da çok özledim". 



</TEXT>
</DOC>
