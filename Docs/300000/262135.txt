<DOC>
<DOCNO> 262135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sonspo38.html </URL>
<DATE> 2004/08/10/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Juanfran Taraftarımızın mutlu olması için sahada elimden geleni yapacağım 
</HEADLINE>
<TEXT>

     Beşiktaş'ın İspanya'nın Celta Vigo takımından transfer ettiği Juan Francisco Garcia Juanfran , taraftarların mutlu olması için sahada elinden geleni yapacağını belirtti. 
     Juanfran, Beşiktaş'ın resmi internet sitesine yaptığı açıklamada, ''Taraftarımız ilk maçtan itibaren beni dikkatle izlesin. Onların mutlu olabilmesi için sahada elimden geleni yapacağım'' dedi. 
     Yönetim ve Teknik Direktör Del Bosque'ye transferi için yaptıkları çabalar dolayısıyla teşekkür eden İspanyol futbolcu, ''Hem Beşiktaşlılar'ın, hem de Del Bosque'nin içleri rahat olsun Beşiktaş için bütün gücümle mücadele edeceğim'' açıklamasını yaptı. 
     Juanfran, bugün takımla ilk kez idmana çıktığını kaydederek, şöyle devam etti 
     ''Hiç yabancılık çekmeden ve oldukça rahat çalıştım. Tabii hocamızın İspanyol olması ve yabancılar ile bazı Türk oyuncuların da İspanyolca konuşabilmeleri benim için çok büyük bir avantaj. İlerleyen günlerde ben de en azından kendimi ifade edebilecek kadar Türkçe öğrenerek, diğer arkadaşlarımla daha iyi bir şekilde anlaşabileceğime inanıyorum.'' 
     
</TEXT>
</DOC>
