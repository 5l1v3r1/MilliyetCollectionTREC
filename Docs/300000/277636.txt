<DOC>
<DOCNO> 277636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/spor/spo02.html </URL>
<DATE> 2004/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum casus tuttu 
</HEADLINE>
<TEXT>


Alman hoca, yardımcısı Roland Koch'u Milli Takım kampına göndererek, hafta sonuna kadar Fenerbahçeli oyuncuların durumlarını gözlemesini ve ayrıntılı rapor hazırlamasını istedi 

YUSUF KOBAL 


İşi sıkı tutuyor 
FENERBAHÇE Teknik Direktörü Christoph Daum, Milli Takımlar Teknik Direktörü Ersul Yanal'ın yaptırdığı antrenmanları ve Sarı - Lacivertli futbolcuların durumlarını gözlemlemek amacıyla Polat Otel'e yardımcısı Ronald Koch'u gönderdi. Alman antrenör, Ay - Yıldızlı ekibin kampında Fenerbahçeli futbolcularla bir araya geldi, sorunları olup olmadığını öğrenmeye çalıştı. 

Sakatlıktan çekiniyor 
KAZAKİSTAN maçına kadar futbolcuları yakın takibe alacak olan Koch, Teknik Direktör Daum'a hafta sonu ayrıntılı bir rapor sunacak. Şampiyonlar Ligi'nde Olympique Lyon ile oynanacak kader maçı nedeniyle önümüzdeki 15 gün tüm oyuncuları hakkında eksiksiz bilgilere sahip olmak isteyen Alman çalıştırıcının özellikle sürpriz sakatlıklardan çekindiği ifade edildi. 

'Alex'i görmediniz' 

Luciano döktürdü 
SARI - Lacivertli takımın Brezilyalı savunma oyuncusu Luciano, eşi Vivianne ile birlikte Türkiye'de çok mutlu olduklarını söyledi. Tecrübeli futbolcu, "Burası bizim ikinci vatanımız. Beş Brezilyalı'nın bir takımda olması çok büyük avantaj. Ben dünyada böyle bir taraftara sahip olan kulüp görmedim. Altı gol yiyiyoruz, sabahın yedisinde gelip karşılıyorlar, alkışlıyorlar" dedi. 

'Bizi tutamazlar' 
CAMİAYA umut dolu mesajlar gönderen Luciano, "Biz Brezilyalılar ant içtik. Hem üçüncü tura çıkacağız, hem de şampiyon olacağız. Alex bize büyük hava ve güç getirdi. Esas Alex'i kimse görmedi. İkinci yarı onu kimse durduramayacak. Biz bir aileyiz ve bütünleştiğimizde kimse önümüzde duramaz. Hele başımızda Başkan Aziz Yıldırım ve Daum varken" ifadelerini kullandı. 

Hedef şampiyonluk 

GEÇTİĞİMİZ yıl voleybol şubesinin tarihindeki en büyük başarısı olan Türkiye erkekler ikinciliğini elde eden Fenerbahçe'de de bu sezon gözler şampiyonluğa dikildi. Yönetim Kurulu üyesi ve Voleybol Komitesi Başkanı Hakan Dinçay, "Başkan Aziz Yıldırım'ın 'sadece futbolda değil tüm branşlarda şampiyonluk' hedefi doğrultusunda çalışıyoruz. Arjantin'den üç oyuncu aldık. Kadromuzda milli takımda ilk altı oynayan dört voleybolcu bulunuyor. Mükemmel bir kadro kurduk. Taraftarımızı Haldun Alagaş'a bekliyoruz, destek istiyoruz" dedi. 


</TEXT>
</DOC>
