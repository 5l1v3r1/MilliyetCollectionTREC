<DOC>
<DOCNO> 266658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sontur24.html </URL>
<DATE> 2004/08/26/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Veysel Atasoy son yolculuğuna uğurlandı... 
</HEADLINE>
<TEXT>

     Eski bakanlardan Veysel Atasoy'un cenazesi, Kocatepe Camii'nde kılınan cenaze namazının ardından Cebeci Asri Mezarlığı'nda toprağa verildi. 
     TBMM'de düzenlenen törenin ardından Atasoy'un cenazesi, Kocatepe Camii'ne getirildi. 
     Kocatepe Camii'nde öğle namazını müteakip kılınan cenaze namazına, Atasoy'un eşi ve çocuklarının yanı sıra TBMM Başkanı Bülent Arınç, Devlet Bakanı Kürşad Tüzmen, Adalet Bakanı Cemil Çiçek, İçişleri Bakanı Abdülkadir Aksu, Sağlık Bakanı Recep Akdağ, Kültür ve Turizm Bakanı Erkan Mumcu, DYP Genel Başkanı Mehmet Ağar, eski parlamenterler, bazı siyasi parti temsilcileri, sanatçılar İbrahim Tatlıses, Osman Yağmurdereli, Kamil Sönmez, Ayten Gökçer ile çok sayıda yakını katıldı. 
     Cenaze namazının ardından Atasoy'un cenazesi toprağa verilmek üzere Cebeci Asri Mezarlığı'na getirildi. 
     Atasoy'un cenazesi toprağa verilirken eşi Işıl Atasoy fenalık geçirdi. Cebeci Asri Mezarlığı'na Atasoy'un ailesinin yanı sıra DYP Genel Başkanı Ağar, bazı sanatçılar ve yakın dostları da geldi. 
     
</TEXT>
</DOC>
