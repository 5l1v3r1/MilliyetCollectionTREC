<DOC>
<DOCNO> 277624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/siyaset/siy01.html </URL>
<DATE> 2004/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zana'nın yüzü kaymak gibiydi' 
</HEADLINE>
<TEXT>


Eski DEP'lilerle karşılaşıp sohbet eden BBP lideri Yazıcıoğlu, "Leyla Zana'yı hapis yıpratmış" dedi 

ÖNDER YILMAZ Ankara 


Eski DEP milletvekilleri Leyla Zana, Hatip Dicle, Orhan Doğan ve Selim Sadak, geçmişte "siyasi mücadele" verdikleri BBP Genel Başkanı Muhsin Yazıcıoğlu ile Almanya'nın birleşmesinin yıldönümü nedeniyle Ankara'nın Almanya Büyükelçiliği'nde verilen resepsiyonda karşılaşarak sohbet etti. Yazıcıoğlu, DEP'lilere "Sivil hayata alışabildiniz mi " diye sordu. Dicle'nin, "Zorlanıyoruz, en iyi sen bilirsin" demesi üzerine, 6 kez hapse giren Yazıcıoğlu, "Bilmez miyim Çıktığımızda karşıdan karşıya geçememiştik. Jetonla anında görüşme başlamıştı" dedi. Zana da, cep telefonunu göstererek, "Alışamadım daha. Sadece açıp kapatmasını becerebiliyorum" dedi. 
Yazıcıoğlu, Milliyet'e açıklamasında, "Zana'nın saçına ak düşmüş. Hapis çökertmiş, yıpratmış... Yüzü kaymak gibi bir hanımdı... Yumuşamış gözüküyor, daha sıcak, olgun bakıyor. Sohbet ediyor" diye konuştu. 

'Pasaportu alırız' 
Sakharov İnsan Hakları Ödülü'nü 13 - 14 Ekim'de Fransa'da alacak olan Zana, Avusturya Büyükelçisi Calligaris'ın "Pasaport alabildiniz mi " sorusuna, "Herhalde alacağız" dedi. Dicle, Doğan ve Sadak da "Yeşil istedik, maviyi gündeme getirdiler" dedi. 


</TEXT>
</DOC>
