<DOC>
<DOCNO> 277883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sonyas15.html </URL>
<DATE> 2004/10/06/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Nobel kimya ödülü proteinlere 'ölüm öpücüğü'ne gitti... 
</HEADLINE>
<TEXT>

     İsrailli Aaron Ciechanover ile Avram Hershko ve Amerikalı Irwin Rose, bu yılki Nobel kimya ödülünü, proteinlerin çözülmesi süreciyle ilgili çalışmaları dolayısıyla kazandılar. 
     Üç araştırmacının, 80'li yılların başında ''en önemli hücre çevrimlerinden birini'', başka bir deyişle proteinlerin çözülmesini yıkımını keşfettikleri çalışmadan dolayı ödüle değer bulundukları bildirildi. 
     İsveç Kraliyet Bilimler Akademisi bilim dünyasının, daha önce esas itibariyle protein senteziyle ilgilendiğini, bu bilim adamlarının ise proteinlerin nasıl ''öldüklerini'' aydınlattıklarını belirtti. 
     Akademinin açıklamasına göre, proteinlerin çözülme süreci özellikle hücre bölünmesi, DNA onarımı, yeni proteinlerin kalitelerinin kontrolü ve bağışıklık sistemi bakımından ''yönetici rol'' oynuyor. 
     Açıklamaya göre, proteinlerin çözülme süreci tesadüfi değil, tam tersine çok kontrollü şekilde işliyor. Öyle ki çözülecek protein hücrelerine ''ölüm öpücüğüne'' benzetilebilecek bir ''moleküler etiket'' gelip yapışıyor. ''Ubikitin'' adı verilen bu ''etiketin'' yapıştığı protein hücresi, ''protezaom'' adı verilen ''çöp makinasına'' gidiyor. 
     Ödülü kazanan Ciechanover 57 ve Hershko 67 İsrail'deki Hayfa enstitüsünde, Amerikalı Rose 78 Kaliforniya üniversitesinde çalışıyor. 
     Üç bilim adamı, 1,1 milyon euroluk ödüllerini 10 Aralık'ta alacaklar. 
     2003 kimya ödülü, insan organizması hücrelerinde su ve tuzun nasıl taşındığına ilişkin çalışmaları dolayısıyla Amerikalı Peter Agre ve Roderick MacKinnon'a verilmişti. 
     Nobel edebiyat ödülü yarın, barış ödülü cuma günü, ekonomi ödülü de pazartesi günü sahiplerini bulacak. 
     
     Son 10 yılda ödülü kazananlar 

     Son 10 yılda Nobel Kimya ödülünü alanların listesi ise şöyle 
     2003 Peter Agre ABD , Roderick MacKinnon ABD. 
     2002 John Fenn ABD , Koichi Tanaka Japonya ve Kurt Wuethrich İsviçre . 
     2001 William Knowles ABD , Ryoji Noyori Japonya , Barry Sharpless ABD . 
     2000 Alan Heeger ABD , Alan MacDiarmid ABD , Hideki Shirakawa Japonya . 
     1999 Ahmed Zewail Mısır ABD . 
     1998 Walter Kohn ABD , John A. Pople İngiltere . 
     1997 Paul D. Boyer ABD , John E. Walker İngiltere , Jens C. Skou Danimarka . 
     1996 Robert F. Curl ABD , Sir Harold W. Kroto İngiltere , Richard E. Smalley ABD . 
     1995 Paul Crutzen Hollanda , Mario Molina ABD . 
     1994 George A. Olah ABD . 
     
</TEXT>
</DOC>
