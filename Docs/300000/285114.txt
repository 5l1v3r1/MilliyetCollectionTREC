<DOC>
<DOCNO> 285114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sonsiy08.html </URL>
<DATE> 2004/11/01/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Bakanlar Kurulu toplandı... 
</HEADLINE>
<TEXT>

     Bakanlar Kurulu, Başbakan Recep Tayyip Erdoğan'ın başkanlığında saat 11.20'de toplandı. 
     Alınan bilgiye göre, toplantıda, Devlet Bakanı Beşir Atalay, Türk İşbirliği ve Kalkınma İdaresi Başkanlığı'nın TİKA çalışmaları hakkında sunum yapacak. 
     Toplantıda, Devlet Bakanı ve Başbakan Yardımcısı Mehmet Ali Şahin, Avrupa Birliği uyum çalışmaları ve TBMM gündeminde bulunan kanun tasarıları hakkında bilgi verecek. 
     Başbakanlık Müsteşarı Ömer Dinçer de kanun tasarıları hakkında bilgi sunacak. 
     Maliye Bakanı Kemal Unakıtan, TBMM Plan ve Bütçe Komisyonu'ndaki toplantıda bulunduğu için Bakanlar Kurulu toplantısına katılamıyor. 
     
</TEXT>
</DOC>
