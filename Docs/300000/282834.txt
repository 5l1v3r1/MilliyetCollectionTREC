<DOC>
<DOCNO> 282834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/magazin/yazdud.html </URL>
<DATE> 2004/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da eğlence zirvede 
</HEADLINE>
<TEXT>


7 Mehmet Restaurant'ta 7'nin sırrı, kebapta rakipsiz Hasır, Hunny, Antalya Balıkevi, Ajda Pekkan ve Yavuz Bingöl düeti, Çağan'ın büyük sırrı, Mehveş'e yanlış teşhis, Clup Arma farkı, CeCe'de Alex yıktı geçti, Gusto... 



Ne zaman Antalya'ya gitsem mutlaka sabahlıyorum. Yani İstanbul'dan beter. Eğlence diz boyu. Gece kulüpleri, barlar, şık restoranlar... "Festival bahane, eğlence şahane" deyip bu kez k h tek başıma kah Milliyet'in Antalya bürosunda görevli olan sevgili Özcan Varlı ve bir süredir Antalya Milliyet'te görev yapan kankam Bekir Saçar ile gece turları attım. Bereket alkol olmadığı için hep zinde kalktım. Bekro Bekir Saçar Antalya'ya gelirken benden bir kaç adres almıştı. Antalya'daki dostlarımın yardımcı olması konusunda destek çıkmıştım. Bekir beni aşmış maşallah. Bu arada Antalya'ya gittiğim günün akşamı neredeyse kenti sel götürecekti. Neyseki aradan çok geçmeden hava açtı da keyfini çıkarmaya çalıştım. Gezmenin keyfini değil tabii, işin keyfini. Bir akşam sevgili Bekir ile eski Clup 29 olan ve Nusret'in Antalya Balıkevi'nin patronları Murat Altınpınar ve Hasan Yılmaz'a devrettiği yeni adı ile Clup Arma'ya gittik. Buranın işletmesini asıl işi inşaat olan yakışıklı ve genç bir Antalyalı yapıyor Özgen Öz. Restoran, bar kalabalıktı, ağırlık yabancılardaydı. Yeni patronlar Nusret'in ekibini değiştirmemiş. Geçen yıllardan tanıdığım mutfak şefi Raif Kahraman, salon şefi İsmet Topçuoğlu ve kadro hemen ilgilendiler, sağolsunlar. Antalya'nın tarihi dokusunu en iyi hissedebileceğiniz yat limanında olağanüstü Akdeniz manzarasıyla hizmet veren Clup Arma ses ve ışık şovlarıyla özellikle yabancıların en beğendiği yer olmuş. Mönüsü pek değişmemiş. Yine dünya mutfağı, bir de sushi bar var. Patronların Antalya Balıkevi'ne bir kez gitmiştim. Lara Yolu üzerinde halk tipi güzel bir restorandı. Arma'ya hiç karışmamışlar, eski yönetime ve Özge'ye bırakmışlar her şeyi. Fiyatlar da İstanbul'da aynı ayardaki restoranlara oranla çok iyi. Yani keyifli bir yemek 40-75 milyon arası. Bence buranın en özel yemeği ızgara sebzeler üzerinde ızgara grida, piliç külbastı, deniz mahsulleri risotto İtalyanlar'ın meşhur lapası . Tatlı olarak da Raif Usta'nın fıstıklı, frambuazlı ve sade krem brulesi ile krokanlı fıstıklı parfesini tadın. Üşüdüm, erken kalktık. Kısmetse Clup Arma'nın kışlığı Ramazan sonrası açılacak. Telefon numarası 0242 244 97 10. Dönüşte Metin Kasapoğlu Caddesi'nde bistro tarzında hizmet veren Hunny'e uğradık. Sahibesi İzmir'in köklü ailelerinden Beşikçioğulları'na mensup Gülşen Pota'ymış. Antalyalı bir iş adamı Fuat Pota ile evlenmiş. Boyunca oğlu, kızı, hatta gelini var. Antalya'nın hatırı sayılır iş kadınlarından biriymiş. Hunny'de mönü dünya mutfağı.Burası eski Cafe de Paris'nin yerine açılmış. 

7 Mehmet efsanesi 

Antalya'dayken her gün Hasan Subaşı Kültür Parkı'ndaki 7 Mehmet Restaurant'a uğradım. Çünkü parkta yürüdükten sonra buranın dünya beyefendisi patronu Hakkı Ağabey Akdağ ile sohbet etmek beni rahatlatıyor. 7 Mehmet Restaurant, Antalya'da turizmin bilinmediği yıllarda turistlere yemek veren ve daha o yıllarda büyük beğeni toplayan bir efsane. Benim bildiğim, en az 50 yıllık bir mazisi var. Hakkı Ağabey de tıpkı rahmetli babası Mehmet Akdağ gibi tatmadığı yemeği müşterisine yedirmiyor. Hakkı Ağabey'e herkesin merak ettiği 7 Mehmet lakabını sordum. Rahmetli babası küçükken düşmüş, alnında 7 rakamına benzeyen bir iz oluşmuş. Tüm arkadaşları o zamanlar Mehmet Akdağ'ı '7 Mehmet' diye çağırmaya başlamış. Yabancı turistler bile 'Seven Mehmet' diye arayıp buluyormuş. İşletmeyi büyütmüşler ve bugün yabancıların bile hayran kaldığı şık bir restoran haline getirmişler. Hakkı Ağabey, kardeşi Sadık ve babasının adını verdiği oğlu Mehmet ile birlikte işi götürüyor. Bir akşam festivalin kapanış balosunda sahneye çıkan Süper Star'ım Ajda Pekkan, iş adamı arkadaşı Okan Tapan, asistanı Nur, ünlü yönetmen Ayşe Ersayın ile birlikte yemeğe gittik. 7 Mehmet'in peynirli, kıymalı su böreği, ızgara grida'sı, soğanlı ev köftesi, paça çorbası ve cevizli kabak tatlısını mutlaka tatmalısınız. Dostum olmasından gurur duyduğum sevgili Okan Tapan da buranın mezelerine, yemeklerine hayran olduğunu söyledi. "Burada hiç kötü bir şey yemedik gerçekten" dedi. Festival süresince burası Antalya'da kalan ünlülerin istilasına uğradı. O akşam da yan masamızda Antalya Büyükşehir Belediye Başkanı Menderes Türel ve güzel eşi Ebru, Kültür ve Turizm Bakanı Erkan Mumcu ve eşi Işıl, bir başka masada ünlü yönetmen Çağan Irmak, ANS'nin Ceo'su Abdullah Oğuz, güzel eşi Seray, Ajans'ın Genel Müdürü Feryal Pere, Yavuz Bingöl, Mehveş Emeç oturuyordu. Bir başka masada Uğur Yücel, Kenan İmirzalıoğlu, Olgun Şimşek ve 'Yazı Tura' ekibinden bir kaç kişi aldıkları ödülleri kutluyorlardı. Yeri gelmişken söz edeyim Festivalin uzun metrajlı film dalındaki ödülleri açıklanmadan önce Uğur Yücel ile Falez Oteli'nde karşılaştık. Kendisine "Adaysın ama bana kalırsa 7 -8 ödül alırsın" dedim. Dediğim çıktı. Aslında gerçekten iyi film yoktu. Sevgili Uğur Yücel darılmasın, 'Yazı Tura' kötünün iyisiydi. Neyse. O gece müdür Mehmet Demirkol, şefler Şerifali Şahiner, Gökhan Alev, Zafer Şahin, Mustafa Şahin, Ramazan Durmaz, Tevfik Özdemir, Şakir Akyol ve Mevlüt Balta çok yoruldular. Bu arada ben uluslararası piyano virtüözü sevgili Mehveş Emeç için trohom teşhisi konulduğunu yazmıştım. Masalar arası sohbette yalnış algılamışım meğer. Tiroid bezinden kaynaklanan bir göz rahatsızlığıymış, bulaşıcı falan da değilmiş. Düzelteyim istedim. 7 Mehmet'in telefon numarası 0242 238 52 00. 

Kaliteli kebabın adı Hasır 

Bir başka akşam da methini çok duyduğum, yeni açılmasına rağmen Antalya'nın göz bebeği olan Lara Yolu'ndaki Hasır'a gittik. Patronlar Mehmet -Muzaffer Aygün kardeşler, Lara'daki de luxe Titanic Hotel'in de sahipleri. Hiç kasıntı değiller, aksine çok sıcak insanlar. Giresunlu'lar. Kardeşlerin, Berlin'de altı Hasır Restoran'ı var. O akşam rezervasyonsuz gittik, tanınan tipler olduğumuz için sağolsunlar hemen bir yer ayarladılar. Bekir daha önce Gazinocular Kralı Fahrettin Aslan'ın eşi Arzu Aslan ile gelmiş, etlerin güzelliğini öve öve bitiremedi. Seçimi, aşçıbaşı Ali Haydar ve masaya bakan şef Salih Özdemir'e bıraktık. Tabii ben bağırsak rahatsızlığım nedeniyle kebabın zevkini çıkaramadım. Acılı şalgam suyu, lahmacun, közlenmiş biber, sarmısak, soğan ve domateslere bakmakla yetindim. Korka korka közde patlıcan ve bir lokma Karadeniz'in kıymalı pidesinden tattım. Bekir de oldum olası boğazsız adamın biridir, ortaya karışık et söyledik. İçinde küşleme, kuzu ve et külbastı, tavuk Adana, kaburga vardı. Muhteşemdi. Etler, ağızda lokum gibi dağılıyordu. Hesabı Bekir ödedi, çok komik buldu. Mönüye baktım, gerçekten İstanbul'a oranla çok makul. Bir akşam He -De Kebap'a gitmiştim. İki kişi, alkol de yok, 90 milyon lira gelmişti. Sevgili Antalyalılar, ailece Hasır'a gidebilirsiniz. Telefon numarası 0242 323 66 60. Çıkışta on dakikalığına Adonis Oteli'ndeki Flamingo Disko Bar'a uğradık. Kalabalıktı. Burada yabancı içkilerin dublesi 17, yerlilerin 10 milyon lira. Ama Jack Daniels, Chivas Regal 20 milyon lira. Benim Menderes'e Türel sözüm vardı. Hürriyet'te yazılarını keyifle okuduğum adam gibi adam olan Fatih Altaylı, Galatasaraylı eski yöneticilerinden olan Sera Oteli'nin genç patronu Özer Saracoğlu, Başkan ve güzel eşi Ebru, Gusto'da beni bekliyorlardı. Geçen yıl açılan, bu yaz da hayli popüler olan Gusto'nun o gece kışlığı hizmete girmiş. Patronu, Antalya'ya müthiş bir hava getiren Beach Park'ın içindeki Yiğit Beach'in sahibi Şefik Sümer. Kapıda Birol ile karşılaştık. Fashion'da sahne alıyormuş. Gusto çok keyifli bir yer. DJ çok başarılı. Ama havalandırması biraz sorunlu. Bir ara Antalya'da High Life Dergisi'ni çıkaran, çok da başarılı olan Ayla Çekiç ile sohbet ettik. 

Alex'in başarısı ve final 

Antalya'da gün ve gecelerim gerçekten hareketli geçti. Bir akşam Alex'in çalıştığı, arkadaşlarım Cemal ve Sami'nin işlettiği CeCe'ye gittim. Alex, Hayko'nun oğlu. Antalya'yı yıkıp geçmiş. Herkes hayran. Helal olsun Alex. Pazar günü, sabahın köründe İstanbul'a döndüm. İlk kez THY rötar yapmadı. Galiba bana acıdılar. Uçakta 'Sevinçli Haller' adlı dizinin başrol oyuncusu, benim de çok sevdiğim Demet Akbağ vardı, biraz lafladık. Demet çok büyük oyuncu ama ekranlarda hep reyting kurbanı oluyor. Dilerim 'Seviçli Haller'de de hayal kırıklığına uğramaz. Evet, bugünlük de bu kadar. Kısmetse cumartesi günü İstanbul eğlence yaşamı ve dedikodularında buluşmak üzere hoş kalın, mutlu olun. 

Süper Star ile Çağan Irmak'tan ortak proje 

Süper Star'la olduğumuz akşam masamız çok renkliydi. Sevgili Ayşe Ersayın Sheraton Voyager Otel'den dert yandı. Odaya konukları için getirttiği bir şişe viskiye 250 milyon lira almışlar. Kaldığı süit odanın tuvaletinde de havalandırma yokmuş. Resepsiyonun gönderdiği koku ile idare etmiş. Muhatap olduğu otel idaresinden Haluk Ordu ise çok umursamaz tavırlar içindeymiş. O gece masaya ünlü konuk akını vardı. Önce Yavuz Bingöl geldi. Sohbet o kadar koyulaştı ki... Yakında Ajda Pekkan Yavuz Bingöl'ü ortak bir projede görebilirsiniz. Yavuz'dan sonra ise İzmirli hemşerim Çağan Irmak uğradı. Hiç birimizin unutamadığı 'Asmalı Konak'ın yönetmeni. Şu an Kanal D'de reyting rekorları kıran 'Çemberimde Gül Oya'yı yönetiyor ve yazıyor. Çağan koyu bir Ajda Pekkan hayranıymış. Hatta gençliğinde Pekkan'a aşıkmış, odasının duvarları onun posterleriyle süslüymüş. Süper Star'ın neredeyse bütün şarkılarını ezbere biliyor. Ajda ile konuşurken Çağan'ın eli ayağına dolaştı neredeyse. Anında da bir proje üretti. Kısmetse 'Çemberimde Gül Oya'nın bir bölümünde Ajda karşınıza oyuncu olarak çıkabilir. Demedi demeyin. 




</TEXT>
</DOC>
