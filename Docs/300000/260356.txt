<DOC>
<DOCNO> 260356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sonyas13.html </URL>
<DATE> 2004/08/03/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Truva Atı yarın İstanbul'a geliyor... 
</HEADLINE>
<TEXT>

     Truva filmi için yapılan Truva Atı, yarın Japonya'dan İstanbul'a gelecek. 
     Sinema ve Telif Hakları Genel Müdürü Abdurrahman Çelik, Troy Truva filmi dekoru için Warner Bros şirketinin yaptırdığı Truva Atı'nın Çanakkale il merkezine yerleştirileceğini söyledi. Çelik, daha önce pek çok ülkede ve en son Japonya'da sergilenen atın yarın İstanbul'a geleceğini bildirdi. Öncelikle Çanakkale il merkezine geçici olarak yerleştirilecek Truva Atı, daha sonra Çanakkale Belediyesi ve Valiliğinin işbirliği ile 40 dönümlük 18 Mart Tepesi'de yapılacak bir park içine yerleştirilecek. Çelik, atın denizden geçerken görülebileceğini söyledi. 
     
     WARNER BROS'UN HİBESİ 
     Warner Bros şirketinin Türkiye'ye hibe ettiği atın Çanakkale il merkezine il içine de yerli ve yabancı turist çekmek için yerleştirileceğini kaydeden Çelik, "Genelde Çanakkale Şehitliği ve Truva yöresi turist çekiyor. Bu atla Çanakkale il merkezine de turist çekilebilecek" dedi. 
     Türkiye'de çekilmesi istenen ancak çeşitli nedenlerle çekimi Fas, Malezya ve İspanya gibi ülkelerde gerçekleştirilen film Türkiye'nin tanıtımına da katkıda bulunmuştu. 
     
</TEXT>
</DOC>
