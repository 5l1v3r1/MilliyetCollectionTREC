<DOC>
<DOCNO> 294564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sontur34.html </URL>
<DATE> 2004/12/03/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Hırsızlar gizli kameraya yakalandı 
</HEADLINE>
<TEXT>

     Denizli'de, ilaç almak bahanesiyle bir eczaneye giren 3 kadın, eczane sahibinin çantasını alarak kaçtı. Polisler, eczanenin güvenlik kamerasınca tespit edilen 3 kadını arıyor. 
     AA muhabirinin aldığı bilgiye göre, Denizli Devlet Hastanesi karşısında faaliyet gösteren bir eczaneden, ilaç almak için içeri giren yaşları yaklaşık 20-25 arasında değişen 3 kadın, eczanede çalışanlardan 2 kişinin diğer müşterilerle ilgilendiği sırada, eczane sahibi Reyhan Akan'ın kasa yanındaki dolaba bıraktığı çantayı çalmak istediler. Kadınlar, eczane çalışanının hızlı hareket etmesi nedeniyle isteklerini gerçekleştiremedi. 
     Kadınlardan biri daha sonra, dolapta içinde kredi kartları, kimlik, cep telefonu ve 50 milyon lira bulunan çantayı alarak montunun arasına sıkıştırdı. Kadınlar ilaçları da almadan eczaneden ayrılırken gizli kamera tarafından kaydedildiklerinin farkına varmadılar. 
     Bir süre sonra çantasının kaybolduğunun farkeden Akan da, durumu emniyet güçlerine bildirerek, zanlıların yakalanmasını istedi. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
