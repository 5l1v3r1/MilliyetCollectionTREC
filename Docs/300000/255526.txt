<DOC>
<DOCNO> 255526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/guncel/gun11.html </URL>
<DATE> 2004/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtçe şarkı, Bozlak'ı mahk m ettirdi 
</HEADLINE>
<TEXT>


GÖKÇER TAHİNCİOĞLU Ankara 

Anadilde eğitim hakkını savunduğu gerekçesiyle kapatılması istenen Eğitim - Sen aleyhine açılan davaya yönelik eleştiriler sürerken, eski HADEP Genel Başkanı Murat Bozlak, parti konvoyunda çalınan Kürtçe şarkı nedeniyle hapse mahk m edildi. Mahkeme Bozlak'ın cezasının paraya çevirerek ertelenmesi talebini de reddetti. Bozlak, partisinin propaganda çalışmaları kapsamında 23 Ekim 2001 günü Muşa'a gitti. Hasköy İlçesi'ni ziyaret eden Bozlak, 100 araçlık konvoyla Muş'a girerken, parti otobüsünden Şivan Perwer'in "Leyla" şarkısı çalınmaya başladı. Kürtçe şarkı, kent turu ve Bozlak'ın halka hitabı sırasında da tekrarlandı. Konvoyda Kürtçe şarkı çalınmasının Siyasi Partiler Yasası'na aykırı olduğunu kaydeden Muş Başsavcılığı da, Bozlak'la partinin 12 il yöneticisi hakkında dava açtı. Eylemi bilinçli olarak engellemediği, Kürtçe şarkıya göz yumduğu gerekçesiyle Bozlak'a verilen beş ay hapis cezasının paraya çevrilerek ertelenmesi talebi de reddedildi. 12 il yöneticisiyse "Bozlak'ın yanında yapacakları bir şey olmadığı" gerekçesiyle beraat etti. Bozlak'ın temyiz başvurusunu inceleyecek Yargıtay'ın kararı, benzer davalar için de emsal teşkil edecek. 


</TEXT>
</DOC>
