<DOC>
<DOCNO> 267427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/son/sonyas04.html </URL>
<DATE> 2004/08/29/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Paris Hilton'un ismi, "marka" oluyor 
</HEADLINE>
<TEXT>

     Hilton otellerinin genç varisi Paris Hilton, isminin marka olması için resmi başvuruda bulundu. 
     Internetteki ''smokinggun'' sitesinin haberine göre, son günlerde köpeğinin kaybolması ve anılarını yazmasıyla gündeme gelen Hilton, şimdi de isminin marka olmasının peşine düştü. 
     Resmi başvurusunun bir örneği de sitede yayınlanan Hilton, isminin patentini alma talebinde bulundu. Logosunu da taç içerisinde ''P'' harfi olarak belirleyen Hilton, bu marka altında parfüm, vücut losyonu, banyo jeli, sabun, kozmetik malzemesi, saç ürünü, spor kıyafet ve mücevher satmayı planlıyor. 
     Hilton'un bu malzemelerin satışına başladıktan sonra mutfak araç ve gereçlerine de el atacağı ve ''Paris Hilton'' markası altında yemek takımı, tencere ve mutfak aleti satmaya başlayacağı da kaydedildi. 
     Paris ve kardeşi Nicky Hilton, dünyaca ünlü oteller zinciri Hilton'un resmi varisleri sıfatını taşıyor. 
     
</TEXT>
</DOC>
