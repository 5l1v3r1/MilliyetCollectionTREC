<DOC>
<DOCNO> 274872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/son/sonspo23.html </URL>
<DATE> 2004/09/25/ </DATE>
<TIME> 20.50 </TIME>
<AUTHOR>  </AUTHOR>
<HEADLINE>
''Filenin Sultanları'' Polonya'yı 3 - 1 yendi 
</HEADLINE>
<TEXT>

     Voleybolda, Dünya Bayanlar ''Grand Prix'' Avrupa elemelerinde Türkiye, 4. maçında, geçen yıl Avrupa Şampiyonası'nda 3-0 yenildiği Polonya'yı 3-1 yendi. 
     Turnuvadaki en önemli maçının ilk setine iyi giriş yapan Milliler, 1. teknik molaya 8-7 geride girdiler. Bu dakikan sonra Natalia, Seda ve Aysun'un smaçlarıyla Polonya blokunu geçen A Milli takım 2. teknik molaya önde girdi ve seti de 25-20 aldı. 
     İkinci sette de iyi oyununu devam ettiren Milli voleybolcular bu setin ilk teknik molasına 8-5 önde girmeyi başardı. Polonya'ya göz açtırmayan oyunuyla seyircileri coşturan Milliler, 2. teknik molayı 16-9 açık farkla geçti. Aysun'un tek ayak hareketiyle etkili olduğu bu bölümde A Milliler aradaki farkı iyice açtı ve seti 25-17 almayı bildi. 
     A Milliler, Aysun, Deniz ve Seda'nın smaçlarıyla 3. sete de çok iyi başladı. Bahar'ın iyi yönettiği takımda Gülden de manşet kaçırmayınca A Miller ilk teknik molayı 8-4 önde tamamladı. Son 2 bölümde biraz yoruldukları gözlenen Milli voleybolcular tempoları düşünce 2. teknik molayı 16-15 geride tamamladılar. Bu dakikadan sonra toparlanamayan A Milli takım bu seti 25-19 geride tamamladı. 
     Çekişmeli başlayan ve başa baş giden son sette ise ilk teknik mola 7-8 Türkiye'nin aleyhine bitti. Moladan sonra Natalia'nın smaçlarıyla üst üste sayı alan A Milliler, rakibine sadece 3 sayı verdi ve 2. teknik molaya 16-10 önde girdi. A Milliler bu dakikadan sonra hızını kesmedi ve seti 25-16, maçı da 3-1 kazandı. 
     Maçı izleyenler arasında Avrupa Voleybol Konfederasyonu Başkanı Lüksemburglu Andrei Meyer da vardı. 
     Günün diğer maçlarında Bulgaristan, Romanya'yı 3-0, Hollanda ise Almanya'yı 3-1 yendi. 
     Yarın yapılacak turnuvanın son maçında Türkiye, Romanya ile karşılaşacak. 
     Milli takımın ilk 3'e girebilmesi için yarın Almanya'nın, Polonya'yı yenmesi gerekiyor. 
     KÜNYE 
     

POLONYA 1- TÜRKİYE 3 Salon ASKİ Hakemler Zorıca Bjelıc xx Sırbistan Karadağ , Phılıppe Vereecke xx Fransa Polonya Belcik x, Glinka xx, Mroz x, Rosner xx, Liktoras xxx, Przybysz xx, Barbachowska xx, skowroska x, Skorupa xx, Kaczor xx Türkiye Bahar xxxx, Özlem xx, Aysun xxxx, Natila xxxx, Deniz xxx, Seda xxxx, Gülden xxxx, Mesude xx, Elif xx Setler 20-25, 17-25, 25-19, 16-25      
</TEXT>
</DOC>
