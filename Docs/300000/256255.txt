<DOC>
<DOCNO> 256255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/yasam/axyas01.html </URL>
<DATE> 2004/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ambulans parası Salih'i öldürdü .. 
</HEADLINE>
<TEXT>


Hasta oğullarını hastaneye sevk edecek ambulans için gereken 90 milyon lirayı bulamayan aile, acıların en büyüğünü yaşadı 

AĞRI DHA 

Ağrı'da beyin kanaması geçiren, ancak ailesi 90 milyon liralık ambulans parasını bulamadığı için Erzurum'a götürülemeyen Salih Taştan 14 bir gün sonra öldü. 
Doğubeyazıt'ın Karabulak köyünde çobanlık yapan Salih aniden rahatsızlanınca Ağrı Devlet Hastanesi'ne götürüldü. Acil servis doktorları, Salih'in hemen Erzurum'a götürülmesi gerektiğini söyledi. 
İddiaya göre, maddi imk nının olmadığını söyleyerek Başhekim Nihat Yüce'den yardım isteyen baba Heybet Taştan, "Ambulansla Erzurum'a götürmen için 90 milyon lira yatırman gerekiyor" yanıtını aldı. 
Bunun üzerine oğlunu kent merkezindeki bir tanıdığının evine götüren Taştan, 90 milyon lirayı bulamayınca, ertesi gün yeniden hastaneye getirdi. Salih'e beyin kanaması teşhisi koyan doktorlar, bir kez daha Erzurum'a gönderilmesi gerektiğini söyledi. Sevk işlemleri yapılırken acil servis gözlem odasında bekletilen Salih, bir saat sonra yaşamını yitirdi. Oğlunun 90 milyon lira yüzünden öldüğünü iddia eden baba Taştan, "Depremde ölmeyen oğlum, sağlık rezaletine kurban gitti. Paramız olmadığı için bir ambulansı çok gördüler. Yavrum gözlerimin önünde acı çeke çeke öldü. Şik yetçi olacağım" dedi. Anne Zerife Taştan da "Devlet, oğlumun ölümüne sebep olanlardan hesap sorsun" diye konuştu. 

Doktor kabul etmedi 
Suçlamaları kabul etmeyen Başhekim Nihat Yüce ise "Bana böyle bir talep gelmedi. Ailenin neden böyle bir iddiada bulunduğunu anlamadım" dedi. 
Salih'in cenazesini köye götürmek isteyen aile, yine 90 milyon lira ödemeleri halinde ambulans verileceği yanıtını aldı. Hastanenin istediği parayı yakınlarının yardımıyla ödediğini öne süren Taştan, cenazeyi ambulansla köye götürdü. 


</TEXT>
</DOC>
