<DOC>
<DOCNO> 254906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sonyas04.html </URL>
<DATE> 2004/07/12/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Kardeşini öldüren köpekbalıklarını 'affetti'... 
</HEADLINE>
<TEXT>

     Avustralya'da, kardeşi köpekbalığı saldırısında ölen bir Avustralyalı sörfçü, köpekbalıklarının öldürülmesi için ava çıkılmasını istemedi. 
     Avustralya'nın batısındaki Gracetown kenti açıklarında, sörfçü Bradley Smith'in 29 geçen hafta sonu iki köpekbalığının saldırısında öldürülmesinin ardından, bir helikopter ve bir balıkçı teknesi köpekbalıklarını avlamak üzere hazırlandı. 
     Ancak ölen sörfçünün kardeşi Stephen Smith, kardeşinin dünyada en çok sevdiği şeyi yaparken hayatını kaybettiğini söyleyerek, köpekbalıklarının öldürülmemesini istedi. 
     Köpekbalıklarının öldürülmesinin ''saçma bir intikam'' olacağını belirten Smith, ''Şoke olduk ve hala ne olup bittiğini anlamaya çalışıyoruz. Ancak olan biten yüzünden köpekbalığının öldürülmesi gerektiğini düşünmüyorum'' dedi. 
     Köpekbalıklarının genç sörfçüye saldırısının 45 saniyeden kısa sürdüğü, ancak ağır yaralanan sörfçünün kumsala getirilmeden hayatını kaybettiği belirtildi. 
     Avustralya'da 2000 yılından bu yana 6 kişi köpekbalığı saldırılarında öldü. 
     
</TEXT>
</DOC>
