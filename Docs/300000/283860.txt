<DOC>
<DOCNO> 283860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sontur21.html </URL>
<DATE> 2004/10/27/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Pendik'te gecekondu yıkımı başladı... Polis taşlanıyor .. 
</HEADLINE>
<TEXT>

     Pendik Ertuğrul Gazi Mahallesi'ndeki Aydos Mevkii gecekonduların yıkımı başladı. 
     Hazine arazisi üzerine yapılan kaçak konutların yıkımını engellemek amacıyla barikat kuran gecekondu sahipleri ile barikatı kaldıran ve yıkımın gerçekleşmesini sağlamaya çalışan polis ekipleri arasında çıkan arbede devam ederken, kaçak konutların yıkımına başlandı. 
     İş makineleriyle yıkıma başlayan ekipler, Çevik Kuvvet kordonunda çalışmalarını sürdürüyor. 
     Bir taraftan yıkım devam ederken, diğer taraftan da yıkıma engel olmak isteyen ve büyük bölümü gençlerden oluşan mahalleliler, sokak aralarından polise taş atıyorlar. 
     Polisin panzerlerle kaldırdığı barikatlar da, yıkımı engellemek isteyenlerce yeniden kurulmaya çalışılıyor. 
     
</TEXT>
</DOC>
