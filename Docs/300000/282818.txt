<DOC>
<DOCNO> 282818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/guncel/axgun02.html </URL>
<DATE> 2004/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta hain pusu 
</HEADLINE>
<TEXT>


Musul kenti yakınlarında bir konvoya düzenlenen saldırıda, Türk kamyon şoförü Mustafa hayatını kaybetti, 2 Türk şoförü yaralandı 

DIŞ HABERLER SERVİSİ 

Irak'ın Musul kenti yakınlarında, ABD üslerine kargo taşıdıktan sonra Türkiye'ye dönen bir konvoya düzenlenen silahlı saldırıda Türk kamyon şoförü Hasan Mustafa ile, bir Yugoslav kamyon şoförü hayatını kaybetti, 2 Türk şoförü yaralandı. 
Başkent Bağdat yakınlarındaki ABD üslerine bisküvi ve meyve suyu götürdükten sonra Türkiye'ye dönen 5 araçlık konvoy, Musul'un Balidiye kasabası yakınlarında saldırıya uğradı. Saldırıdan yaralı kurtulan Türk şoförlerinden biri, Musul'un kuzeyinden geçtikleri sırada, 2 otomobildeki 6 - 7 silahlı teröristin konvoya ateş açtığını, olayda 2 kişinin öldüğünü söyledi. 

Kamyonlar tarandı 
Polis ve Musul'daki Cumhuriye Hastanesi yetkilileri de, iki şoförün öldüğünü ve 2'sinin de yaralandığını doğruladı. 
Olay yerindeki AFP muhabiri, konvoydaki kamyonlardan birinin ön kısmının alevler içinde olduğunu, bir diğerinin ön camının kurşunlar yüzünden parçalandığını, iki kamyonda da çok sayıda kurşun deliği bulunduğunu bildirdi. 


</TEXT>
</DOC>
