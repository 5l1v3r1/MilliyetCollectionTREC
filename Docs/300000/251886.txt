<DOC>
<DOCNO> 251886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/soneko09.html </URL>
<DATE> 2004/06/30/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
TÜSİAD NATO, Türkiye'nin tanıtımı için faydalı bir toplantı oldu... 
</HEADLINE>
<TEXT>

     Türk Sanayicileri ve İşadamları Derneği TÜSİAD Yönetim Kurulu Başkanı Ömer Sabancı, İstanbul'da gerçekleştirilen NATO Zirvesi'nin Türkiye'nin tanıtımı açısından oldukça faydalı bir toplantı olduğunu söyledi. 
     TÜSİAD Yüksek İstişare Konseyi toplantısı başlamadan önce gazetecilerin zirveye ilişkin soruların yanıtlayan Sabancı, zirvenin sonuçlarının Türkiye açısından çok olumlu gözüktüğünü belirtti. 
     Organizasyonun hem güvenlik bakımından hem de gelen misafirlerin rahat geçirmesi açısından oldukça başarılı olduğunu kaydeden Sabancı, bu sebeple hükümetin yetkili organlarını, İstanbul Valisi, Emniyet Müdürü ve tüm güvenlik birimlerini kutladı. 
     Ömer Sabancı, ''Biraz İstanbul'da trafik dolayısıyla sıkıntılarımız oldu 2-3 gün. Ama zannediyorum Türkiyemizin tanıtımı açısından oldukça faydalı bir toplantı oldu'' diye konuştu. 
     NATO Zirvesi'nde Türkiye'nin AB'ye üyeliği konusunda ortaya çıkan görüşleri nasıl değerlendirdiğinin sorulması üzerine Sabancı, ''Olumlu değerlendiriyoruz'' dedi. 
     TÜSİAD Başkan Yardımcısı ve Koç Holding Başkanı Mustafa Koç da Türkiye'nin evsahibi olarak başarılı bir organizasyon geçirdiğini belirterek, ''Türkiye'yi bundan daha iyi tanıtamazdık'' dedi. 
     
</TEXT>
</DOC>
