<DOC>
<DOCNO> 265242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/sondun01.html </URL>
<DATE> 2004/08/21/ </DATE>
<TIME> 07.55 </TIME>
<AUTHOR>  </AUTHOR>
<HEADLINE>
Ebu Hafs El Masri Tugayları'ndan İtalya ve Avrupa'ya yeni tehditler 
</HEADLINE>
<TEXT>

     El Kaide terör örgütüyle bağlantılı olduğunu iddia eden Ebu Hafs El Masri Tugayları örgütü, internet sitesinde yayınlanan mesajında, İtalya ve Avrupa'ya bir kez daha tehditler savurdu. 
     Örgüt, internet sitesinde yaptığı açıklamada, İtalya'nın Irak'tan ayrılması için kendisine yönelik ültimatomu dikkate almadığı, diğer Avrupa ülkelerinin ise Usame Bin Ladin'in ateşkes teklifini küçümsediği belirtildi ve ''Silahlarımız İtalya Başbakanı Silvio Berlusconi'ye doğrultulmuş durumda, bütün Avrupa'yı hedef alıyoruz'' ifadesi yer aldı. 
     Avrupalı askerler İslam ve Müslüman topraklarda kaldığı sürece mücahitlerin Avrupa'da ''cihadtan'' vazgeçmeyeceği belirtilen açıklamada, ''Ebu Hafs El Masri Tugayları, bütün Avrupa'yı kuşatmakta tereddüt etmeyecektir'' denildi. 
     Örgüt, 15 Ağustos'ta yayınladığı mesajda, İtalya'ya Irak'tan çekilmesi için 15 Ağustos'a kadar verilen sürenin dolması üzerine, bütün militanlara ülkedeki ''tüm hedeflere'' saldırmaları çağrısı yapılarak, ''İtalyan hükümeti Irak'ta kalmaya devam ederek kendi mezarını kazıyor'' açıklamasında bulunmuştu. 
     
</TEXT>
</DOC>
