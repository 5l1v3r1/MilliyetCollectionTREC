<DOC>
<DOCNO> 283241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sontur30.html </URL>
<DATE> 2004/10/25/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Van'da izinsiz gösteride polisle arbede .. 
</HEADLINE>
<TEXT>

     Van'da izinsiz gösteri yapan bir grupla polis arasında arbede yaşandı. 
     Alınan bilgiye göre, DEHAP il binasında toplanan bir grup, slogan atarak Cumhuriyet Caddesi'nden Valiliğe yürüdü. 
     Valilik önünde polisin uyarısı üzerine göstericiler, Emniyet Müdürü Tacettin Kurt ile görüşerek, isteklerini içeren dilekçeleri Valilik Yazı İşleri Müdürlüğü'ne teslim ettiler. 
     Dilekçeleri teslim ettikten sonra Valilik önünde gruptakiler adına bir kişi basın açıklaması yaptı. 
     Basın açıklamasının ardından polisin dağılmaları yönündeki uyarılarına slogan atarak karşılık veren gruptakiler arasında arbede yaşandı. 
     DEHAP binasına kaçan bazı göstericiler, pencerelerden polislere taş ve sopa attı. 
     Göstericilerden bazıları gözaltına alınırken, bir polis memuru, yoldan geçen bir vatandaş ve 4 gösterici yaralandı, bir minibüsün de camları kırıldı. 
     
</TEXT>
</DOC>
