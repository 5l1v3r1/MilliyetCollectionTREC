<DOC>
<DOCNO> 291058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sondun40.html </URL>
<DATE> 2004/11/22/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Felluce'ye ilk Kızılhaç konvoyu girdi 
</HEADLINE>
<TEXT>

     Irak'ın Felluce kentine ilk Kızılhaç konvoyunun girdiği bildirildi. 
     Felluce sakinleri, 7 ambulans ve 2 gıda kamyonundan oluşan konvoyun kentin ana hastanesine gittiğini söyledi. 
     Kente daha önce giden Kızılhaç konvoyları, Amerikan ve Irak ordusu tarafından geri çevrilmişti. 
     Öte yandan, Bağdat'ın batısında Amerikan konvoyuna saldırı düzenleyen direnişçilerin bir Amerikan zırhlı aracını ateşe verdiği bildirildi. 
     Bir polis yetkilisinin açıklamasına göre, zırhlı araçları taşıyan kamyonların oluşturduğu Amerikan konvoyu bir köprü bir altından geçerken, yola yerleştirilen bomba infilak etti. 
     Alev alan tankın içinde 4 Amerikan askerinin bulunduğunun tahmin edildiği belirtilirken, askerlerin akibetinin henüz bilinmediği kaydedildi. 
     
</TEXT>
</DOC>
