<DOC>
<DOCNO> 299574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sonspo39.html </URL>
<DATE> 2004/12/21/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Galatasaraylı futbolculardan zihinsel engelli çocuklara yeni yıl hediyesi 
</HEADLINE>
<TEXT>

     Galatasaraylı bazı futbolcular, Bakırköy Belediye Başkanı Ateş Ünal Erzen ile birlikte zihinsel engelli çocuklara yılbaşı ziyareti yaptı. 
     Bakırköy Zihinsel Engellileri Eğitim Derneği'ni ziyaret eden Ateş Ünal Erzen ve Galatasaraylı futbolculardan Hakan Şükür, Bülent, Sabri, Ergün, Necati ve Petre, zihinsel engelli çocuklara yeni yıl hediyesi verdi. 
     Çocuklarla bir süre sohbet eden sarı-kırmızılı futbolcular, daha sonra hep birlikte fotoğraf çektirdi. 
     Necati, yeni yılın herkese sağlık ve mutluluk getirmesini dileyerek, ''Biz de yeni yılda şampiyon olmak istiyoruz. Son maçımızı kazansaydık yeni yıla daha iyi girecektik. Ancak ikinci yarıya iyi hazırlanıp, şampiyon olmak için elimizden geleni yapacağız'' dedi. 
     
</TEXT>
</DOC>
