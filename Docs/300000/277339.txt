<DOC>
<DOCNO> 277339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/spor/spo00.html </URL>
<DATE> 2004/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Suçlu ayağa kalk 
</HEADLINE>
<TEXT>


Türkiye'de güle oynaya kazanıp, Avrupa'da fark yiyen Fenerbahçe'de mi suç Yoksa şartları oluşturan Süper Ligimiz de mi Kalite yükselmezse, Edirne'nin dışında daha çok hüsran yaşayacağımız bilinmeli 

TAMER BAĞLAN 


İstanbulspor, Kayserispor, Sebatspor gibi takımlarla antrenman yapıp Old Trafford'a çıkan Fenerbahçe, Arsenal, Chelsea, Everton gibilerle mücadele eden bir rakibe boyun eğip hayal kırıklığı yaşamıştı salı gecesi. Cumartesi akşamki amacı, hem üç puan hem de orada kaybettiği morali geri kazanmaktı. Rakip Türkiye Süper Ligi'nin güçlü takımlarından Denizlispor'du. O kadar güçlüydü ki Yeşil - Siyahlı ekip, karşılaşmada ilk pozisyonunu 82. dakikada buldu.. Ve 88'de üç metre ofsaytan da olsa ikinci ve son gol girişiminde bulunarak, koca 90 dakikayı tamamladı. Bu hafta bir kez daha kanıtlandığı üzere Türkiye'deki seri galibiyetler, 7 haftadır sürekli kazanan, ancak ortaya koyduğu futbol h l beğenilmeyen Fenerbahçe'nin adeta kaderi. Malatyaspor maçı dışında, kendisine kafa tutabilecek takım gibi takım bulamayan Sarı - Lacivertliler'i Manchester şoku nedeniyle acımasızca eleştirenler, ülkemizdeki futbol düzeyini gözardı etmemeli... 
Maç öncesi, Trabzonspor zirvede, Beşiktaş hiç alışık olmadığı bir yerdeydi. İki taraf tartıya konduğunda, evsahibi kesin favoriydi.. Ve beklenen oldu, ortada gibi geçen oyunu Trabzonspor farkı kaçırarak kazandı. İşin ilginç yönü, maç sonrası Beşiktaş'ın beğeni toplayıp, Bordo - Mavililer'in eleştiri almasıydı. İddia edildiği gibi, bu en kötü oyunuysa eğer Trabzonspor'un, vay iyi günlerinde rakiplerinin haline.. Ve eğer, bu iyi oyunuysa Siyah - Beyazlılar'ın, vay Kartal'ın kötü günlerine... 
Hagi, Del Bosque'nin bir hafta önce yaptığı hataya düşmeyerek Ankaraspor'un etkili yabancılarına tedbir alınca, Galatasaray kolay kazandı Ankara'da. Bu maçta da görüldü ki Song, Tomas ve önlerindeki Saidou ile geçilmesi zor bir üçlü oluşturdu Sarı - Kırmızılılar. Savunma yönü çok güçlü, savaşan bir orta saha ve Necati gibi formunun zirvesindeki bir forvetle şampiyonluğun üç adayından biri de onlar. Ancak, bu uzun maratonu sonuna kadar sürdürebilmek için, orta alandaki yaratıcı, yönlendirici sorununu mutlaka çözmek zorundalar. Bir de Hakan Şükür meselesi var. Galatasaray atakları, milli takımdan aforoz edilen kralın kendini kanıtlama davasına dönüşürse, Cim Bom'un canı çok yanar. 
İyi savunma yapan, savaşan, disiplinli bir rakibe karşı, üstelik dış sahada, anormal hava ve saha koşullarında bile kazanmayı becerebiliyorsa Malatyaspor, Aykut Kocaman'ın ekibi için "Ligin sonuna kadar zirveyi zorlar" demenin hiçbir mahsuru yok. Ancak, belki de oyunun büyük bölümünü rakip sahada oynamaktan kaynaklanan bir handikapı var Sarı - Kırmızılılar'ın. Savunmada hemen her maç birkaç kez yaşadıkları ve rakipleri golle burun buruna getiren konsantrasyon sorunu. Bunu çözemezlerse, ilerleyen haftalarda zirvede üç takım kalır ve düşer ligin tansiyonu... 

Haftanın takımı 

MALATYASPOR Ligin dişli takımlarından Rize'ye diş geçirdiler, 4. deplasmanda üçüncü zaferlerini elde ettiler. Yağmurun ağırlaştırdığı zeminde galibiyet için vargüçleriyle çalışarak, rakibin tehlikeli çıkışlarına set çektiler. Oyun disiplinine verdikleri önem ve her geçen gün gelişen futbollarıyla haftanın takımı olmayı fazlasıyla hak ettiler. 

Haftanın hocası 

AYKUT KOCAMAN Süper Lig ovalarında gittiği her toprağa bereket getiriyor, onun binbir meşakkatle ektiği tohumlar kısa sürede yeşerip, kök salıyor. Ziya Doğan'dan sonra duraklama dönemine giren Malatyaspor onun önderliğinde rakiplerine nal toplatıyor. Rize'deki galibiyet takımı çepeçevre kuşatan Kocaman bir inancın izlerini taşıyor. 

Haftanın hakemi 

ZAFER ÖNDER İPEK Samsun - A.Sebat Dostça başlayan Karadeniz derbisinin aynı sıcaklıkla sürmesini sağlayan en önemli unsurlardan biriydi. Soğukkanlı yönetimi ve kendine olan güveniyle tartışmaya açık pozisyonların üstesinden başarıyla geldi. Kart seçimleri isabetliydi, oyunun akışını kesmedi, alkışlarla yolcu edildi. 

Haftanın portresi 

MARCO AURELIO Fenerbahçe 
Rakibin yangına dönüşmeye hazırlanan pozisyon kıvılcımlarının üstüne hemen su döküyor, bitmek bilmeyen enerjisiyle ateş saçıyor. Eli o kadar açık ki, tüm arkadaşlarının yardımına koşuyor, her yüke omuz vermekten gocunmuyor. Bu Brezilyalı'yı izlemek bizi yoruyor, çünkü hiç yerinde durmuyor. Denizlispor maçında en yakın rakibinin iki katı isabetli pas atan 80 Aurelio, bu kadarına da pes dedirtiyor. Zaman zaman gölgesinde kaldığı sambacılara bile futbol dersi veriyor. Fener'in yoluna ışık tutuyor, büyüyen futboluyla göz kamaştırıyor. 

Gol krallığı Futbolcu Takım Maç Gol Fatih Tekke Trabzonspor 8 8 Necati Ateş Galatasaray 8 6 Hakan Şükür Galatasaray 8 6 Gökdeniz K. Trabzonspor 8 6 

Gol pası Futbolcu Takım Maç Gol Pası Lee Eul Yong Trabzonspor 7 4 Celil Sağır Samsunspor 8 4 Fatih Tekke Trabzonspor 8 4 

Altın eldiven Futbolcu Takım Maç Gol Volkan Demirel Fenerbahçe 5 3 Michael Petkovic Trabzonspor 8 4 Zafer Özgültekin Ankaragücü 5 4 Aly Mondragon Galatasaray 8 6 Zdravko Zdravkov Ç.Rizespor 8 6 

Haftanın karması 

Oğuz İst.Spor 
Ömer Malatya 
Burhan D.Bakır 
Şenol Samsun 
Baidoo A.Gücü 
Yılmaz A.Gücü 
Sabri G.Saray 
Aurelio F.Bahçe 
Cenk Samsun 
Fatih Trabzon 
Zafer Konya 

Kart cezalıları 

Kırmızı İbrahim Toraman, Çağdaş Beşiktaş , Mehmet Polat Gaziantepspor , Sinani Kayserispor 
Sarı Hüseyin Trabzonspor , Ali Güneş Beşiktaş 

Haftanın sonuçları 

B.B.Ankaraspor - Galatasaray 0 - 2 
Necati 27 , Ümit Karan Dk.90 2 
Fenerbahçe - Denizlispor 2 - 0 
Nobre Dk.68 , Alex Dk.88 
Ankaragücü - Gaziantepspor 2 - 1 
Bülent Bölükbaşı Dk.10 , Yılmaz Dk.22 , Birol Dk.90 1 
Çaykur Rizespor - Malatyaspor 0 - 1 
İlyas Dk.22 - Pen. 
Diyarbakırspor - Sakaryaspor 1 - 0 
Cem Yanık Dk.66 
Trabzonspor - Beşiktaş 1 - 0 
Gökdeniz Dk.18 
İstanbulspor - Kayserispor 2 - 0 
Haim Dk.80 , Ahmet Dursun Dk.87 
Konyaspor - Gençlerbirliği 3 - 2 
Boliç Dk.6 , Zafer Biryol Dk.43 , El Saka Dk.54 ve 90 1 ken.kalesine , Tayfun Dk.86 
Samsunspor - Akçaabat Sebatspor 3 - 0 
Cenk Dk.14 , Caner Dk.65 , Serkan Dk.86 Pen. 


Haftanın maçları 

A Milli Futbol Takımı'nın, 9 Ekim'de Kazakistan ve 13 Ekim'de Danimarka ile yapacağı Dünya Kupası grup eleme maçları nedeniyle Süper Lig'de bu hafta müsabaka oynanmayacak. 

PUAN DURUMU GENEL TAKIMLAR P O G B M A Y 1-Fenerbahçe 22 8 7 1 - 20 6 2-Trabzonspor 22 8 7 1 - 19 6 3-Galatasaray 19 8 6 1 1 16 6 4-Malatyaspor 16 8 5 1 2 17 10 5-Denizlispor 15 8 5 - 3 12 10 6-G.Antepspor 14 8 4 2 2 11 9 7-Ç.Rizespor 12 8 3 3 2 10 6 8-Ankaragücü 12 8 3 3 2 7 7 9-Samsunspor 11 8 3 2 3 13 11 10-Ankara Bl. 11 8 3 2 3 13 14 11-Konyaspor 10 8 2 4 2 12 17 12-D.Bakırspor 9 8 2 3 3 8 10 13-G.Birliği 8 8 2 2 4 9 11 14-Beşiktaş 6 8 1 3 4 12 14 15-İstanbulspor 5 8 1 2 5 6 15 16-A.Sebatspor 3 8 - 3 5 9 20 17-Kayserispor 2 8 - 2 6 6 18 18-Sakaryaspor 1 8 - 1 7 5 15 

PUAN DURUMU İÇ SAHA TAKIMLAR P O G B M A Y 1-Galatasaray 12 4 4 - - 12 4 2-Trabzonspor 10 4 3 1 - 7 2 3-Ankaragücü 10 4 3 1 - 5 2 4-G.Antepspor 10 4 3 1 - 5 2 5-Fenerbahçe 9 3 3 - - 7 2 6-Denizlispor 9 4 3 - 1 7 4 7-Samsunspor 8 4 2 2 - 7 3 8-Konyaspor 8 4 2 2 - 8 6 9-G.Birliği 8 5 2 2 1 6 4 10-Malatyaspor 7 4 2 1 1 10 5 11-Ç.Rizespor 7 4 2 1 1 6 4 12-D.Bakırspor 6 4 2 - 2 4 4 13-Ankara Bl. 4 4 1 1 2 5 8 14-İstanbulspor 4 4 1 1 2 3 7 15-A.Sebatspor 2 4 - 2 2 4 9 16-Kayserispor 2 5 - 2 3 4 12 17-Beşiktaş 1 3 - 1 2 5 7 18-Sakaryaspor - 4 - - 4 4 11 

PUAN DURUMU DIŞ SAHA TAKIMLAR P O G B M A Y 1-Fenerbahçe 13 5 4 1 - 13 4 2-Trabzonspor 12 4 4 - - 12 4 3-Malatyaspor 9 4 3 - 1 7 5 4-Ankara B.B. 7 4 2 1 1 8 6 5-Galatasaray 7 4 2 1 1 4 2 6-Denizlispor 6 4 2 - 2 5 6 7-Ç.Rizespor 5 4 1 2 1 4 2 8-Beşiktaş 5 5 1 2 2 7 7 9-G.Antepspor 4 4 1 1 2 6 7 10-Samsunspor 3 4 1 - 3 6 8 11-D.Bakırspor 3 4 - 3 1 4 6 12-Ankaragücü 2 4 - 2 2 2 5 13-Konyaspor 2 4 - 2 2 4 11 14-Sakaryaspor 1 4 - 1 3 1 4 15-İstanbulspor 1 4 - 1 3 3 8 16-A.Sebatspor 1 4 - 1 3 5 11 17-G.Birliği - 3 - - 3 3 7 18-Kayserispor - 3 - - 3 2 6 


</TEXT>
</DOC>
