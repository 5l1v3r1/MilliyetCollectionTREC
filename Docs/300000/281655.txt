<DOC>
<DOCNO> 281655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonyas06.html </URL>
<DATE> 2004/10/19/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
'Vizontele Tuuba' Hollywood'ta 
</HEADLINE>
<TEXT>

     Alper NAKRİ LOS ANGELES, DHA 

HOLLYWOOD 8'inci Film Festivali kapsamında gösterime giren Vizontele Tuuba' filmine katılan Yılmaz Erdoğan, "Ben senaryo yazabiliyorum, film yönetebiliyorum, oyunculuk yapabiliyorum ama İngilizce konuşamıyorum'' derken, Türkiye'de sinema izleyicisi sayısının artırılması gerektiğini söyledi. 
     Vizontele Tuuba' filminin tek gösterimine katılan Yılmaz Erdoğan ile Tuba Ünsal, Los Angales'teki Türk hayranları ile buluştu Kenan Doğulu ile Emre Altuğ'un da katıldığı 'festival günü' etkinliği kapsamında Beverly Hills Hilton'da gala gecesi düzenlendi. Hollywood Word Awards', Hollywood Discovery Awards', Hollywood Film Awards', Hollywood Movie of The Year Awards', Hollywood Breakthrough Awards' ve Hollywood European Awards' ödülleri verilecek. Avrupa ödülerinde Türkiye'nin şansı olduğunu söyleyen festival yöneticisi ve kurucusu Jannes The Abrio, Vizontele Tuuba'yı çok beğendiğini, bu yapıtta oyunculuğunun çok iyi olduğunu, filmin iyi yönetildiğini ve konusunun çok eğlenceli olduğunu belirtirken "Bütün bütün Türk filmleri için 2005'e başvuruları bekliyoruz'' dedi. 
     Festivale geçen yıllarda Johnny Depp, Diane Lane, Geoffrey Rush, Russell Crowe, Steven Spielberg, Nicole Kidman, Tom Hanks, Jennifer Aniston,Cameron Diaz,Harrison Ford,Leonardo DiCaprio katılmıştı. 
     
     ERDOĞAN GURUR VERİCİ OLAY 
     Yılmaz Erdoğan, dünyanın film merkezi Los Angeles'te Hollywood Film Festivali'nde yarışmanın kendileri için çok gurur verici olduğunu belirterek, "Burada bir Türk filminin gösterilmesi çok heyecan verici. Los Angeles'e 4'üncü kez geliyorum. Daha önce filmlerimi göstermek için geldiğim Hollywood'a bu sefer festivale katılmak için geliyoruz. Tuba ile bir gündür buradayız. Meşhur olarak Elvis Presley'in izini gördük'' dedi. 
     Sinemada yabancı izleyicilerin yönelttiği sorulara kısıtlı İngilizcesi ile yanıt vermeye çalışan Erdoğan, "Ben senaryo yazabiliyorum, film yönetebiliyorum, oyunculuk yapabiliyorum ama İngilizce konuşamıyorum'' dedi. Erdoğan, 70 milyonluk kişinin yaşadığı Türkiye'de sinemada kesilen bilet sayısının 3.5 milyon olmasını çok düşük bir rakam olarak nitelendirirken, "Ümit ederim ki simdi Gora' bu rekoru kıracak. Avrupa Birliği sürecinde bu 10 yılda sinema izlenme rakamını en az 20 milyona çıkarmamız lazımdır. O zaman alırlar bizi AB'ye. Bu çok ciddi bir hedeftir'' dedi. 
     
     TUBA ÜNSAL'IN GÖZÜ HOLYWOOD'TA 
     Tuba Ünsal ise, Yılmaz Erdoğan sayesinde beyezperdede hedeflerini büyüttüğünü, kendisini Hollywood'ta görmeyi çok istediğini söyledi. Ünsal, "Türkiye'de, Yılmaz Erdoğan kadar Türk sinemasına kimse katkıda bulunmuyordur. Erdoğan, Türk sinemasını son yıllarda bir yerlere getiren en önemli insanlardan biridir'' dedi. 
     Emre Altuğ ise, Los Angeles'ta bir araya gelmelerini büyük şans olarak nitelendirirken, "Vizontele Tuuba'yı ikinci kez seyrettim ve ilkinden daha çok zevk aldım Hayatın içinde iki iş var yapabildiğim. Biri müzisyenlik, diğeri oyunculuk. Bunları yapabildiğim kadar yapacağım'' dedi. 
     Kenan Doğulu, filmi ilk kez izlediğini, özellikle kostümleri çok beğendiğini anlatırken, şöyle konuştu 
     "1980'nin psikolojik ortamını ve görsel durumunu çok güzel yansıtmışlar. Türkiye için gayet başarılı bir film bu salonlarda çok büyük prodüksyonlar izliyoruz. Ama hepsi de sonunda bizi ağlatamıyor. Bunun sonunda hepimiz ağladık ve güldük. Aktörlük konusunda kendime çok güvenmiyorum. Öyle bir projem yok, olmayacak da Herhalde diziler benim haddimi aşan şeyler. Çok beceremiyorum hem yoğun bir çalışma temposu gerektiriyor ama kolay bir rol olursa oynarım. Kenan Doğulu'yu oyna' derlerse oynarım yani.'' 
     
</TEXT>
</DOC>
