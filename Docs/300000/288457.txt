<DOC>
<DOCNO> 288457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/ekonomi/eko01.html </URL>
<DATE> 2004/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
BTC'den 325 bin dolarlık çevre projesi 
</HEADLINE>
<TEXT>


Bak - Tiflis - Ceyhan boru hattının güzerg hında başlatılan 325 bin dolarlık çevre projesinin 250 bin doları BTC'nin kurduğu fondan karşılanacak. Proje ile bölgedeki yoksul halkın ihtiyaçlarına cevap vermek ve doğayı korumak amaçlanıyor 

ADANA DHA 

Hazar petrollerini Türkiye üzerinden uluslararası piyasaya taşıyacak olan Bak - Tiflis - Ceyhan BTC Ham Petrol Boru Hattı projesini yürüten BTC şirketi, Çevresel Yatırım Programı ÇYP kapsamında geliştirilen Küçük Yatırımlar Fonu KYF Projesi'ni hayata geçirdi. 
Fon çerçevesinde Türkiye'de, ÇYP projelerinin birçoğunun entegre parçası olarak Ekolojik Olarak Sürdürülebilir İşletme Projeleri ESİP geliştirilmesi hedefleniyor. Boru hattı güzergahı boyunca ÇYP proje alanlarını kapsayacak projenin toplam bütçesi 325 bin dolar. 

75 bin doları BM'den 
Bunun 250 bin doları BTC şirketi tarafından karşılanırken, 75 bin dolarlık bölümü de uygulayıcı ortak olan Birleşmiş Milletler Kalkınma Programı'ndan UNDP temin edilecek. Eylülde başlatılan proje kapsamındaki çalışmaların iki yıl süreceğini bildiren BTC yetkilileri, projenin amacının doğal kaynakları kullananların ve bölgedeki yoksul halkın ihtiyaçlarına, doğayla uyumlu yeni alternatiflerle cevap vererek doğanın korunmasına katkıda bulunmak olduğunu söyledi. 
Proje kapsamında, bölgedeki biyolojik çeşitliliğin yönetimi, sürdürülebilir kullanımı ve korunması amacıyla yerel işletmelere destek verilecek, çevresel yönetimle birlikte, yoksul halkın ihtiyacına yönelik enerji üretimiyle ilgili yaklaşımların da uygulanması amacıyla yerel kapasitenin geliştirilmesine katkıda bulunulacak. 2005'te de küçük ölçekli yatırım projelerine hibe desteği verilecek projenin yerel düzeyde sürdürülebilir kalkınmaya katkıda bulunması bekleniyor. 


</TEXT>
</DOC>
