<DOC>
<DOCNO> 274660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sontur41.html </URL>
<DATE> 2004/09/24/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Ev sahibinin karısına tecavüz eden köy imamı tutuklandı 
</HEADLINE>
<TEXT>

     Bilecik'in Osmaneli İlçesi'nde, ev sahibinin eşine tecavüz ettiği iddia edilen köy imamı tutuklandı. 
     AA muhabirinin aldığı bilgiye göre, Günören Köyü'nde imam olarak görev yapan 3 çocuk babası Muammer Altay 42 , ev sahibi Halil H'nin evine gitti. Halil H'nin eşi M.H. ile bir süre sohbet eden İmam Muammer Altay'ın, daha sonra M.H'ye tecavüz ettiği öne sürüldü. 
     Bu sırada eve gelen Halil H, yatak odasında yakaladığı imam Muammer Altay ile kavga etmeye başladı. Halil H'nin elinden kurtulup evden çıkan Muammer Altay, daha sonra 11 ED 159 plakalı otomobiliyle kaçtı. 
     Olay yerine gelen güvenlik güçleri, Halil H'nin eşi M.H'nin, İmam Muammer Altay tarafından tecavüze uğradığını iddia etmesi üzerine çalışma başlattı. 
     Güvenlik güçleri, Muammer Altay'ı, Osmaneli İlçesi Müftülüğü girişinde yakaladı. Muammer Altay gözaltına alınırken, tecavüze uğradığını iddia eden M.H, muayene için Devlet Hastanesi'ne götürüldü. 
     Muammer Altay, ifadesinin ardından çıkarıldığı mahkemece tutuklandı. 
     
</TEXT>
</DOC>
