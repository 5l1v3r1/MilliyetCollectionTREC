<DOC>
<DOCNO> 295378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/ekonomi/eko10.html </URL>
<DATE> 2004/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Garanti'ye rekor sendikasyon 
</HEADLINE>
<TEXT>


KADİFE ŞAHİN Londra 

Garanti Bankası uluslararası piyasalardan 600 milyon dolar sendikasyon kredisi aldı. Bugüne kadar Türk bankalarının dış piyasalardan aldığı en yüksek tutarlı sendikasyon kredisinin imzası dün Londra'da atıldı. 600 milyon dolarlık sendikasyon kredisini komisyon ücretleri dahil libor artı 1.20 faiz ile kaynak sağlayan banka kredi maliyetini de bir önceki yıla oranla 55 baz puan düşürdü. Garanti Bankası Genel Müdürü Ergun Özen, "Bu sendikasyon çalışmalarında AB üyeliği beklentilerinin ve IMF ile yapılacak stand - by'ın Türkiye açısından uluslararası piyasalarda etkilerinin önemli olduğunu gördük" dedi. Garanti, 2004'te yurtdışı piyasalardan toplam 1.5 milyar dolarlık kaynak sağladı. 
Bu arada Vakıfbank da uluslararası piyasalardan libor artı 0.60 faizle 500 milyon dolarlık sendikasyon sağladı. 


</TEXT>
</DOC>
