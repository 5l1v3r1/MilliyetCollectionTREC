<DOC>
<DOCNO> 251894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/soneko17.html </URL>
<DATE> 2004/06/30/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Sabancı Holding Tüpraş'ı çok yakından takip ediyoruz... 
</HEADLINE>
<TEXT>

     Sabancı Holding CEO'su Celal Metin, Tüpraş'ın özelleştirilmesiyle ilgili gelişmeleri çok yakından takip ettiklerini bildirdi. 
     Metin, TÜSİAD YİK Toplantısı'nın basına açık bölümünün ardından gazetecilerin Tüpraş'ın özelleştirilmesine ilişkin sorularını yanıtladı. 
     Sabancı Grubu'nun bu tip olayların daima göbeğinde yer alma gibi bir yaklaşımı olduğunu ifade eden Metin, şunları söyledi 
     ''Bakıyoruz. Daha önce de bakmıştık. Kimya grubunda belli gelişmelerimiz var. Hepsini aynı yapıya sokmayacağız, yani bütün yumurtaları aynı sepete koymayacağız. Ama bu gelişmeyi çok yakından takip ediyoruz. Yeni bir gelişme olduğu takdirde daima ilgileniyoruz. 
     Biliyorsunuz ben dosya alanlardan bir tanesiydim. İncelememizi yaptık. O zaman belli rakamlar konusunda hemfikir olmadığımız için pas geçtik, ama yeni gelişmelere bakacağız.'' 
     
</TEXT>
</DOC>
