<DOC>
<DOCNO> 270052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/soneko22.html </URL>
<DATE> 2004/09/08/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Babacan ''Faiz indirimi para politikaları ile ilgili bir karar'' 
</HEADLINE>
<TEXT>

     Devlet Bakanı Ali Babacan, Merkez Bankası'nın faiz indirimini, ''Bu karar operasyonel bağımsızlık çerçevesinde para politikaları ile ilgili alınmış bir karardır, hayırlı olsun'' şeklinde değerlendirdi. 
     Devlet Bakanı Babacan, TUBİTAK Bilim ve Teknoloji Yüksek Kurulu toplantısından ayrılırken gazetecilerin sorularını yanıtladı. 
     Babacan, bir gazetecinin Merkez Bankası'nın ''faiz indirimi'' kararı ile ilgili sorusunu şöyle yanıtladı 
     ''Merkez Bankamız operasyonel bağımsızlık çerçevesinde, para politikaları ile ilgili kararlarını almaktadır. Uygulamaya devam etmektedir. Bu uygulamalarda bu kararlarda da birinci öncelikli hedef tabii ki fiyat istikrarıdır. Bu çerçevede alınmış bir karardır. Hayırlı olsun.'' Babacan, başka bir soru üzerine, IMF heyetinin Türkiye'ye yapacağı ziyaretin tarihinin belli olmadığını, belli olduğu zaman duyurulacağını kaydetti. 

     
</TEXT>
</DOC>
