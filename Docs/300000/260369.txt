<DOC>
<DOCNO> 260369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/ekonomi/eko03.html </URL>
<DATE> 2004/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz şirket Yuvacık Barajı'ndan çekiliyor 
</HEADLINE>
<TEXT>


İzmit Yuvacık Barajı'nı işleten Thames Water'in işlerini Avrupa ve ABD'de toplayacağı bildirildi 

LONDRA ANKA 

Dünyanın üçüncü en büyük su hizmetleri şirketi RWE Thames Water'in Türkiye ve Endonezya'daki işlerini satmasının beklendiği, ilgilenen alıcılar arasında Mitsui grubunun en şanslı olduğu belirtildi. The Guardian gazetesine göre, RWE Thames Water, söz konusu satışla önemli bir gelir sağlamayı amaçlıyor. 
Haber yayınladığında İngiltere'de bulunan Thames Water Türkiye Genel Müdürü Evren Köprülü, şirket merkezi ile görüştüğünü ve Türkiye'deki işletme hakkının satışının teyit edilmediğini söyledi. Köprülü, Thames Water'in operasyonlarını Avrupa ve ABD'de toplamaya çalıştığını anlattı. 
Thames Water'in yüzde 45 ortağı olduğu ve 1999'da tamamlanan İzmit'teki Yuvacık Barajı 900 milyon dolara mal olmuştu. Barajın maliyetinin yüksekliği nedeniyle yönetim kuruluna açılan dava beraatla sonuçlanmıştı. 


</TEXT>
</DOC>
