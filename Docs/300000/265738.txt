<DOC>
<DOCNO> 265738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sonspo03.html </URL>
<DATE> 2004/08/23/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Şükrü Saracoğlu stadı bir ay için kapanıyor... 
</HEADLINE>
<TEXT>

     Başkanvekili Nihat Özdemir, Şükrü Saracoğlu’nun çimlerini neyin bozduğunu araştırdıklarını belirterek, endişelerinin olduğunu söyledi 
     
     Bir maç etkilenecek 

     Samsunspor maçından sonra teknik direktör Daum’un, bozuk bulduğu zeminin acilen onarılmasını istediği Şükrü Saracoğlu Stadı, bir ay süreyle bakıma alındı. Yöneticiler, bu yüzden Kayserispor ile bu hafta Kadıköy’de yapmaları gereken maçı, rakip sahada oynamak için başvuruda bulundu. Milli maçlar nedeniyle önümüzdeki hafta lige ara verileceği için Fenerbahçe, sadece Kayserispor karşılaşmasını başka bir sahada oynamak zorunda kalacak. 
     
     Devler Ligi’ne hazır 

     Stadın, 14-15 Eylül’de başlayacak Şampiyonlar Ligi maçlarına hazır hale getirileceği belirtildi. Başkanvekili Nihat Özdemir, Bir hastalık mı, üstünün kapatılması mı, çatıdaki örtü mü çimleri bozdu araştırıyoruz Endişelerimiz var. Onarıma başladık. En yakın zamanda hizmete sokmaya çalışacağız, yine de bir aylık süreye ihtiyacımız var. Kayseri olumsuz yanıt verirse, maçımızı Olimpiyat Stadı veya İzmit’te oynarızö diye konuştu. 

     
</TEXT>
</DOC>
