<DOC>
<DOCNO> 294154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sonsiy03.html </URL>
<DATE> 2004/12/02/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Borrell "Türkiye raporu AB halkının mesajı" 
</HEADLINE>
<TEXT>

     Avrupa Parlamentosu Başkanı Joseph Borrell, resmi bir ziyaret için bugün Türkiye'ye geliyor. Borrell, ziyaretinden önce, ''halkın seçtiği Avrupa Parlamentosu, liderlere bir mesaj vermek istiyor. Bu, Avrupa Birliği halkının mesajı olacak'' dedi. 
     Brüksel'de bir açıklama yapan Borrell, Avrupa Parlamentosu Dişişleri Komisyonu'nda kabul edilen Türkiye raporunu değerlendirdi. 
     Türkiye için olumlu çıkan raporun büyük bir çoğunlukla kabul edilmesinin kendisini şaşırttığını belirten Borrell, "demek ki Parlamento'nun Türkiye konusundaki mesajı giderek netleşiyor" ifadesini kullandı. 
     
     AB halkının mesajı 
     Borrell, "halkın seçtiği Avrupa Parlamentosu, liderlere bir mesaj vermek istiyor. Bu, Avrupa Birliği halkının mesajı olacak" dedi. 
     Parlamento Genel Kurulu'nun raporu daha oylamadığını da hatırlatan Borell, bu nedenle Türkiye temasları sırasında temkinli mesajlar vereceğini söyledi. 
     İlk kez Türkiye'yi ziyaret edecek olan Joseph Borrell, Diyarbakır'da da temaslarda bulunacak. 
     
     Güney Kıbrıs açıklamaları 
     Avrupa Parlamentosu Başkanı Borrell, gün içinde yaptığı açıklamada da, 'Türkiye'nin AB'ye katılım müzakerelerinin gerçek anlamda başlamasının, Rum kesiminin Ankara tarafından tanınmasına bağlı olduğunu' söylemişti. 
     6 aralığa kadar Türkiye'de temaslarda bulunacak olan Borrell, Türkiye'nin Güney Kıbrıs'ı tanıması konusunda, "tanımadığınız birisiyle müzakere masasına oturamazsınız" sözlerini kullanmıştı. 
     
</TEXT>
</DOC>
