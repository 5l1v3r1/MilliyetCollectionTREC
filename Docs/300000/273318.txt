<DOC>
<DOCNO> 273318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sondun27.html </URL>
<DATE> 2004/09/20/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Fransa'nın First Lady'sine suçlama .. 
</HEADLINE>
<TEXT>

     
     Rahmi Gündüz bildiriyor 

     
Fransa Cumhurbaşkanı Jacques Chirac'ın eşi Bernadette, 1998 ve 1999 yılları arasında ''Euralair'' adlı özel havayolu şirketinden 6 adet bedava uçak bileti almakla suçlanıyor. 
     Le Parisien gazetesi, 2003 yılı sonunda iflas eden şirketin muhasebe kayıtlarında, Bernadette Chirac'a 6 adet bedava uçak bileti verildiğinin ortaya çıktığını yazdı. 
     ''Havayolu şirketinin eski bir çalışanının 2003 yılında mahkemeye başvurarak, şirkette yolsuzluk ve usulsüzlük yapıldığına dair şikayette bulunduğunu'' belirten gazete, ''yapılan soruşturma sırasında da Bernadette Chirac'a bedava uçak bileti verildiğini ortaya çıktığını, ancak olayın gizli tutulduğunu'' bildirdi. 
     Fransız gazetesi Le Parisien, Chirac'ın eskiden liderliğini yaptığı Cumhuriyetçi Birliği Partisi'nin RPR önemli üyelerine de yine bu havayolu şirketi tarafından yaklaşık 40 bin euro tutarında bedava uçak bileti verildiğini ileri sürdü. 
     
</TEXT>
</DOC>
