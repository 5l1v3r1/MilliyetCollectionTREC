<DOC>
<DOCNO> 283587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sonyas16.html </URL>
<DATE> 2004/10/26/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Fransa'nın ilk eşcinsel televizyonu yayına başladı 
</HEADLINE>
<TEXT>

     Fransa'nın eşcinsellere yönelik ilk televizyon kanalı büyük bir törenle yayına başladı. 'Pink TV' adlı kanal, Katolik mezhebinin güçlü olduğu Fransa'da eşcinsellik için önemli bir adım olarak görülüyor. 
     Fransa'nın ilk eşcinsel televizyonu 'Pink TV'nin açılış töreni için yüzlerce misafir bir araya geldi. Konuklar arasında eşcinselliğini ilan eden tenisçi Amelie Mauresmo gibi ünlüler de vardı. 
     Pop yıldızları Elton John, Björk ve Kylie Minogue ise uydu aracılığıyla 'Pink TV'nin açılış törenine katıldı. Kanal yayın hayatına misafirlerin geri sayımıyla başladı. 
     
     'Liberation'dan destek 

     'Pink TV', Katolik Fransa'da eşcinsel özgürlük adına önemli bir adım olarak görülüyor ve muhafazakar Fransızların eşcinsellik konusunda daha hoşgörülü bir noktaya geliğinin ifadesi olarak kabul ediliyor. 
     Ülkenin ciddi gazeteleri de 'Pink TV'nin açılışını yakından izledi. 'Liberation' gazetesi, hafta sonu 'Pink TV'nin açılışı dolayısıyla ön sayfasını pembe topuk fotoğrafıyla süslemişti. 
     
     Mitterand-Kohl el ele 

     Fransa'nın üç büyük reklam şirketince finanse edilen 'Pink TV', eşcinsellere yönelik programların dışında, film ve belgeseller de yayınlayacak. Ayrıca eşcinsellerin ebeveynliği hakkında tartışma programları da olacak. 
     'Pink TV' tanıtımlarında, eski Fransa Cumhurbaşkanı Francois Mitterand'ın eski Alman Başbakanı Helmuth Kohl ile el ele tutuştuğu bir fotoğraf kullanacak. 

     
</TEXT>
</DOC>
