<DOC>
<DOCNO> 292100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sonspo27.html </URL>
<DATE> 2004/11/25/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Diyarbakırspor'da Fenerbahçe maçı hazırlıkları... 
</HEADLINE>
<TEXT>

     Diyarbakırspor Kulübü Başkanı Ahmet Göksu, ''Fenerbahçe'yi yenmek büyük keyif olacak'' dedi. 
     Göksu, AA muhabirine yaptığı açıklamada, deplasmanda yapacakları Fenerbahçe maçının hazırlıklarını günde çift idmanla sürdürdüklerini belirterek, Ankaragücü yenilgisinden sonra ligde iyi bir yer bulmak için Fenerbahçe'yi yenmek istediklerini söyledi. 
     Deplasmana galibiyet için gideceklerini ifade eden Göksu, şöyle dedi 
     ''Fenerbahçe'ye yenilmemiz normal. Ama Fenerbahçe'yi yenmek büyük keyif olacak. Maça çok iyi hazırlanan futbolcularım cumartesi akşamı kamuoyuna Diyarbakırspor'un nasıl bir takım olduğunu kanıtlayacaklar. Maçta sakatlığı süren Talip oynayamayacak. Sertan ise maça yetiştirilmeye çalışılıyor. Diyarbakırspor Kadıköy'de zor olanı başaracak.'' 
     
</TEXT>
</DOC>
