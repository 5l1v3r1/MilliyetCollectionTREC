<DOC>
<DOCNO> 257102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/son/sonsiy02.html </URL>
<DATE> 2004/07/21/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Sol düşünce platformu Soldaki sorun ideolojik gerilik 
</HEADLINE>
<TEXT>

     Sosyal Demokrat Halk Partisi'nin SHP solda örgütlü bir diyalog başlatmak amacıyla oluşturduğu "Sol Düşünce Platformu" Türkiye solunun temel sorununun, "ideolojik gerilik" olduğunu savundu. 
     SHP'nin gündeme getirdiği Sol Düşünce Platformu çalışmaları Prof. Sadun Aren, Hüseyin Ergün, Kenan Somer ve Dr. Uğur Celasun tarafından oluşturulan bir kurul tarafından hazırlanan tartışma metniyle başladı. Tartışmaya katılacaklar için internet üzerinden "www.groups.yahoo.com group solplatformtr" mail grubu kuruldu. 
     Çağrı metninde Türkiye solunun "ideolojik gerilik", "idealizmden kopmuşluk", "demokratik olmayan iç işleyiş" gibi sorunlarla boğuştuğu savunulurken, bilişim çağını ve Sovyet Bloku'nun çöküşünü dikkate almayan bir sol hareketin başarılı olamayacağı öne sürüldü. 
     Çeşitli partilerin birleşmesi ya da kadro ve kişilerin değişmesiyle soldaki yıpranmanın önüne geçilemeyeceğine dikkat çekilen çağrı metni şöyle 
     "Türkiye Solu, sosyal demokrat ve sosyalist kanatlarıyla, 30 yılı aşkın bir süredir geriliyor, konum ve saygınlık 
     yitiriyor. Bu, genellikle bölünmüşlüğe ve veya kadrolara- kişilere bağlanıyor. Ama birleşmeler ve kadroların-kişilerin değişmesi bu gerilemeyi durduramıyor. Çünkü sorun bu değil. Bilişim çağını ve Sovyet Bloku'nun çöküşünü dikkate almayan bir solun, günün koşullarında, canlanması olanaksız. Dolayısıyla, ideolojik yenileşme, çağa uymanın ve bu yetersizlikleri aşmanın olmazsa olmaz şartı. Bir başka ifadeyle, ideolojik yenileşme, solun güçlenmesinin çıkış noktasıdır." 
     
</TEXT>
</DOC>
