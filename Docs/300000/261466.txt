<DOC>
<DOCNO> 261466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/guncel/gun02.html </URL>
<DATE> 2004/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
UFO'cu Vali Malay güldürdü 
</HEADLINE>
<TEXT>


Erzurum'daki 'kötü UFO şakası'nın aktörü Vali Malay, Fransız basınında mizah konusu oldu 

MİNE G. KIRIKKANAT Paris 

Le Figaro gazetesi, Erzurum'daki UFO aldatmacasını okurlarına birinci sayfadan "Türk hükümetinin şakacı UFO'su" başlığıyla duyurdu. 
Gazetenin önceki gün birinci sayfasındaki "gülünç haberler" köşesinde yayımlanan haberde, Erzurum'da salı günü bir açık hava konserine katılan seyircilerin "hayatlarının korkusunu yaşadığı" kaydedildi. Gazetede gösterinin yalnız sahnede değil, havada da yapıldığı belirtilerek şöyle denildi 
"Palandöken dağlarının üstünden çıkagelen ışıklı ve yuvarlak cisim üzerlerine yöneliyordu. Kuşkusuz, aşağı yukarı tehditk r anlamda değerlendirilebilecek bir UFO'ydu bu. Öyle ki, bayılan bir sanatçı panik havasını artırdı. Kötü önseziler, resmi bir ağızdan doğrulanmakta gecikmedi Polis, UFO'yu aramaya giden cesur birkaç müzisyenin kaybolduğunu açıkladı. Türkiye'de Hollywood, Erzurum'da Spielberg durumları vardı, ancak kimse olayın bir kurgu olabileceğini düşünmedi. Senaryo öylesine gerçekti... 
Yerel otoriteler ve polisin tüm imk nlarıyla başlattığı seferberlik, bir müziksever topluluğuna korku saran şakacıların peşine düşmek için fazlasıyla büyük sayılırdı, zaten şakacıların peşine de düşmediler. Çünkü resmi yetkililer bizzat hazırlamıştı söz konusu kötü şakayı Bizzat Erzurum Valisi Mustafa Malay. Kuşkusuz neşeli bir insan olan Malay, yalnızca şaka yapmak için uydurmamıştı UFO hik yesini. Daha yüce bir amacı vardı Gülümser Erzurum bölgesinin reklamını yapmak. Anadolu Ajansı'na kendi ağzıyla itiraf etti 'Belediye, Emniyet ve benim bu şakadan haberimiz vardı. Amaç, Palandöken dağlarının promosyonunu yapmak ve henüz pek tanınmayan kış sporları merkezini tanıtmak.' 

'Turizm müsteşarı Malay' 
Görülen UFO'nun aslında bir balon olduğunu yazan gazete, koordinasyon hataları nedeniyle senaryoya tam olarak sadık kalınamadığını da yazdı. Olaydan haberi olmayan Erzurum Emniyet Müdür Yardımcısı Ahmet Demiral'ın "Bana kimse bir şey söylemedi" sözlerine de yer veren gazete, "Erzurum halkının, bölgenin uzaylılarca henüz tanınmadığına inanarak rahat ettiklerini ummak isteriz. Malay harika bir turizm müsteşarı olabilir" denildi. 
Malay, Erzurum'da bir otelde fuhuş yaparken yakalanan ve HIV taşıdığı belirlenen Ukrayna uyruklu kadını basına teşhir etmişti. Malay, tepki çekince kadını ilişkiye girenleri uyarmak için basına gösterdiğini iddia etmişti. 


</TEXT>
</DOC>
