<DOC>
<DOCNO> 256834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sonsiy14.html </URL>
<DATE> 2004/07/20/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Erdoğan'a Fransa'da camı çatlak makam arabası .. 
</HEADLINE>
<TEXT>

     Başbakan Recep Tayyip Erdoğan'a Paris ziyaretinde Fransa hükümeti tarafından camı çatlak olan araç tahsisi küçük çaplı krize neden oldu. 
     Erdoğan'a Fransız hükümetinin tahsis ettiği makam aracının sağ arka camının çatlak olduğunun basına yansıması üzerine sabah Türk protokol yetkilileri Citroen marka aracın değiştirilmesini istedi. 
     Ülkelerinde yabancı devlet adamlarına tahsis edilen zırlı araç sayısının "kısıtlı" olduğunu gerekçe gösteren Fransızların "Almanya Başbakanı Gerhard Schöreder'e aynı aracı verdik" açıklamasını yapmaları Türk heyetini tatmin etmedi. Türk tarafının ısrarı karşısında Fransız yetkililer, makam aracını değiştirmek zorunda kaldı. 
     Fransız işadamlarıyla buluşmasına da camı çatlak araçla giden Erdoğan'a, Fransa Cumhurbaşkanı Jacques Chirac'la yapacağı görüşme öncesinde yine zırhlı olan bir Peugeot 607 makam aracı tahsis edildi. 

     
</TEXT>
</DOC>
