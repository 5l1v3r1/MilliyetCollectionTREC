<DOC>
<DOCNO> 255331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/son/sondun34.html </URL>
<DATE> 2004/07/14/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
AB Komisyonu, DEP davasına üzüldü 
</HEADLINE>
<TEXT>

     AB Komisyonu, eski DEP milletvekillerinin yargılanmasına ilişkin süreçte ''tatmin edici bir sonuca ulaşılamamasından'' üzüntü duyduğunu bildirdi. AB Komisyonu'nun genişlemeden sorumlu üyesi Günter Verheugen'in sözcüsü Jean-Christophe Filori, Yargıtay 9. Ceza Dairesi'nin, kapatılan DEP'in 4 eski milletvekilinin üçüncü kez yargılanması kararıyla ilgili açıklamasında, şunları söyledi 
     ''Komisyon, Devlet Güvenlik Mahkemeleri tarafından verilen 15 yıl hapis cezası kararının bozulmasını memnuniyetle karşılamaktadır. Yargıtay'ın yeniden yargılama kararını inceleyeceğiz. DGM'ler kapatıldığı için bu yargılamanın normal yargılama sürecinde gerçekleşeceğini anlıyoruz. Komisyon, konunun hala tatmin edici bir sonuca ulaşmamış olmasını üzüntüyle karşılamaktadır.'' Ankara 1 No'lu DGM, yeniden yargılama sonucunda kapatılan DEP'in eski milletvekilleri Leyla Zana, Hatip Dicle, Orhan Doğan ve Selim Sadak hakkında verilen 15'er yıl hapis cezasına ilişkin kararı bozması ve eski milletvekilleri hakkında 1994'Te Türk Ceza Kanunu'nun TCK örgüt üyeliğini düzenleyen 168. maddesine göre verilen 15'er yıl ağır hapis cezasına çarptırılmalarına ilişkin kararı onaylamıştı. 
     Öte yandan, Komisyon'a yakın kaynaklar, Kıbrıslı Türklerin ekonomik izolasyondan kurtarılmaları için AB Komisyonu tarafından hazırlanan paketin eylül ayından önce AB Konseyi gündemine gelemeyeceğini teyit ettiler. 
     
</TEXT>
</DOC>
