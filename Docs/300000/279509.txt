<DOC>
<DOCNO> 279509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sontur11.html </URL>
<DATE> 2004/10/12/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Köpeğinden kıskandığı komşusunu vurdu 
</HEADLINE>
<TEXT>

     Teslime TOSUN ANTALYA, DHA 

ANTALYA'nın Yeşilbayır Beldesi'nde yaşayan İran asıllı, Avusturya vatandaşı 68 yaşındaki Mohamed Manutschehr, "Köpeğim neden seni daha çok seviyor'' diyen kıskanç komşusu 58 yaşındaki Mustafa Özay tarafından kurşun yağmuruna tutularak yaralandı. Tutuklanan Özay, "Onu uyardım beni dinlemedi'' dedi. 
     Olay, geçen hafta çarşamba günü meydana geldi. Nikahsız yaşadığı Türk eşi Besime Yıldırım ile Yeşirbayır Beldesi'nde oturan Mohamed Manutschehr, komşusunun 'Şiva' adlı köpeğini kıskanması nedeniyle az daha ölüyordu. Manutschehr, köpeğini kendisine alıştırdığı ve sevgisini kazandığı gerekçesiyle öfkelenen komşusu Almanya'da çalışıp emekli olan Mustafa Özay, tarafından tabancayla vuruldu. 
     Göğüsünden yaralanan Manutschehr, özel İnter Hospital'a kaldırıldı. Manutschehr'ın kalbi ile akciğeri arasında tehlikeli bir yere saplanan mermi çekirdeği çıkarılmadı. Doktorlar, Manutschehr'in yaşamını bu durumda sürdüreceğini açıkladı. Eşi Besime Yıldırım ile yaşadığı şoku üzerinden atmaya çalışan Mohamed Manutschehr olayı şöyle anlattı 
     "Bu sokak köpeğini yavru iken aldım. Kapı komşum Mustafa Özay'ın Almanya'da yaşayan kızı köpeği çok sevdi ve kendisine vermemi istedi. Avusturya'ya gidip geldiğim için bakamayacağımı anladım ve verdim. Ancak, köpek beni çok seviyor, yürüyüşe çıktığımda benimle geliyor, yanımdan ayrılmıyordu. Özay ve ailesini sevmiyor, ilgi göstermiyordu. Bunu kıskanan Mustafa Özay köpeği sürekli dövüyordu, benden de köpeğe yüz vermememi istiyordu. Köpek altın üretmiyor, yumurta vermiyor, sütü yok, tüyünden yararlanmıyorum. Sadece beni seviyordu.'' Olay günü sabah eşiyle bisiklet turuna çıktıklarını söyleyen Manutschehr, köpeğin bisikletlerin önünde hoplaya zıplaya' geldiğini anlatırken, şunları anlattı 
     "Eve dönerken, Mustafa Özay aracını üzerime doğru sürüp, ezecekmiş gibi hareketler yaptıktan sonra durdu. Ben de Ne oluyor beyefendi ' dedim. Bana Köpeğim seni neden bu kadar fazla seviyor Seni öldüreceğim' dedi. Önce bıçak çıkardı. Şaka mı yapıyorsun. Bir köpek için beni mi öldüreceksin, bir insana mı kıycaksın ' dedim. Arabasına gitti, tabancasını alıp önce yere ateş etti. Yeter şaka yapma artık' dedim, doğrultup, bana doğru ateş etti. Şimdi şu halimize bakar mısınız. Bir köpeğin sevgisini kazanamayan adam şimdi hapiste, ben hastanede, köpek ise evde. Değer miydi '' Jandarmanın gözaltına aldığı Mustafa Özay tutuklandı. Özay'ın kasten adam öldürmek suçlamasıyla yargılanacağı belirtildi. Almanya'dan emekli olan Mustafa Özay, ifadesinde şunları söyledi 
     "Yılın bir bölümü Almanya'da, kalan kısmını Antalya'da geçiriyorum. Mohamed, ben Almanya'ya gittiğim zamanlarda köpeğimi besleyerek, kendisine alıştırıyor, sevdiriyordu. Kendisini Benim köpeğimi besleme, kendine alıştırma' diyerek kaç kez uyardım. Beni dinlemedi. Son olarak olay günü, Mohamed bisikletiyle gezmeye gittiğinde köpeğimi de yanında götürmüş. Buna çok sinirlendim. Neden benim köpeğimi götürüyorsun ' dedim. Bunu yapmamasını söyledim. Bana küfretti. Arabamın penceresinden eğilerek Sen artık ölü bir adamsın' dedi. Amacım onu yaralamak değil korkutmaktı.'' Mustafa Özay'ın tutuklanmasının ardından eşinin de ağabeyinin yanına gidiyorum diyerek ayrılırken evin bahçesindeki kulübede bulunan köpeğe ise komşuları bakıp yemek veriyor. 
     
     İNANÇLARIMIZLA DALGA GEÇİYORDU 
     Köpek yüzüden komşusu Mohamed Manutschehr'i vurarak ağır yaralayan Mustafa Özay'ın eşi Hatice Özay, olayın sadece kıskançlık olmadığını söyledi. 58 yaşındaki Hatice Özay, "Biz hacıyız, 1997 yılında hacca gidip geldik. Kendi aramazda Move dediğimiz Mohamed'in inancı yok ve bizim inançlarımızla dalga geçiyordu. Örneğin ezan okunuyorken, ezanı taklit ediyordu. Eşim de, Move yapma böyle, benim gücüme gidiyor diye onu uyardı. Ancak o dinlemedi, pis Türkler diye hakaret ediyordu. Herkesle kavgalı, sadece bizimle değil. Eşim bir karıncayı bile incitmeyecek kadar iyi bir insandır'' diye konuştu. 
     Move'nin daha önce iki köpeği olduğunu belirten Özay olay gününü şöyle anlattı 
     "Bunlardan bir tanesini araba çarpmış, diğerinin nasıl öldüğünü bilmiyorum. Bizim de köpeğimizin başına bir şey gelmesini istemiyorduk. Bu yüzden eşim onu köpeği yola çıkarmaması için uyarmıştı. Olay günü, Move'yi şikayet etmeye giderken, yolda köpeğimizle gezdiğini görünce, aracını durdurup, Move ben sana söylemedim mi, bu köpeği gezdirme, sen uğursuz birisin, bu köpeği de öldüreceksin deyince, o da küfür etti. Öldür o zaman beni' diyerek hakaret etti. Köpek olayı bardağı taşıran son damla oldu.'' Hatice Özay, "Ayrıca köpek yavru iken onu kızıma Move vermedi, kızım onu sokakta bulup getirdi'' dedi. 
     
</TEXT>
</DOC>
