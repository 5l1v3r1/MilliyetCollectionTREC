<DOC>
<DOCNO> 278836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/yasam/yas01.html </URL>
<DATE> 2004/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarın fırtına ve yağmur var 
</HEADLINE>
<TEXT>


İstanbul Meteoroloji Bölge Müdürlüğü, kentin yeni bir soğuk ve yağışlı hava dalgasının etkisine gireceğini, sıcaklığın 7 derece azalacağını bildirdi 

İSTANBUL Milliyet 

Poyraz etkili olacak 
İSTANBUL ve çevresinin, yarın akşam saatlerinden itibaren Balkanlar ve Karadeniz üzerinden gelecek yeni bir soğuk ve yağışlı havanın etkisine gireceği bildirildi. İstanbul Meteoroloji Bölge Müdürlüğü'nden yapılan meteorolojik uyarıda, yağışlı havayla birlikte esecek poyrazın da hayatı olumsuz etkileyeceği kaydedildi. 

Sıcaklık 7 derece düşecek 
AÇIKLAMADA, "Hava sıcaklığı salı günü de hissedilir derecede 5-7 derece azalacak. Etkili yağış nedeniyle oluşabilecek sel ve su baskınlarıyla poyraz fırtınasının kara ve deniz ulaşımında oluşturabileceği olumsuz şartlara karşı ilgililerin ve vatandaşların gerekli tedbirleri almaları gerekmektedir" denildi. 


</TEXT>
</DOC>
