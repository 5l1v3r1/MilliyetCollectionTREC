<DOC>
<DOCNO> 299997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sontur22.html </URL>
<DATE> 2004/12/22/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Dikkat .. Yeni Galata Köprüsü 5.5 saat trafiğe kapatılacak 
</HEADLINE>
<TEXT>

     Yeni Galata Köprüsü periyodik bakım ve ''Eminönü-Kabataş Raylı Sistemi''nin test sürüşü nedeniyle 5.5 saat süreyle trafiğe kapatılacak. 
     İstanbul Büyükşehir Belediyesi'nden yapılan yazılı açıklamada, Atölyeler Müdürlüğü'nce, Yeni Galata Köprüsü'nde haftada bir gün açılış, ayda bir defa da periyodik bakım ve yağlama çalışması gerçekleştirildiği belirtildi. 
     Açıklamada, 23 Aralık Perşembe gününü 24 Aralık Cuma gününe bağlayan gece 00.30-06.00 saatleri arasında ''Köprü açılışı ile periyodik baskül kent bakım ve yağlaması'' ile ''Yeni Galata Köprüsü geçişi tamamlanan 'Eminönü-Kabataş Raylı Toplu Taşıma Sistemi'nin test sürüşünün yapılacağı'' bildirildi. 
     Yeni Galata Köprüsü'nü kullanan araç ve yayaların 00.30-05.00 saatleri arasında Atatürk Köprüsü'nü kullanmaları istenen açıklamada, ayrıca 05.00-06.00 saatleri arasında Atatürk Köprüsü'nün deniz trafiğine açılması dolayısıyla Haliç Köprüsü'nün kullanılması önerildi. 
     
</TEXT>
</DOC>
