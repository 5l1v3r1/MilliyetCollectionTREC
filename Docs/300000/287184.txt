<DOC>
<DOCNO> 287184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sonspo28.html </URL>
<DATE> 2004/11/08/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Servet Fenerbahçe'ye gelinceye kadar kırmızı kart görmemiştim 
</HEADLINE>
<TEXT>

     Fenerbahçe'nin Şampiyonlar Ligi'nde yaptığı Sparta Prag ve Olympique Lyon maçlarında gördüğü kırmızı kartlarla tepki çeken futbolcusu Servet Çetin, ''Genelde fazla kart görmem, Fenerbahçe'ye transfer oluncaya kadar hiç kırmızı kart görmemiştim'' dedi. 
     Milli takım kampında gördüğü kırmızı kartlarla ilgili basın mensuplarının sorusunu yanıtlayan Servet, ''Fenerbahçe'ye gelinceye kadar hiç kırmızı kart görmemiştim. Bu iki maçta üst üste kartlar görünce hırçın yakıştırmaları yapıldı. Aslında ben bir sezonda normalde en fazla 3 ya da 4 sarı kart görürdüm ve sezonu böyle tamamlardım'' diye konuştu. 
     Servet, bundan sonra kırmızı kart görmemek için elinden gelen her şeyi yapacağını da sözlerine ekledi. 
     
</TEXT>
</DOC>
