<DOC>
<DOCNO> 297929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sonsiy20.html </URL>
<DATE> 2004/12/15/ </DATE>
<TIME> 22.36 </TIME>
<AUTHOR>  </AUTHOR>
<HEADLINE>
Mesut Yılmaz hastaneye kaldırıldı 
</HEADLINE>
<TEXT>

     ANAP eski Genel Başkanı ve eski başbakanlardan Mesut Yılmaz, diş tedavisi sırasında kendisine uyuşturucu iğne yapılması üzerine fenalaşarak Florance Nighingale Hastanesi'ne kaldırıldı. 
     Yılmaz'ın sağlık durumunun iyi olduğu, ancak bir süre daha gözlem altında tutulacağı bildirildi. Alerjik reaksiyona bağlı olarak tansiyonu düşen ve otomobilinde hafif baygınlık geçiren Mesut Yılmaz'ın, saat 15.30 sıralarında Florance Nighingale Hastanesi'ne getirildiği bildirildi. Yılmaz'a ilk müdahalenin hastanenin acil servisinde yapıldığını belirten hastane yetkilileri, Yılmaz'ın tansiyon ve nabzının normal, bilincinin açık, sağlık durumunun da iyi olduğu bildirdiler. 
     Sağlık durumu iyi olan Mesut Yılmaz'ın bir süre daha hastanede kalacağı kaydedildi. 
     
     YILMAZ'IN GECEYİ HASTANEDE GEÇİRECEĞİ BELİRTİLDİ 

     Alerjik reaksiyona bağlı olarak tansiyonu düşen eski Başbakan Mesut Yılmaz'ın geceyi hastanede geçireceği belirtildi. 
     Florence Nightingale Hastanesi yetkililerinden alınan bilgiye göre, alerjik reaksiyona bağlı olarak tansiyonu düşen ve otomobilinde hafif baygınlık geçiren Mesut Yılmaz'ın tedavisi sürdürülüyor. 
     Sağlık durumunun iyi olduğu bildirilen Yılmaz'ın geceyi hastanede geçireceği ve sabah saatlerinde taburcu edilmesinin beklendiği belirtildi. 
     
</TEXT>
</DOC>
