<DOC>
<DOCNO> 299693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/ekonomi/eko04.html </URL>
<DATE> 2004/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası'ndan k r uyarısı 
</HEADLINE>
<TEXT>


Ekonominin canlandığını belirten Merkez Bankası Başkanı, "Bu durum k r marjını artırma fırsatı olarak görülmemeli" dedi 


Merkez Bankası Başkanı Süreyya Serdengeçti, enflasyonla mücadelede, ekonomideki iyileşme sonucu ortaya çıkacak canlanmanın k r marjlarını artırma fırsatı olarak görülmemesinin büyük önem taşıdığını vurguladı. Türkiye Bankalar Birliği üyeleri ile önceki akşam İstanbul'da bir araya gelen Serdengeçti, düşen enflasyon ortamında iç talep artışına dikkat edilmesi, tüketimdeki canlanmanın kontrollü olması gerektiğini ifade etti. "Reform yorgunluğu oluşmasına fırsat verilmemeli" diyen Serdengeçti, sadece mevcut reformların korunması değil, sürecin devamı ve daha ileri götürülmesinin önemli olduğunu bildirdi. Serdengeçti, Latin Amerika deneyiminin unutulmaması gerektiğini kaydetti. 
Serdengeçti, kamu fiyat ayarlamaları ile gelirler politikasının hedef enflasyon ile uyumlu olmasının önemine dikkat çekerek, "Ekonomideki iyileşme sonucu ortaya çıkacak canlanma, k r marjlarını artırma fırsatı olarak görülmemeli" dedi. Merkez Bankası'nın Türk Lirası'nı değerli tutmak gibi bir politikası olmadığını da vurgulayan Serdengeçti, "Döviz kuru oynaklığı belirsizlik değil, bir risktir ve yönetilebilir" diye konuştu. 
Bu arada Merkez Bankası, döviz alım ihalelerine bugün yeniden başlıyor. Bu yılın kalan dönemi ve 2005 yılı için günlük ihale tutarı 15 milyon dolar olarak belirlendi. 30 milyon dolarlık opsiyon hakkı kullanımıyla günlük alım tutarı en fazla 45 milyon dolar olacak. 


</TEXT>
</DOC>
