<DOC>
<DOCNO> 251731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sontur19.html </URL>
<DATE> 2004/06/29/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Edirne'de trafik kazası 20 yaralı 
</HEADLINE>
<TEXT>

     Edirne'de, işçi taşıyan servis minibüsünün minibüsle çarpışması sonucu 20 kişi yaralandı. 
     Edinilen bilgiye göre, Edirne yönüne giden Rasim Meşe yönetimindeki 22 S 0020 plakalı işçi servisi olarak kullanılan minibüs, Trakya Üniversitesi Tıp Fakültesi Hastanesi girişinde, tali yoldan çıkan Zeki Kaya'nın kullandığı 22 KA 631 plakalı minibüse çarptı. 
     Kazada sürücü Kaya ile aynı minibüste yolcu olarak bulunan Nurcan Sevimliot, Hasan Ellek, Yüksel Ellek ve Muharrem Can ile servis minibüste bulunan Nuray Dalar, Fatma Kirezlik, Sebahat Dağdeviren, Serap Konaklılar, Nurten Güreşçi, Gülşah Araboğa, Şevkiye Günay, Sevcan Günay, Zuhal Kara, Sevil Akay, Lebibe Kondral, Nurten Özcan, Hediye Demiral, Hasibe Karayastık ve Feride Kavak yaralandı. 
     Yaralılar Trakya Üniversitesi Tıp Fakültesi Hastanesi ile SSK Edirne Bölge Hastanesi'nde tedavi altına alındı. 
     
</TEXT>
</DOC>
