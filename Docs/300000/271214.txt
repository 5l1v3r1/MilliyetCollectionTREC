<DOC>
<DOCNO> 271214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/son/sontur12.html </URL>
<DATE> 2004/09/12/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Galatasaray yöneticisi Taşdelenler'in cipi çalındı 
</HEADLINE>
<TEXT>

     Galatasaray Kulübü yöneticisi ve Dagi Giyim Sanayi ve Ticaret A.Ş'nin kurucusu Hasan Derya Taşdelenler'in lüks cipi, Bakırköy'de başka bir araçla arkadan çarpan kişilerce çalındı. 
     Alınan bilgiye göre, yanında çalışan bir kadını Bakırköy'deki evine bırakmak üzere Okmeydanı'ndaki işyerinden 34 UB 2085 ciple yola çıkan Taşdelenler'in 48 aracına, İncirli Caddesi'ndeki evin yakınında başka bir otomobildeki kişilerce hafif şekilde arkadan dokunuldu. 
     Taşdelenler ile çarpan otomobildeki 2 kişi, hasara bakmak üzere araçlarından indi. Bu sırada Taşdelenler'in dalgınlığından yararlanan kişiler, kontak anahtarı üzerinde olan cipi alarak diğer araçla birlikte olay yerinden uzaklaştı. 
     Zanlılar, cipte bulunan kadını ise kısa süre sonra araçtan indirdi. 
     Olay üzerine İstanbul genelinde uygulama başlatan polis, bir ara Bağcılar'da farkettikleri cipi daha sonra gözden kaybetti. 
     İfadesine başvurulan Kartaltepe Polis Merkezi'nden ayrılırken basın mensuplarının sorularını cevaplandıran Taşdelenler, ''Yanlış yaptık. Keşke araçtan inmeseydim'' dedi. 
     Polisin, olayla ilgili başlattığı çalışmalar sürüyor. 
     
</TEXT>
</DOC>
