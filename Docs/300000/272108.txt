<DOC>
<DOCNO> 272108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sontur28.html </URL>
<DATE> 2004/09/15/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Karayolunda kapkaça 3 gözaltı... 
</HEADLINE>
<TEXT>

     Yozgat'ın Yerköy İlçesi'nde, E-88 Karayolunda parkedilen araçlardan ''kapkaççılık'' suretiyle, çanta ve değerli eşyaları çaldıkları belirlenen üç kişi gözaltına alındı. 
     Edinilen bilgilere göre, E-88 Karayolu'nun Kırıkkale-Yozgat arasındaki dinlenme tesisleri ve piknik alanlarında araçlardan son günlerde 'kapkaççılık suretiyle hırsızlık'' olaylarının artması üzerine, Jandarma bölgede denetimlerini yoğunlaştırdı. Sivil ekiplerinde görevlendirildiği Karayolu güzergahında, park edilen otomobillerden çanta ve değerli eşyaları çalarak kaçtıkları belirlenen M.M. 18 , Y.M. 31 ve G.G. 23 isimli üç kişi yakalandı. 
     Sorgulamalarına başlanılan üç kişinin Saray Beldesi ve Yozgat bölgesindeki değişik kapkaççılık olayına karıştıkları belirlendi. 
     Soruşturmaya devam ediliyor. 
     
</TEXT>
</DOC>
