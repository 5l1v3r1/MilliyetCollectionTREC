<DOC>
<DOCNO> 260642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sonyas17.html </URL>
<DATE> 2004/08/04/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Will Smith'den Hollywood'daki ırkçılığa eleştir... 
</HEADLINE>
<TEXT>

     ''Men in Black'' filmiyle tanınan siyahi Amerikalı sinema oyuncusu Will Smith, Hollywood'daki ırkçılık ve ayrımcılığı eleştirdi. 
     ''I, Robot'' adlı yeni filminin tanıtımı için Almanya'nın başkenti Berlin'e gelen Smith, Financial Times Deutschland gazetesine yaptığı açıklamada, Hollywood'da hala ırkçılık ve ayrımcılık yapıldığını öne sürerek, ''Stüdyo yöneticileri genelde beyazlardan oluşuyor. Benim gibi insanları tanımıyorlar. Bu nedenle kendi kendilerine siyahlarla ilgili film yapmayı akıllarına getiremiyorlar. Benim görevim, kendilerini bu konuda ikna etmek'' dedi. 
     Smith, son çevirdiği ''I, Robot'' adlı filmde de kendisinin beyaz bir robot uzmanı kadınla flört ettiğine, ancak kendisini hiç öpmediğine dikkat çekti. 
     
</TEXT>
</DOC>
