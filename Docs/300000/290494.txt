<DOC>
<DOCNO> 290494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sontur23.html </URL>
<DATE> 2004/11/20/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Bolu'da yoğun sis ve kar yağışı... 
</HEADLINE>
<TEXT>

     Bolu'da başlayan kar yağışı sonrasında kar kalınlığı Kartalkaya kayak merkezinde 15, Abant'ta 10 santimetreye ulaştı. 
     Alınan bilgiye göre Bolu'da öğle saatlerinde başlayan kar yağışı kent merkezi, Abant, Kartalkaya ve D-100 karayolunun Boludağı kesiminde etkili oluyor. Yağış sonrası 15 santimetreyi bulan kar kalınlığı nedeniyle Kartalkaya kayak merkezindeki pistler beyaza büründü. 
     Abant'taki tatilciler ise kar kalınlığının 10 santimetreye ulaştığı Abant'ta kartopu oynayarak karın keyfini çıkarıyorlar. 
     
     SÜRÜCÜLERE ''KAR'' UYARISI 

     Bu arada, yola zincirsiz çıkan ve Abant Kartalkaya yolunu kullanan sürücüler, zor anlar yaşıyor. 
     Bolu Trafik Bölge Müdürlüğü ekipleri, kar yağışının etkili olduğu Boludağı geçişini kullanan sürücüleri trafik işaretlerine uymaları konusunda uyarıyor. 
     Boludağı'nda kar yağışının zeminde etkili olduğu noktalarda da karayolları ekipleri tuzlama çalışması yapıyor. Yola zincirsiz çıkan sürücüler nedeniyle zaman zaman maddi hasarlı kazalar meydana geliyor. Trafik ekipleri yola zincirsiz çıkan ve Ankara yönüne giden araçlara zincir taktırıyor. 
     
</TEXT>
</DOC>
