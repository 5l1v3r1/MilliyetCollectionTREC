<DOC>
<DOCNO> 252108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sondun20.html </URL>
<DATE> 2004/07/01/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Bulgaristan'dan kovanları kırılan yüzlerce arı insanlara saldırdı 
</HEADLINE>
<TEXT>

     Metin Akın bildiriyor 

Bulgaristan'ın Filibe bölgesindeki Asenovgrad kentinde kovanları kırılan yüzlerce arı insanlara saldırdı. Yaklaşık 50 kişinin yaralandığı, yaralananlardan birinin durumunun ağır olduğu belirtildi. 
     Asenovgrad belediyesinden edinilen bilgiye göre, şehir merkezinde kamyona yüklenmeye çalışılan arı kovanlarından biri dikkatsizlik nedeniyle yere düşerek kırıldı. 
     Kovandan çıkan yüzlerce arı çevredeki insanlara saldırdı. Arılar 2'si çocuk yaklaşık 50 kişiyi sokarak yaraladılar. Hastaneye kaldırılan yaralılardan birinin durumunun ağır olduğu bildirildi. 
     Doktorlar, durumu ağır olan ve şoka giren yaşlı kadının yüzünde yüzlerce arı iğnesi bulunduğunu açıkladılar. Panzehir verilen yaşlı kadının yoğun bakım servisinde tutulduğu öğrenildi. 
     Bu arada, olaydan hemen sonra kaçan arı kovanlarının sahibinin polis tarafından arandığı ve hakkında soruşturma başlatıldığı kaydedildi. 
     
</TEXT>
</DOC>
