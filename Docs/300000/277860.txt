<DOC>
<DOCNO> 277860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sontur47.html </URL>
<DATE> 2004/10/06/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Emziğin zinciri bebeği boğuyordu .. 
</HEADLINE>
<TEXT>

     Denizli'de uyurken boğazına emziğinin plastik zincirinin dolanması sonucu nefessiz kalan 9 aylık bebek, doktorların çabasıyla kurtarıldı. 
     Alınan bilgiye göre, 2 yıllık evli Fadime-Nihat Paketçi çiftinin tek çocuğu Rüveyda'nın emziğinin zinciri uykusunda dönerken boğazına dolanarak, nefessiz kalmasına yol açtı. 
     Ev işleriyle ilgilenirken çocuğunun sesinin bir süredir çıkmadığını fark eden anne Fadime Paketçi, odaya girdiğinde bebeğin morardığını gördü. 
     Ailesi tarafından Denizli Devlet Hastanesi'ne götürülen, nefes almakta güçlük çeken Rüveyda'ya, ilk müdahale acil serviste yapıldı. 
     Doktorların yoğun çabaları sonucu yeniden hayata döndürülen Rüveyda Paketçi'nin yoğun bakım ünitesinde tedavi altına alındığı, hayati tehlikeyi atlatamadığı belirtildi. 
     
</TEXT>
</DOC>
