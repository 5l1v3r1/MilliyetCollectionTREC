<DOC>
<DOCNO> 272759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sonyas01.html </URL>
<DATE> 2004/09/17/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Hafta sonu rüzgar ve yağmur var... 
</HEADLINE>
<TEXT>

     Kuzeyden yeni bir serin hava sistemi sokuluyor, sıcaklıklar yine kısa zaman aralığında, birkaç gün içerisinde 6-7 derece düşmeye hazırlanıyor. Özellikle Marmara, Kuzey Ege ve Batı Karadeniz’de rüzgar hayli sert esecek, fırtınaya dönebilir. 
     Hava haftasonunda yine mesaiye başladı. Kuzeyden yeni bir serin hava sistemi sokuluyor, sıcaklıklar yine kısa zaman aralığında, birkaç gün içerisinde 6-7 derece düşmeye hazırlanıyor. Pazar günü Marmara'nın kuzeyi ve batısı ile Doğu Karadeniz ve Erzurum-Kars çevresi yer yer sağanak yağışlı olacak. 
     Hava sıcaklığındaki düşüşün süratli olmasına tabii ki sert rüzgarlar neden oluyor. Özellikle Marmara, Kuzey Ege ve Batı Karadeniz’de rüzgar hayli sert esecek, fırtınaya dönebilir. Sağanak yağış ihtimali de bulunuyor yurdun kuzey-batısında. 
     Önümüzdeki hafta yine kuzey bölgelerimize yağışlı geliyor. Marmara, Kuzey Ege, Batı Karadeniz ile Eskişehir çevreleri Pazartesi günü yağışlı olacak. 
     Çarşamba günü ise Marmara'nın doğusu, Kuzey Ege'nin iç kesimleri, Batı Karadeniz ile Eskişehir çevreleri yine yağışlı bir gün geçirecek. 

     
</TEXT>
</DOC>
