<DOC>
<DOCNO> 292439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sontur16.html </URL>
<DATE> 2004/11/26/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Evi soyup, çaldıkları eşyaları ev sahibinin otomobiliyle götürdüler .. 
</HEADLINE>
<TEXT>

     İzmir'in Bostanlı Semti'nde, girdikleri evden elektronik ve ziynet eşyalarını çalan hırsızlar, çaldıkları eşyaları ev sahibinin otomobiliyle götürdüler. 
     Alınan bilgiye göre, polisi arayan Süheyla Türkoğlu, 1821 sokaktaki evinin kapı kilidinin kırılarak içeri girildiğini bildirdi. Olay yerine gelen polis, Türkoğlu ile evde yaptığı incelemede, bilgisayar, müzik seti, DVD set, 5 bin 500 dolar para, 50 Cumhuriyet altını, 10 bilezik ve 1 takı setinin çalındığını belirledi. 
     Hırsızların, evden ayrıca Türkoğlu'na ait 35 KLB 88 plakalı otomobilin anahtarını aldığı ve eşyaları bu otomobile yükleyerek götürdükleri tespit edildi. 
     Hırsızların kimliklerinin belirlenmesi için evde parmak izi çalışması yapıldı. 
     Soruşturmanın sürdüğü bildirildi. 
     
</TEXT>
</DOC>
