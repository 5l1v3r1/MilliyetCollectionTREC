<DOC>
<DOCNO> 286149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sontur18.html </URL>
<DATE> 2004/11/04/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Doğuştan tek göğüslü 
</HEADLINE>
<TEXT>

     Alptekin IHKAN DHA 

EDİRNE'nin Havsa İlçesi'nde, gerdek gecesi eşi tarafından terk edilen Leman Aydoğdu'nın doğuştan tek göğüslü olduğu belirlendi. 
     Havsa Asliye Hukuk Mahkemesi'nde dün yapılan boşanma davası duruşmasına, tek göğsü olmadığı için eşine boşanma davası açan 32 yaşındaki Nafi Aydoğdu, avukatı Süleyman Ferhatoğlu katıldı. 35 yaşındaki Leman Aydoğdu'nun Yılmaz katılmadığı duruşmaya yeni avukatı Derya Yalçın katıldı. 
     Mahkemede bir önceki duruşmaya ait tutanakların okunmasından sonra Hakim İlhan Doğru, Leman Aydoğdu'nun Edirne Devlet Hastanesi'nden gelen heyet raporunda doğuştan sol göğsünün olmadığının belirlendiğini açıkladı. Hakim Doğru yeni avukat Derya Yalçın'ın Leman Aydoğdu'yu temsil edebilmesi amacıyla vekaletin aslını sunması için duruşmayı erteledi. 
     Edirne'nin Havsa İlçesi'ne bağlı Şerbettar Köyü'nden Nafi Aydoğdu ve Leman Aydoğdu, 6 aylık nişanlılık döneminden sonra 2003 yılının Kasım ayında evlenmişlerdi. 
     Havsa'daki evlerinde gerdek gecesi Nafi Aydoğdu, eşi Leman'ın, tek göğüslü olduğu gerekçesiyle odayı terk etmiş ve bağırıp çağırması üzerine eve polis gelmişti. Bu sırada Leman Aydoğdu hap içerek intihara teşebbüs etmişti. Gerdek gecesindeki olaydan sonra çift ayrı yaşamaya başlamıştı. 
     
</TEXT>
</DOC>
