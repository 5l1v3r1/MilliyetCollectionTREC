<DOC>
<DOCNO> 298462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sondun30.html </URL>
<DATE> 2004/12/17/ </DATE>
<TIME> 19.53 </TIME>
<AUTHOR>  </AUTHOR>
<HEADLINE>
Schöder "Türkiye, her zaman Ankara protokolünü imzalayacağını açıkladı" 
</HEADLINE>
<TEXT>

     Almanya Başbakanı Gerhard Schröder, Türkiye'nin, AB'nin, Kıbrıs Rum kesimi de dahil olmak üzere 10 yeni üye ülkeyle genişletilmesine onay vereceğine inandığını söyledi. 
     Schröder, Türkiye'nin, bu genişlemeyi öngören anlaşmayı imzalayacağına inandığını belirterek, ''Türkiye, her zaman Ankara protokolünü imzalayacağını açıkladı'' dedi. 
     Kıbrıs sorununun da AB ile Türkiye arasında sürekli sorun teşkil etmeyeceğine inandığını kaydeden Schröder, ''İlk engel aşıldıktan sonra düzlüğe çıkılacaktır'' diye konuştu. 
     Birlik 90 Yeşiller Partisi Eşbaşkanı Claudia Roth da, AB Konseyi kararını ''Avrupa için iyi bir gün'' olarak nitelendirdi ve AB'nin inandırıcılığını yitirmediğini söyledi. 
     Alman Toptancılar ve Dış Ticaret Birliği BGA Başkanı Anton Börner de AB Konseyi kararından duyduğu memnuniyeti dile getirerek, sadece üyelik müzakerelerine başlandığı andan itibaren bile Türk ekonomisinin düzeleceğini belirtti. 
     Türkiye'nin Avrupa'nın değerlerini savunmaya karar vermesinden büyük mutluluk duyduklarını ifade eden Börner, Türkiye ile AB arasında şimdiden iyi düzeyde olan ekonomik ilişkilerin müzakerelerin başlamasıyla birlikte daha da canlılık kazanacağını kaydetti. 
     
</TEXT>
</DOC>
