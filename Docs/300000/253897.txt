<DOC>
<DOCNO> 253897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sonspo23.html </URL>
<DATE> 2004/07/08/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Elazığspor, Cem Yanık'la anlaşamadı... 
</HEADLINE>
<TEXT>

     İkinci Lig A Kategorisi takımlarından Elazığspor'da, basın sözcüsü Murat Turan, futbolcuları Cem Yanık ile yaptıkları görüşmeler sonucunda bir anlaşmaya varamadıklarını söyledi. 
     Turan, takımın günde iki antrenman yaptığını belirterek, çalışmaların Elazığspor'un belirlediği hedefler doğrultusunda devam edeceğini bildirdi. 
     Yaz spor okullarına seçmelerin bugün yapılacağını kaydeden Turan, kulübün geleceğini garanti altına almak istediklerini bildirdi. 
     Transfer çalışmaları hakkında da bilgi veren Turan, ''Futbolcumuz Cem Yanık, dün geldi. Kendisiyle yaptığımız görüşmelerde anlaşmaya varamadık, ancak biz tüm futbolcularımızla anlaşarak, takımın iskeletini korumak istiyoruz. Eski futbolcumuz Erkan da bugün geldi, kendisiyle görüşeceğiz'' dedi. 
     
</TEXT>
</DOC>
