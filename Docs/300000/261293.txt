<DOC>
<DOCNO> 261293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/siyaset/axsiy01.html </URL>
<DATE> 2004/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP, yönünü belirledi 
</HEADLINE>
<TEXT>


Erdoğan, AKP'nin Hıristiyan demokrat eğilimli partilerin bulunduğu Avrupa Halk Partisi'ne katılmasına MKYK'da oybirliğiyle karar verildiğini söyledi 

ANKARA Milliyet 


Başbakan Recep Tayyip Erdoğan, AKP'nin, Hıristiyan demokrat ve muhafazak r eğilimli partilerin yer aldığı Avrupa Halk Partisi'ne EPP katılacağını söyledi. 
MKYK toplantısının ardından soruları yanıtlayan Erdoğan, kararın oybirliğiyle alındığını açıkladı. EPP tüzüğünü göre, Avrupa Birliği AB üyesi olmayan ülkelerde partilerin ancak ortak üye olabildiğini anımsatan Erdoğan, "Bu katılımın gerçekleşmesi halinde Avrupa Parlamentosu'ndaki ve AB sürecindeki çalışmalar çok daha farklı bir şekilde devam edecek" dedi. 
AB ile mutabakata varılan tüm yasal düzenlemelerin gerçekleştirildiğini de kaydeden Erdoğan, şöyle devam etti 
"MKYK, ekimde çıkacak ilerleme raporunun, Türkiye'ye net bir tarih verilmesinden başka istikameti olmayacağını düşünmektedir. Türkiye, AB'den net bir tarih alma dışındakilere hiçbir şekilde sıcak bakmamaktadır." 
"Irak'ta Türklere yapılanlar vahşet. İslamla ilgisi yok. Ekmek parası için o yollarda olan insanlara karşı takınılan tavırları kabul etmemiz mümkün değildir" diyen Başbakan Erdoğan, Ulaştırma Bakanı Binali Yıldırım hakkında verilen gensoru önergesiyle ilgili olarak da şunları söyledi 
"Hızlandırılmış tren kazasının sonucunu bekliyoruz. Ne gerekiyorsa yaparız, arkadaşımıza sahip çıkarız." 

AP'de en geniş grup 

Avrupa Halk Partisi EPP , Hıristiyan demokrat ve muhafazak r eğilimli partileri çatısı altında topluyor. Partilerin çoğu ve EPP'nin tüzüğünde Hıristiyan değerlere atıfta bulunuyor. AKP, iktidara geldikten hemen sonra EPP'ye üye olmak için bu grupla temasa geçmişti.Ancak EPP yönetimi, özellikle 13 Haziran'da yapılan Avrupa seçimleri öncesinde AKP'ye yeşil ışık yakıyor konumunda görünmek istemedi. EPP, Avrupa Parlamentosu'nda AP en geniş grup konumunda. Şu ana kadar EPP'nin Türkiye'ye yönelik genel tavrında, olumsuz unsurlar olumlulardan daha baskın olmasıyla dikkat çekti. AKP katılımı, EPP açısından sembolik bir öneme sahip olacak. 


</TEXT>
</DOC>
