<DOC>
<DOCNO> 254091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sondun42.html </URL>
<DATE> 2004/07/09/ </DATE>
<TIME> 21.44 </TIME>
<AUTHOR>  </AUTHOR>
<HEADLINE>
Mısır hükümeti istifa etti 
</HEADLINE>
<TEXT>

     Mısır Hükümeti, Mısır Cumhurbaşkanı Hüsnü Mübarek'e istifasını sundu. 
     Mısır Planlama Bakanı Osman Muhammed Osman, düzenlenen özel kabine toplantısından sonra gazetecilere yaptığı açıklamada, toplantıda Başbakan Atıf Ubeyd'in, Cumhurbaşkanı Hüsnü Mübarek'e Hükümet'in istifasını sunduğunu söyledi. 
     Mübarek, kabinede büyük çaplı bir değişiklik yapmayı planlıyordu. Başbakan ve toplam 34 bakanın istifası, bu değişikliğin yolunu açtı. 
     
     BAŞBAKANLIĞA AHMET NAZİF ATANDI 

     Mısır Devlet Başkanı Hüsnü Mübarek, istifa eden başbakanın yerine, iletişim ve enformasyondan sorumlu devlet bakanı Ahmet Nazif'i atadı. 
     Ülkedeki hükümet değişikliği, uzun süredir bekleniyordu. 
     Hükümet değişikliği, bu ülkede geniş çaplı siyasal, ekonomik ve toplumsal reformlara gidilmesi yönünde Mübarek'e giderek yoğunlaşan çağrıların yapıldığı bir dönemde gerçekleşti. 
     
</TEXT>
</DOC>
