<DOC>
<DOCNO> 275819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/yasam/axyas02.html </URL>
<DATE> 2004/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Önder'in ölümünü bir ay gizlediler... 
</HEADLINE>
<TEXT>


Ömerli Barajı'nda gözlerinin önünde boğulan Önder'in ölümünü 1 ay boyunca gizleyip parasını paylaşan 4 çocuk gözaltına alındı 

M.AKİF ERDEM İstanbul 

İstanbul'da bir ay önce serinlemek için girdikleri Ömerli Barajı'nda, gözlerinin önünde boğulan arkadaşlarının ölümünü gizleyip parasını paylaştıkları öne sürülen 4 çocuk gözaltına alındı. 
Ömerli Barajı kıyısında vatandaşlar bir erkek çocuk cesedi buldu. Jandarma, cesedin kimliğini belirlemek için araştırma başlattı. Jandarma, 11 yaşındaki oğlunun kaybolduğunu belirterek, polise başvurduğu belirlenen Sultanbeyli'de oturan Abdurrahman Görer'e ulaştı. Acılı baba kendisine gösterilen ceset fotoğrafından oğlunu teşhis etti. Jandarma, çocuğun yakın arkadaşı oldukları belirtilen M.E. 13 , S.A. 15 B.A. 16 ve K.K.'nin 16 bilgisine başvurdu. 
İddiaya göre, çocuklar "Önder'in boğulduğunu görünce korktuk. Elbiselerini sakladık. 40 milyon lirasını alarak aramızda paylaştık" dedi. 4 arkadaş, Görer'le çektirdikleri fotoğrafların bulunduğu fotoğraf makinesini de kırarak kanalizasyon çukuruna attı. Çocuklar ifadeleri alındıktan sonra serbest bırakıldı. 




</TEXT>
</DOC>
