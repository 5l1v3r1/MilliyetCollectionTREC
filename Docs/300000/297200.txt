<DOC>
<DOCNO> 297200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/sondun29.html </URL>
<DATE> 2004/12/13/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Saddam ne zaman yargılanacak 
</HEADLINE>
<TEXT>

     Irak Dışişleri Bakanı Hoşyar Zebari, Amerikan askerlerince geçen yıl bugün ele geçirilen devrik Irak lideri Saddam Hüseyin'in seçimlerden sonra yargılanmasını istediğini söyledi. 
     Zebari, Papa II. Jean Paul'ü ziyaretinden sonra düzenlediği basın toplantısında, ''kişisel olarak, Saddam Hüseyin'in 30 Ocak 2005'te yapılacak seçimlerden sonraki birkaç hafta içinde mahkemeye çıkarılmasını istediğini'' ifade etti. 
     Iraklı yetkililer, daha önce yaptıkları açıklamalarda Saddam Hüseyin'in yakında mahkemeye çıkarılacağını söylemişlerdi. 
     Başbakan İyad Alavi, Ağustos ayında yaptığı bir açıklamada, devrik liderin Kasım ayında yargılanmasına başlanacağını bildirmişti. Alavi'nin yardımcısı ise Kasım ayının sonunda yaptığı açıklamada, mahkemenin iki üç hafta içinde başlayacağını belirtmişti. 
     
</TEXT>
</DOC>
