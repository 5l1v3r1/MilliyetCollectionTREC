<DOC>
<DOCNO> 287666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/yazar/ulagay.html </URL>
<DATE> 2004/11/10/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
AB için önkoşul Krizsiz ekonomi 
</HEADLINE>
<TEXT>


Türkiye'nin Avrupa Birliği AB ile bütünleşme sürecine katkıda bulunmak amacıyla ARI Grubu şemsiyesi altında oluşturulan Ekonomi ve Dış Politika Forumu EDPF ile merkezi Brüksel'de bulunan Center for European Policy Studies CEPS tarafından düzenlenen konferansta, Türkiye'nin AB tam üyeliğine uzanan yolda öncelikle nelere dikkat etmesi gerektiği tartışıldı. 
Önceki gün Boğaziçi Üniversitesi'nde gerçekleştirilen konferansın konuşmacıları arasında Çek Cumhuriyeti'nin AB ile müzakere sürecine müzakereci olarak katılan ve daha sonra Prodi başkanlığındaki AB Komisyonu'nda görev yapan Pavel Telicka da vardı. Türkiye'yi tam üyeliğe götürecek olan yolun 17 Aralık'ta açılacağını tahmin eden Telicka, müzakere süreci için bize şu tavsiyelerde bulundu 1 Müzakereleri AB tarafının yönettiğini peşinen kabul edin 2 İç ve dış baskılar karşısında sağlam durabilecek, işinin ehli kişilerden oluşmuş bir müzakere takımı oluşturun 3 Gerçekçi olun, elde edebileceğinizden çok fazlasını istemeyin 4 Avrupa'da ve Türkiye'de toplumun bu projeye desteğini sağlayın. 

Derviş'in uyarısı 
EDPF ile CEPS'in ortak katkılarıyla hazırlanan "Çağdaş Türkiye'nin Avrupa Dönüşümü" başlıklı raporun dört yazarından biri olan Kemal Derviş ise konferansta yaptığı konuşmada Türkiye'nin AB ile bütünleşme sürecindeki başarısını her şeyden önce ekonomideki performansının belirleyeceği vurgulayarak, "Türkiye ekonomisi önümüzdeki 5 - 6 yılda 6 - 7'lik bir hızla büyümeye devam ederse Türkiye'ye duyulan güven artar ve tüm diğer sorunlar ikinci planda kalır, AB ile bütünleşme süreci de kısalır", dedi. Türkiye'nin 7 dolayında bir büyüme hızını sürdürme potansiyeline sahip olduğuna inanıyor Derviş ancak kısa vadede ekonomideki kırılganlığın yeniden sorun oluşturmasından h l çekiniyor. Sıcak para girişinin TL'nin değerlenmesine yaptığı etki ve dış açıktaki hızlı genişleme Derviş'i de tedirgin ediyor. "Ekonomi yeniden raydan çıkarsa o zaman AB ile bütünleşme süreci de darbe yer, AB, ekonomisi raydan çıkan bir Türkiye'yi içine almaktan daha çok çekinir", diyor Derviş. 

Dış açık kaygısı 
CEPS Direktörü Daniel Gros da Derviş'in görüşlerini destekliyor. Ekonomik konuların müzakere sürecinde öne çıkmayabileceğini ancak Türkiye'nin ekonomideki performansının müzakere sürecinin başarısı için önkoşul olduğunu belirten Gros, dış açıktaki hızlı büyümenin dikkate alınması gereken bir tehlike oluşturduğunu kabul ediyor. Gros'a göre dış açığın ciddi bir tehdit unsuru olarak ortaya çıkması halinde Türkiye'nin geçici olarak 10'luk bir genel ithalat vergisi uygulaması bile gündeme gelebilecek bir olasılık. AB'nin geçici olmak kaydıyla böyle bir uygulamaya onay verebileceğini söylüyor CEPS Direktörü. 



</TEXT>
</DOC>
