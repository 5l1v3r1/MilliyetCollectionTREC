<DOC>
<DOCNO> 270376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/soneko15.html </URL>
<DATE> 2004/09/09/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Turkcell, Türkiye'nin en çevik şirketi seçildi... 
</HEADLINE>
<TEXT>

     Turkcell, Türkiye'nin en çevik şirketi seçildi. 
     Management Center Türkiye ve Barem Research tarafından gerçekleştirilen bir çalışmada, Türkiye'nin önde gelen 90 üst düzey yöneticisinin, ''pazara uyum sağlama ve tepki verme'', ''değişken ve esnek maliyet yapısı'', ''modüler yapı, dış kaynak kullanımı ve ekosistemden faydalanma'', her kademeye yayılmış kurumsal akıl ve ''karar verme'' kriterlerine göre belirlediği Türkiye'nin çevik şirketleri sıralamasında Turkcell birinci sırada yer aldı. 
     Turkcell aynı araştırma sonucunda, ''tüketiciyle çok geniş tabanlı bir ilişkiye sahip ve bu nedenle piyasanın nabzını iyi tutan ve karar alırken bürokrasiye boğulmayan, sürekli yeni ürün veya yeni kampanyalarla ortaya çıkan bir şirket'' olarak nitelendirildi. 
     Araştırmayı yöneten kişisel gelişim uzmanı Mümin Sekman'a göre, Turkcell'in başarısı ''çevik olmasından ve insanların hayatını kolaylaştıran çevik ürünler'' sunmasından kaynaklanıyor. 

     
</TEXT>
</DOC>
