<DOC>
<DOCNO> 259752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/son/soneko10.html </URL>
<DATE> 2004/08/01/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
TMSF'nin batık kredileri 11 katrilyon lira 
</HEADLINE>
<TEXT>

     Tasarruf Mevduatı Sigorta Fonu'nun TMSF 
     toplam batık kredileri, 11.7 katrilyon lira oldu. Bunun büyük bölümünü tasfiye edilen ya da satılan bankalardan Fon'a devrolunan takipli alacaklar oluşturdu. Fon'un batık kredileri, yılbaşından bu yana 1.5 katrilyon lira azaldı. Merkez Bankası verilerinden yapılan belirlemeye göre, mevcut bankalar ile Fon bünyesine alındıktan sonra kapatılan, tasfiye edilen ya da birleştirilen bankalardan TMSF'ye devredilen tasfiye olunacak toplam krediler, 16 Temmuz'da 19 katriyon 149.6 trilyon lira oldu. Batık kredilerde, 2003 sonundaki 20 katrilyon 964.4 trilyon liralık düzeyine göre 1 katrilyon 814.8 trilyon liralık gerileme gözlendi. BÜYÜK BÖLÜMÜ TMSF'NİN Batık kredilerin, 11 katrilyon 683.9 trilyon lirayla en büyük bölümünü TMSF ile bünyesindeki bankaların batık kredileri oluşturuyor. Fon'un batık kredileri, yılbaşından bu yana 1 katrilyon 472.6 trilyon lira azaldı. TMSF'ye alındıktan sonra satılan, tasfiye edilen ya da birleştirilen bankalardan Fon'a devredilen takipli alacaklar 11 katrilyon 463.8 trilyon lira oldu. Fon kapsamındaki bankaların batık kredileri ise 220 trilyon lira olarak gerçekleşti. TMSF'ye devrolunan batık krediler 750.2 trilyon lira, Fon bankalarının batık kredileri 722.4 trilyon lira geriledi. 
     
     DİĞER BANKALARIN BATIK KREDİLERİ 
     Diğer bankaların toplam tasfiye olunacak alacakları ise yılbaşından bu yana 1 katrilyon 64.6 trilyon lira azalarak 7 katrilyon 685.8 trilyon liraya indi. Bunun 4 katrilyon 315.5 trilyon lirayla en büyük bölümünü kamu bankalarının batık kredileri oluşturdu. Kamu bankalarının batık kredileri, sözkonusu dönemde yalnızca 78 trilyon lira azaldı. 
     Fon bankalarının da içinde yer aldığı özel bankaların batık kredileri 970.1 trilyon lira azalarak 3 katrilyon 77.4 trilyon liraya indi. 
     Kalkınma ve yatırım bankalarının batık kredileri de 16.6 trilyon lira azalarak 167.1 trilyon liraya gerilerken, 
     yabancı bankaların batık kredileri yalnızca 143 milyar lira artarak 125.8 trilyon lira oldu. 
     
     12 KATRİLYONLUK KARŞILIK 
     Bankalar ve TMSF, batık krediler için 16 Temmuz itibariyle 11 katrilyon 969.4 trilyon liralık karşılık ayırdı. Bunun 5 katrilyon 96 trilyon liralık bölümünü TMSF'ye devrolunan takipli alacak karşılıkları oluşturdu. 
     Toplam karşılıklarda yılbaşından bu yana 466.2 trilyon liralık gerileme gözlendi. 

ANKA 
     
</TEXT>
</DOC>
