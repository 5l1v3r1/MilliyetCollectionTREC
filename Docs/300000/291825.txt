<DOC>
<DOCNO> 291825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sontur22.html </URL>
<DATE> 2004/11/24/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Yine Yozgat... Yine kaza... Yine öğretmenler... 1 ölü, 3 yaralı 
</HEADLINE>
<TEXT>

     Yozgat'ın Çekerek İlçesi'nden görev yaptıkları Beyyurdu Beldesi İlköğretim Okulu'na giden öğretmenlerin bulunduğu otomobil, kaza yaptı. Olayda 1 öğretmen öldü, 3 öğretmen yaralandı. 
     Çekerek İlçe merkezinde ikamet eden Beyyurdu Beldesi İlköğretim Okulu'nda görev yapan öğretmenler Bayram Aka 26 , Abdulkadir Demir 25 ve İbrahim Özdemir 24 , aynı okulda çalışan arkadaşları Fatih Karaosmanoğlu'nun kullandığı 66 FD 967 plakalı özel otomobille okullarına gitmek için yola çıktı. 
     Karaosmanoğlu'nun kullandığı otomobil, Beyyurdu Beldesi girişinde buzlanma nedeniyle şarampole yuvarlandı. 
     Kazada, Bayram Aka 26 olay yerinde öldü. Yaralanan Fatih Karaosmanoğlu, Abdulkadir Demir ve İbrahim Özdemir 24 Sorgun Devlet Hastanesi'nde tedavi altına alındı. 
     Yetkililer, yaralı öğretmenlerin durumunun iyi olduğunu bildirdiler. 
     Bu arada, Yozgat'ın Saraykent İlçesi'nde dün meydana gelen trafik kazasında Dedefakılı İlköğretim Okulu öğretmenlerinden Rukiye Karaca, Güzin Baş 23 ve Ayşe Özdemir 22 olay yerinde hayatını kaybetmiş, öğretmen Birsen Tümey 23 ise yaralanmıştı. 
     
</TEXT>
</DOC>
