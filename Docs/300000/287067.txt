<DOC>
<DOCNO> 287067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sondun41.html </URL>
<DATE> 2004/11/08/ </DATE>
<TIME> 19.32 </TIME>
<AUTHOR>  </AUTHOR>
<HEADLINE>
Irak'ta kilisede patlama... 3 kişi öldü, 35 kişi yaralandı 
</HEADLINE>
<TEXT>

     Irak'ın başkenti Bağdat'ın güneybatısında bulunan Katolik kilisesinin önünde meydana gelen patlamada yaralananların sayısının 35 olduğu belirtildi. 
     Görgü tanıkları, patlamanın St. Bahnam Kilisesi'nin dış duvarını tahrip ettiğini, bitişikteki evde de yangın çıktığını söylediler. 
     Hastane kaynakları, patlamadan sonra hastaneye 35 yaralının getirildiğini bildirdi. 
     Polis, kilisenin önünde bomba yüklü bir aracın infilak ettiği ihtimali üzerinde dururken, görgü tanıkları patlamaya yakınlara yerleştirilen patlayıcıların neden olduğunu ileri sürdü. 
     İlk haberlerde yaralı sayısının 20 olduğu bildirilmişti. 
     
     3 ÖLÜ, 40 YARALI 

     Irak'ın başkenti Bağdat'ta St. Bahnam Kilisesi'nin önünde meydana gelen patlamada 3 kişinin öldüğü bildirildi. 
     Hastane kaynakları, daha önce 35 olarak verilen yaralı sayısının ise 40 olduğunu söylediler. 
     Polis, kilisenin önünde bomba yüklü bir aracın infilak ettiği ihtimali üzerinde dururken, görgü tanıkları patlamaya yakınlara yerleştirilen patlayıcıların neden olduğunu ileri sürmüştü. 
     
</TEXT>
</DOC>
