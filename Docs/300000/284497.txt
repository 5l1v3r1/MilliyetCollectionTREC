<DOC>
<DOCNO> 284497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sonyas14.html </URL>
<DATE> 2004/10/29/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Prens'e mırra ikram eder Berna Yağcı İngiliz basını olayı çarpıttı 
</HEADLINE>
<TEXT>

     Adnan AVUKA MARDİN, DHA 

PRENS Charles'a kenti ziyaretinde mırra ikram etmesiyle İngiliz basınında Türkiye'den az daha prenses alacaktık' benzetmesi yapılan Mardin Kadın Emeğini Değerlendirme Vakfı Mardin Şube Başkanı Berna Yağcı, bu değerlendirmeye tepki gösterdi. Ünlü olma kaygısı bulunmadığını söyleyen Yağcı, "Olayın geçtiği yerde Türk basınının alınmadığı için haberler çarpıtılarak farklı yönlere çekilmiş'' dedi. 
     Haberlere tepki gösteren Berna Yağçı, Prensin Mardin'i ziyaret etmesinde Valiliğin organizasyonu içinde gönüllü olarak yer aldığını söyledi. Yağcı, şöylededi 
     "Medyada çıkan haberler postane binasında Prens Charles'a ikram ettiğim mırra üzerine yazılmış. Oraya Türk basını alınmadığı için haberler çarpıtılarak farklı yönlere çekildi. O yönlere çekilmesine açıkçası rahatsız oldum. Yok prenses olacağım demişim, yok başka şeyler demişim. Bu olayların aslı astarı yok. Prens Charles'a ben mırra ikram ederken sayın Valimiz de mırranın hikayesi olan işte fincanı bırakırsanız altın bırakmak zorunda kalırsınız veya bekarsa evlendirmek zorundasınız' hikayesini anlattı. Kendisi de bunu espri ile karşıladı ve öyküyü ilginç buldu.'' Bu şekilde gündeme gelmesinden rahatsız olduğunu belirten Yağcı, Mardin'de kurdukları kadın ve çocuk merkezi ile üç yıldan beri yoksul kadın ve çocuklar için uyguladıkları proje üzerinde çalıştıklarını söyledi. Yağcı "Avrupa Birliği'nin desteklediği bir proje kadınlara yönelik. Burada kadın ve çocuklar ile dar gelirli anneler üzerinde çalışıyoruz. Biz daha çok yaşam, ekonomik yaşam kalitesini iyileştirmek, kadınları yerel yönetim mekanizmalarına katılımlarını amaçlıyoruz'' diye konuştu. 
     
</TEXT>
</DOC>
