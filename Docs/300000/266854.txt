<DOC>
<DOCNO> 266854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/soneko09.html </URL>
<DATE> 2004/08/27/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Fitch, bazı bankaların görünümünü pozitife çevirdi... 
</HEADLINE>
<TEXT>

     Uluslararası Kredi derecelendirme kuruluşu Fitch, bazı Türk Bankaları ve finans kurumlarının kredi notlarını aynen teyit ederken, görümünümlerini durağandan ''pozitife'' çevirdi. 
     Fitch'den yapılan açıklamada, görünümün değiştirilmesine neden olarak, önceki gün Türkiye'nin, B olan kredi notuna bağlı görünümünün, durağandan ''pozitife'' çevirilmesi gösterildi. 
     Görünümleri pozitif'e çevrilen bankalar şöyle 
     ''Akbank, Garanti Factoring, Garanti Finansal Kiralama, HSBC Bank A.Ş., Koç Bank, KuveytTürk Evkaf Finans Kurumu, Pamukbank, T.C.Ziraat Bankası, Türk Ekonomi Bankası, Türkiye Granti Bankası, Türkiye Halk Bankası, Türkiye İş Bankası, Türkiye Kalkınma Bankası, Türkiye Sınai Kalkınma Bankası, Yapı ve Kredi Bankası.'' Görünümlerin ''pozitif''e çevrilmesinin, bu bankaların, bir ya da iki yıl içinde kredi notlarının da yükselebileceğinin işareti olduğu kaydedildi. 
     
     S P, GARANTİ BANKASI'NIN NOTUNU YÜKSELTTİ... 

     Uluslararası kredi derecelendirme kuruluşu Standard and Poor's S and P , Türkiye Garanti Bankası'nın ve Granti Finansal Kiralama'ınn ''B'' olan uzun vade kredi notunu ''B ''ya yükseltirken, Garanti Finansal Kiralama'nın ''B'' olan kısa vade notunu teyit etti. 
     S and P, her iki kurumun kredi notuna ilişkin görünümünü de ''durağan'' olarak açıkladı. 
     Garanti Bankası'nın kredi notunun arttırılmasına neden olarak, Türkiye'deki ekonomik ortamın güçlenmesi ve Garanti'nin mali profilinin iyileşmesi gösterildi. 
     
</TEXT>
</DOC>
