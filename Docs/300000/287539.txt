<DOC>
<DOCNO> 287539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sontur29.html </URL>
<DATE> 2004/11/09/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Kırıkkale'de dayak yedi, Kırşehir'de öldü... 
</HEADLINE>
<TEXT>

     Kırşehir'de bir kişi, Kırıkkale'de darp edildiğini iddia ederek, polise başvurduktan sonra öldü. 
     Alınan bilgiye göre, Ahi Evran Mahallesi'nde oturan Hüdayi Öncül 49 , Emniyet Müdürlüğü'ne giderek, Kırıkkale'de darp edildiğini söyledi ve Devlet Hastanesi'nden bu yönde rapor aldı. Öncül, bir gün sonra evinde rahatsızlandı ve yakınları tarafından kaldırıldığı hastanede öldü. 
     Öncül'ün polise verdiği ifadede, Kırıkkale'de kum ocağı işleten Emrullah D'ye otomobilini aylığı 750 milyon liradan kiraya verdiğini, kira ücretini almaya gittiğinde Emrullah D.'nin otomobilinin çalındığını söylemesi üzerine tartıştıklarını anlattığı belirtildi. 
     İfadesinde, daha sonra parasını tekrar vereceğini söyleyen Emrullah D. ile buluşmaya gittiğini kaydeden Öncül'ün, buluşma sırasında Emrullah D.'nin 4 oğlu ile birlikte kendisini darp ettiğini söylediği öğrenildi. 
     Öncül'ün ifadesi doğrultusunda Kırıkkale'de Emrullah D. ile oğullarının gözaltına alındığı, Öncül'ün kesin ölüm sebebinin yapılacak otopsi sonrası belli olacağı bildirildi. 
     
</TEXT>
</DOC>
