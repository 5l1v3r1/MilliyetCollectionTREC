<DOC>
<DOCNO> 252717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/son/sontur11.html </URL>
<DATE> 2004/07/03/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Van'daki patlamada dondurmacı çocuk şans eseri kurtuldu... 
</HEADLINE>
<TEXT>

     Van'da patlamanın meydana geldiği yerin çok yakınında dondurma satan çocuk, hamala yardım etmek için tezgahın başından ayrılınca şans eseri kurtuldu. 
     Van'da, dün bomba yüklü aracın patladığı yere 2 metre uzaklıkta dondurma ve köfte tezgahının başında duran 13 yaşındaki Oğuz Karakuş, AA muhabirine, ''şans eseri kurtulduğunu'' söyledi. 
     Patlamanın, dayısına ait tezgahı bırakarak üç tekerlekli eşya yüklü bisikletiyle yokuşu çıkmakta zorlanan bir hamala yardıma gittiği sırada meydana geldiğini anlatan Karakuş, ''Yardıma gitmeseydim şimdi hayatta olamayabilirdim. Kurtulduğum için kendimi şanslı buluyorum'' dedi. 
     Patlama sırasında çok korktuğunu, olay yerinden koşarak uzaklaştığını, bu sırada çok sayıda yaralıyla karşılaştığını belirten Karakuş, ayağından ve kolundan hafif yaralandığını ifade etti. 

     
</TEXT>
</DOC>
