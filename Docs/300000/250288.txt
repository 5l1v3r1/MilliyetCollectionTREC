<DOC>
<DOCNO> 250288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sonspo12.html </URL>
<DATE> 2004/06/23/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Kayseri Erciyesspor'a İsrail'den transfer... 
</HEADLINE>
<TEXT>

     Birinci Süper Futbol Ligi'nin yeni takımlarından Kayseri Erciyesspor'da, İsrailli futbolcu Salim ile 2 yıllık sözleşme imzalandı, İstanbulsporlu Balili ile de prensipte anlaşma sağlandı. 
     Kulüp başkanı Memduh Büyükkılıç, Melikgazi Belediyesi'deki makamında düzenlenen imza töreninde yaptığı açıklamada, Kayseri Erciyesspor'un ligde kalıcı olması için transferleri sürdürdüklerini kaydetti. 
     Filistin asıllı İsrail vatandaşı olan ve geçen sezon İsrail'in Maccabi Petah Tikva takımında oynayan Salim Toamo 25 ile 2 yıllık sözleşme imzaladıklarını belirten Büyükkılıç, Salim'in İsrail'de birlikte yaptığı Balili ile de prensipte anlaştıklarını söyledi. 
     Balili'nin İstanbulspor'dan alacakları nedeniyle ilişiğinin kesilemediğini, bu nedenle transfer işlemini resmi olarak gerçekleştiremediklerini ifade eden Büyükkılıç, Balili'nin eski takım arkadaşı olan Salim ile aynı takımda oynamak istediğini, sorunlar çözüldükten sonra sözleşme imzalayacaklarını bildirdi. 
     
</TEXT>
</DOC>
