<DOC>
<DOCNO> 267954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sontur48.html </URL>
<DATE> 2004/08/31/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Yunanistan'da otel işletmecisi kadın Didim'de dedesini arıyor 
</HEADLINE>
<TEXT>

     Yunanistan'ın Samos kentinde otel işletmeciliği yapan Virginia Gerondi, Aydın'ın Didim İlçesi'nde uzun yıllardır kayıp olan dedesini arıyor. 
     Samos'ta Viginia adlı oteli işleten Gerondi, AA muhabirine yaptığı açıklamada, dedesi Nicolas Kefolos Dalyanaki'nin uzun yıllar önce Selanik'ten Didim'e geldiğini ve burada yaşamaya başladığını, ayrıca bazı akrabalarının da Akbük Beldesi'nde bulunduğunu öğrendiğini belirtti. 
     Gerondi, Didim'e 1 Eylül Dünya Barış Günü etkinlikleri için yaklaşık 45 kişilik ekiple geldiğini, kendisinin bu vesile ile dedesini bulabileceği yerleri aradığını ancak, bulamadığını belirtti. 
     Didim'de dedesini tanıyan 80 yaşındaki pansiyon işletmecisi Ahmet Gönül'den bilgi aldığını kaydeden Gerondi, şöyle konuştu 
     ''Ahmet Gönül, dedemin 1922 yılında Selanik'ten mübadil macuru alarak Didim geldiğini söyledi. Dedemin yıllardır Didim'de kaldığını, kaptanlık yaptığını öğrendim. Dedemin kaldığı evde şimdi Ali Cengiz isimli bir Türk kalıyor. Kendisini ziyaret ettim. Bizi çok sıcak karşıladı. Bu ilgiden çok memnun kaldım. Bundan sonra çok sık Didim'e geleceğim.'' 
     
</TEXT>
</DOC>
