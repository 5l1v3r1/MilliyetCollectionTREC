<DOC>
<DOCNO> 282929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/soneko11.html </URL>
<DATE> 2004/10/24/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Doğalgaz'ın yeni rotası Batı Karadeniz... 
</HEADLINE>
<TEXT>

     Doğalgaz kullanımının yaygınlaştırılmasına yönelik çalışmalar hızla devam ediyor. 
     Önümüzdeki yıllarda toplam 52 ili doğalgazla tanıştırmayı planlayan BOTAŞ Genel Müdürlüğü, yeni bir projeyi daha gündemine aldı. 
     Çankırı- Kastamonu- Karabük- Amasya illerine de doğalgazın götürülmesi ile ilgili çalışmalara başlandığı öğrenildi. 
     BOTAŞ Genel Müdürlüğü'nün yeni yıl yatırım programında yeralan söz konusu illerde, doğalgaz boru hattı dağıtım ve iletim hatlarının yapımı ile ilgili hazırlıklar tamamlandı. 
     Bu yıl sonuna kadar ihaleye çıkarılması planlanan proje kapsamında, Çankırı- Kastamonu- Karabük ve Amasya'da sanayi müşterilerine yönelik muhtelif çaplarda doğalgaz bağlantı ve dağıtım hatları yapımı, muhtelif çaplarda yüksek basınç ve düşük basınçlı çelik boru hattı ile basınç düşürme ve ölçüm istasyonları yapımı da yeralacak. 
     Özellikle doğalgazın Karabük'e götürülmesinin ardından KARDEMİR tesislerinin de doğalgazla üretim yapmasının planlandığı ve üretimde de önemli oranlarda maliyet azalmasının sağlanabileceği bildiriliyor. 
     
</TEXT>
</DOC>
