<DOC>
<DOCNO> 279540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sontur42.html </URL>
<DATE> 2004/10/12/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Marmara Denizi'nde fırtına .. Erdek-Avşa-Mar.Adası feribot seferi iptal 
</HEADLINE>
<TEXT>

     İstanbul Şehir Hatları İşletmesi'nin Erdek-Avşa-Marmara Adası arabalı feribot seferinin, Marmara Denizi'ndeki fırtına nedeniyle iptal edildiği bildirildi. 
     AA muhabirinin aldığı bilgiye göre, bu akşam saat 19.00'da Erdek- Avşa-Marmara Adası arasında yapılması gereken arabalı feribot seferi, Marmara Denizi'ndeki olumsuz hava koşulları ve fırtına nedeniyle iptal edildi. 
     Yarın yapılması gereken seferin ise o anki hava koşullarına göre belli olacağı bildirildi. 
     
     DENİZ OTOBÜSÜ SEFERLERİ DE İPTAL 

     İstanbul Deniz Otobüsleri İDO A.Ş'nin bazı seferleri, elverişsiz hava şartları nedeniyle iptal edildi. 
     İDO'dan yapılan açıklamaya göre, bu akşam saat 18.30'daki Kartal-Yalova ve 19.25'teki Yalova-Kartal deniz otobüsü seferleri ile saat 18.30'daki Yenikapı-Bandırma ve saat 21.30'daki Bandırma-Yenikapı feribot seferleri, Marmara Denizi'ndeki olumsuz hava koşulları ve fırtına nedeniyle iptal oldu. 
     
</TEXT>
</DOC>
