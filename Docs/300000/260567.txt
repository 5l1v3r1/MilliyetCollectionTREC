<DOC>
<DOCNO> 260567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sonspo27.html </URL>
<DATE> 2004/08/04/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Fenerbahçe'den sahte bilete önlem... 
</HEADLINE>
<TEXT>

     Fenerbahçe Kulübü, son yıllarda artan sahte bilet olaylarına önlem almak amacıyla FB Şükrü Saracoğlu Stadı'nın girişlerine sahte bileti ayırt eden elektronik sistem kurdu. 
     Kulüpten yapılan açıklamada, taraftarlardan maç biletlerini yalnızca kulübe ait gişelerden, Biletix satış noktalarından ve Biletix internet sitesinden almaları konusunda hassas davranmaları istendi. 
     Fenerbahçe'nin FC Juventus ile İzmir'de yaptığı maçta alınan tüm önlemlere karşın sahte bilet satışı yapan bir şebeke belirlendiği, elemanlarının da yakalanarak haklarında yasal işlem başlatıldığı bildirilen açıklamada, Spor Müsabakalarında Şiddet ve Düzensizliğin Önlenmesine Dair Yasa'nın, karaborsa ve sahte bilet basıp satan kişilerle ilgili olarak ağır cezalar getirdiğine de dikkati çekildi. 
     
</TEXT>
</DOC>
