<DOC>
<DOCNO> 292507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/ekonomi/eko09.html </URL>
<DATE> 2004/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Rekabetçi teşvik şart' 
</HEADLINE>
<TEXT>



Otomotiv Sanayii Derneği OSD Yönetim Kurulu Başkanı ve Ford Otosan Genel Müdürü Turgay Durak, yeni otomotiv yatırımlarının çekilebilmesi için Türkiye'nin rekabetçi bir teşvik sistemine ihtiyacı olduğunu söyledi. 
İstanbul Teknik Üniversitesi, OSD ve Ford Otosan işbirliği ile bu yıl ikincisi düzenlenen "Uluslararası Otomotiv Teknolojileri Konferansı"nda ICAT 2004 konuşan Durak, otomotivin Türkiye'de ikinci büyük ihracat sektörü olduğunu, otomotivde sürdürülebilir rekabet gücünün sağlanması için, yerli araç tasarımlarının Türkiye'ye çekilebilmesi gerektiğine işaret etti. Durak, ürün geliştirmede sektörün tam katılımıyla uzun vadeli strateji oluşturulması gerektiğini söyledi. Ford Otosan AR - GE Koordinatörü Dr. Murat Yıldırım, 2012 - 2015 arasında, sektör olarak, hidrojenli arabalar satmak zorunda kalacaklarını bildirdi. 


</TEXT>
</DOC>
