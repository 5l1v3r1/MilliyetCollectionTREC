<DOC>
<DOCNO> 260778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sondun37.html </URL>
<DATE> 2004/08/05/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Kerkük - Yumurtalık petrol boru hattına sabotaj... 
</HEADLINE>
<TEXT>

     Irak'ın kuzeyinde, Kerkük-Yumurtalık petrol boru hattı ile bir elektrik merkezini besleyen gaz boru hattına sabotaj düzenlendiği bildirildi. 
     Kuzey Petrol Şirketi yetkililerinden Ardam Hüseyin, AFP'ye yaptığı açıklamada, bugün 16.10'da TSİ 15.10 Kerkük-Yumurtalık petrol boru hattında bir patlama meydana geldiğini, ancak çıkan yangının hatta faaliyet olmaması nedeniyle hemen kontrol altına alındığını söyledi. 
     Hattın iki gün önce düzenlenen sabotaj nedeniyle faaliyette olmadığını belirten Hüseyin, bugünkü sabotajda bir bomba kullanıldığını ve patlamanın ilk sabotajın düzenlendiği bölgenin 40 km yakınlarında Fatha bölgesinde meydana geldiğini kaydetti. 
     Kuzey Petrol Şirketi'nin gaz bölümü müdürü Honer Necib de yaptığı açıklamada, saat 13.00'e TSİ 12.00 doğru Kerkük'ün 90 km güneybatısındaki bir gaz boru hattının sabote edildiğini söyledi. 
     Necib, sabotaj düzenlenen hattın başkent Bağdat'ın 200 km kuzeyindeki Beyci'de bulunan elektrik merkezini ve 20 km kuzeyindeki Taci'de bulunan bir fabrikayı beslediğini belirtti. 
     Iraklı yetkili, itfaiye ekiplerinin yangını kontrol altına almak için çalıştığını, ancak sabotajın Irak'ın elektrik üretimini etkileyeceğini söyledi. 
     
</TEXT>
</DOC>
