<DOC>
<DOCNO> 298239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sonspo05.html </URL>
<DATE> 2004/12/16/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Daum, derbinin faturasını Selçuk ile Serkan'a kesti 
</HEADLINE>
<TEXT>

     Selçuk ile Serkan’ı yedek takıma gönderen Daum, Luciano’nun yerine Önder’i, sağbekte Ümit’i, solbekte Fabiano’yu oynattı 
     
     Arayışa başladı 

     Galatasaray maçından yenilgiyle ayrılan Fenerbahçe’de ilk kurbanlar Selçuk ile Serkan oldu. Bir günlük iznin ardından dün başlayan Konyaspor maçı hazırlıklarının ilk çalışmasında bu iki futbolcuyu yedek takıma gönderen teknik direktör Daum, cezalı Luciano’nun yerinde Önder’e görev verirken, Ümit’i solbekten sağbeke çekti. Tecrübeli teknik adam, süpriz bir şekilde haftalardır forma şansı bulamayan Fabiano’ya savunmanın sağında oynattı. Ortada ise Alex ile Fabiano görev yaptı. 
     
     Kanat çalışması 

     Hooijdonk, Kemal ve Deniz’in yanısıra sakatlığı bulunan Serhat’ın da katılmadığı idmanda kanat organizasyonu üzerinde duran Daum, oyuncularından çabuk ve isabetli pas yapmalarını isterken, mantıklı oynamanın yanısıra, birbirlerine ezbere değil, görerek pas vermeleri öğüdünde bulundu. Derbi şokunu tam olarak üzerlerinden atamamış görünen futbolcuların neşesi, idman sonunda Aurelio için saha ortasında düzenlenen doğumgünü partisiyle biraz olsun yerine geldi. 
     
</TEXT>
</DOC>
