<DOC>
<DOCNO> 253785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sondun18.html </URL>
<DATE> 2004/07/08/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Irak saldırı videosundan yeni görüntüler yayınlandı 
</HEADLINE>
<TEXT>

     Associated Press haber ajansı, Time dergisi Bağdat büro şefi Michael Ware'in ele geçirdiği Iraklı direnişçilerin düzenledikleri saldırıları görüntüledikleri video kasetten yeni bölümleri yayınladı. 
     Direnişçiler tarafından derginin Irak bürosuna gönderilen kasette, yüzü maskeli bir Iraklı 31 martta 'Felluce'de dört ABD'linin öldürülmelerinin ardından yakılarak köprüye asıldıkları' saldırının ayrıntılarını anlatıyor. 
     Kasette ayrıca ABD'lilerin öldürüldükten hemen sonra çekilen görüntüleri de yer alıyor. 
     
     Kasette, Irak İslami Ordusu'ndan bir militan saldırı hazırlıklarını anlatıyor 

     Kasette, kendilerini 'Irak İslami Ordusu' olarak adlandıran grubun bir militanının konuşmaları yer alıyor. 
     Saldırı öncesi yapılan son hazırlıkları da anlatan militan kasette şöyle diyor 
     "30 mart çarşamba günü sabah namazından sonra istihbarat birimimizde çalışan mücahitlerimizden biri CIA ajanlarının Felluce'nin ana caddesinden geçeceğini söyledi. Bize bu aşağılık herifleri öldürmek için hazırlanmamız yönünde talimat verildi. Cinayet için ana caddedeki trafik ışıklarının bulunduğu bölge seçildi. Çünkü burada trafik çok yoğun ve kaçmaları imkansız..." 
     
     Felluce'de 31 martta dört ABD çalışanının öldürüldüğü saldırının planı 

     Time dergisi Bağdat şefi Michael Ware'in ele geçirdiği kasette yüzünü gizleyen Iraklı militan, 31 martta Felluce'de Blackwater güvenlik şirketinin dört ABD'li çalışanının öldürülmelerinin ardından yakılarak köprüye asıldıkları saldırının hazırlık aşamalarını anlatıyor. 
     Iraklı militanın sözlerinden öldürülen ABD'lilerin iki ayrı araçla caddeden geçeceklerinin önceden bilindiği anlaşılıyor. Militanın konuşmasının bir kısmı şöyle 
     "Belirlenmiş bölgelerden harekete geçtik ve liderimizin ilk hedef olarak belirlediği arkadaki araca saldırdık. Araçtakileri öldürdük. Öndeki araç karşı yola geçip kaçmaya çalıştı ama başaramadı. Çünkü kahramanlarımız saldırıp onları da öldürdü..." Derginin ele geçirdiği kasette Iraklı militanın bahsettiği yoğun trafiğin yaşandığı bölgeleri gösteren uydu fotoğrafları da saldırıların gelişigüzel hedeflere yönelik olmadığını ve ayrıntılı bir şekilde planlandığını ortaya koyuyor. 
     
     Kasette, ABD'lilerin öldürüldükten hemen sonraki görüntüleri de var 

     Kasette ayrıca ABD'lilerin öldürüldükten hemen sonraki görüntüleri yer alıyor. 
     Kaseti ele geçiren Ware, düzenlenen saldırıların görüntülenmesini Iraklı direnişçilerin propaganda yöntemi olarak görüyor. 
     Ware'e göre Iraklıların saldırıları görüntülemesinin nedeni Batı'ya mesaj vermek Ware'e göre Iraklılar saldırıları görüntüleyerek Batı'ya "işte çocuklarınız bu yüzden ölüyor. İşte buraya geldikleri zaman başlarına gelecek budur" mesajı veriyor. 
     
</TEXT>
</DOC>
