<DOC>
<DOCNO> 261400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/son/sonspo20.html </URL>
<DATE> 2004/08/07/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Galatasaray kampa girdi... 
</HEADLINE>
<TEXT>

     Galatasaray, Birinci Süper Futbol Ligi 2004-2005 sezonu ilk hafta maçında yarın İstanbul'da Konyaspor ile karşı karşıya gelecek. 
     Sarı-kırmızılılar, Konyaspor karşısında galip gelerek, 100. yıllarını kutlayacakları 2004-2005 sezonuna 3 puanla başlamayı amaçlıyor. 
     
     MUHTEMEL 11 
     Ali Sami Yen Stadı'nda saat 19.00'da başlayacak karşılaşmayı hakem Cem Papila yönetecek. 
     Digitürk Lig TV'den naklen yayınlanacak karşılaşmaya Galatasaray'ın şu 11 ile çıkması bekleniyor 
     Mondragon, Cihan, Petre Tomas , Song, Hakan Ünsal, Canceiçao, Hasan, Ergün, Baliç, Necati ve Hakan Şükür. 
     Öğle saatlerinde kampa giren sarı-kırmızılılar, bu akşam Florya Metin Oktay Tesisleri'nde basına kapalı yapacağı antrenmanla Konyaspor maçı hazırlıklarını tamamlayacak. 
     Teknik Direktör Gheorghe Hagi'nin 18 kişilik maç kadrosunu bu idmandan sonra belirleyeceği öğrenildi. 
     
     ALİ SAMİ YEN STADI'NDA 434 GÜN SONRA RESMİ MAÇ 
     Suat Kaya'nın jübilesinde Ali Sami Yen Stadı özlemini gideren sarı-kırmızılılar, yarınki Konyaspor maçıyla birlikte tam 434 gün sonra Mecidiyeköy'de resmi bir maça çıkacak. 
     ''Cim Bom'', bu stattaki son resmi karşılaşmasını 2002-2003 sezonunu son haftasında, 30 Mayıs 2003 tarihinde Gaziantepspor'a karşı oynamıştı. 
     
</TEXT>
</DOC>
