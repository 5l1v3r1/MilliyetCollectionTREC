<DOC>
<DOCNO> 293312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/yazar/gunes.html </URL>
<DATE> 2004/11/30/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
AKP'nin iki dayanağı 
</HEADLINE>
<TEXT>


Son zamanlarda sık sık duyduğum bir konu var. Birçok kişi "AKP'nin işi iş" diyor. "Ekonomi politikasını IMF'ye bırakmış, sosyal politikaları AB'ye, dış politikayı da Amerika'ya." Sırtlarından bayağı bir yük atmışlar Eh işler sağa sola ihale edilince, bilgisizlik görünmüyor, sorumluluk da kalmıyor. Peki, işlerin ihale edildiği bu kesimler işin ehli mi İşte orası da hayli tartışmalı 
İşlerin iyi gittiğini ve AKP'nin ekonomide başarılı olduğunu iddia edenlere soralım IMF devreden çıkarsa ne olur 'Piyasalardaki olumlu hava bozulur' deniyorsa, istikrar kalıcı biçimde sağlanamamış demektir. Kaldı ki, bu durum faizlerin yüksekliğinden de belli. O zaman AKP hükümetinden çok, IMF'yi başarılı nitelemek daha doğru. 
Zaten piyasalar da ekonominin IMF'ye ihale edilmesinden gayet memnun. Ancak kimse yanılmasın piyasalar "IMF'siz işler daha kötü gider" diye memnun. Yoksa çeşitli ülkelerde uygulanan IMF programlarının çoğu hüsranla sonuçlandı. Türkiye'de bile 2000 programı çökmedi mi Kısacası, AKP hükümetine güven pek yok ki, bari IMF devrede olsun isteniyor. 
Gelelim AKP'nin ikinci dayanağına. 17 Aralık'ın tatlı rüyasına kapılmış gidiyoruz. Sanki o tarihte Avrupa Konseyi Türkiye'yi hemen tam üyeliğe alacak. İnanmışız bir kez Tayyip Erdoğan'ın bizi AB'ye sokacağına. Gaflet işte Oysa daha çok yolumuz var. Kaldı ki, Türkiye'nin AB'ye tam üye olmasının önü tam beş yıl önce Helsinki zirvesinde açılmadı mı Daha da ötesi, Tayyip Erdoğan'ın hatası 1 Mart 2003'te Meclis'te ters tepmeseydi, AB yerine Felluce'ye gitmeyecek miydik Bizi Allah kurtardı. 
Şimdi ortalık netleşiyor. 17 Aralık öncesi AB tarafından açıklamalar geliyor. Dün ortalığa sızan zirve tasarısında 2014 bütçesinin kabulüne dek üyeliğin istenmediği belli oldu. Tasarıda ayrıca, işgücünde serbest dolaşımın tanınmayacağı da belirtiliyor. Nasıl tam üyelikse bu Ve en önemlisi, Kıbrıs Rum Kesimi'nin tanınması isteniyor. Bunlar ön şartlar. 
2014'ten önce zaten tam üyelik beklemiyorduk. Ancak Güney Rum kesimini tanırsak, kuzeydeki Türk kesimi ne olacak Hayhay, biz Güney'i tanıyalım, ancak onlar da Türk kesimini tanımalı Kısacası, AKP'nin bu ikinci dayanağı da sürekli sorun çıkarıyor. Peki, 17 Aralık zirvesinde sanmıyoruz ama mazallah "Türkiye daha beklesin" dense ne olacak Piyasalar çökecek, değil mi O zaman bu AKP alkışlamasını da kesmek gerek. 
IMF ve AB. İşte AKP'nin arkasındaki psikolojik rüzgarın iki temel etmeni. İkisinden biri bile kalksa, işler birden değişebilir. Bu nedenle AKP'nin ne menem başarılı olduğunu ballandıra ballandıra anlatmak hatalı. Bir nokta daha var tabii bir iktidarın yapamadıklarını anlatan inandırıcı, güvenilir bir muhalefete de gerek var. Ancak ana muhalafet daha çok kendi içindeki aykırı sesleri partiden atmakla meşgul olduğu için, AKP başarılı gözüküyor. 
Bu nedenle, belki de AKP'nin dayanaklarını sayarken, ABD ve IMF dışında, bir de üçüncü olarak CHP yönetimini saymak gerek 



</TEXT>
</DOC>
