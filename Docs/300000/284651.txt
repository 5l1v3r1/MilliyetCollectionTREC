<DOC>
<DOCNO> 284651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sonspo11.html </URL>
<DATE> 2004/10/30/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Konyaspor Sakarya'ya umutlu gitti... 
</HEADLINE>
<TEXT>

     Konyaspor Basın Sözcüsü Bahattin Karapınar, defans sorununu aşmaları durumunda hiçbir problemlerinin kalmayacağını söyledi. 
     Karapınar, yaptığı açıklamada, takımın, yarın deplasmanda Sakaryaspor ile yapacağı maç için Sakarya'ya gittiğini belirterek, amaçlarının galibiyet olduğunu kaydetti. 
     Mustafa Şahintürk, Domaroud ve Altan'ın sakatlıklarının devam ettiğini bildiren Karapınar, Altan'ın oynayıp oynamayacağının ise maç saati belli olacağını söyledi. 
     Konyaspor'un gol atma sıkıntısı yaşamadığının altını çizen Karapınar, şunları kaydetti 
     ''Ligde gol ortalaması yüksek bir takımız. Ancak, kalemizde kolay gol görüyoruz. Defans sorununu aşarsak hiçbir problemimiz kalmayacak. Konyaspor yeni yönetimle güzel bir hava yakaladı. Sakaryaspor'un mutlak puan alması gerekiyor. Ancak bizim de deplasmandan puan alarak ligde daha iyi yerlere gelme çabamız var. Yarın gülen taraf olmak istiyoruz.'' 
     
</TEXT>
</DOC>
