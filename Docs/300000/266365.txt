<DOC>
<DOCNO> 266365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sontur26.html </URL>
<DATE> 2004/08/25/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Belediye Başkanı'na silahlı saldırı .. 
</HEADLINE>
<TEXT>

     Kırıkkale'nin Ahılı Beldesi'nin DYP'li Belediye Başkanı Resul Akdağ, bağ evinde bir kişinin saldırısı sonucu hafif yaralandı. 
     Alınan bilgiye göre, Ahılı Beldesi Armutlu mevkiinde, Akdağ'a ait eve gelen Davut S, ''belediyedeki görevinin değiştirilmesi'' nedeniyle havaya tüfekle ateş açtı. 
     Bazı belde belediye başkanlarının da misafir olarak bulunduğu evde Akdağ, Davut S'ye müdahale etti. Çıkan arbede sırasında Başkan Akdağ, tüfeğin dipçiğiyle başından hafif yaralandı. 
     Yüksek İhtisas Hastanesi'ne kaldırılan Akdağ'ın başına üç dikiş atıldı. Akdağ, daha sonra taburcu edildi. 
     Akdağ, hastaneden ayrılırken, gazetecilerden ''olayın büyütülmemesini'' istedi. 
     Olayın ardından kaçan Davut S. ve kendisine yardım ettikleri öne sürülen Ali D, Aydemir C. ve Eyüp G'nin yakalanması için jandarma ekipleri çalışma başlattı. 
     
</TEXT>
</DOC>
