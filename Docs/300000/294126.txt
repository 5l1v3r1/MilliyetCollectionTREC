<DOC>
<DOCNO> 294126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/soneko29.html </URL>
<DATE> 2004/12/02/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Türkiye'de 1.5 milyon kişi 1 dolarla geçiniyor 
</HEADLINE>
<TEXT>

     Ege Sanayici ve İşadamları Derneği’nin hazırladığı Yoksullukla mücadele ve bölgesel kalkınma’ konulu araştırma Türkiye’de bölgeler arasındaki farkı bir kez daha gözler önüne serdi. 
     Araştırmaya göre, en zengin bölge Doğu ve Batı Marmara. En yoksul bölgeler ise Güneydoğu Anadolu ve Kuzeydoğu Anadolu olarak öne çıkıyor. Özellikle bu bölgelerde Türkiye nüfusunun yüzde 2'den fazlası yani yaklaşık 1.5 milyon kişi günde 1 dolarla geçiniyor. 
     8’nci Sanayici ve İşadamları Derneği zirvesi kapsamında Diyarbakır’da sunulan araştırma Devlet İstatistik Enstitüsü ile Birleşmiş Milletler’in verilerini içeriyor. Çalışmadan bazı başlıklar şöyle 
     
     En zengin bölge Marmara 
     İnsani Yoksulluk Endeksi"ne göre en iyi koşullarda Marmara bölgesinde bulunuyor. 
     İnsani Yoksulluk Endeksi’nin en kötü olduğu bölgeler ise Güneydoğu Anadolu ve Kuzeydoğu Anadolu. 
     Araştırmaya göre, Türkiye nüfusunun 2’den fazlası günde 1 dolarla geçiniyor. Bu da yaklaşık bir buçuk milyon kişiye denk geliyor. 
     
     Günde 2 dolarla 7 milyon kişi yaşıyor 
     Günde 2 dolarla yani yaklaşık 3 milyon lirayla geçinenlerin nüfusa oranı ise 10,3. Bu da 7 milyondan fazla bir grubu ifade ediyor. 
     Araştırmaya göre, Türkiye’de ortalama yaşam beklentisi 70,1 yıl. Yaşam beklentisinin en yüksek oldugu il ıse 76,5 ıle Sakarya. 
     Türkiye’de yaşam beklentisinin en düşük olduğu kent 58,3 ile Şırnak. Rapora göre Şırnaklıların yaşam beklentisi Nepal ve Yemen’den de geri. 
     Sadece 40 yaşına kadar yaşamayı bekleyenlerın oranı ise 8’e ulaşıyor. 
     
     Okuma yazma bilmeyen yetişkin yüzde 14 
     Türkiye'de okur - yazar olmayan yetışkinlerın oranı da 14.5 seviyesinede bulunuyor. Şırnak, okuma -yazma oranındaki düşük oranı ile dıkkat çekıyor. Bu kent 44,5 ile Türkiye’nin okuma yazma oranı en düşük ili durumunda bulunuyor. 
     Okuma - yazma oranının en yüksek olduğu il ise 93.1 ile ekonominin başkenti İstanbul. 
     Kişi başına reel gayri safi milli hasıla sıralamasında İstanbul 10 bin 237 dolarla birinci olurken Ağrı, Kars, Erzurum ve Erzincan gibi illeri kapsayan Kuzeydoğu Anadolu bölgesi, 2 bin 6 dolarla 12 bölge sıralamasında en altta yer alıyor. 
     
     İşsizliğin en yoğun olduğu yer Güneydoğu Anadolu 
     İşsizlik 13.1 ıle Güneydoğu Anadolu’da, en düşük işsizlik ise Batı Marmara’da yaşanıyor. 
     Türkiye'de nüfusun 18’i sağlıklı içme suyuna ulaşamıyor. Güneydoğu Anadolu Bölgesi’nde ise halkın sadece 67'si sağlıklı suya ulaşabiliyor. Bu oranın en yüksek olduğu yer 99'la Marmara Bölgesi. 
     
</TEXT>
</DOC>
