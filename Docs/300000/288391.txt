<DOC>
<DOCNO> 288391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/son/sonspo17.html </URL>
<DATE> 2004/11/12/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Gaziantepspor'da İstanbulspor maçı hazırlıkları... 
</HEADLINE>
<TEXT>

     Gaziantepspor, İstanbulspor maçının hazırlıklarını 5 as futbolcusundan yoksun sürdürüyor. 
     Milli maç nedeniyle ülkelerine giden Lazarov, Bouazizi, Jaziri ile milli takıma çağrılan Bekir ile sakat olan kaleci Hasegiç, takımla çalışmalara katılamıyor. 
     Gaziantepspor Teknik Direktörü Nurullah Sağlam, AA muhabirine yaptığı açıklamada, İstanbulspor maçının hazırlıklarının mutlak galibiyet için sürdüğünü, milli maç nedeniyle lige verilen arayı sıkı bir hazırlık döneminden geçerek en iyi şekilde değerlendirmeye çalıştıklarını söyledi. 
     Sağlam, futbolculara Ramazan Bayramı'nın birinci ve ikinci günü izin verileceğini, bayramın üçüncü günü ise hazırlıkların kaldığı yerden süreceğini belirtti. 
     Fıtık olduğu için uzun süredir takımdaki yerini alamayan kaleci Kenan Hasagiç'in de bugün İstanbul'da fıtık ameliyatı olduğunu bildiren Sağlam, şöyle konuştu 
     ''Başarılı kalecimizin sakatlanması, takımı olumsuz yönde etkiledi. Amacımız, bu futbolcumuzun tedavisinin bir an önce tamamlanıp, takımdaki yerini almasını sağlamak. Doktorların yapmış olduğu tetkikler sonucunda, fıtık olduğu anlaşılan Hasagiç, uzun süre takımdaki yerini alamayacak. Bu süre içerisinde başarılı kalecimiz Kaya, kalemizi koruyacak.'' 
     
</TEXT>
</DOC>
