<DOC>
<DOCNO> 286637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sondun34.html </URL>
<DATE> 2004/11/06/ </DATE>
<TIME> 20.40 </TIME>
<AUTHOR>  </AUTHOR>
<HEADLINE>
Suudi din adamları Iraklıların direnişini destekliyor 
</HEADLINE>
<TEXT>

     Suudi Arabistan'ın 26 din hocası ve ilahiyat uzmanı, Irak'ta ABD'ye karşı direnişi destekleyen bildiri yayımladı. 
     ABD'nin Felluce kentine büyük saldırıya hazırlandığı sırada kaleme alınan ve internette yayımlanan ''Irak halkına açık mektupta'', Irak'taki cihadın meşru olduğu, destek verilmesi isteniyor. 
     Din adamlarından Şeyh Avad El Karni, El Arabiya Televizyonu'na açıklamasında, ''Bugün Irak'ta olduğu gibi dünya tarihinin hiçbir döneminde halkın sahte propagandayla aldatılmaya kalkıldığı olmamıştır. Irak'ta çocuk kadın çok insan öldürülüyor. ABD'nin Irak'a saldırısı büyük suçtur. Direnişçilerin savaşı meşrudur'' dedi. 
     Bildiriye, Karni'nin yanında Şeyh Sefer El Havali, Şeyh Nasır El Ömer, Şeyh Salman El Avda ile Şeyh Şerif Hatim El Auni de imza attı. Şeyh Sefer El Havali, ABD'nin 60 bin insan öldürdüğü, Irak'a yönelik ''I. Körfez Savaşı'na 16 Ocak-28 Şubat 1991 '' da şiddetle karşı çıkmış ve bu yüzden Suudi Arabistan'da 5 yıl hapis yatmıştı. 
     
</TEXT>
</DOC>
