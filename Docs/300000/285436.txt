<DOC>
<DOCNO> 285436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sonsiy06.html </URL>
<DATE> 2004/11/02/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Emekliye yüzde 10 zam öngörülüyor... 
</HEADLINE>
<TEXT>

     Hükümetin, 2005 yılı bütçe ve programını, SSK ve Bağ-Kur emeklilerine ocakta yüzde 5 ve temmuzda yüzde olmak üzere kümülatif olarak yüzde 10.2 oranında zam yapılacak şekilde belirlediği ortaya çıktı. 
     Hükümetten, en düşük SSK emekli aylığının en düşük Emekli Sandığı emeklisi aylıı seviyesine çıkarılmasını talep etmeye hazırlanan SSK emeklileri ile Bağ-Kur emeklilerini kötü bir sürpriz bekliyor. Sosyal güvenlik sistemiyle ilgili 2005 dengeleri oluşturulurken ve bu kuruluşlara bütçeden yapılacak transferlerin tutarı belirlenirken, ocak ve temmuz aylarında yüzde 5'er oranında zam yapılacağının esas alındığı bildirildi. 
     2005 Yılı Programında yer alan bilgilere göre, 
     güvenlik kuruluşlarının bu yıl 34.1 katrilyon lira olan toplam gelirleri 2005 yılında 39.4 katrilyona, toplam giderleri de 49.9 katrilyondan 57.5 katrilyon lira ya yükselecek. Sistemin bu yıl 15.8 katrilyon lira olarak tahmin edilen açığının ise gelecek yıl 18.1 katrilyon liraya yükseleceği öngörüldü. Sosyal güvelik sisteminin gelir-gider açığının 2005 yılında GSMH'ye oranının bu yıla göre 0.1 puan artmasında sağlık harcamalarındaki düşüşe rağmen son iki yıldır yüksek oranda artırılan emekli aylıklarında öngörülen reel artışın etkili olacağı vurgulandı. Bütçeden 2005 yılında sosyal güvenlik kuruluşlarına, 6 katrilyon lirası Bağ-Kur'a, 6.6 katrilyon lirası SSK'ya, ek karşılıklar ve faturalı ödemelerle beraber 8.9 katrilyon lirası Emekli Sandığına olmak üzere toplam 21.5 katrilyon lirayla GSMH'nin yüzde 4.5'i oranında bütçe transferi yapılması öngörülüyor. Programda, 2005 yılında SSK'da prime esas kazanç alt sınırının asgari ücretteki artışa paralel olarak ocak ve temmuz aylarında yüzde 5 oranında, BAĞ-KUR'daki gelir basamaklarının ise ocak ayında hedeflenen 2005 yılı tüketici fiyat endeksi ve gayrisafi yurt içi hasıladaki değişim oranına bağlı olarak yüzde 13.4 oranında artırılacağı öngörüldü. SSK ve Bağ-Kur'un 205 yılı harcamaları belirlenirken her iki kuruluşun ödediği emekli aylıklarının ocak ve temmuz aylarında yüzde 5 oranında artırılacağı esas alındı. Bu arada programa göre hükümet, asgari ücretin de ocakta yütde 5 ve temmuzda yüzde 5 oranında artırılmasını planlıyor. 

     
</TEXT>
</DOC>
