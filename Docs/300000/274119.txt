<DOC>
<DOCNO> 274119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/guncel/gun01.html </URL>
<DATE> 2004/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'O trene ailemle 17 sefer bindim' 
</HEADLINE>
<TEXT>


Süleyman Karaman, "TCDD Genel Müdürlüğü'nden alınmam, beni zerre kadar etkilemedi" dedi... 


TCDD Genel Müdürü Süleyman Karaman, "Birinci kazada istifa etseydim, ikinci kazada kim istifa edecekti " dedi. Resmi Gazete'de dün yayımlanan kararnameyle TCDD Genel Müdürlüğü'nden alınarak Ulaştırma Bakanlığı Müşavirliği'ne getirilen Karaman, "Hayatım boyu, altında kaldığım tek iş bu oldu. Ben o trene 17 kez çoluğumla çocuğumla bindim" diye konuştu. Karaman, öğrenim gördüğü üniversitenin raporuyla görevden alındığını vurguladı. "Görevden alınmak beni zerre kadar etkilemedi" diyen Karaman, şunları söyledi "Türkiye'de hocalar da demiryolunu tartışamaz. Buna kalıbımı basarım. Çünkü Türkiye'de öğrencilikten profesörlüğe kadar demiryolu mühendisliği, demiryolu bölümü, demiryolu kürsüsü yok. 8 4 biz kusurluymuşuz. Hangi yasaya göre suç dağıtıyorsun Sen yargılıyorsan, neden mahkemeye gidiyoruz " 

Ergüleç İki elim yakasında olacak 

Hızlandırılmış tren kazasının ardından yaptığı "Her şey Allah'tan" açıklamasıyla tepki toplayan Genel Müdür Yardımcısı Ali Kemal Ergüleç de Karaman'la birlikte görevden alındı. 15 dakikalık konuşmanın içinde sadece "Allah" kelimesinin seçildiğini savunan Ergüleç, "Yalan yazan o gazeteci arkadaşımın öteki dünyada iki elim yakasında olacak" dedi. 


</TEXT>
</DOC>
