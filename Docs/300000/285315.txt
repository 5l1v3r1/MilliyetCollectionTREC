<DOC>
<DOCNO> 285315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/yasam/yas10.html </URL>
<DATE> 2004/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>



ANTALYA 
Tinerciler boğazını kesti 

DHA 
Antalya Karaalioğlu Parkı'nda sevgilisiyle yürüyüş yapan İzzettin Aslan, sevgilisine laf atan tinerci gençleri uyardı. Bunun üzerine çiftin etrafını saran tinerciler, bıçakla Aslan'ı boynundan yaraladı. Sevgilisinin gözü önünde saldırıya uğrayan Aslan, hastaneye kaldırıldı. Burada yapılan ilk tedavisinin ardından ameliyata alınan Aslan'ın durumunun ciddiyetini koruduğu bildirildi. 

KİLİS 
Teravih öncesi 'yaylım' dehşet 

DHA 
Kilis'in Musabeyli ilçesine bağlı Balikli köyünde oturan Mehmet Bağıran 40 , önceki gün teravih namazı öncesi köy camiini basarak, çevreye rasgele ateş açtı. Açılan ateşle ağır yaralanan Yaşar Özçelik 57 , hastaneye götürülmek istenirken yolda öldü. Olaydan sonra kayıplara karışan Bağıran'ın akli dengesinin bozuk olduğu belirtildi. 

İZMİR 
Güneşlenen Alman'a saldıran gözaltında 

DHA 
Foça ilçesine bağlı Yeni Foça beldesinde sahilde güneşlenen Alman vatandaşı Janine Harms'ın saldırıya uğraması olayıyla ilgili, Halil C. 32 gözaltına alındı. C.'nin eşk le uyduğu bildirildi. Harms, önceki gün İngiliz Burnu mevkiinde, tek başına güneşlenirken uğradığı saldırıda yaralanmıştı. 

BARTIN 
Kömür madeninde göçük 

DHA 
Amasra ilçesinde, Amasra Müessese Müdürlüğü madeninde dün akşam tavan kısmından toprak kaymasıyla göçük oluştu. Yaralı işçilerden Kadir Karakaş, Muharrem Bayrak, İzzet Odabaş, Ali Deniz, İsmail Demirci, Mehmet Akgül ve Mehmet yaralı olarak kurtarıldı. Ocakta mahsur kaldığı tahmin edilen Yılmaz Mert, Turgut Özdal ve Hüseyin Onur için kurtarma çalışması başlatıldı. 

İran'da sigara yasağı 

DIŞ HABERLER SERVİSİ 
İran Parlamentosu, önceki gün kabul edilen bir yasayla, ülkede kamuya açık yerlerde sigara içilmesini yasakladı. Açıklamada, yasaklamaya gerekçe olarak sigaranın yarattığı mali ve sosyal problemlerle, sağlık problemleri gösterildi. Yeni yasaya göre bundan böyle, camiler, stadyumlar, restoranlar, alışveriş merkezleri ve toplu taşım araçları, sigara içilmeyen bölgeler kapsamına girecek. 

Müezzin 4 kızını öldürdü 

DIŞ HABERLER SERVİSİ 
Mısır'da erkek çocuk sahibi olamadığı için bunalıma giren Abdülnasır İbrahim 47 adlı müezzin, 7 kızını uykularında bıçakladı. Kızlardan 4'ü öldü, 3'ü de ağır yaralandı. İbrahim'in 18 yıllık eşi, olaydan önceki gün kocasıyla erkek çocuk konusunda tartışıp evi terk etmişti. Gözaltına alınan İbrahim, büyük üzüntü duyduğunu söyledi. 

Çekirgeler Kıbrıs'ı işgal etti 

DIŞ HABERLER SERVİSİ 
Kıbrıs Rum Kesimi, çekirgelerin istilasına uğradı. Önceki gün adanın güneybatı kıyılarında görülen binlerce büyük pembe çekirge, dün de iç bölgelere doğru yayıldı. Çiftçiler, seraları kapamaları ve tarlaları ilaçlamaları konusunda uyarıldı. Yetkililer, çekirgelerin Afrika'dan rüzg rlarla geldiğini tahmin ediyor. 

Helsinki'de 'Diplomatik genelev' 

CENK BAŞLAMIŞ Moskova 
Helsinki'deki Rusya Büyükelçiliği'ne bağlı Ticaret Ataşeliği'ne ait 3 dairenin 'genelev' olarak kullanıldığı ortaya çıktı. Rus Nezavisimaya gazetesi, Finlandiya polisinin geçen ay bu 3 eve düzenlediği baskında, birçok hayat kadınını gözaltına aldığını yazdı. Rus Ticaret Ataşesi Valeriy Şlyamin de, "Kiracıların özel hayatını inceleyecek halimiz yok" dedi. 


</TEXT>
</DOC>
