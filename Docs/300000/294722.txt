<DOC>
<DOCNO> 294722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sondun26.html </URL>
<DATE> 2004/12/04/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Talat Türkiye ile fikir ayrılığımız yok... 
</HEADLINE>
<TEXT>

     KKTC Başbakanı Mehmet Ali Talat, Türk hükümetiyle Kıbrıs konusunda herhangi bir fikir ayrılıkları bulunmadığını söyledi. 
     ''Türkiye'ye Kıbrıs Cumhuriyeti ni tanıma yönünde yapılan baskıların boşuna bir çaba olduğunu, bu davranışın mantıkla bağdaşmadığını'' ifade den Talat, ''Türkiye'nin çözümün sonucu olarak ortaya çıkacak yeni Kıbrıs haricindeki bir Kıbrıs ı tanımasının söz konusu olmadığını'' vurguladı. 
     Başbakan Talat, Bakanlar Kurulu toplantısına girerken yaptığı açıklamada, '' Kıbrıs Cumhuriyeti nin, Kıbrıslı Türklerin hiçbir katılımı olmadan, Kıbrıslı Türkleri hiçbir şekilde temsil etmeden, Kıbrıslı Türklere adeta düşmanca politikalar güderek yürütülen bir mekanizma olduğunu'' belirterek, ''bundan dolayı Kıbrıs Cumhuriyeti nin Türkiye tarafından tanınmasının mümkün olamayacağını'' kaydetti. 
     Talat, ''tanımanın, Türkiye'nin Kıbrıslı Türklere olan yükümlülüğünden dolayı değil, aynı zamanda Rum yönetiminin Türkiye'ye karşı yaptığı suçlamaların da ikrarı anlamına geleceğinden dolayı olamayacağını'' söyledi. 
     ''Türkiye, bütünlüklü çözümün sonucunda ortaya çıkacak yeni yapıyı hem garanti edecek, hem de tanıyacaktır'' diye konuşan Talat, KKTC Cumhuriyet Meclisi'nin de bu konuda aynı şekilde karar aldığını anımsattı. 
     Başbakan Talat, çözüm vizyonlarını korumaya devam ettiklerini, Kıbrıs sorunun çözülmesi gerektiğinin bilincinde olduklarını ifade ederek, üzerlerine düşeni yapmaya devam edeceklerini belirtti. 
     
</TEXT>
</DOC>
