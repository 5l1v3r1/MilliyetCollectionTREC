<DOC>
<DOCNO> 269725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/soneko07.html </URL>
<DATE> 2004/09/07/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
TESK'ten AB kriterleri uyarısı... 
</HEADLINE>
<TEXT>

     Türkiye Esnaf ve Sanatkarları Konfederasyonu'nun TESK AB'ye hazırlık konusunda yaptığı araştırmada, Türkiye'de kriterlere uyum için çıkması gereken yasa değişikliklerinin çok yavaş ilerlediği belirtildi. 
     Araştırmada, Türkiye'nin AB'ye adaptasyonu konusunda çok fazla eksiği bulunduğu, devletin, sivil örgütlerle ciddi, kalıcı ve sıkı işbirliğine gitmesi gerektiğine dikkat çekildi. 
     AB kriterlerine uyum için çıkarılan az sayıdaki yasanın uygulanmasında da sorunların sürdüğü de ifade edilen araştırmada, şu saptamalar yer aldı 
     ''AB üyeleri içinde enflasyonu, işsizlik oranı en yüksek, kişi başına düşen geliri en düşük, gelir dağılımı en bozuk ülke Türkiye. Yolsuzluk, rüşvet ve israf sorunu da sürüyor. İç ve dış borç yükü giderek altından kalkılamaz noktaya gidiyor. Türkiye bu görüntüden hızlı ve radikal değişikliklerle kurtulmak zorunda. 
     Devlet, AB için büyük önem taşıyan KOBİ'ler ve küçük girişimciler için finansal öneriler getirilmeli, pazarlama stratejileri oluşturmalı, AB üyesi ülkelerle, KOBİ ve esnaflararası işbirliğini ve uyumu geliştirecek girişimlerde bulunmalı.'' Araştırmada, ekonomik istikrarın ''bıçak sırtında'' olduğuna da işaret edilerek, ''En azından ekonomik politikalar konusunda geniş uzlaşma sağlanabilmiş değil. Devlet hala şeffaflıktan uzak'' denildi. 
     
</TEXT>
</DOC>
