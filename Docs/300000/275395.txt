<DOC>
<DOCNO> 275395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sontur23.html </URL>
<DATE> 2004/09/27/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Mimar Sinan'ın kafatası kayıp mı 
</HEADLINE>
<TEXT>

     Tarih araştırmacısı Cezmi Yurtsever, Mimar Sinan'ın kafatasının kayıp olduğunu ileri sürerek, türbenin açılmasını istedi. 
     Yurtsever, Mimar Sinan'ın Süleymaniye'deki türbesinin yanında yaptığı basın açıklamasında, ''1927 yılında başlayan bir proje kapsamında, 1930'lu yıllarda Türk ırkının standart formülünü çıkarmak için bir büyük çalışma yürütüldü'' dedi. 
     Projenin amacının ''Türk ırkının yassı ve uzun kafalı olduğunu ortaya çıkarmak'' olduğunu söyleyen Yurtsever, şöyle dedi 
     ''Bu proje kapsamında 1932 ve 1935 yıllarında Türkiye çapında binlerce mezar açıldı, kafatasları ölçüldü ve sonuçlar dosyalandı. 
     1935 yılı Ağustos ayında bir bilim heyeti buraya geldi. Türbeyi açtılar. 2 gün burada inceleme yapıldı. Mimar Sinan'ın kafatasıyla beraber Türk büyüklerinin kafataslarından bir müze kurulacaktı.'' 
     Mimar Sinan'ın türbesinin açıldığı, kafatasında inceleme yapıldığı ve inceleme için kafatasının götürüldüğünün o dönem bir gazetede de yer aldığını dile getiren Yurtsever, ''kafatasının yerine getirilmediği görüşündeyim'' diye konuştu. 
     Yurtsever, cumhuriyet savcısı ve bir bilim heyetince türbenin açılmasını ve kafatasının yerinde olup olmadığının kamuoyuna açıklanmasını istedi. 
     
</TEXT>
</DOC>
