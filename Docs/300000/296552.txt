<DOC>
<DOCNO> 296552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/soneko24.html </URL>
<DATE> 2004/12/10/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Portakal fiyatlarında düşüş... 
</HEADLINE>
<TEXT>

     İhracatın ve iç piyasada tüketimin yeterli olmaması nedeniyle portakal fiyatlarının düşmesinin üreticiyi perişan ettiği öne sürüldü. 
     Türkiye'nin önemli narenciye üretim merkezlerinden olan Antalya'nın Kale İlçesi'nde, portakalın fiyatı, geçen yıla göre düştü. Geçen yıl kilogramı 500 bin liradan satılan portakalın fiyatı, bu sezon 300 bin liraya indi. 
     Narenciye üreticisi Orhan Bayrakçı, AA muhabirine yaptığı açıklamada, Kale'de 15 yıl önce 12 bin dönüm olan portakal bahçesinin bugün 4 bin 800 dönüme düştüğünü söyledi. 
     Portakal fiyatlarının sürekli düşmesi ve kazançlı olmaktan çıkması nedeniyle üreticinin portakal ağaçlarını keserek ya seracılığa başladığını ya da turizm sektörüne yöneldiğini belirten Bayrakçı, şöyle konuştu 
     ''Her yıl portakal fiyatları düşüyor. Zarar eden üretici, portakal bahçesini keserek yerine sera yapmaktadır. Portakal bahçeleri her geçen yıl hızla azalmaktadır. Akdeniz sahil şeridinin her yöresinde aynı durum yaşanıyor. Portakal ihracatı durdu. Devlet, portakal ihracatına teşvik vermiyor. Eğer böyle giderse, üreticiye ve ihracata destek verilmezse on yıl sonra bu yörede portakal bahçesi kalmaz.'' 
     
</TEXT>
</DOC>
