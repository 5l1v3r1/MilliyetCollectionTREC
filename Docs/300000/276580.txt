<DOC>
<DOCNO> 276580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sontur13.html </URL>
<DATE> 2004/10/01/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Tacizlerden bıktı, hastaneye sığındı 
</HEADLINE>
<TEXT>

     
     IĞDIR, DHA 
     

IĞDIR'da yaşayan 24 yaşındaki kimsesiz kadın, tacizlerden bıkıp usanınca Devlet Hastanesi'ne sığındı. 
     Babası öldükten sonra Kars'tan Iğdır'a gelen Neşe Eşittir, burada bir süre yakınlarının yanında barındı. Iğdır'da tanıştığı Deniz Parim'le evlenen Neşe Eşittir'in evliliği de bir yıl kadar sürdü. Geçimsizlik yüzünden eşinden ayrılan Neşe Eşittir, yatacak yer bulamayınca Devlet Hastanesi'ne sığındı. Yaklaşık 6 aydır, gündüzleri hastanenin bahçesinde oturan, geceleri ise Acil Servis'te yatan Neşe Eşittir, "Kimsem yok. Mutsuz bir evlilik yaptım, dayanamayıp ayrıldım. Şimdi de ortada kaldım. İnsanların tacizinden kurtulmak için hastaneye sığındım. Ne param, ne de kimsem var. Bana kalacağım bir yer bulunmasını istiyorum'' dedi. 
     
</TEXT>
</DOC>
