<DOC>
<DOCNO> 289632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sonyas08.html </URL>
<DATE> 2004/11/17/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
'Kadını dövün iz bırakmayın' diye yazan imama 1 yıl 3 ay hapis 
</HEADLINE>
<TEXT>

     Mehmet ÇİFTÇİ İSPANYA, DHA 

İSPANYA'da bir mahkeme, İslam'da Kadın' adlı bir kitap yazan İmam Muhammed Kemal Mustafa'ya, Erkeği, aile içi şiddete teşvik ettiği' gerekçesi ile 1 yıl 3 ay hapis cezası verdi. Yazar İmam Muhammed Kemal Mustafa kitabında kadının nasıl dövülmesi gerektiğini detaylandırarak bunun mutlaka iz bırakmadan gerçekleşmesini savunuyordu. 
     Barcelona'daki mahkemede görülen davaya bakan hakim, İmam Muhammed Kemal Mustafa'nın yazdığı kitap ile kadın erkek eşitliğini hiçe sayarak bir cinsin diğer cinsten daha üstün olduğunu ispatlamaya çalıştığını açıkladı. İmam Mustafa'nın kitabındaki cümlelerle aile içi şiddeti de özendirdiği kanaatine varan İspanyol hakim kadın ile erkek arasındaki eşitliğin anayasal bir güvence olduğu ve bunun yayın yolu ile de olsa kimsenin bozamayacağını belirtti. 
     Böylece İspanya da ilk kez bir mahkeme cinsiyetler arasında ayrımcılık yapan bir kişiye hapis cezası vermiş oldu. Barcelona'nın Fuengirola kasabasında imamlık yapan Muhammed Kemal Mustafa "islamda kadın " adlı kitabı yayınladığında ülkedeki çok sayıdaki kadın dernekleri tarafından protesto edilerek dava açılmıştı. 
     
</TEXT>
</DOC>
