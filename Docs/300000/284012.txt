<DOC>
<DOCNO> 284012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sondun11.html </URL>
<DATE> 2004/10/28/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Florida'da korkulan oldu mu 58 bin seçim pusulası kayıp... 
</HEADLINE>
<TEXT>

     BBC 

Amerika Birleşik Devletleri posta idaresi müfettişleri, başkanlık seçimlerinin kilit önemdeki eyaleti Florida'da kaybolan 58 bin postayla seçim pusulasını bulmaya çalışıyor. 
     Miami yakınlarındaki Broward'da seçim yetkilileri, 2 Kasım'da bölgede olmayacak 60 bin kişiye yolladıkları formların sadece 2 bininin yerine ulaştığını söylüyor. 
     Amerikan posta idaresinden bir sözcü, '58 bin mektubun bir anda ortalıktan kaybolması hiç olası görülmüyor' dedi. 
     Posta idaresi, gönderildiği söylenen pusulaların gerçekten yollanıp yollanmadığını sorguladı. 
     Amerika Birleşik Devletleri'ndeki BBC muhabiri, kaybolan mektupların Florida'daki kuşkucu atmosferi daha da alevlendirdiğini aktarıyor. 
     2000 seçimlerinde aynı eyaletteki oy pusulası tartışması yeniden sayımı ve mahkemelerin devreye girmesini gerektirmiş seçim sonucunun açıklanması gecikmişti. 
     Muhabirimiz, başa baş geçmesi beklenen bu seçimlerde de çok az bir oy farkıyla karşılaşılırsa, bu seçimlerin de mahkemede sonuçlanmasını olası görüyor. 
     
</TEXT>
</DOC>
