<DOC>
<DOCNO> 291851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sonyas02.html </URL>
<DATE> 2004/11/24/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Ünlü yıldızların bilinmeyen yönleri... 
</HEADLINE>
<TEXT>

     Sinema, müzik ve podyum dünyasının birbirinden ünlü isimlerinin bugüne kadar duyulmamış birbirinden ilginç özellikleri bulunuyor. 
     Internetteki ''imdb'' sitesinde yer alan yıldız kimlik kartları, ünlülerin bilinmeyen özelliklerini gözler önüne seriyor. Buna göre, şöhretler ve ilginç özellikleri şöyle 
     Nicole Kidman Kelebekten korkan Kidman, nerede rengarenk bir kelebek görse kaçıyor. IQ'su 132 olan ''zeki'' Nicole, solak olmasına rağmen ''The Hours'' filmindeki yazar Virginia Woolf rolü için sağ eliyle yazmayı öğrendi. 
     Tom Cruise Rahiplik okuluna gittikten sonra fikir değiştiren sanatçı, okuldayken ''güreş'' takımındaydı. Güreş hayatı dizinden geçirdiği bir sakatlık yüzünden sona eren sanatçı, yazarken sağ, başka işleri yaparken sol elini kullanıyor. Dalgıçlık, skuba ve pilotluğa hevesli Cruise'un pilotluk brövesi ve özel uçağı var. 
     Naomi Campbell Podyumların hırçın güzeli Naomi Campbell burnundaki yara izini makyajla kapatıyor. 
     
     ÇÖPÇATAN HATTINDAN MEL'İ BULDU 

     Mel Gibson Avustralya asıllı aktör, eşiyle çöpçatan servisi kanalıyla tanıştı. Kısmetinin Mel Gibson olduğunu öğrenen genç kız yaşadığı şokun ardından ona ''evet'' dedi. Doğuştan tek böbreği olan oyuncunun bir özelliği de dindarlığı nedeniyle ağzına alkol koymaması. Yedi çocuk babası Gibson'ın evinin altında özel kilisesi bulunuyor. 
     Brad Pitt Lakabı ''pitbul'' olan ünlü oyuncunun ''Tibet'te Yedi Yıl'' adlı filmi yüzünden Çin'e girişi yasak. 
     Angelina Jolie Gariplikleriyle meşhur olan güzelin her geçen gün başka bir yönü ortaya çıkıyor. Bıçak koleksiyonu bulunan Jolie'nin diğer hobisi ölüleri inceleyen bilim dalı. 
     Jennifer Lopez Ünlü sanatçı alkol kullanmıyor. 
     
     ŞEKERİ DE VAR, ASTIMI DA... 

     Sharon Stone Bir at kazasından kalan boynundaki yara izini kıyafetlerle kapatan Stone, birçok rahatsızlığa sahip. Astım ve şeker hastası olan oyuncunun kafeine de alerjisi var. 
     Britney Spears Doğuştan sarışın şarkıcının belinde melek dövmesi bulunuyor. 
     George Clooney Müzmin bekar oyuncu, evini ''Max'' adlı domuzla paylaşıyor. 
     Nicholas Cage Oscarlı aktör, 1989'da çevirdiği ''Vampirin Öpücüğü'' adlı filmde canlı canlı bir hamam böceğini yedi. 
     Madonna Ünlü şarkıcının IQ'su 140. 

     
</TEXT>
</DOC>
