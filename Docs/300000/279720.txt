<DOC>
<DOCNO> 279720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/soneko18.html </URL>
<DATE> 2004/10/13/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansı 134 puanlık artışla tamamladı... 
</HEADLINE>
<TEXT>

     İMKB Bileşik Endeksi 1. seansta, dünkü 2. Seans kapanışına göre 134.22 puan artışla 22,424.08 puandan kapandı. 
     Hisse senetlerinin ortalama değer artışı yüzde 0.60 oldu. 
     İlk yarıyı 22,520.48 puandan geçen endeks, seans içinde en düşük 22,248.08, en yüksek 22,589.23 puanı gördü. 
     Seans sonunda mali endeks 181.00 puan artışla 30,343.61 puana, sanayi endeksi 190.34 puan artışla 20,561.54 puana ve hizmetler endeksi 89.50 puan artışla 12,284.27 puana yükseldi. 
     Böylece, önceki kapanışa göre, mali grup hisseler ortalama yüzde 0.60, sanayi grubu hisseler ortalama yüzde 0.93 ve hizmet grubu hisseler ortalama yüzde 0.73 değer kazandı. 
     1. seansta işlem gören toplam 289 hisse senedinden 206'sı değer kazandı, 39'u değer kaybetti, 44 hissenin fiyatında değişiklik olmadı. 
     Seansta, 395 trilyon 522 milyar 502 milyon liralık işlem hacmi oluştu. 
     1. seansta, Doğan Holding, İhlas Holding, Dyo Boya, İş Gayrimenkul Yatırım Ortaklığı ve Desa Deri en çok işlem gören hisse senetleri olarak belirlendi. 
     Çukurova Grubu'nun İMKB'de işlem gören hisselerinin sıraları, son gelişmelere ilişkin olarak BDDK, TMSF ve ilgili şirketlerden açıklama istenilmesi nedeniyle geçici olarak işleme kapatıldığından, Yapı ve Kredi Bankası, Turkcell, Yapı Kredi Gayrimenkul Yatırım Ortaklığı, Yapı Kredi Sigorta, Yapı Kredi Finansal Kiralama, Yapı Kredi Koray GYO ve Kaplamin tahtalarında işlem yapılmadı. 
     
</TEXT>
</DOC>
