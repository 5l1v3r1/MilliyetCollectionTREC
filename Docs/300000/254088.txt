<DOC>
<DOCNO> 254088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sondun39.html </URL>
<DATE> 2004/07/09/ </DATE>
<TIME> 20.35 </TIME>
<AUTHOR>  </AUTHOR>
<HEADLINE>
Arap ülkeri İsrail duvarının yıkılmasını istiyor 
</HEADLINE>
<TEXT>

     Arap ülkeleri, gelecek hafta BM Genel Kurulu'na başvurarak, İsrail'in Batı Şeria'da inşa ettiği güvenlik duvarını yıkması için çağrıda bulunmasını isteyecek. 
     Arap Birliği'nin BM'deki temsilcisi Büyükelçi Yahya Mahmassani, Lahey Uluslararası Adalet Divanı'nın, duvarın uluslararası hukuka aykırı olduğuna karar vermesiyle ilgili olarak şunları söyledi 
     ''Bu karar, İsrail'e duvarı yıkma ve daha ileri gitmekten vazgeçmesi çağrısı yapıyor. İsrail uluslararası hukuku ihlal ediyor ve Genel Kurul'un bu konuyla ilgilenmesi çağrısı yapılacak.'' Mahmassani, Arap ülkelerinin ya bugün ya da pazartesi günü, mahkeme kararının uygulanması için Genel Kurul'un toplanmasını talep eden mektuplar göndereceğini bildirdi. 
     BM Sözcüsü Stephane Dujarric, Genel Sekreter Kofi Annan'ın mahkeme kararını Genel Kurul'a gönderdiğini belirterek, ''Genel Sekreter, bundan sonra ne yapılacağına üye ülkelerin karar vermesi gerektiğine inanıyor'' dedi. 
     
</TEXT>
</DOC>
