<DOC>
<DOCNO> 254083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sondun34.html </URL>
<DATE> 2004/07/09/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Saddam'ın avukatları Bush'a başvurdu 
</HEADLINE>
<TEXT>

     Saddam Hüseyin'in avukatları, devrik Irak liderinin tarafsız bir ülkeye gönderilmesi için ABD Başkanı George Bush'a başvurdu. 
     20 kişilik avukat grubunda bulunan Ziad el Hasawneh, gönderdikleri mektupta, Irak'ta güvenlik olmamasından ötürü, Saddam Hüseyin ile İsviçre veya Avusturya'da görüşmelerinin sağlanmasını talep ettiklerini belirtti. 
     Hasawneh, AP'ye yaptığı açıklamada, Saddam Hüseyin'in ve yargılanan diğerlerinin kefalet karşılığı serbest bırakılmalarını da istedi ve ''isteklerimizin yerine getirilmesi için her kapıyı çalacağız'' dedi. 
     Bu isteklerinin yerine getirilip getirilmemesi olasılığı konusunda da Hasawneh, ''Yalnızca umut edebiliyoruz. Savunmasını yapmak istediğimiz bir kişi var ve elimizden gelen tüm çabayı göstermek zorundayız'' dedi. 
     
</TEXT>
</DOC>
