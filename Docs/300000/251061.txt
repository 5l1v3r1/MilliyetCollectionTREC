<DOC>
<DOCNO> 251061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sondun13.html </URL>
<DATE> 2004/06/26/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Bakuba'da IİDYK bürosuna saldırı 3 ölü, 2 yaralı... 
</HEADLINE>
<TEXT>

     Irak'ın Bakuba şehrinde direnişçiler, 2 siyasi parti bürosuyla bir hükümet binasına saldırı düzenledi. 
     Irak İslam Devrimi Yüksek Konseyi IİDYK bürosuna RPG ile yapılan saldırıda 3 parti üyesi öldü, 2 kişi yaralandı. 
     Yine bu sabah direnişçiler, Bakuba'daki bir hükümet binasına saldırı düzenledi. Amerikan ordusu 1. Piyade Tümeni'nden Neal O'Brien, korumaların saldırıya ateş açarak karşılık verdiğini, çatışmada 4 saldırganın öldüğünü söyledi. 
     Bakuba'daki diğer saldırı ise geçici hükümetin Başbakanı İyad Allavi'nin partisinin bürosuna yapıldı. Büroya patlayıcı madde atıldığı, saldırıda ölen-yaralanan olmadığı bildirildi. 
     Bu arada, Erbil'de bomba yüklü bir araçla Irak Kürdistan Demokrasi Partisi'ne IKDP bağlı kültür bakanlığına düzenlenen saldırıda, Kültür Bakanı Ahmet Muhammed'in bir korumasının öldüğü bildirildi. 
     Muhammed'in konvoyunun gelmesinden çok kısa bir süre önce bina önüne bomba yüklü aracın park edilmesiyle düzenlenen saldırıda, Muhammed ile 5 korumanın da yaralandığı bildirilmişti. 
     
</TEXT>
</DOC>
