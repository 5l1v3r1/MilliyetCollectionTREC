<DOC>
<DOCNO> 268441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/soneko20.html </URL>
<DATE> 2004/09/02/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Saray Halı'dan 10 milyon dolarlık ihracat... 
</HEADLINE>
<TEXT>

     Kayseri'nin Develi ilçesinde bulunan Saray Halı, bu yıl içerisinde 10 milyon dolar tutarında halı ihraç etti. 
     Saray Halı Fabrikası Müdürü Nadir Yürüktümen, yılın 8 ayında ABD, Avrupa ülkeleri, Ortadoğu, Rusya ve Türk Cumhuriyetlerine 10 milyon dolar tutarında halı ihraç ettiklerini söyledi. 
     Yürüktümen, ''şu anda 38 ülkeye halı ihraç ediyoruz. Yıl sonu hedefimiz 12 milyon dolar halı ihraç edilmesi. Kalitemizi sürekli yeniliyoruz'' dedi. 
     Türkiye'nin ilk kaymaz halısını ürettiklerini belirten Nadir Yürüktümen, 2005 yılında 240 yeni desenli halı üretilmesinin planlandığını belirterek, şu bilgileri verdi 
     ''Türkiye'nin ilk kaymaz halısını biz ürettik. Saçaksız ve overloksuz halılarımız da büyük ilgi gördü. Gelecek yıl 240 yeni renk ve desende halı üreteceğiz. Oteller ve sosyal tesisler ile evlerinde duvardan duvara halı kaplamak isteyenler için, açık ve kapalı uçları bir arada olan yeni bir modelimizi piyasaya çıkartacağız. Bu halımız da Türkiye'de ilk kez üretilmiş olacak.'' 
     
</TEXT>
</DOC>
