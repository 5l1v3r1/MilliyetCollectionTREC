<DOC>
<DOCNO> 299573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sonspo38.html </URL>
<DATE> 2004/12/21/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Çaykur Rizespor Kupada da iddialıyız... 
</HEADLINE>
<TEXT>

     Çaykur Rizespor, Türkiye Kupası ikinci kademede, yarın sahasında Kocaelispor ile yapacağı maçın hazırlıklarını tamamladı. 
     Teknik direktör Rıza Çalımbay, Kocaelispor ile zorlu bir maç yapacaklarını belirterek, ''Bu maça takımımızın çok iyi konsantre olması lazım. Bunun için uğraşıyoruz'' dedi. 
     Kocaelispor'un deneyimli, Birinci Lig oyuncularından kurulu bir takım olduğunu ifade eden Çalımbay, ''Bizim için çok zor bir karşılaşma olacak. Çünkü Kocaelispor'un kaybedeceği birşey yok. Onlar kupadan çok Birinci Süper Lig'e çıkmayı düşünüyorlar. Herkes bizi favori gösteriyor. Biz de bu işin bilincindeyiz. Kesinlikle konsantrasyonumuzu bozmuyoruz. Kupada da iddialıyız'' dedi. 
     Öte yandan, Çalımbay yönetiminde Mehmet Cengiz Tesisleri'nde yapılan çalışmaya, İbrahim Ba dışında tüm futbolcular katıldı. 
     Antrenman sırasında sağ bileği burkulan Okan, çalışmayı yarıda bıraktı. Okan'ın yarınki karşılaşmada görev alıp alamayacağı, maç saatinde belli olacak. 
     Çaykur Rizespor'un Kocaelispor karşılaşmasına, Zdravkov, Kürşat, Bashir, Ahmet, Cem baki, Koray, Ünal, Fahri, Serkan özdemir, Zafer ve Murat Sözkesen muhtemel 11 ile çıkması bekleniyor. 
     
</TEXT>
</DOC>
