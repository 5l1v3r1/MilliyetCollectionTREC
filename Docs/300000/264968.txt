<DOC>
<DOCNO> 264968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sondun28.html </URL>
<DATE> 2004/08/20/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Irak polisi, Hz. Ali Türbesi'ne girdi... 
</HEADLINE>
<TEXT>

     Irak polisi, Necef'teki Hz. Ali Türbesi'ne girdi. Türbe'de 400 kişiyi yakalandığı bildirildi. 
     Bir hükümet yetkilisi, türbeye giren Irak polisinin 400 kişiyi yakaladığını, ancak Şii lideri Mukteda Sadr'ı bulamadığını kaydetti. 
     Yetkili, Sadr'ın ülkenin siyasi sürecine hala katılma şansı olduğunu söyledi. 
     Bu arada, El Cezire televizyonunda konuşan Sadr'ın yardımcısı Şeyh Ahmed Şeybani, polisin türbenin kontrolünü ele aldığı yönündeki hükümet açıklamasını yalanladı ve türbede polisin olmadığını ileri sürdü. 
     Irak İçişleri Bakanlığı sözcüsü Sabah Kadhim ise CNN televizyonuna yaptığı açıklamada, türbede yakalanan milis sayısının 500 olduğunu belirtti. Kadhim, Sadr'ın ABD ordusunun türbeye yaptığı baskından gece yarısı kaçmış olabileceğini belirtti. 

     
</TEXT>
</DOC>
