<DOC>
<DOCNO> 288228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/magazin/amag.html </URL>
<DATE> 2004/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan'dan 'doğa' dostu bir reklam 
</HEADLINE>
<TEXT>


Opet'in son reklamında, 'animasyon bir ayı' Tarkan'ı kurtarıp izleyenlere şu mesajı veriyor Doğayı koruyun, o da sizi korusun 

ALİ'CE Ali Eyüboğlu 

Tarkan, Opet'le yaptığı 2 yıllık sponsorluk anlaşması uyarınca son reklam filminde oynayıp, 2005'te çıkacak İngilizce albümü için Amerika'ya gitti. 
Megastarın oynadığı bu en ilginç reklam da, önceki gün yayına girdi. Sürekli İstanbul'u arayıp, tepkileri soran Tarkan'ın son reklamını izlememiş olanlar için, filmi şöyle özetleyelim 
Bolu dağlarında 'pikap'ıyla dolaşan Tarkan'ın yolunu, kar ve fırtınanın etkisiyle kopan bir ağaç keser. Ağaçı yoldan kaldırmaya güçü yetmez, çaresizdir. Soğuktan titremeye başlayan Tarkan'ın imdadına, bir ayı yetişir. Ayı, 'Buralar da bizden sorulur' edasıyla Tarkan'ın yerinden kıpırdatamadığı ağacı bir hamleyle kaldırıp, yolu açar. Ardından ekrana şu mesaj düşer 
"Doğayı koruyun, o da sizi korusun." 

Ağaç heba edilmedi 
Medina Turgul DDB'nin hazırlayıp, Quentin Master'in yönettiği reklam, doğaya saygıdan yola çıkarak Opet'in yeni ürünü Ultra Eurodiesel'in çevreci yönünün vurgulandığı başarılı bir çalışma. 
İzleyenleri doğayı korumaya davet eden film için bir ağaçın heba edilip - edilmediği de merak konusu. Aldığımız bilgiye göre reklamı hazırlayanlar, çekimlerde kullanacakları ağaç için Orman Genel Müdürlüğü'ne başvurdu. Ormancılar da, yüksek gerilim hattında kesilmesi zorunlu ağaçlardan birini kesip, ekibe teslim etti. 
Reklamı izleyip, "Tarkan rol arkadaşı ayıdan korkmadı mı " diye düşünüp, merak edenler de olabilir. 
Reklamda Tarkan'a yol açan ayı, gerçek değil, animasyon. 


</TEXT>
</DOC>
