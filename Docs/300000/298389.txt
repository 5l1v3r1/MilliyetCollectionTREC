<DOC>
<DOCNO> 298389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/siyaset/siy07.html </URL>
<DATE> 2004/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İlana soruşturma 
</HEADLINE>
<TEXT>


ANKARA Milliyet 


Ankara Cumhuriyet Başsavcılığı, International Herald Tribune ve Le Monde gazetelerinde "Türkiye'deki Kürtler ne istiyor " başlığıyla yayımlanan ve eski DEP'li milletvekillerinin de imza attığı ilanla ilgili soruşturma başlattı. 
Adalet Bakanlığı, 9 Aralık'ta IHT'de yayımlanan ilana ilişkin gazete kupürlerini, konu hakkında inceleme yapması için Ankara Başsavcılığı'na gönderdi. 
Bu konuda görevlendirilen Basın Savcısı Kürşat Kayral da soruşturma başlattı. 

Yalanlamışlardı 
İlanda, Türkiye'nin Kıbrıs'ta Türkler için talep ettiklerinin Türkiye'de Kürtler tarafından da talep edildiği belirtilmişti. Alınan tepki üzerine eski DEP'liler açıklama yaparak, "Türkiye Kürtlerinin ezici çoğunluğu, federatif çözümlerin çağımıza uygun olmadığını düşünüyor" demişti. 


</TEXT>
</DOC>
