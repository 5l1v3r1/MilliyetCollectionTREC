<DOC>
<DOCNO> 270796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sonyas10.html </URL>
<DATE> 2004/09/10/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Bebeğinize masaj yapın... 
</HEADLINE>
<TEXT>

     Masajın bebekler üzerinde olumlu etkilerinin yanı sıra, bebekle yakınlaşmada da güçlü bir iletişim yolu olduğuna dikkat çekildi. 
     Atatürk Üniversitesi A.Ü Tıp Fakültesi Fiziksel Tıp ve Rehabilitasyon Anabilim Dalı Başkanı Prof. Dr. Kazım Şenel, bebeklere yapılacak masajların bebeğin atikliği artırdığını, kilo almayı hızlandırıp, deprasyonu azalttığını söyledi. 
     Masajın bebekle duygusal bağı güçlendiren bir iletişim yolu olduğunu ifade eden Prof. Dr. Şenel, düzenli bir masajın bebeği sakinleştirici ve rahatlatıcı etkisi olduğunu, bedensel ve ruhsal gelişimini de olumlu etkileyeceğini anlattı. 
     Masajın yalnızca bebek ile yapan kişi arasında bir bağ oluşturmakta kalmayacağını, dolaşım sistemini aktive ederek kalbin iş yükünü azalttığını, solunum ve sindirim sistemini daha etkin hale getirdiğini belirten Prof. Dr. Şenel, şöyle devam etti 
     ''Dokunma ve masaj stres hormonlarının düzeyini azaltır, bağışıklık sistemini güçlendirir, akyuvarların sayısı artar. Beyin dalgalarını olumlu yönde etkiler. Sakin uyku sağlayacağı gibi ağrıyı azaltır. Masaj bebeğin daha sosyal olmasını da sağlar.'' Bebeklere masaj yapılmadan önce ellerin ılık suyla yıkanmasını öneren Prof. Dr. Şenel, bebeğin masaja olumlu karşılık vermediği takdirde bu durumun ertelenmesi gerektiğini belirtti. 
     Prof. Dr. Şenel, bebeklere beslenme saatinden 1- 1.5 saat sonrası masaj yapılmasını en uygun zaman olarak önerdi. 
     
</TEXT>
</DOC>
