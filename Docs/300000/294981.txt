<DOC>
<DOCNO> 294981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/son/sonspo15.html </URL>
<DATE> 2004/12/05/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Sakarya Kayseri'ye şans tanımadı 4-2 
</HEADLINE>
<TEXT>

     Süper Lig'de son sırada bulunan Sakaryaspor, alt sıralardan kurtulmaya çalışan Kayserispor'u 4-2 mağlup ederek 3 puana ulaştı. Yeşil-siyahlılar bu sonuçla puanını 10'a çıkardı ve Kayserispor 11 puanda kaldı. 
     Maça Sakaryaspor hızlı başladı. İlk 15 dakikadaki etkili oyunuyla konuk ekibi baskı altına alan Sakaryaspor, aradığı gollere çabuk ulaştı. 
     4. dakikada Kayserisporlu Kamber'in sol taraftan ceza alanı içine gönderdiği topa çıkan kaleci Oumar, uygun pozisyondaki Balalı'dan önce topa sahip olarak tehlikeyi önledi. 
     5. dakikada Sakaryasporlu Burak'ın sağ taraftan havalandırdığı topa Fatih Ceylan kafayla vurdu. Bu oyuncunun vuruşunda, kaleye giden topu Kayserispor defansı son anda kornere gönderdi. 
     7. dakikada Sakaryasporlu Ragıp'ın sol çaprazdan ceza alanı içine gönderdiği topa Aydın sert vurdu. Kaleci Metin'i geçen meşin yuvarlak, yan direğe çarparak Kayserispor ağlarına gitti 1-0 
     13. dakikada Sakaryasporlu Burak'ın sol kanattan ceza alanı içine gönderdiği topu, Kayserisporlu Mehmet Akıcı ters bir vuruşla kendi kalesine attı 2-0 
     20. dakikada Sakaryasporlu Mesut'un Balalı'ya yaptığı hareketi hakem faul olarak değerlendirdi. Serbest vuruşu Mehmet Akıcı kullandı. Bu oyuncunun ceza alanına havadan gönderdiği topu kaleci Omuar elinden kaçırdı. Levent'in uygun pozisyondaki vuruşunda top auta çıktı. 
     32. dakikada Müslim'in sağ taraftan kullandığı korner atışında topu iyi takip eden Kayserisporlu Mehmet Akıcı, yerden bir vuruşla topu kaleci Oumar'ın sağından Sakaryaspor ağlarına gönderdi 2-1 
     38. dakikada Kayserisporlu Ali Turan'ın orta sahadan Sakaryaspor ceza alanına gönderdiği pasta Balalı, uygun pozisyonda kontrol ederek vurduğu topu auta attı. 
     41. dakikada Burak'ın ceza alanının dışında Kayserisporlu Ali Turan tarafından düşürülmesini hakem serbest vuruş olarak değerlendirdi. Mesut'un kullandığı serbest vuruşta top rakip oyunculara çarparak Kayserispor ağlarına gitti 3-1 
     İlk yarı 3-1 Sakaryaspor'un üstünlüğüyle sona erdi. 

     
</TEXT>
</DOC>
