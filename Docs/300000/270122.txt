<DOC>
<DOCNO> 270122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sonspo19.html </URL>
<DATE> 2004/09/08/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
James eşek kadar olamadı 
</HEADLINE>
<TEXT>

     İngiliz medyası, Avusturya maçında 2 dakikada 2 gol yiyen milli file bekçileri James için inanılmaz haberler yapıyor. Bulvar gazetesi The Sun, Avusturya maçında yediği goller için James'i ilginç bir deneyle eleştirerek Mavis isimli eşeğin bile kaleyi daha iyi koruyacağını yazdı. 
     Bütün gazeteler hatalı gol yiyen James'i günah keçisi ilan ederek, kaleciyi yerden yere vurdu. Bunların arasında The Sun yine öne çıktı. The Sun, 73. dakikada Ivanschitz'in çektiği şutu vücudunun altından kaçıran James'i sıradışı bir yolla eleştirdi. 
     Şutun hızını ve açışını hesaplatan gazete 22 metreden 109 km hızla yapılan vuruşu Doğu Londra Spor Stadı'nda bir futbolseverin şutuyla yeniden yarattı. Ancak kalede bu defa Mavis adlı bir eşek vardı Gazete, deneyi şöyle açıkladı 
     "Mavis, ahmak James'in içeriye aldığı topu arka toynaklarıyla uzaklaştırdı. Anlaşılan Londra'da iki direğin arasına konulacak daha yetenekli isimler var." İnternetteki forumların birinde ayrıca "Felaket" lakaplı James ile ilgili şu mesaj bırakıldı "İdama karşıyım. Fakat James'i baltalayarak idam edelim derseniz bu ilkemden vazgeçebilirim." 
     
</TEXT>
</DOC>
