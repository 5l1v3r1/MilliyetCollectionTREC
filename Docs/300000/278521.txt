<DOC>
<DOCNO> 278521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sontur70.html </URL>
<DATE> 2004/10/08/ </DATE>
<TIME> 20.19 </TIME>
<AUTHOR>  </AUTHOR>
<HEADLINE>
AKOM, 2 bin 499 su baskını ihbarı alındığını bildirdi. 
</HEADLINE>
<TEXT>

     İstanbul Büyükşehir Belediyesi Afet Koordinasyon Merkezi AKOM , sağanak yağış nedeniyle sabah saatlerinden akşam saat 18.00'e kadar 2 bin 499 su baskını ihbarı alındığını bildirdi. 
     AKOM'dan yapılan yazılı açıklamada, İstanbul'u 2 gündür etkisi altına alan sağanak yağışın şiddetini kaybettiği belirtilerek, yağışların sabah saatlerinde İstanbul'u terk edeceğinin tahmin edildiği kaydedildi. 
     Yağışın başlamasıyla birlikte alarma geçen İstanbul Büyükşehir Belediyesi ekiplerinin, dün gece ve gün boyunca gelen ihbarları değerlendirdiği, yollarda oluşan su birikintilerini tahliye ettiği ifade edilen açıklamada, bu sabah saatlerinde Üsküdar, Beşiktaş, Sarıyer, Kadıköy, Gaziosmanpaşa ve Eyüp bölgelerinde etkili olan yağışta bazı ev ve işyerlerinin alt katlarını su bastığı bildirildi. 
     Açıklamada, ihbarlar doğrultusunda İtfaiye, Yol Bakım ve Onarım Müdürlüğü ile İSKİ ekiplerinin olaylara müdahale ettiği vurgulanarak, sabah saatlerinden başlayarak akşam saat 18.00'e kadar 2 bin 499 su baskını ihbarı alındığı, su baskınlarına 1895 kişilik personel ve 1 araçla müdahale edildiği belirtildi. 
     AKOM'un açıklamasına göre, dün ve bugün saat 17.00'ye kadar metrekareye düşen toplam yağış miktarları şöyle 
     Büyükçekmece 32.5-64.5 kg, Balmumcu 23.7-101.2 kg, Beykoz 23.4-117.7 kg, Çamlıca 15.6-68 kg, Darlık 5.8-27.4 kg, Elmalı Kavacık 24-104 kg, Erenköy 18.3-31 kg, İstinye 41.3-148.3 kg, Levent 16-165 kg, Münzevi Fatih 8.6-66.6 kg, Ömerli 17-.4 kg ve Terkos 27.5-40.9 kg. 
     
</TEXT>
</DOC>
