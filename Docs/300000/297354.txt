<DOC>
<DOCNO> 297354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/sontur24.html </URL>
<DATE> 2004/12/13/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Siste sollayarak 10 kişinin ölümüne neden olan tanker şoförü tutuklandı 
</HEADLINE>
<TEXT>

     Balıkesir'in merkeze bağlı Pamukçu Beldesi'nde dün meydana gelen trafik kazasında hayatını kaybeden 10 kişi, Selimiye Köyü'nde toprağa verildi. 
     Kazada hayatını kaybeden Nurdan Dündar, Gürkan Şahan, Zeynep Şahan, Kaniye Deniz, Hamdi Deniz, Arif Dede, Osman Sevinç, Firdevs Avcı, Tahir Avcı ve Şakir Turgut'un cenazeleri, Balıkesir SSK Hastanesi ve Devlet Hastanesi morgundan alınarak araçlarla Selimiye Köyü'ne getirildi. 
     Cenazeler, ailelerinin görmesi için ayrı ayrı kendi evlerine götürülürken, Alihikmetpaşa İlköğretim Okulu 8 A sınıfı öğrencisi Nurdan Dündar'ın 13 cenazesi evinin önüne getirildiğinde arkadaşları ve yakınları gözyaşlarına boğuldu. 
     Nurdan'ın, annesi Zeynep ve babası İsmail Hakkı Dündar güçlükle ayakta dururken, dedeleri Sadettin Önder ve Murat Dündar torunlarının fotoğrafını öperek gözyaşı döktü. Sınıf arkadaşı Bilge Köse, cenaze boyunca arkadaşının fotoğrafını taşıdı. 
     Kazada annesi Zeynep Şahan ile birlikte yaşamını yitiren Balıkesir 100. Yıl Endüstri Meslek Lisesi öğrencisi Gürkan Şahan'ı 17 da son yolculuğunda öğretmenleri ve öğrenci arkadaşları yalnız bırakmadı. 
     Selimiye Merkez Camii'nde kılınan 10 ayrı cenaze namazının ardından, cenazeler köy mezarlığında toprağa verildi. Cenaze törenine, çevre köyler ile Balıkesir'den binlerce kişi katıldı. 
     
     KAMYON ŞOFÖRÜ TUTUKLANDI 
     Bu arada, cenazelerin toprağa verildiği sırada, 10 kişinin ölümüne neden olduğu gerekçesiyle adliyeye sevk edilen tanker şoförü Mücatel Demirtaş tutuklanarak, Balıkesir Cezaevi'ne gönderildi. 
     Bölge Trafik Müdürlüğü ekipleri, hatalı sollama yaparak kazaya neden olan kamyon şoförü Demirtaş'ı 8'de 8 kusurlu bulmuştu. 
     İzmir istikametine giden Mücatel Demirtaş 27 yönetimindeki 34 AN 9930 plakalı tanker, Balıkesir-İzmir karayolunun 15. kilometresinde hatalı sollama nedeniyle, merkeze bağlı Selimiye Köyü'nden Balıkesir'e giden Şakir Turgut'un 34 kullandığı 10 M 00386 plakalı minibüse çarpmıştı. 
     
</TEXT>
</DOC>
