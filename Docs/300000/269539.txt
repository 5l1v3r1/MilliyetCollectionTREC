<DOC>
<DOCNO> 269539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sontur24.html </URL>
<DATE> 2004/09/06/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Bazı üniversitelerde kayıtlar başladı... 
</HEADLINE>
<TEXT>

     Üniversitelere ve yurtlara kayıtlar, başladı. 
     Üniversitelere kayıtlar, 15 Eylül Çarşamba gününe kadar sürecek. Bu süre içinde her fakülte için farklı kayıt tarihleri belirlendiğinden, adayların, ÖSS yerleştirme sonuç belgelerinde belirtilen tarihte, kazandıkları fakülteye başvurmaları gerekiyor. 
     Üniversite adayları ellerine ÖSS yerleştirme sonuç belgeleri ulaşmamış olsa bile kazandıkları üniversiteye başvurarak kayıt yaptırabilecekler. 
     Belirlenen süre içinde kayıt yaptırmayan adaylar haklarını kaybedecek. 
     
     ERCİYES ÜNİVERSİTESİ 
     Kayseri Erciyes Üniversitesi'nde EÜ , kayıtlar sırasında öğrencilere ücretsiz ferdi kaza sigortası yaptırıldığı bildirildi. 
     EÜ Öğrenci İşleri Daire Başkanı Ahmet Gümüşsoy, AA muhabirine yaptığı açıklamada, üniversitelerine 2004-2005 eğitim döneminde, 8 bin 500 öğrencinin kayıt yaptıracağını söyledi. 
     Yeni kayıt yaptıracaklarla birlikte öğrenci sayılarının 30 bini aşacağını belirten Gümüşsoy, şu bilgileri verdi 
     ''Kayıtlar, Kayseri'de merkez yerleşkedeki Sabancı Kültür Sitesi'nde, Nevşehir'de İktisadi ve İdari Bilimler Fakültesi'nde, Yozgat'ta ise Mühendislik ve Mimarlık Fakültesi ile Meslek Yüksek Okulu'nda yapılıyor. Öğrencilerin kayıt merkezlerine rahat ulaşımını sağlamak için bazı şehirlerarası otobüs firmaları ile anlaştık. Merkez yerleşkedeki kayıt merkezimizde 75 personel görev yapıyor. Bütün evraklarını tamamlayan öğrencilerin kayıtları ortalama 1 dakikada yapılıyor. İnternetten ön kayıt yaptıran öğrenciler, kayıt sırasında doldurmaları gereken evrakları daha önceden doldurdukları için diğer öğrencilerden daha kısa sürede kayıt yaptırabiliyorlar.'' Gümüşsoy, bu yıl ilk kez öğrencilerine ferdi kaza sigortası yaptırdıklarını belirtti. 
     
     ONSEKİZ MART ÜNİVERSİTESİ 
     Çanakkale Onsekiz Mart Üniversitesi ÇOMÜ , Anafartalar Yerleşkesi Spor Salonu'nda kurulan kayıt masalarında, Sağlık Yüksek Okulu Ebelik Bölümü'nü kazanan Şerife Çelmeli'nin kaydını yapan Rektör vekili Prof. Dr. Ali Osman Öztürk, öğrenciye çeşitli hediyeler verdi. 
     Bu yıl, 5 bin 300 öğrencinin üniversitelerinin çeşitli fakülte, yüksekokul ve meslek yüksek okullarına kayıt yaptıracağını ve öğrenci sayılarının 16 bin 500'e ulaştığını söyledi. Öğrencilerimize en iyi şekilde eğitim- öğretim vermeyi amaçlıyoruz.'' Öte yandan, Garanti Sigorta ile ÇOMÜ arasındaki anlaşma gereğince, yeni kayıt yaptıran öğrencilere 1 yıllık ferdi kaza sigortası yapıldı. 
     
     TRAKYA ÜNİVERSİTESİ 
     Trakya Üniversitesi TÜ Rektör Yardımcısı Prof. Dr. Nizamettin Şenköylü, Güllapoğlu Yerleşkesi Menza Binası'nda, Mühendislik-Mimarlık Fakültesi Bilgisayar Mühendisliği'ni kazanan Zeynep Akata ve Fen-Edebiyat Fakültesi Kimya Bölümü'nü kazanan Simla Çobanoğlu'nun kayıtlarını yaptı. 
     TÜ'de kayıtların 15 Eylül'de sona ereceği belirtilen açıklamada, cumartesi ve pazar günü de devam edecek kayıtlar sırasında TÜ Öğrenci İşleri Daire Başkanlığı'nın tüm personelinin hizmet vereceği kaydedildi. 
     TÜ'ye bu yıl 9 bin 50 öğrencinin kaydı yapılacak. TÜ'de akademik yıl 27 Eylül'de başlayacak. 
     
     ULUDAĞ ÜNİVERSİTESİ 
     Uludağ Üniversitesi'nden UÜ yapılan yazılı açıklamaya göre, UÜ merkez yerleşkesinde yer alan fakülte ve yüksekokullarının kesin kayıt işlemleri, Mediko-Sosyal Merkez Binası kayıt merkezinde, Eğitim Fakültesi'nin Güzel Sanatlar ve Beden Eğitimi bölümleri, İlahiyat Fakültesi, Devlet Konservatuarı ve Sosyal Bilimler Meslek Yüksekokulu, Yalova ile ilçelerindeki yüksek okulların kesin kayıtları ise, 06-15 Eylül tarihleri arasında kendi birimlerinde gerçekleştirilecek. 
     Mediko Sosyal Yemekhanesi'nde oluşturulan ve 101 kişinin görev aldığı merkezde, evraklarını eksiksiz şekilde tamamlayan öğrenciler, kayıtlarını 2-3 dakika içinde yaptırabiliyor. 
     
</TEXT>
</DOC>
