<DOC>
<DOCNO> 258568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sontur07.html </URL>
<DATE> 2004/07/27/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Gezmeye gittiği komşusu tecavüz etti 
</HEADLINE>
<TEXT>

     
     OSMANİYE, DHA 

     

OSMANİYE'de yaşayan 35 yaşındaki Cahide Kahraman, nikahsız eşi Ramazan Çakmak ile gezmeye gittiği komşusu Bekir Omuş'un tecavüzüne uğradığını iddia etti. 
     Cahide Kahraman'ın iddiasına göre, 52 yaşındaki Ramazan Çakmak ile nikahsız eşi Cahide Kahraman, tek başına yaşayan 55 yaşındaki komşuları Bekir Omuş'un evine gezmeye gitti. Tek başına yaşayan Omuş, Ramazan Çakmak ile içki içmeye başladı. Çakmak, aldığı alkolün etkisiyle sızınca, Bekir Omuş, arkadaşının eşi Cahide Kahraman'ı bir odaya kapatıp tecavüz ederek dövdü. 
     İlerleyen saatlerde kendine gelen eşiyle birlikte eve dönen Kahraman, Cumhuriyet Savcılığı'na suç duyurusunda bulundu. Cinsel ilişkiye girdiği doktor muayenesiyle belirlenen Cahide Kahraman, "Kocam sızınca, Bekir beni odaya kapatıp tecavüz etti. Ardından da olayı kimseye atlatmamam için dövdü. Kendisinden şikayetçiyim'' dedi. 
     İddia üzerine gözaltına alınan Bekir Omuş "Ramazan ile eşi Cahide evime oturmaya geldi. Yaklaşık 2 saat sohbet ettikten sonra evden ayrıldılar. Tecavüz iddiası söz konusu değil'' diyerek kendisini savundu. 

     
</TEXT>
</DOC>
