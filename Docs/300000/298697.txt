<DOC>
<DOCNO> 298697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sondun10.html </URL>
<DATE> 2004/12/18/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Suriye, Lübnan'daki birliklerini yeniden konuşlandırdı 
</HEADLINE>
<TEXT>

     Suriye'nin, Lübnan'daki bazı birliklerini yeniden konuşlandırdığı bildirildi. 
     Lübnan ordusundan yapılan açıklamada, Suriye'nin, Beyrut ve kuzey Lübnan'daki üç kilit noktadan birliklerini çektiği ve bunları doğu Lübnan'a konuşlandırdığı kaydedildi. 
     Açıklamada, Suriye birliklerinin çekildiği yerlerin Beyrut'taki uluslararası havaalanı, Şiilerin çoğunlukta olduğu Şam'ın güney bölgesi ve Lübnan'ın kuzeyindeki bir bölge olduğu belirtildi. 
     Suriye'nin, bu birlikleri Suriye-Lübnan sınırı yakınındaki Bekaa Vadisi'ne konuşlandırdığı kaydedildi. 
     Lübnan'daki askeri ve güvenlik varlığı yüzünden uluslararası baskı altında bulunan Suriye'nin, bu ülkede 14 bin askeri bulunuyor. 
     
</TEXT>
</DOC>
