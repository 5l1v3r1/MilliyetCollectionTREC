<DOC>
<DOCNO> 268478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sonsiy11.html </URL>
<DATE> 2004/09/02/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Dışişleri Bakanlığı'nda olağanüstü terör toplantısı... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, son dönemde dünya çapındaki terör eylemleri ve Türk vatandaşlarına yönelik saldırılarla ilgili olarak, bakanlık birimleri ve ilgili kurum yetkilileriyle olağanüstü bir toplantı düzenliyor. 
     Dışişleri Bakanlığı'nda bugün kısa bir süre içinde başlaması beklenen toplantıda, Irak'ta Türk kamyon şoförlerine saldırılar ve son olarak 3 Türk vatandaşının öldürüldüğüne ilişkin haberler, Fransız gazetecilerin rehin alınması ve bu ülkedeki diğer rehin alma olayları, Kuzey Osetya'daki rehine krizi gibi terör eylemleri ele alınacak. 
     Toplantıya, bakanlık ilgili birimlerinin üst düzey yetkililerinin yanı sıra bakanlık dışından bazı ilgili kurumların da katılacağı bildirildi. 
     
</TEXT>
</DOC>
