<DOC>
<DOCNO> 259362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/son/sonspo34.html </URL>
<DATE> 2004/07/30/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
İnter, Mihayloviç'i renklerine bağladı... 
</HEADLINE>
<TEXT>

     İtalya'nın Birinci Lig Serie A takımlarından FC İnter, Sırp savunma oyuncusu Sinisa Mihayloviç'i renklerine bağladı. 
     FC İnter'in resmi web sayfasında bugün yapılan duyuruda, düne kadar SS Lazio'da top koşturan Mihayloviç'in FC İnter ile bir yıllık bir sözleşme imzalamış olduğu belirtildi. 
     FC İnter Başkanı Giacinto Facchetti, Mihayloviç'in de kadroya dahil edilmesiyle siyah-mavili ekibin daha da güçlendiğini ifade ederek, ''Mihayloviç, büyük bir futbolcu. Hocamız Mancini'nin isteği üzerine, onu da transfer ettik. Kadromuza dahil olmasının, ekibimize büyük bir katkı olduğunu düşünüyorum'' dedi. 
     İnterli oyunculardan Dejan Stankoviç de eski takım arkadaşı Mihayloviç'in kendilerine katılmasını büyük bir sevinçle karşıladığını söyledi. 
     Stankoviç, ''Sinisa yıllardır İtalya'da oynuyor. Üstlendiği rolü en iyi şekilde yerine getirdiği kanıtlamış büyük bir oyuncu'' diye konuştu. 
     
</TEXT>
</DOC>
