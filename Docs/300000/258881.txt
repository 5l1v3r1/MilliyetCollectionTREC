<DOC>
<DOCNO> 258881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/ekonomi/eko07.html </URL>
<DATE> 2004/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye asgari ücrette yedi AB'liden önde 
</HEADLINE>
<TEXT>


GÜVEN ÖZALP Brüksel 

Asgari ücret uygulamasının geçerli olduğu 18 Avrupa Birliği AB üyesi ve 3 aday ülkede yapılan bir araştırma bu alanda ülkeler arasında ciddi farklılıklar olduğunu ortaya koydu. AB'nin istatistik kurumu Eurostat'ın yaptığı çalışma, AB üyeleri arasında en düşük brüt asgari ücretin 121 euro ile Letonya'da, en yükseğinin ise 1403 euro ile Lüksemburg'da olduğunu gösteriyor. Türkiye, 240 euroluk brüt asgari ücret oranıyla diğer aday ülkeleri ve AB üyelerinden 7'sini geride bırakıyor. 

Adayların da önünde 
Araştırmada en yüksek brüt asgari ücret uygulanan ülkeler Lüksemburg 1403 euro , Hollanda 1265 euro ve Belçika 1186 euro olarak sıralanıyor. Aday olan Bulgaristan'da uygulanan brüt asgari ücret 61 euro olarak belirlenirken, Romanya'da bu rakam 69 euro ile sınırlı kalıyor. Türkiye 21 ülke arasında 12. sırada yer alıyor. Türkiye'deki brüt asgari ücret uygulaması üye ülkelerden 7'ssini geride bırakıyor. Bu alanda önüne geçtiği AB üyeleri ise şunlar Çek Cumhuriyeti 207 euro , Macaristan 191 euro , Polonya 171 euro , Estonya 159 euro , Slovakya 148 euro , Litvanya 125 euro , Letonya 121 euro . 


</TEXT>
</DOC>
