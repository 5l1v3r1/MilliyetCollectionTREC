<DOC>
<DOCNO> 270881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/yazar/asik.html </URL>
<DATE> 2004/09/11/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Rektör davası 
</HEADLINE>
<TEXT>


İstanbul Üniversitesi Rektörü Kemal Alemdaroğlu ile ilgili tartışmalarda YÖK cephesinin görüşlerini dün Prof. Ülkü Azrak'tan dinledik... 
YÖK üyesi Profesör Ülkü Azrak, Rektör Alemdaroğlu hakkındaki şik yetler üzerine YÖK Denetleme Kurulu'nun soruşturma başlattığını... Rektör Alemdaroğlu'nun yargı kararlarını uygulamadığı ve YÖK'ü yanılttığı sonucuna vardığını, kendisinin bu konudaki savunmasını aldığını, o yüzden başka savunmaya gerek görülmediğini anlattı... 
YÖK Alemdaroğlu'nu görevden alma kararına mı varmıştı Prof. Azrak dedi ki 
- Biz Alemdaroğlu'nu görevden alıp almamayı oylamadık. Biz sadece Denetleme Kurulu Raporu'nun Cumhurbaşkanı'na sevkini oyladık ve 6'ya karşı 12 oyla kabul ettik. 
Prof. Alemdaroğlu ise biri hariç tüm yargı kararlarını zamanında ya da biraz gecikerek mutlaka uyguladığını söylüyor... 
Son karar Cumhurbaşkanı'nın... 
Bu arada dikkat buyrun... İki ayda iki laik kurumda ciddi bölünme başgösteriyor. Önce Yargıtay sonra YÖK... Tartışmalarda hedefe dinci kesimin diş bilediği isimler oturtuluyor... 

Meclis Başkanı Bülent Arınç, İzmir'in kurtuluşunu kutlama mesajında Atatürk'ten söz etmiş. 
Lütfetti, İzmir'e girerken Atatürk'ü yanına aldı demek... 

Mumcu'nun sitemi Almanya Freiburg'da hukuk çalışmaları yapan Profesör Ahmet Mumcu'nun yanına yaklaşan kişilerin kendilerini "Hizbullahçı" diye tanıtarak "Türkiye'de ayağını denk al" şeklinde tehdit ettiklerini yazmıştık. Prof. Mumcu dün sitemk rdı 
- Biliyor musunuz, dedi, zina konusunda hemen her gün gazeteci arkadaşlar telefon edip görüş alıyor. Hatta tren kazası için bile telefon açtılar. Ne var ki tehdit edilmemle hiçbir gazeteci ilgilenmedi... 
Karlsruhe Başkonsolosu Erhan Gök ve Alman makamları duruma el koymuş. Ama Ahmet Mumcu'yu en çok bizim basının ilgisizliği üzmüş. 

Referans Başbakan Tayyip Erdoğan'ın14 Temmuz 1996'da Milliyet'teki sözleri 
Referansım İslamdır. Referansımıza ters bir şey yapmak ve yaşamak istemiyoruz... 
İktidar olduktan sonra Erdoğan'ın değiştiği varsayıldı Medya zorla yeni ve çağdaş bir Erdoğan imajı yarattı 
Ne var ki o eski kimlik ve kişilik sık sık su yüzüne vuruyor... Örneğin zina konusu.. Yalnız biz değil.. Avrupalılar da zina konusunda Erdoğan'ın dinsel referanstan hareket ettiğini düşünüyor... 
Tatsız ve gereksiz bir tartışma ilişkileri zorluyor... 
Daha da önemlisi.. Erdoğan "kadının onuru"na bağladı zina cezasını... 
Bu nedenle AB'den vazgeçmeyeceğine göre... Erdoğan yarın geri adım atacak. O zaman ne olacak Avrupa hatırına kadının onurundan vazgeçmiş mi olacağız Onursuz bir duruma düşmeyecek mi iktidar ve ülke 

9 11 Fahrenheit CNN Türk hoş bir jest yaptı Michael Moore'un "9 11 Fahrenheit" filmini bizlere sinemalarda vizyona girmesinden bir gün önceden izletti... Sonra da şık bir kokteylde filmi tartıştık... Mutlaka izlemenizi salık veririz... 
George W. Bush'un seçimindeki ince oyunlar. 
Bush ailesinin Bin Ladin ailesiyle yakın iş ilişkileri... 
11 Eylül'de Florida'da ilkokulu ziyaret eden George Bush'un İkiz Kuleler'in vurulmasını hiçbir şey olmamış gibi algılaması... 
İkiz Kuleler'e sabotajın ertesinde bütün hava alanları kapatılmışken Bin Ladin ailesinin uçakla Amerika'dan uzaklaştırılması. 
13 Eylül günü, sabotajdan iki gün sonra George W. Bush'un, Suudi Arabistan'ın Washington Büyükelçisi'yle akşam yemeğinde buluşması... 
11 Eylül'den hemen sonra Bush yönetiminin Irak'a saldırmaya niyetlenmesi ama inandırıcı olmayacağı için önce Afganistan'ı vurması... Amerikan şirketlerinin bu savaştan kazancı... Kirli hesaplar... 
Fakir gençleri orduya almak için düzenlenen kampanyalar. 
Amerikan halkına korku salmalar, bol bol söylenen yalanlar... 
Irak halkına yönelik eziyetler. Katliamlar... 
Belge ve kanıtlarıyla beyaz perdede... Bu arada ABD yönetimini böylesine mahkum eden bir filmin gösterimine izin verilmesi demokrasinin işlerliği adına alkışlanacak bir durum. Onu da kaydedelim. 



</TEXT>
</DOC>
