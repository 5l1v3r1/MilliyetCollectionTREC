<DOC>
<DOCNO> 287001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/spor/spo03.html </URL>
<DATE> 2004/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hagi'den ültimatom 
</HEADLINE>
<TEXT>


Galatasaray Teknik Direktörü'nün, Diyarbakırspor maçının ardından Hakan Şükür ve Necati ile başbaşa görüşüp, "Sizi tanıyamadım. Hemen toparlanın" dediği öğrenildi 


Golcülere uyarı 
SARI - Kırmızılı takımın bu sezonki gollerinin büyük çoğunluğuna imzasını koyan Hakan Şükür ve Necati Ateş'in, Diyarbakırspor maçından sonra Hagi tarafından uyarıldığı öğrenildi. Rumen çalıştırıcının, "Sizi bu maçta tanıyamadım. Ne oldu böyle Oturup kendi futbolunuzu kendiniz yorumlayın. Bu sezon ilk defa bu kadar etkisiz bir görüntü çizdik" dediği iddia edildi. 

Kulübe tehditi 
HAGİ'NİN futbolcularıyla yaptığı son toplantıda da çok sinirli olduğu öğrenildi. Genç teknik adam herkese sert mesajlar verip, "Kazanmak için savaşmak ve gol atmak gerekir. Bunu yapamazsak asla istediğimiz noktalara gelemeyiz. Bu futbolu bir daha izlemek istemiyorum. Bize yakışmayan bir görüntü. İşini ciddiye almayanlar kendini kulübede bulur" yorumunu yaptı. 

10 zirvesi 

GALATASARAY'DA Sebat ve Diyarbakır önünde sergilenen kötü futbolun ardından transfer yeniden gündeme geldi. İkinci Başkan ve Futbol Şube Sorumlusu Ergun Gürsoy ile yardımcısı Fatih Gökşen'in, 10 numara transferi için zirve yaptığı ve kolları sıvadığı öğrenildi. Başkan Özhan Canaydın'ın da şampiyonluk için her türlü fekadarlığı yapmaya hazır olduğu açıklandı. 


</TEXT>
</DOC>
