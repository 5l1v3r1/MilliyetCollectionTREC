<DOC>
<DOCNO> 284273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/spor/spo06.html </URL>
<DATE> 2004/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolun kalp yarası 
</HEADLINE>
<TEXT>


Brezilya Ligi takımlarından Sao Caetano'nun defans oyuncusu Paulo Sergio, Sao Paulo maçının ikinci yarısında kalp krizi geçirerek sahada hayatını kaybetti 


Hastaneye yetişemedi 
BREZİLYA'DA futbol yasa büründü. 1. Lig takımlarından Sao Caetano'nun defans oyuncusu Paulo Sergio de Oliveira Silva maç sırasında yaşama veda etti. Sao Paulo ile oynanan maçın ikinci yarısında sahada kalp krizi geçiren Paulo Sergio fenalaşarak kendini kaybetti. Yıldız futbolcu, yapılan tüm müdahalelere karşın hastaneye yetiştirilemeden hayata gözlerini yumdu. 

Üçüncü kez yaşanıyor 
GEÇEN yıl Kamerun - Fransa Konfederasyon Kupası maçında ölen Kamerunlu MarcVivien Foe ve bu yıl ocak ayında Portekiz Birinci Ligi'nde Benfica - Guimaraes arasındaki mücadelede yaşamını yitiren Macar futbolcu Miklos Fehrer'in ardından, Sergio'nun ölümü futbol dünyasında derin üzüntü yarattı. Ünlü yıldız Romario, takım arkadaşı için sahada gözyaşı döktü. 


</TEXT>
</DOC>
