<DOC>
<DOCNO> 294185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sonspo10.html </URL>
<DATE> 2004/12/02/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
NBA... Hidayet sevindi, Mehmet kendi rekorunu kırdı... 
</HEADLINE>
<TEXT>

     ABD Profesyonel Basketbol Ligi'ne NBA , 11 maçla devam edildi. 
     Hidayet Türkoğlu'nun takımı Orlando Magic'in, sahasında Toronto Raptors'u 129-108 yendiği maçta Magic, attığı 129 sayıyla sezonun en yüksek sayısına ulaştı. Mehmet Okur'un formasını giydiği Utah Jazz'ın, İbrahim Kutluay'ın takımı Seattle Supersonics'e 129-119 yenildiği maçta Jazz, bu sezon potasında en fazla sayı gören 2. takım oldu. 
     Normal süresi 110-110 biten Jazz-Supersonics maçında Mehmet Okur, attığı 25 sayıyla sezonun en yüksek rakamına ulaştı. Okur, 33 dakika forma giydiği karşılaşmada 5 ribaunt ve 2 asistlik başarılı bir performans sergileyerek, takımının en skorer 2. oyuncusu oldu. 
     Okur, 2 sayılık atışlarda 11'de 8, 3 sayılık atışlarda 1'de 1 ve serbest atışlarda 6'da 6 isabet bularak yüksek bir isabet oranı yakaladı. 
     Jazz'da Carlos Boozer, 36 sayı, 6 ribaunt ve 3 asist, Matt Harpring ise 15 sayı, 9 ribaunt ve 4 asistle oynamasına karşın takımlarının yenilgisini engelleyemediler. 
     İbrahim'in kadroda yer almadığı Supersonics'te, rakip potaya gönderdiği 38 sayıyla maçın en skorer oyuncusu olan Ray Allen, 2 ribaunt aldı ve 7 de asist yaptı. 23 sayı, 2 ribaunt ve 1 asistle oynayan Rashard Lewis ile birlikte 21 sayı, 7 ribaunt ve 1 asistlik performansıyla pota altında etkili olan Vladimir Radmanoviç, galibiyete katkı sağladı. 
     
     HİDAYET 13 ATTI, MAGIC SEZONUN EN YÜKSEK SAYISINA ULAŞTI 

     Hidayet Türkoğlu'nun bu yıl transfer olduğu Orlando Magic, sahasında Toronto Raptors'u 129-108 yendi. 
     Hidayet, 27 dakika forma giydiği maçta 13 sayı, 3 ribaunt ve 1 asistlik performansıyla takımda çift haneli rakamlara ulaşan 8 oyuncudan biri oldu. 
     Hidayet, 2 sayılık atışlarda 7'de 4, 3 sayılık atışlarda 5'te 1 ve serbest atışlarda 2'de 2 isabet buldu. 
     Magic'te 23 sayı, 4 ribaunt ve 9 asistlik performans sergileyen Steve Francis ile birlikte 15 sayı atan ve 20 ribauntla sezonun en yüksek rakamına ulaşan Dwight Howard, takımın farklı skorlu galibiyetinde etkili oldu. 
     Raptors'ta ise Vince Carter 21 sayı, 3 ribaunt ve 3 asistle takımının en skorer oyuncusu oldu. Rafer Alston 16 sayı, 3 ribaunt ve 6 asistle oynadığı maçta Jalen Rose 15 sayı, 2 ribaunt ve 3 asistlik performans sergiledi ancak yenilgiyi engelleyemedi. 
     Ligde günün diğer maçlarında alınan sonuçlar şöyle 
     Boston Celtics-Milwaukee Bucks 101-100 Washıngton Wizards-New Jersey Nets 95-68 New York Knicks-Memphis Grizzlies 90-82 Sacramento Kings-New Orleans Hornets 94-81 Chicago Bulls-Los Angeles Lakers 92-84 San Antonio Spurs-Philadelphia 76'ers 105-72 Phoenix Suns-Cleveland Cavaliers 120-101 Minnesota Timberwolves-Golden State Warriors 107-99 Los Angeles Clippers-Indiana Pacers 88-76 
     
</TEXT>
</DOC>
