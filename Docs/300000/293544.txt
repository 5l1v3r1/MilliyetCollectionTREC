<DOC>
<DOCNO> 293544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sontur24.html </URL>
<DATE> 2004/11/30/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Fındıkzade'de piknik tüpüyle bankaya soygun girişimi .. 
</HEADLINE>
<TEXT>

     Bomba görüntüsü verdiği piknik tüpüyle Fatih'te girdiği bir banka şubesinden 3 milyar lira para isteyen bir kişi, olay yerine gelen polislerce yakalandı. 
     Millet Caddesi üzerindeki Dışbank Fındıkzade Şubesi'ne giren Hakan Atbin 33 , bomba görüntüsü verdiği piknik tüpüyle banka personelini tehdit ederek 3 milyar lira para istedi. 
     Görevlilerin lafa tutarak oyaladığı Atbin, olay yerine gelen polislerce etkisiz hale getirilerek gözaltına alındı. 
     Atbin'in, Gaziosmanpaşa Karadeniz Mahallesi'ndeki evinde hazırladığı ve İETT otobüsüne binerek çuval içinde olay yerine getirdiği düzeneğin de, piknik tüpünün üzerine yerleştirilmiş akvaryum motoru ve kablolardan oluştuğu, ancak herhangi bir patlayıcı özelliği bulunmadığı belirlendi. 
     Bekar olduğu belirtilen Atbin'in şifai sorgusunda, özel bir güvenlik şirketinde çalışırken işsiz kaldığını, yaklaşık 3 milyar lira borcu bulunduğunu ve bu borcu ödemek için soygun yapmayı planladığını söylediği öğrenildi. 
     Öncelikle Şehremini Polis Merkezi'ne götürülen Hakan Atbin, daha sonra Asayiş Şube Müdürlüğü ekiplerine teslim edildi. 

     
</TEXT>
</DOC>
