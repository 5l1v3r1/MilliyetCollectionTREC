<DOC>
<DOCNO> 260286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sonspo31.html </URL>
<DATE> 2004/08/03/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
8 ülkenin milli takımlarında revizyona gidildi... 
</HEADLINE>
<TEXT>

     Futbolda Dünya Kupası Avrupa Eleme Grubu karşılaşmaları öncesinde, toplam 8 ülke teknik direktör değişikliğine gitti. 
     Portekiz'in evsahipliğini yaptığı Euro-2004'ün ardından başarısızlığa uğrayan ülkelerden Hollanda, Bulgaristan, Almanya, Fransa, İtalya, Hırvatistan, İspanya ve İsveç, teknik direktörlerinin görevlerine son verdi. 
     Hollanda'da Dick Advocaat'ın yerine Marco van Basten, Bulgaristan'da Plamen Markov'un yerine Hristo Stoichkov, Almanya'da Rudi Völler'in yerine Jürgen Klinsmann, Fransa'da Jacques Santini'nin yerine Raymond Domenech, İtalya'da Giovanni Trapattoni'nin yerine Marcello Lippi, Hırvatistan'da Otto Bariç'in yerine Zlatko Krancjar, İspanya'da Inaki Saez'in yerine Luis Aragones, İsveç'te de Tommy Söderberg yerine Roland Andersson göreve getirildi. 
     İngiltere Futbol Federasyonu'nda ortaya çıkan seks skandalı sonrasında ise teknik direktör Sven Goran Ericsson oa zor günler geçiriyor. İsveçli teknik adamın da görev bırakması beklenirken, yerine gelecek isim konusunda ise bir netlik bulunmuyor. 
     
</TEXT>
</DOC>
