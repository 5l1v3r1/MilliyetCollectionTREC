<DOC>
<DOCNO> 281005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/son/sonspo14.html </URL>
<DATE> 2004/10/17/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Fenerbahçe ara vermeden Lyon maçının hazırlıklarına başladı... 
</HEADLINE>
<TEXT>

     Gaziantepspor'u deplasmanda 1-0 yenen Fenerbahçe, Avrupa Şampiyonlar Ligi'nde 19 Ekim Salı günü Fransa'nın Olympıque Lyon takımıyla sahasında yapacağı maçın hazırlıklarına ara vermeden başladı. 
     Samandıra Tesisleri'ne yapılan antrenmanda dünkü maçta ilk 11'de forma giyen oyuncular, antrenör Roland Koch yönetiminde tesislerin yanındaki ormanda ve sahada koşu yaptıktan sonra havuzda çalıştılar. 
     Diğer oyuncular ise koşunun ardından dar alanda maç yapıp, kanat organizasyonları üzerinde durdu. 
     
     ALEX YEDEKLERLE ÇALIŞTI 

     Brezilya'dan gece yarısı İstanbul'a dönen Alex De Souza da antrenmanda yer aldı. 
     Brezilyalı futbolcu, dünkü maçta yer almayan futbolcularla birlikte antrenman yaptı. 
     
     BREZİLYALILARDAN TERCÜMAN ALİ'YE DOĞUM GÜNÜ 

     Brezilyalı futbolcular, tercümanları Ali'nin doğum gününü sahada ilginç bir şekilde kutladılar. 
     Futbolcular, kafasında yumurta kırdıkları Ali'yi daha sonra una buladılar. 
     
     DAUM'UN BASIN TOPLANTISI 

     Teknik Direktör Christoph Daum, Olympıque Lyon maçıyla ilgili yarın basın toplantısı yapacak. 
     Alman çalıştırıcının, Fenerbahçe Şükrü Saracoğlu Stadı'nda saat 11.30'da yapacağı toplantıda, futbolculardan Luciano ve Tuncay da yer alacak. 
     Sarı-lacivertlilerin yarın saat 18.00'de Samandıra Tesisleri'nde yapacağı antrenmanın ise ilk 15 dakikası basına açılacak. 
     Olympıque Lyon Teknik Direktörü Paul Le Guen'in ise yarın saat 13.30'da Conrad Otel'de basın toplantısı düzenleyeceği bildirildi. Lyon, maç öncesi son antrenmanını akşam saatlerinde Fenerbahçe Şükrü Saracoğlu Stadı'nda yapacak. 
     
</TEXT>
</DOC>
