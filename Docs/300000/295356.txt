<DOC>
<DOCNO> 295356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sonyas19.html </URL>
<DATE> 2004/12/06/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Çin'den Nike reklamına yasak 
</HEADLINE>
<TEXT>

     Çin Hükümeti, Amerikan basketbol yıldızı LeBron James'in geleneksel Çin giysileri içindeki çizgi film karakteriyle Kung-fu yaptığı reklam filmini yasakladı. 
     "Korku Odası" adını taşıyan reklam filmi geçtiğimiz ay yerel televizyonlarda ve ulusal spor kanalında gösterilmişti. 
     Çin Radyo ve Televizyon ve Film Kurumu'ndan yapılan açıklamada, reklam filmlerinin yayınladığı ülkelerin hassasiyetlerini dikkate alması gerektiği hatırlatıldı. 
     Açıklamada, Çinli izleyicilerin reklam filmine tepki gösterdikleri belirtildi. 
     Filmde, Amerikalı basketbol oyuncusu James, çizgi film karakterleri olan Çinli bir Kung-Fu hocası, geleneksel Çin giysileri içindeki iki kadını ve kutsal bir sembol olarak kabul edilen bir çift ejderhayı yere seriyor. 
     Çinli yetkililer, reklam filminde neyin Çin değerlerine hakaret ettiği konusuna açıklık getirmediler. 
     Ancak bir yabancının çizgi film karakteri de olsa Çinlileri yenmesinin halk arasında rahatsızlık yarattığı belirtiliyor. 
     Nike yetkilileri, Çin Yönetimi'nin kararına saygılı olduklarını açıkladılar. 
     Çin Hükümeti, Mayıs ayında televizyon programlarında İngilizce kelimelerin kullanılmasını yasaklamıştı. 
     
</TEXT>
</DOC>
