<DOC>
<DOCNO> 262480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sonspo37.html </URL>
<DATE> 2004/08/11/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
"12 Dev Adam" Almanya yolcusu... 
</HEADLINE>
<TEXT>

     A Milli Erkek Basketbol Takımı, 2005 Avrupa Şampiyonası Eleme Grubu maçları hazırlıkları için yarın Almanya'ya gidecek. 
     Basketbol Federasyonu'ndan yapılan açıklamada, 25 Temmuz'dan bu yana İstanbul'da hazırlıklarını sürdüren millilerin, 2 haftalık kamp ve hazırlık maçları oynamak üzere yarın öğleden sonra Frankfurt'a gideceği bildirildi. 
     Milli takım, 1 hafta boyunca Rodenborg'ta çalıştıktan sonra 19 Ağustos'ta özel bir turnuvaya katılmak için Bamberg kentine geçecek. Türkiye burada Letonya, Fransa ve Almanya ile birer hazırlık maçı oynayacak. 
     Milliler, 22 Ağustos'ta yeniden Rodenborg'a geçtikten sonra 25 Ağustos'ta yurda dönecek. 
     
     KADRODA DEĞİŞİKLİK 
     Milli takımın Almanya kampına 2 yeni oyuncu dahil edildi. 
     ABD'ye dönecek olan Engin Atsür ile Erkan Veyseloğlu kadrodan çıkarılırken, Rasim Başak ile Oğuz Savaş kamp kadrosuna alındı. 
     A Milli Takım'ın Almanya kampında şu isimler yer alıyor 
     Hidayet Türkoğlu, Kerem Tunçeri, İbrahim Kutluay, Mehmet Okur, Ender Arslan, Hüseyin Demiral, Serkan Erdoğan, Barış Ermiş, Rasim Başak, Fatih Solak, Kerem Gönlüm, Cevher Özer, Valentin Pastal, Semih Erden, Cenk Akyol, Oğuz Savaş. 
     
</TEXT>
</DOC>
