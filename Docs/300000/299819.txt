<DOC>
<DOCNO> 299819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sondun50.html </URL>
<DATE> 2004/12/22/ </DATE>
<TIME> 17.53 </TIME>
<AUTHOR>  </AUTHOR>
<HEADLINE>
İsrail askerleri Han Yunus'a girdi 2 Filistinli öldü 
</HEADLINE>
<TEXT>

     İsrail askerlerinin, Gazze Şeridi'ndeki Han Yunus mülteci kampına düzenlediği baskında 2 Filistinlinin öldüğü bildirildi. 
     İsrail ordusu ve görgü tanıklarının verdiği bilgiye göre, 2 Filistinli, İsrail askerlerinin mülteci kampına düzenlediği baskında çıkan çatışmada öldü. 
     İsrail ordusu, bu baskının havan topu atış bölgelerinin imha edilmesi için düzenlendiğini belirtti. 
     İsrail ordusunun geçen hafta aynı mülteci kampına düzenlediği baskında 11 Filistinli ölmüştü. 
     Öte yandan, üçüncü Filistinlinin, Gazze Şeridi'nin kuzey sınırındaki tel örgüden geçmeye çalışırken öldürüldüğü kaydedildi. 
     Batı Şeria'da bugün, güvenlik duvarı inşasında çalışan bir İsrailli bir Filistinli tarafından öldürülmüştü. 
     
</TEXT>
</DOC>
