<DOC>
<DOCNO> 297925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sonsiy16.html </URL>
<DATE> 2004/12/15/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Erdoğan, Brüksel'e gitti... 
</HEADLINE>
<TEXT>

     Başbakan Recep Tayyip Erdoğan, AB 17 Aralık zirvesi öncesinde görüşmelerde bulunmak üzere özel bir uçakla saat 16.15'de Brüksel'e gitti. 
     Başbakan Erdoğan'ı Esenboğa Havalimanı'ndan, Devlet Bakanı ve Başbakan Yardımcısı Abdüllatif Şener ve diğer yetkililer uğurladı. 
     Erdoğan ile birlikte Devlet Bakanı Beşir Atalay, Maliye Bakanı Kemal Unakıtan, bazı milletvekilleri ve bürokratlar da Brüksel'e gitti. 
     Başbakan Erdoğan'ı taşıyan özel uçağın Avusturya'dan kiralandığı öğrenildi. Avusturya'nın üzerine ''Türkiye Cumhuriyeti'' yazıp jest yaparak gönderdiği uçak, 44 yolcu kapasitesine sahip. MD83 tipindeki özel yapım uçakta, 2 kişilik bir yatak odası ve banyo bulunuyor. 
     Erdoğan, hareketinden önce Esenboğa Hava Limanı'nda TOBB Başkanı Rifat Hisarcıklıoğlu ile yaklaşık 10 dakika süren bir görüşme yaptı. 
     
</TEXT>
</DOC>
