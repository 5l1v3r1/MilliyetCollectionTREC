<DOC>
<DOCNO> 289760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sondun08.html </URL>
<DATE> 2004/11/18/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
FORBES'a göre, fiyatına oranla en hızlı otomobiller listesi 
</HEADLINE>
<TEXT>

     Bülent Keneş 

ABD'de finans ve ekonomi çevrelerine hitap eden Forbes dergisi, bulundukları fiyat aralığı içerisinde, saatte 0'dan 60 mil hıza en kısa sürede ulaşan otomobillerin listesini yayınladı. 
     Sadece hızlanma süresi kriterinin uygulanması durumunda listeye hep yüksek fiyatlı otomobillerin egemen olacağını kaydeden Forbes, bu nedenle listeyi belirli fiyat aralıklarında satışa sunulan otomobiller arasında yapmayı tercih ettiklerini yazdı. 
     Forbes'in listesinde yer alan en düşük fiyat aralığı olan 20-30 bin dolara satılan otomobiller arasında 0'dan 60 mil hıza 4,4 saniyede çıkan Mitsubishi Lancer Evolution RS ilk sırada yer alırken, 250 bin dolar ve üstü fiyattan satılan otomobiller arasında 2,9 saniye ile Saleen S7 model otomobil ilk sıraya yerleşti. 
     Forbes'in listesinde yer alan ve bulundukları fiyat aralıkları içerisinde 0'dan 60 mil hıza en kısa sürede ulaşma bakımından performansı yüksek diğer otomobiller ise şunlar 
     
- 30-40 bin dolar Mitsubishi Lancer Evolution 4,4 saniye ve Subaru Impreza WRX Sti 4,7 saniye . 
     - 40-50 bin dolar Chevrolet Corvette coupe 4,1 saniye . 
     - 50-60 bin dolar Chevrolet Corvette convertible 4,8 saniye . 
     - 60-70 bin dolar Mercedes-Benz SLK55 AMG 4,9 saniye . 
     - 70-80 bin dolar Porsche 911 Carrera SRS 4,6 saniye . 
     - 80-90 bin dolar Dodge Viper SRT-10 3,9 saniye . 
     - 90-100 bin dolar Maserati Spyder Cambiocorsa ve Panoz Esperante 3,3 saniye . 
     - 100-250 bin dolar Ford GT 3,3 saniye . 
     - 250 bin dolar ve üstü Saleen S7 2,9 saniye . 


     
</TEXT>
</DOC>
