<DOC>
<DOCNO> 291245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sontur63.html </URL>
<DATE> 2004/11/22/ </DATE>
<TIME> 20.14 </TIME>
<AUTHOR>  </AUTHOR>
<HEADLINE>
Bilezikleri için öldürüldü... 
</HEADLINE>
<TEXT>

     Sivas'ın Şuşehri İlçesi'nde bir kadının, bilezikleri için boğazından şişlenerek öldürüldüğü bildirildi. 
     Suşehri Devlet Hastanesi'nde tedavi gören bir yakınını ziyaretten dönen 52 yaşındaki Mümine Yazıcı, kimliği henüz belirlenemeyen kişi tarafından, Bahçeşehir Kooperatif Evleri'ndeki dairesinde boğazından şişlenerek öldürüldü. 
     Eve geldiğinde eşinin cesediyle karşılaşan emekli imam Şaban Yazıcı, polise başvurdu. 
     Polis yetkilileri, olumsuz hava koşulları nedeniyle elektriklerin kesik olmasından yararlanan katilin, sokakta takip ettiği kadını boğazından şişleyerek öldürdüğünü, kolundaki 12 bileziği de çaldığını belirledi. 
     Yetkililer, evin balkonundan kaçan katilin eşkalinin belirlenemediğini, ancak kar üzerindeki ayak izlerinin incelendiğini kaydettiler. 
     
</TEXT>
</DOC>
