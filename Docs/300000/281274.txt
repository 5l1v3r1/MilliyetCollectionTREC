<DOC>
<DOCNO> 281274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonspo18.html </URL>
<DATE> 2004/10/18/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Sağlam Fenerbahçe maçının hakkı beraberlikti... 
</HEADLINE>
<TEXT>

     Gaziantepspor Teknik Direktörü Nurullah Sağlam, mutlak galibiyet için hazırlandıkları Fenerbahçe maçında iyi oynamadıklarını, kolay bir golle yenildiklerini belirterek, ''Maçın hakkı beraberlikti diye düşünüyorum. Yenildiğimiz için üzgünüz'' dedi. 
     Nurullah Sağlam, AA muhabirine yaptığı açıklamada, maça iyi başlayamadıklarını, ilerleyen dakikalarda ise oyunda denge sağlayıp, başa baş bir mücadele sergilediklerini belirtti. Sağlam, şöyle konuştu 
     ''Güçlü rakibimiz karşısında elimizden gelini yaptık. Ama gol yollarında sıkıntı çektik. Forvet oyuncularımın yokluğunu bu maçta da hissettik. İkinci yarıda oyuna giren Hasan Özer ise sakatlığı nedeniyle beklenileni veremedi. Belki çok iyi oynadığımız söylenemez ama rakibimiz de iyi oynayamadı. Ama şans faktörü onlardan yanaydı, basit ve kolay bir gol atarak 3 puan aldılar. Maçın hakkı beraberlikti diye düşünüyorum. Yenildiğimiz için üzgünüz.'' Ligin çok uzun bir maraton olduğunu, Fenerbahçe maçını unutup, Konyaspor maçı hazırlıklarına başladıklarını belirten Sağlam, şöyle devam etti 
     ''Artık büyük takımlarla maçımız kalmadı. Bundan sonra denk takımlarla mücadele edeceğiz. Şimdi önümüzde Konyaspor maçı var. Fenerbahçe maçını unuttuk, bu maça hazırlanmaya başladık. Tabii ki hedefimiz, bu maçtan galip gelmek. İşimiz kolay değil, Konyaspor güçlü bir takım ve sahasında mutlaka galip gelmek için sahaya çıkacak. 
     Zorlu bir maça hazırlandığımızın bilincindeyiz, futbolcularımı bu maça en iyi şekilde konsantre etmeye çalışıyorum. Amacımız, kalan maçlarımızda puan kaybetmemek. Son haftalarda puan kayıplarımız oldu, hatalarımızı telafi edip, ilk yarıyı 28-30 puanla kapatmak istiyoruz.'' 
     
</TEXT>
</DOC>
