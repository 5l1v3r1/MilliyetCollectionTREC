<DOC>
<DOCNO> 268209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sonspo20.html </URL>
<DATE> 2004/09/01/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
İstanbulspor, Ahmet Dursun ile sözleşme imzaladı... 
</HEADLINE>
<TEXT>

     Birinci Süper Futbol Ligi'nde mücadele eden İstanbulspor, transferin bitimine saatler kala Ahmet Dursun, Sakyi Moses ve Emre Filizfidanoğlu ile sözleşme imzaladı. 
     İstanbulspor'un Ataköy Tesisleri'nde gerçekleştirilen ve Kulüp Başkanı Mehmet Akif Yaşın'ın da hazır bulunduğu törende, Ahmet Dursun ve Ganalı santrfor Sakyi Moses birer yıllık sözleşmeye imza attı. Sakaryaspor altyapısından sağbek Emre Filizfidanoğlu'nun da sabah saatlerinde 2 yıllık sözleşme imzalandığı açıklandı. 
     İmza töreninde konuşan başkan Yaşın, takımın orta sahada güçlü olduğunu, ancak gol noktalarında sıkıntılar yaşadıklarını belirterek, ''Teknik heyetin isteği doğrultusunda 2 golcü oyuncu Ahmet ve Moses'i transfer ettik. Umarım bu takviyelerle daha başarılı oluruz'' dedi. 

     
</TEXT>
</DOC>
