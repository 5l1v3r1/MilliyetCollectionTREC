<DOC>
<DOCNO> 291943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/yazar/gunes.html </URL>
<DATE> 2004/11/25/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Türkiye AB'nin neresinde 
</HEADLINE>
<TEXT>


17 Aralık yaklaşırken borsa yükseliyor ve kur da düşüyor. Yani piyasalar Türkiye'nin şimdiden AB'ye üyeliğini satın alıyor. Bize göre biraz erken bir sevinç yaşanıyor. Çünkü Türkiye hangi tarihte tam üye olacak belli değil. Galiba pek de öğrenemeyecek. 
2007 yılında AB'ye tam üye olacak bazı ülkeler var. Türkiye ise en iyi olasılıkla bunlardan sonra AB'ye girecek. Belki 2014, belki daha sonra. Ancak durumumuzu değerlendirebilmek için Türkiye'yi bu ülkelerle karşılaştırmakta yarar var. 
Türkiye nüfusu AB'ye üye olmakta olan ülkelere göre çok fazla. Neredeyse 13 ülkenin toplam nüfusuna yaklaşıyor. Kişi başına düşen gelir ise bir tek Bulgaristan'dan ve Romanya'dan yüksek. Ancak Türkiye pahalı. Satın alma gücü paritesiyle SAGP birlikte değerlendirildiğinde ortalama Türk vatandaşı en fakir Avrupalı haline geliyor. 
Türkiye'nin güçlü döviz rezervleri var. Tıpkı Polonya, Çek Cumhuriyeti ve Macaristan gibi. Gerçi bizde ciddi bir cari açık var. Ama unutmayalım aynı zamanda bizde dalgalı kur sistemi var. 
Türkiye'nin diğer aday ülkelere göre çok ciddi bütçe açığı var. Çek Cumhuriyeti'nden sonra listede ikinci. Ancak Çek Cumhuriyeti rahat. Çünkü kamu borcu sorunu Türkiye gibi değil. Bu nedenle hiçbiri Türkiye'nin gösterdiği mali disiplin başarısını gösteremiyor. Dikkat edilirse, Türkiye tüm aday ya da yeni ülkeler içinde en fazla faiz dışı veren ülke. Ancak bu da Türkiye'nin iradesini gösteriyor. Hem borcu azaltmada hem de enflasyonu yenmede. 
Türkiye'nin kredi notu hala en aşağıda. Büyük bir milli geliri var. Ama aynı zamanda daha büyük bir nüfusu. 2003 yılında tüketici enflasyonu tüm aday ülkeler içinde en yüksek olanıydı. 2005 yılında işler iyi giderse bile Türkiye enflasyonda bu ligde hala sondan ikinci olacak. 
Kısacası, Türkiye aday ülkeler içinde en zorlu olanı. Daha çok yolu var. Üstelik bunlar sadece makroekonomik göstergeler. Bunlar düzelecek ki, diğer ekonomik göstergeler ve nihayet zamanla da sosyal göstergeler iyileşsin. Uyum ancak böyle sağlanacak. 

Not GSYİH TÜFE Bütçe GYİH FDF Rezerv-ler Kişi başına gelir SAGP göre kişi geliri Nüfus İşsizlik G. Kıbrıs A 12,9 4,1 -6,3 -0,9 3,5 16,055 18,040 0,8 3,5 Slovenya A 27,5 5,0 -1,4 -0,1 8,6 13,789 17,690 2,0 6,8 Malta A 4,9 1,3 -9,7 -6,0 2,7 12,123 16,790 0,4 8,1 Çek Cum. A- 87,3 0,1 -12,9 -12,0 26,9 8,514 14,500 10,3 9,9 Estonya A- 8,4 1,3 2,6 2,9 1,4 6,184 11,120 1,4 10,2 Macaristan A- 83,0 4,7 -5,8 -1,8 12,8 8,388 12,810 9,9 5,5 Litvanya BBB 10,1 2,9 -1,8 -0,9 1,5 4,316 8,940 2,3 8,4 Letonya BBB 17,9 -1,3 -2,1 -0,8 3,5 5,187 9,880 3,5 12,0 Polonya BBB 209,9 0,8 -6,0 -2,9 33,9 5,433 10,130 38,6 20,0 Slovakya BBB 32,5 8,6 -3,6 -1,1 12,1 6,046 12,190 5,4 15,3 Hırvatistan BBB 28,3 1,5 -5,5 -3,1 8,2 6,365 9,760 4,4 14,1 Bulgaristan BB 20,0 2,3 0,0 2,1 6,8 2,532 6,840 7,9 15,0 Romanya BB 55,3 15,3 -2,4 -0,1 7,9 2,475 6,290 22,4 7,2 Türkiye BB 239,1 25,3 -11,4 5,5 34,9 3,383 6,120 70,7 10,5 



</TEXT>
</DOC>
