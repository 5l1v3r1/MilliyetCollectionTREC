<DOC>
<DOCNO> 280825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sonyas02.html </URL>
<DATE> 2005/03/15/ </DATE>
<TIME> 02.19 </TIME>
<AUTHOR>  </AUTHOR>
<HEADLINE>
Dünyanın en güvenli ve en tehlikeli şehirleri... 
</HEADLINE>
<TEXT>

     İngiltere'de yapılan bir araştırmada, Lüksemburg dünyanın en güvenli kenti seçilirken, en tehlikeli yerin Bağdat olduğu belirtildi. 
     ''Mercer Human Resource Consulting'' tarafından, suç düzeyleri ve istikrar açısından 215 yer değerlendirildi. Bu araştırmaya göre, en güvenli kent sıralamasında Lüksemburg'u Helsinki, Bern, Cenevre ve Zürih takip etti. 
     Araştırmada, Alman kentlerinin güvenlik sorununun üstesinden geldiği, ancak Roma, Atina ve Londra'nın hafif suçlardaki yüksek oranla diğer Avrupa kentlerine kıyasla biraz daha olumsuz olduğu belirtildi. 
     ABD'nin 2 yıl önce müdahale ettiği Irak'ın başkenti Bağdat, dünyanın en tehlikeli kenti seçilirken, Bağdat'ı Abidjan izledi. 
     
</TEXT>
</DOC>
