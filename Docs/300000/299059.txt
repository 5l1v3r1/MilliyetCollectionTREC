<DOC>
<DOCNO> 299059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/yazar/akyol.html </URL>
<DATE> 2004/12/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Batı'da Türkiye tartışması 
</HEADLINE>
<TEXT>


FOREIGN Affairs dünyaca itibarlı, etkili bir dergi. Huntington'un "Medeniyetler Çatışması" tezi ve eleştirileri ilk defa bu dergide yayımlanmıştı. 
Derginin 2004 Eylül-Ekim sayısında Türkiye'nin AB'ye girmesini savunan David Phillips'in "Türkiye'nin Tam Üyelik Rüyası" başlıklı 12 sayfalık yazısı yayımlandı. 
Kasım-Aralık sayısında ise, muhtemelen bunun etkisinden tedirgin olan Alman Hıristiyan Demokrat Wolfgang Schauble üç sayfalık bir eleştiri yazısıyla Türkiye'nin tam üyeliğine karşı çıktı malum ve mahut "imtiyazlı ortaklık" formülünü savundu. Aynı sayıda Phillips'in 'eleştiriye cevap' yazısı yer aldı. www.foreignaffairs.org 
Amerikalı David Phillips, dergiyi yayımlayan Dış İlişkiler Konseyi'nin üyesi... Schauble ise önemli bir Alman Hıristiyan Demokrat politikacı. 
Kısa özetlerini sunuyorum. 

WOLFGANG Schauble'un Türkiye'ye karşı temel tezleri şöyle 
Türkiye üye olursa AB teksesliliğini kaybeder AB 'Hıristiyan kulübü' değildir ama Türkiye üye olursa, bir 'siyasi birlik' halinde politika ve stratejiler geliştiremez. 
AB üyesi bir Türkiye'nin Asya ve Ortadoğu'ya bakışı elbette bazı Avrupalılardan farklı olacaktır. AB bunu sorun değil, 'vizyon genişlemesi' olarak görmeli. T.A. 
Türkiye'nin coğrafyası ve nüfusu Türkiye'nin Avrupa'yla sınırı uzun değildir. İran ve Suriye'yle uzun sınırı vardır. Nüfusu çoktur, serbest dolaşım büyük göç sorunlarına yol açar. Tam üyelik AB için de Türkiye için de büyük sorunlar yaratır. 
Stratejik faktör üyeliği gerektirmez Türkiye'nin üyeliği için ileri sürülen stratejik faktörler yarın Kuzey Afrika ülkeleri için de söylenebilir. Stratejik faktör tam üyeliği değil, imtiyazlı ortaklığı gerektirir. Yarın Rusya, hatta Japonya ve Avustralya da üye olmak isterse ne yapacağız 
Avrupa kendine öncelik vermeli Avrupa'nın birinci önceliği artık genişlemek değil, 25'ler Avrupa'sı olarak kendi entegrasyonunu sağlamlaştırmak olmalıdır. 
Milli egemenlik ne olacak AB üyeliğini çok isteyen Türkler egemenliğin bir bölümünü AB'ye devredeceklerinin farkında mı 

DAVİD L. Phillips şu tezlerle Türkiye'nin AB'ye girmesini savunuyor 
Türkiye demokrasidir Türkiye'de rejim sorunları, darbeler, koalisyon istikrarsızlıkları olmuştur. Tayyip Erdoğan'la Türkiye tek partili yönetim istikrarına kavuşmuştur. Siyasi ve askeri radikal unsurları olsa da, Başbakan Erdoğan ve Genelkurmay Başkanı Özkök, Türkiye'nin Batı'yla bağlarını güçlendiriyor. Türkiye'nin dışlanması siyasi kriz yaratabilir keskin laikçi CHP'nin Batı karşıtı milliyetçi ve liberal sol unsurlarla koalisyon kurması Türkiye'yi istikrarsızlığa sürükleyebilir. 
İslam dünyasına örnek AKP'nin kökenlerini de dikkate aldığımızda demokratik ve laik rejimli Türkiye'nin AB üyeliği, liberal değerlerin İslam dünyasında yaygınlaşmasına büyük bir ivme kazandıracaktır. 
Ekonomik katkı Türkiye uzun vadede AB ekonomisine eğitimli iş gücü sağlayarak ciddi katkıda bulunacaktır. Türkiye halen Bulgar ve Rumen ekonomilerinden çok iyi bir durumdadır. 
Güvenlik ihtiyacı Avrupa'nın Suriye ve İran'a komşu olacak şekilde genişlemesi, Avrupa değerlerinin de genişlemesi demek olacaktır. Bu, Avrupa güvenliğini güçlendirecektir. 
Türkiye'nin dışlanması ise, hem Türkiye'de hem de Avrupa'nın Müslüman azınlıkları arasında militanizmi tahrik edecektir. 
Neticeten, Phillips diyor ki 
"Türkiye'nin 'Avrupalı' olmasına şüpheyle bakan Schauble, Avrupa'nın yaşlanmış nesillerinin görüşünü dile getiriyor. Onlar Avrupa'nın h l türdeş olduğunu düşünebilirler. Fakat zaman değişti. Bugün Avrupa zengin bir kültürler, etnisiteler ve dinler mozaiğidir." 



</TEXT>
</DOC>
