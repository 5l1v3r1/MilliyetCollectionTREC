<DOC>
<DOCNO> 296922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/guncel/gun02.html </URL>
<DATE> 2004/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İmamı var, haham ve papaz aranıyor 
</HEADLINE>
<TEXT>


1.5 trilyon liraya yaptırılan Dinler Bahçesi ziyaretçi akınına uğradı. Medeniyetlerin kucaklaşması anlamını taşıyan proje, uluslararası birçok yarışmaya katılacak 

AHMET AY Antalya DHA 

Başbakan Recep Tayyip Erdoğan'ın çarşamba günü açılışını yaptığı Belek'teki Dinler Bahçesi, ziyaretçi akınına uğruyor. 
Belek Turizm Yatırımcıları Birliği'nce BETUYAB 1.5 trilyon liraya yaptırılan Dinler Bahçesi'ni gezen turistler, cami, kilise ya da havrada ibadet de ediyor. BETUYAB Genel Koordinatörü Haluk Akar, "Küçük avluda 3 semavi dini betimleyen 3 tavuskuşumuz, açık ve kapalı sergi salonlarımızla yönetim binamız var. Medeniyetlerin kucaklaşması anlamını taşıyan bu proje uluslararası birçok yarışmada yer alacak" dedi. Akar, özellikle yabancıların ilgisinin projenin doğru ve yerinde bir tercih olduğunu gösterdiğini, bölgenin tanıtımında etkili olacağını kaydetti. 
Camide bir imamın göreve başladığını, kilise ve havra için de Dışişleri Bakanlığı'yla temasa geçtiklerini belirten Akar, "Papaz ve haham için talepte bulunduk. İki din görevlisinin atanmasını bekliyoruz" diye konuştu. 
Dinler Bahçesi'nin evlilik turizmi için kullanılabileceğine, kilisede nik h kıyılabileceğine dikkat çeken Akar, şunları söyledi 
"Nasıl biz resmi nik htan sonra dini nikah kıyıyorsak, yabancılar için de burada tören yapılabilir. Evlilik turizmini en iyi gerçekleştiren ülke ABD. Antalya'da evlenen turistlerin dini törenlerini Dinler Bahçesi'nde yapabiliriz." 




</TEXT>
</DOC>
