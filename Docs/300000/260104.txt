<DOC>
<DOCNO> 260104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/guncel/gun06.html </URL>
<DATE> 2004/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hızlandırılmış polemik' 
</HEADLINE>
<TEXT>


Eski DSP Milletvekili Mustafa Düz "Trende korkudan bildiğim bütün duaları okudum". TCDD Genel Müdürü Süleyman Karaman "Ne güzel, sayemizde Allah'a yakın oluyorsunuz" 

GÜNSELİ ÖNAL Ankara 

Eski DSP Milletvekili Mustafa Düz, hızlandırılmış trenin hızı nedeniyle "Korkudan bildiğim bütün duaları okudum" dediği TCDD Genel Müdürü Süleyman Karaman'dan, "Sayemizde Allah'a yakın oluyorsunuz" karşılığını aldığını söyledi. 
İstanbul - Ankara arasında her zaman yataklı vagonla seyahat ettiğini, ancak 15 Haziran'da hızlandırılmış trene bindiğini anlatan Düz, Haydarpaşa Garı'ndan inanılmaz bir süratle hareket ettiklerini belirtti. Trenin Feneryolu ve Bostancı'daki virajları dönerken, aşırı sallantıdan restoranda çayların döküldüğünü kaydeden Düz, garsonların da ayakta durmakta zorlandığını vurguladı. 

İşte polemikler 
Düz, kendisi, Karaman, diğer yolcular ve garsonlar arasında yaşanan diyaloğu şöyle aktardı 
Düz Virajlarda savruluyoruz. Hem hayatlarımız tehlikede, hem de garsonlar hizmet edemiyor. Aşçılar tencere tabak tutmaktan işini yapamıyor. 
Karaman garsonları azarlayarak Masaların üzerine kaymaz bir şeyler koyun. şik yet edenlere dönerek Şey yok da şey olmayınca şey oluyor. 
Garsonlar Bize kızıyorsunuz ama trene binerken her seferinde ailelerimizle helalleşiyoruz. Korka, korka biniyoruz. Kırılan bardak tabak için şirketimize hesap veremiyoruz. Virajlarda ne tabak, ne de bardak kalıyor. 
Düz arkadaşlarıyla Karaman'ın açıklamasına güldükten sonra Bakın, bindiğimden beri kendimi sıka sıka bir hal oldum, ruhumu teslim ediyorum. Gidiş - dönüş bileti almıştım ama dönüşte bu trene kesinlikle binmem. Korkudan bildiğim bütün duaları okudum. 
Karaman Merak etmeyin, tren devrilmez. Mühendisler hesaplarını yaptı. Hem ne güzel. Bildiğiniz bütün duaları okuyorsunuz, sizi Allah'a yaklaştırıyoruz. Sayemizde Allah'a yakın oluyorsunuz. 
Düz Allah'a yaklaşmak için trene mi binmek lazım Bunun için camiye gidiyoruz. Trene seyahat etmek için biniyoruz, Allah'a yaklaşmak için değil. 


</TEXT>
</DOC>
