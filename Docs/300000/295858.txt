<DOC>
<DOCNO> 295858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/soneko17.html </URL>
<DATE> 2004/12/08/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Özince Birlik olarak görüşümüz, TMSF'nin amacı dışında kullanılmaması 
</HEADLINE>
<TEXT>

     Bankalar Birliği Başkanı ve İş bankası Genel Müdürü Ersin Özince, Bankalar Birliği olarak, ''Tasarruf Mevduatı Sigorta Fonu'nun TMSF amacı dışında kullanılmaması'' görüşünde olduklarını söyledi. 
     Özince, Finansal Hizmetler Kanun taslağıyla ilgili olarak da, hemen hemen tüm konulardaki tereddütlerini Bankacılık Düzenleme ve Denetleme Kurumu'nun BDDK olumlu değerlendirdiğini, bu alanda birkaç konu kaldığını, onların da önümüzdeki günlerde çözüleceğini kaydetti. 
     Birlik olarak görüşlerinin TMSF'nin amacı dışında kullanılmaması olduğunu tekrarlayan Özince, ''Mevduat garantisi limitlendikten sonra, TMSF'ye artık mevduatın sigortalanması şeklinde bakmalıyız. Başka bir görev yüklememeliyiz'' diye konuştu. 
     
     BANKALAR YEMİNLİ MURAKIPLARI 
     Özince, Finansal Hizmetler kanun taslağı kapsamındaki Bankalar Yeminli Murakıpları tartışması konusunda ise şunları söyledi 
     ''Bunu Birlik olarak tartışmadık ama benim kişisel görüşüm Bankalar Yeminli Murakıplar Kurulu'nu değiştirmeyi, reforme etmeyi düşünüyorsanız, yerine ne koyacağını da iyi bilmeniz lazım. 
     Geçmişte yaşanan zorluklarda, denetimin çok ötesinde noksanlıklar olduğunu düşünüyorum. Bu dönemin faturasının bir Kurul'a çıkarılmasını doğru bulmuyorum. Tabii onun içinde de hatalı hususlar varsa sorumlular onun gereğini yaparlar.'' 
     
</TEXT>
</DOC>
