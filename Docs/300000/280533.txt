<DOC>
<DOCNO> 280533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/magazin/mag03.html </URL>
<DATE> 2005/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
KÜLTÜR SANAT 
</HEADLINE>
<TEXT>



'Ucuz kitap' 
KÜLTÜR SANAT SERVİSİ 
Hıncal Uluç'un köşe yazılarından seçilen yazılardan oluşan 'Kapıyı Anahtarla Açmak' adlı kitabı, Alfa Yayınları'ndan çıktı. Kitap, 2,5 YTL'ye satışta. 

Oyuncu oldu 
BİRSEN ALTUNTAŞ 
Daha önce kendi filmlerinde oyunculuk yapan 'Asmalı Konak' ve 'Çemberimde Gül Oya' dizilerinin yönetmeni Çağan Irmak, ilk kez başka bir yönetmenin filminde oynadı. "Gece 11.45" adlı filmde bir senarist genci canlandırdı. 

İki güzel bir arada 
AFP 
Beyazperdenin en güzel yıldızlarından ikisi, ABD'de bir araya geldi. Penelope Cruz ve Salma Hayet, "Don't Move Hareket Etme " adlı filmin Beverly Hills'teki galasında, yine herkesi büyüledi. 

Tiyatro 
Yunanlı sanatçı Dr. Lia Karavia, 'Eğitimde Kültürlerarası Etkileşim' programı çerçevesinde Türkiye'ye geldi. Karavia'nın 'Prison Hapishane ' adlı eseri, İstanbul Schneidertempel Sanat Merkezi'nde bugün saat 15.00 ve yarın saat 20.00'de sahnelenecek. 

10 yılın ikonu 
İngiltere'de yayımlanan 'Empire' dergisinin sinema alanında verdiği ödüllerde, kült filmlerin yönetmeni Quentin Tarantino, 12 bini aşkın okurun oyuyla 'on yılın ikonu' seçildi. 


</TEXT>
</DOC>
