<DOC>
<DOCNO> 252133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sondun45.html </URL>
<DATE> 2004/07/01/ </DATE>
<TIME> 19.25 </TIME>
<AUTHOR>  </AUTHOR>
<HEADLINE>
Kuveyt "Saddam Hüseyin idam edilmeli" 
</HEADLINE>
<TEXT>

     Kuveyt, Irak'ta bugün yargıç karşısına çıkan devrik lider Saddam Hüseyin'in 1990 yılında Kuveyt'i işgalini savunmasını eleştirdi ve devrik Irak liderinin idam edilmesi gerektiğini savundu. 
     Kuveyt Enformasyon Bakanı Muhammed Ebul-Hasan, televizyonda Irak mahkemesindeki Saddam Hüseyin görüntülerini izledikten sonra Associated Press ajansına verdiği demeçte, ''Suçlu, hala Irak Devlet Başkanı olduğuna inanıyor. Hala Irak'ı yönettiğini bir hayal edin '' dedi. 
     Saddam'ın Kuveyt'le ilgili yorumlarına öfkeyle tepki gösteren Ebul-Hasan, devrik liderin cezasının kesinlikle idam olması gerektiğini belirtti. 
     Saddam Hüseyin'in hala Iraklılara önemli bir konuyu savunduğunu kanıtlamak istediğini kaydeden Ebul-Hasan, ''İçindeki derin nefreti gösterdi ama yargıç Onu durdurdu'' dedi. 
     Saddam Hüseyin, mahkemede Kuveytlilere ''köpek' diyerek, bu ülkeyi Irak halkı için işgal ettiğini söylemişti. 
     
</TEXT>
</DOC>
