<DOC>
<DOCNO> 270480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sontur22.html </URL>
<DATE> 2004/09/09/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Demiryollarına sabotaj girişimi ve kaza 
</HEADLINE>
<TEXT>

     Hatay'ın Dörtyol ilçesinde trenlerin geçiş yaptığı Yakacık Köprüsü'ne bomba yerleştirmeye çalışan bir kişi, bombanın elinde patlaması sonucu öldü. 
     Kahramanmaraş'ın Payas ilçesi yakınlarında ise ray bağlantılarının kimliği belirsiz kişilerce söküldügü ortaya çıktı. 
     Ankara dan Kayseri istikametine giden bir yük treninin ise bir vagonu Kırıkkale yakınlarında raydan çıktı. kaza nedeniyle tren yolunda ulaşım aksadı. 
     
     Hatay'daki demiryolu hattında bomba 
     Hatay-Yakacık-Dörtyol demiryolu hattının 30'uncu kilometresindeki demiryolu köprüsünde dün saat 20 00 sıralarında bir patlama oldu. 
     Olay yerine giden polis ekipleri bir cesetle karşılaştı. 
     Yapılan incelemede kimliği belirlenemeyen bir teröristin köprüye bomba bomba koymak istediği ve bombanın patlaması sonucu hayatını kaybettiği açıklandı. 
     Patlama nedeniyle Mersin-Adana arasında yolcu taşıyan tren Dörtyol tren istasyonunda bekletildi. 
     
     Kahramanmaraş'ta demiryolu hattının ray bağlantıları söküldü 
     Aynı saatlerde Kahramanmaraş'ın Narlı-Köprüağazı mevkiindeki demir yolu hattının bağlantı malzemelerinin söküldüğü ihbarı yapıldı. 
     Ekipler demiryolu hattının bir kısmının ray bağlantılarının söküldüğünü tespit etti. Sabotaj ihtimali üzerine operasyon başlatılırken teknik ekip de rayların onarımına yapıyor. 
     5 ağustosta da aynı noktada ray bağlantıları sökülmüştü. 
     
</TEXT>
</DOC>
