<DOC>
<DOCNO> 281915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonspo31.html </URL>
<DATE> 2004/10/20/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Parma teknik direktörü Kovuluncaya kadar takımın başındayım 
</HEADLINE>
<TEXT>

     UEFA Kupası'nda Beşiktaş'ın B grubundaki rakiplerinden Parma'nın teknik direktörü Silvio Baldini, kovuluncaya kadar takımının başında çalışmayı sürdüreceğini açıkladı. 
     İtalya Birinci Ligi'nde 6 maç sonunda 3 puan toplayabilen Parma'da eleştirilerin hedefi olan Baldini, ''Yönetim beni kovuncaya kadar çalışmaya devam edeceğim. Onlar, devam etmem gerektiğini söyledi ve ben kendimi baskı altında hissetmiyorum'' dedi. 
     Yarın akşam İspanyol temsilcisi Atletic Bilbao ile deplasmanda oynayacakları UEFA Kupası B Grubu ilk maçında sahaya en iyi 11'ini çıkaracağını ifade eden Baldini, son zamanların formda golcüsü Alberto Gilardino'ya da bu maçta görev vereceğini kaydetti. 
     B grubunda yarın akşam Atletic Bilbao-Parma ve Steaua Bükreş-Standart Liege karşılaşmaları yapılacak. Beşiktaş ise ilk maçını Atletic Bilbao ile 4 Kasım Perşembe günü İstanbul'da yapacak. 
     
</TEXT>
</DOC>
