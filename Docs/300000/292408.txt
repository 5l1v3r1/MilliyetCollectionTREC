<DOC>
<DOCNO> 292408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sonspo11.html </URL>
<DATE> 2004/11/26/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
NBA, 2 maçla devam edildi 
</HEADLINE>
<TEXT>

     ABD Profesyonel Basketbol Ligi'ne, bu sabaha karşı yapılan 2 maçla devam edildi. 
     Indiana Pacers, sahasında Minnesota Timberwolves'u 106-102 yendi. Pacers'da Austin Croshere, 25 sayı ve 11 ribauntla maçın en skorer ismi oldu. 
     Jamaal Tinsley, 20 sayı, 7 ribaunt ve 14 asistlik performansıyla double-double yaparak galibiyete katkıda bulundu. 
     Pacers böylece, Detroit Pistons ile yaptığı olaylı maç sonrasında ceza alan oyuncuları Ron Artest, Jermaine O'Neal ve Stephen Jackson olmaksızın 2. galibiyitini almış oldu. 
     Minnesota'da ise geçen sezonun ''en değerli oyuncusu'' Kevin Garnett'ın 23 sayı, 9 ribaunt ve 5 asist, Ted Hudson'ın 19 sayı, 3 ribaunt ve 3 asist ile Wally Szczerbiak'ın 18 sayı, 5 ribaunt ve 3 asistlik performansları yenilgiyi engelleyemedi. 
     Günün diğer maçında ise Los Angeles Clippers, sahasında New Jersey Nets'i 101-88 yendi ve 3 maçtır süren yenilgilerine son verdi. 
     Clippers'da Sırp forvet Marko Jariç, 23 sayı, 4 ribaunt ve 6 asist, Elton Brand, 17 sayı, 7 ribaunt ve 2 asist, Corey Maggette da 16 sayı, 6 ribaunt ve 3 asistlik oyunlarıyla takımlarına galibiyeti getirdiler. 
     New Jersey Nets'de ise Richard Jefferson 24 sayı, 6 ribaunt ve 3 asist, Travis Best de 16 sayı ve 2 ribauntluk oyun çıkardı, ancak bu galibiyet için yeterli olmadı. 
     Lige TSİ yarın sabaha karşı yapılacak 13 maçla devam edilecek. 
     
</TEXT>
</DOC>
