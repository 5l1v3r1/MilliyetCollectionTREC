<DOC>
<DOCNO> 281608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonspo36.html </URL>
<DATE> 2004/10/19/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Beşiktaş'ta Ankaragücü hazırlıkları... 
</HEADLINE>
<TEXT>

     Beşiktaş, ligde Ankaragücü ile deplasmanda yapacağı maçın hazırlıklarını sürdürdü. 
     BJK Nevzat Demir Tesisleri'nde, Teknik Direktör Vicente Del Bosque yönetiminde gerçekleştirilen akşam antrenmanı 1,5 saat sürdü. İlk yarım saati dışında basına kapalı olan antrenman, gruplar halinde yapılan ısınma hareketleriyle başladı. Bir süre topla çalışan futbolcular, daha sonra dar alanda pas çalıştı. 
     Antrenmanın ikinci bölümünde takımı ikiye ayıran Teknik Direktör Del Bosque, ilk gruptaki oyunculara taktik ağırlıklı, ikinci gruba da kondisyoner Javier Marino Espin yönetiminde çabukluğa yönelik çalışma yaptırdı. Antrenman çift kale maçla sona erdi. 
     Çalışmaya, sakatlığı bulunan Ronaldo katılmadı. Sol ayağında darbeye bağlı ödem oluşan Sergen de antrenmanda koşuyla yetindi. 
     Beşiktaş, Ankaragücü maçının hazırlıklarını yarın akşam yapacağı antrenmanla sürdürecek. 
     
</TEXT>
</DOC>
