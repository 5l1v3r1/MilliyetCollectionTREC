<DOC>
<DOCNO> 287205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sontur09.html </URL>
<DATE> 2004/11/08/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Karnından 2.5 kiloluk kist çıktı .. 
</HEADLINE>
<TEXT>

     Düzce'de, 4 aydır karın ağrısı çeken Nurgül Mutlu'nun karnından 2.5 kilo ağırlığında kist çıktı. 
     AA muhabirinin edindiği bilgiye göre, karnındaki şişlik ve ağrı şikayetiyle Düzce SSK Hastanesi'ne gelen Nurgül Mutlu 34 , Genel Cerrahi Bölümü'nde Opr. Dr. Behzat Yelimlieş'e muayene oldu. Tetkikler sonucunda, Mutlu'nun karnında 2.5 kilo ağırlığında iyi huylu bir kist bulunduğu tespit edildi. Mutlu'nun karnındaki kist, ameliyatla alındı. 
     Mutlu'yu ameliyat eden Op. Dr. Yelimlieş, hastanın kendisine karın ağrısı ve karnında şişlik şikayetiyle geldiğini belirtti. 
     Yelimlieş, şöyle konuştu 
     ''Kendisine başarılı bir ameliyat yaptık. Şu an sağlığı gayet iyi. 2 güne kadar taburcu edebiliriz. Hastamızın karnından, sağ yumurtalığındaki iltihaplanmadan kaynaklanan, yaklaşık 25-30 santimetre çapında bir kist çıktı. 2.5 kilo ağırlığındaki kist, iyi huylu bir kist. Düzce SSK Hastanesi'nde böyle bir ameliyat ilk defa yapıldı'' dedi. 
     
</TEXT>
</DOC>
