<DOC>
<DOCNO> 262105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sonspo08.html </URL>
<DATE> 2004/08/10/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Hamit Altıntop UEFA kapısında 
</HEADLINE>
<TEXT>

     Intertoto Kupası’nda mücadele eden temsilcimiz Hamit Altıntop’un takımı Schalke, bu akşam Çek Cumhuriyeti’nden Liberec’le karşı karşıya gelecek Schalke, UEFA’ya yol arıyor... Temsilcimiz Hamit Altıntop’un formasını giydiği Schalke 04, Intertoto Kupası’nda eşleştiği Çek ekibi Slovan Liberec’i elemesi halinde UEFA Kupası’nda mücadele etme hakkı kazanacak. Hafif sakatlığı bulunan Hamit’e teknik direktör Juup Heynckes’in ilk 11’de şans vermesi bekleniyor. Mavi-Beyazlı ekip geçen sezon yine Intertoto Kupası’nda ilk üçe girerek UEFA Kupası’nda mücadele etme şansını yakalamıştı. 
     
     Rövanş 24 Ağustos’ta 

     Schalke Auf Arena’da oynanacak zorlu mücadele TSİ 21.15’te başlayacak. Çek temsilcisi Liberec önünde avantajlı bir skor yakalamaya çalışacak olan Schalke, 24 Ağustos’ta deplasmanda oynayacağı maçla kaderini belirleyecek. Intertoto Kupası’ndaki diğer iki eşleşmede ise Fransız ekibi Lille ile Portekiz’den Leiria ve Villarreal ile Atletico Madrid karşı karşıya gelecek. Bu organizasyonda ilk üçe giren takımlar UEFA Kupası’na ilk turdan itibaren katılacak. 
     
     Stuttgart’ı Cacau taşıdı 

     Geçen sezon Şampiyonlar Ligi’ni son karşılaşmada kaçıran Stuttgart, sezona iyi başladı. Bundesliga’ya yeni yükselen Mainz’i 4-2 mağlup eden Kırmızı-Beyazlı ekipte Cacau attığı 3 golle yıldızlaştı. Fransa Ligi’nin açılış maçında ise Lyon, Nice’i Elber’in tek golüyle geçip 3 puanı almasını bildi. 
     
     Fransa Ligi Toplu Sonuçlar 

     Nice-Lyon 0-1, S. Etienne-Monaco 0-1, Bastia-Strasbourg 2-1, S.Etienne-Monaco 0-1, Bastia-Strasbourg 2-1, Caen-Istres 1-1, Lille-Auxerre 2-0, Marseille-Bordeaux 1-0, Metz-Nantes 1-0, Rennes-Paris S.G. 2-1, Sochaux-Ajaccio 1-0, Toulouse-Lens 0-0. 
     
     Almanya Ligi Toplu Sonuçlar 

     Werder Bremen-Schalke 1-0, Bayer Leverkusen-Hannover 2-1, Borussia Dortmund-Wolfsburg 1-2, Freiburg-Hansa Rostock 0-0, Hamburg-Bayern Münih 0-2, Hertha-Bochum 2-2, Kaiserslautern-Nürnberg 1-3, A. Bielefeld-Monchengladbach 0-0, Stuttgart-Mainz 4-2. 
     
</TEXT>
</DOC>
