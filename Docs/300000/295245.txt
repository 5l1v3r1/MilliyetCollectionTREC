<DOC>
<DOCNO> 295245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sonspo10.html </URL>
<DATE> 2004/12/06/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
Tuncay’a görücü geliyor... 
</HEADLINE>
<TEXT>

     Manchester United maçında İngilizler’in yanısıra, Avrupa’dan çeşitli kulüpleri temsil eden menacerlerin Tuncay'ı takibe alacağı belirlendi 
     
     Komite izleyecek 

     Fenerbahçe’nin, Şampiyonlar Ligi’nde çarşamba akşamı Manchester United ile oynayacağı son karşılaşma, Tuncay Şanlı için ayrı bir anlam ifade ediyor. Çünkü genç oyuncu için bu müsabaka vitrin anlamını taşıyor. İngiltere’de 6-2 kazandıkları maçta dikkatini çeken genç oyuncuyu bir kez daha mercek altına alacak olan Manchester United Menaceri Sir Alex Ferguson’un, ayrıca kulübün oyuncu izleme komitesine bu konuda görev verdiği öğrenildi. 
     
     Bilet istediler 

     İngiliz ekibi yetkilileri, komite üyeleri için Fenerbahçe’den bilet talep etti. Bu arada başta Tuncay olmak üzere, bazı oyuncuları izlemek isteyen Avrupa’nın çeşitli ülkelerinden gelecek menacerlerin de, kulüpten bilet istediği kaydedildi. Bu arada Manchester’ın, Tuncay’ın yanısıra, Alex ve Nobre’yi de takibe aldığı belirlendi. Çarşamba akşamı oynanacak karşılaşmada, Brezilyalı oyuncular da, oyuncu izleme komitesi üyelerinin büyütecinde olacak. 

     
</TEXT>
</DOC>
