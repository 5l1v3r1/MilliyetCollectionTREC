<DOC>
<DOCNO> 278664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/son/sondun12.html </URL>
<DATE> 2004/10/09/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
İsrail ordusundan Cebaliye kampına füze saldırısı... 
</HEADLINE>
<TEXT>

     İsrail helikopterinin, Gazze Şeridi'nin kuzeyindeki Cebaliye mülteci kampında bir hedefe roket atması sonucu, bir Hamas yetkilisinin öldüğü bildirildi. 
     Hamas'ın askeri kanadı tarafından yayınlanan bildiride, Abdüllatif Nabar'ın 25 , helikopterden atılan bir roketin patlaması sonucu öldüğü belirtildi. 
     İsrail ordusundan bir sözcü Cebaliye'de roket saldırısı düzenlendiğini yalanlayarak, İsrail askerlerinin roket atmaya çalışan Filistinli bir gruba ateş açtığını, patlamaya bu roketin sebep olduğunu söyledi. 
     İsrail ordusunun 28 Eylül'de başlattığı operasyonda 103 Filistinli hayatını kaybetti. 
     Bu ölümle, İntifada'nın ilan edildiği Eylül 2000'den bu yana ölenlerin sayısı, 3439'u Filistinli olmak üzere 4467'ye yükseldi. 
     Öte yandan, Cebaliye yakınındaki Beyt Hanun kentinde İsrail askerleri ile silahlı 2 Filistinli arasında çıkan çatışmada Filistinlilerin öldürüldüğü kaydedildi. 
     
</TEXT>
</DOC>
