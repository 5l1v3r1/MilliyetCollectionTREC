<DOC>
<DOCNO> 265462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/son/sondun22.html </URL>
<DATE> 2004/08/22/ </DATE>
<TIME> 22.53 </TIME>
<AUTHOR>  </AUTHOR>
<HEADLINE>
Pakistan'da 12 El Kaide üyesi tutklandı 
</HEADLINE>
<TEXT>

     Pakistan'da, üst düzey yetkililer ve ABD Büyükelçiliği'ni hedef alan eş zamanlı intihar saldırıları düzenlemeyi planlamakla suçlanan El Kaide örgütü bağlantılı 12 kişinin tutuklandığı bildirildi. Yetkililer, bir Mısırlı liderliğindeki 12 kişinin karıştığı saldırı planında yüzlerce kişinin ölebileceğini belirttiler. 
     Güvenlik birimlerinin, saldırı planıyla ilgili aralarında önde gelen bir din adamının bulunduğu diğer zanlıları yakalamaya çalıştığı kaydedildi. Başkent İslamabad'da olduğu belirtilen din adamının aracının saldırganların üssü olarak kullanılan yere silahların nakli için kullanıldığı ifade edildi. 
     İçişleri Bakanı Faysal Salih Hayat, söz konusu grubun içine sızarak 12 kişiyi yakalandıklarını belirtti. 
     Hayat, saldırı planlarının amacının Pakistan'ı istikrarsızlığa sürüklemek, kargaşa yaratmak ve hükümeti zayıflatmak olduğunu söyledi. 
     
</TEXT>
</DOC>
