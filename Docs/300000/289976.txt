<DOC>
<DOCNO> 289976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sonyas21.html </URL>
<DATE> 2004/11/18/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Catherine Zeta Jones da aldatıldı .. 
</HEADLINE>
<TEXT>

     Son olarak ''Oceans 12'' adlı yapımda kamera karşısına geçen ünlü aktris Catherine Zeta-Jones, yeni filminde eşi tarafından aldatılan bir kadını canlandıracak. 
     Empire dergisinin internet sitesinde yer alan habere göre, Zeta- Jones'un yolu ''The Ivy Chronicles'' adlı komedi-drama türü yapımda ''Oceans 12'' filminde birlikte çalıştığı yapımcı Jerry Weintraub ile yeniden kesişti. 
     Karen Quinn'in kaleme aldığı aynı adlı romandan beyazperdeye uyarlanacak ''The Ivy Chronicles'', başına gelmedik kalmayan bir Wall Street çalışanının öyküsünü konu ediyor. 
     Zeta-Jones'un filmde canlandıracağı karakterin çevresinde gelişen öyküde, güzel yıldız işinden atıldıktan sonra yerine getirilen kişinin karısıyla kendi kocasını yatakta yakalıyor. Bunun üzerine çocuklarını kendi başına yetiştirmeye karar veren filmin baş kahramanı, bir ana okulu açarak yaşamına yeni bir yol çiziyor. 
     Ünlü aktris Catherine Zeta-Jones, Oscar ödülü aldıktan sonra doğum yapmış ve ''Oceans 12'' filminin çekimlerine kadar uzun süre beyazperdeden uzak kalmıştı. 
     Zeta-Jones, Steven Soderbergh'in yönettiği ''Oceans 12'' adlı filmde Brad Pitt, George Clooney, Matt Damon ve Julia Roberts ile kamera karşısına geçmişti. Film, Aralık ayının ikinci haftasında ABD sinemalarında seyirciyle buluşacak. 
     Ünlü İngiliz oyuncu Zeta-Jones'un çalışma takviminde ''Smoke and Mirrors'' ve ülkesi İngiltere'de çekilecek ''Coming Out'' adlı yapımlar da yer alıyor. Sanatçı, ''Zorro'' adlı filmde de Antonio Banderas ile ikinci kez kamera karşısına geçecek. 
     
</TEXT>
</DOC>
