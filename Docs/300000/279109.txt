<DOC>
<DOCNO> 279109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/soneko27.html </URL>
<DATE> 2004/10/11/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Borsa yükselişe ve rekorlara devam ediyor 
</HEADLINE>
<TEXT>

     Borsa ilk seansı 103 puan artışla 23 bin 55 puandan tamamladı. Hisse senetleri yüzde 0.45 değer kazanırken, 709 trilyon liralık işlem gerçekleşti. 
     İlk seansı Çukurova Grubu'nun taksit ödemesini yapıp yapmayacağına yönelik belirsizlikle geçiren borsa, yine de rekorunu 23 binin üzerine taşımayı başardı. 
     Açılışta görülen kararsız seyir yerini ilk yarım saatin ardından yükseliş eğilimine bırakırken, endeks seasn içinde en yüksek 23 bin 241 puanı gördü. 
     Seansı değerlendiren uzmanlar, AB üyeliği ve IMF programına yönelik olumlu beklentilerin borsa üzerindeki etkisinin devam ettiğini belirtiyorlar. 
     Ancak bu etkinin Çukurova Grubu'nun ilk taksit ödemesinin son günü olması nedeniyle sınırlandığını ifade eden uzmanlar, petroldeki yüksek seyrin sürmesinin de hafif tedirginlik yarattığınba işaret ediyorlar. 
     
     Gözler Çukurova Grubu'nda 

     İkinci seans piyasanın tüm dikkatinin Çukurova Grubu'ndan gelecek haberlerde olacağını söyleyen uzmanlar, ödemenin gerçekleşeceğine dair haberlerin gelmesi durumunda 23 bin üzerindeki seyrin daha da hareketleneceğini ifade ediyorlar. 

     
</TEXT>
</DOC>
