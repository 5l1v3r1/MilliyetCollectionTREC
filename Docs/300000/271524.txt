<DOC>
<DOCNO> 271524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/ekonomi/eko03.html </URL>
<DATE> 2004/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancıların portföyü 20.5 milyar doları aştı 
</HEADLINE>
<TEXT>


Yüksek reel faiz nedeniyle Türkiye'yi tercih eden yabancıların, bono, tahvil, hisse senedi ve mevduat olarak toplam portföyleri 20.5 milyar doları geçti 

ANKARA ANKA 

Enflasyonun düşmesine rağmen Türkiye'de yüksek seyreden reel faizler, yabancıları cezbetmeye devam ediyor. Yabancıların, Hazine kağıtları, hisse senetleri ve mevduat olarak Türkiye'de tuttukları portföylerinin toplam değeri ağustos ayında 20 milyar 510 milyon doları geçti. 
Bankacılık Düzenleme ve Denetleme Kurumu BDDK , İMKB Takas ve Saklama Bankası Takasbank ile Merkez Bankası'nın verilerine göre, cari işlemler açığı nedeniyle yaşanan tedirginliğin en üst noktaya ulaştığa ağustos ayında yabancıların portföylerinde 1 milyar 377 milyon dolarlık büyüme yaşandı. 
Temmuz sonunda 19 milyar 134 milyon dolar olan yabancıların toplam portföyü, ağustos sonunda 20 milyar 510 milyon dolara kadar çıktı. Yabancı portföyünde yıl başındaki 16 milyar 260 milyon dolarlık düzeye göre ise 4 milyar 251 milyon dolarlık bir büyüme kaydedildi. Bu büyümenin bir bölümü yeni portföy yatırımı girişlerinden kaynaklanırken, bir bölümü de hisse senedi fiyatlarında ağustosta gözlenen artıştan kaynaklandı. 

Borsada 10 milyar dolar 
Yabancıların portföy tercihlerinin de döviz cinsinden iç borçlanma senetlerine doğru kaydığı gözlendi. Yabancıların elindeki TL cinsinden iç borçlanma senetlerinin toplam tutarı ağustosta 5.5 milyar dolara inerken, dövize endeksli iç borçlanma senetlerinin tutarı 1.3 milyar dolara çıktı. Buna karşılık İMKB'deki hisse senetlerinin değerinde 754 milyon dolarlık artış yaşandı. Ancak bu artış hisse senedi fiyatlarındaki artıştan kaynaklandı. Takasbank verilerine göre yabancıların ağustos sonunda sahip olduğu hisselerin değeri 9.9 milyar dolar oldu. 

Yabancıların Türkiye portföyü Milyon dolar 2002 2003 Mart 04 Tem.04 Ağ. 04 Menkul Kıymetler 6.362 13.589 17.310 16.413 17.939 -TL DİBS 1.839 3.171 5.220 5.535 5.497 -YP DİBS 160 121 66 520 1.324 -Eurobondlar 870 1.293 1.154 1.095 1.100 -Diğer Menkul 43 50 57 74 75 -Hisse senetleri 3.450 8.954 10.813 9.189 9.943 Mevduat 1.843 2.671 2.459 2.721 2.571 
Toplam 8.205 16.260 19.769 19.134 20.510 

</TEXT>
</DOC>
