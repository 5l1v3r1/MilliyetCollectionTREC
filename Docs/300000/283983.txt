<DOC>
<DOCNO> 283983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/yazar/akyol.html </URL>
<DATE> 2004/10/28/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İhracat ve yapısal devrim 
</HEADLINE>
<TEXT>


İHRACATIN 60 milyar dolara doğru yürümesi, tarihimizin hiçbir döneminde görmediğimiz bir 'sosyal devrim' sürecinin göstergesidir. Dün bunu yazdım ve birçok okuyucum "ama..." diyerek tepki gösterdi. 
Ama ithalat daha fazla artıyordu Ama niye borçlardan da bahsetmiyordum 
Bunlar gerçek ama Türkiye'de 50 milyar dolarlık ihracat yapabilecek bir "girişimci orta sınıf"ın teşekkül etmiş olmasının müthiş önemini ortadan kaldırmaz. 
Borcu ödeyecek olan da bu girişimci orta sınıftır. 
İthalatı frenlemek de mümkündür. Gerçi bu o kadar basit değil ithalatı frenlemek, ithal girdiler kullanan sanayimizi etkiler... 
Herhalde borcun da ithalatın da belli vadelerde 'politik' çözümleri vardır. 
Ama "girişimci orta sınıf"ınız yoksa işiniz akıl almayacak kadar zordur İşte Türkiye yüz elli yıldır bunun için uğraşıyor. 

ATATÜRK dönemi iktisaden başarılı mıydı İşte size bir mukayese 
Birinci Dünya Savaşı'nda yere serilen Almanya İkinci Dünya Savaşı'na kadar muazzam bir atılım yaptı. Türkiye bunu başaramadı 
Bir mukayese daha 
İkinci Dünya Savaşı'nda yerle bir edilen Almanya ve Japonya yirmi yılda ekonomik dev haline geldiler. Türkiye ise, İkinci Dünya Savaşı'nın yıkımına uğramadığı halde, h l Almanya ve Japonya'nın çok gerisinde 
Bu mukayeseler "mutlak yanlış"tır. Çünkü sanayi toplumu ile tarım köylü toplumu mukayese edilemez. 
Almanya ve Japonya daha 20. yüzyılın başında son derece gelişmiş "girişimci orta sınıf"a sahiptiler, "sanayileşmiş ülke" düzeyine ulaşmışlardı. Ona göre eğitim, ona göre teknik bilgi ve beceri, ona göre altyapı... 
Savaştan dönen mühendisler, öğretmenler, işçiler işlerine döndüler. Yıkımlar tamir edildi, silah üreten şirketler yeniden sanayi malları üretmeye, ihracat yapmaya başladılar. 

TÜRKİYE ise köylü toplumuydu. Savaş bitince Mehmetçik çalıştığı şirkete değil, köyüne dönmüştü 
Türkiye'de girişimci orta sınıf Abdülhamit döneminde oluşmaya başladı. İttihat ve Terakki "Milli İktisat" politikalarıyla bunu geliştirdi. Aynı çizgiyi Cumhuriyet devam ettirdi. 
1950'ye geldiğimizde "girişimci orta sınıf" gözle görülür düzeye gelmişti ama h l köylü toplumuyduk. Şehirleşme, köyün milli pazara bağlanması, ticarileşme o zaman başladı. 1960'lar ve 70'lerde içe dönük sanayileşme... 
Ve 24 Ocak 1980 kararlarıyla asıl atılım başladı "Piyasa ekonomisi" ve "dışa açık büyüme..." 
Doğru politikalar... Bazen iyi, bazen kötü uygulandı. 
Ve bu sene dünyanın kalite ve zevk düzeyinde 60 milyar dolar ihracat yapıyoruz, gelecek yıl 70 milyar 
Bunun gerisindeki eğitimi, şehirleşmeyi, dışa açılmayı, teknik donanımı bir düşünün 'Köylü Türkiye' başarabilir miydi bunu Onun için bu ihracat rakamları "en büyük sosyal devrim"in göstergeleridir. 



</TEXT>
</DOC>
