<DOC>
<DOCNO> 289043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sontur09.html </URL>
<DATE> 2004/11/15/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Kardeş kavgası kanlı bitti 
</HEADLINE>
<TEXT>

     Muğla'nın Yatağan İlçesi'nde bir kişi tartıştığı kardeşlerinden birini bıçaklayarak öldürdü, diğerini de yaraladı. 
     Alınan bilgiye göre, pazarcılık yapan Ali K. 26 , bayram ziyaretine gelen akrabalarını evlerine bırakmak istedi. Durmuş K. 24 ve Ceylan K'nın da 22 misafirleri götürmek istemesi üzerine 3 kardeş arasında kavga çıktı. Kavganın büyümesi üzerine Ali K, kardeşleri Durmuş ve Ceylan'ı bıçakladı. 
     Kalbinden bıçaklanan Durmuş K. olay yerinde öldü. Muğla Devlet Hastanesi'ne kaldırılan Ceylan K'nın sağlık durumunun iyi olduğu bildirildi. 
     Ceylan K'nın, hastanede polise verdiği ifadede, olay sırasında alkollü olduklarını ve daha önce de birbirleriyle sürekli kavga ettiklerini söylediği öğrenildi. 
     Olayın ardından kaçan Ali K, daha sonra Yatağan Karakolu'na gelerek teslim oldu. 
     
</TEXT>
</DOC>
