<DOC>
<DOCNO> 299359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/siyaset/siy04.html </URL>
<DATE> 2004/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
The Guardian Türkiye için 'kaplan' dedi 
</HEADLINE>
<TEXT>


DIŞ HABERLER SERVİSİ 


İngiliz The Guardian gazetesi, Avrupa'nın genç, gayretli ve kendini gelişmeye adamış Türkiye'ye ihtiyacı olduğunu vurguladı. 
"İçimizde bir kaplana gerek var" diyen The Guardian, 3 Ekim'de başlayacak müzakere sürecinin Kıbrıs'ta düğümlendiğini, sorunun Türkiye'nin haklı sevincini engellerken, Blair, Schröder ve Jacques Chirac gibi Avrupa liderlerini "aptal" durumuna düşürdüğünü belirtti. Peter Preston imzalı yazıda, şu görüşlere yer verildi "25, belki de 28 üyeli AB'yi kritik bir karar bekliyor. Demokratik İslama mı ulaşmaya çalışacaksınız, yoksa geniş resmi göremeyecek kadar yavaş davranan 600 bin Kıbrıslı Rum'un Gazimağusa'da birkaç bin ev ya da birkaç milyon daha fazla tazminat için bunu engellemesine mi Önümüzdeki yıllar, sadece Ankara'dan daha fazla taviz koparmakla geçemez. Rumların görüşlerini değiştirmek için de baskı uygulanmalı." 
Gazete, Türkiye'nin önüne Kıbrıs şartı getirilmesinin çok yersiz olduğunu kaydetti. 


</TEXT>
</DOC>
