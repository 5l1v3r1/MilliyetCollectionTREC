<DOC>
<DOCNO> 259583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/son/sonspo16.html </URL>
<DATE> 2004/07/31/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Denizlispor, yeni sezonu yarın açıyor... 
</HEADLINE>
<TEXT>

     Denizlispor, 2004-2005 futbol sezonunu yarın düzenlenecek törenle açacak. 
     Denizli Atatürk Stadı'ndaki açılış töreni saat 19.30'da başlayacak. Protokol konuşmalarının ardından futbolcular, taraftarlara tanıtılacak. Sezon açılış töreninden sonra Denizlispor ile Nazilli Belediyespor karşı karşıya gelecek. 
     Yeşil-siyahlı taraftarlar bu maçta yeni transferler Ender, Alp, Abraham, Güven ve Gökhan'ı ilk kez izleme fırsatı bulacak. 
     Taraftarlar, sezon açılış töreni ve hazırlık maçını ücretsiz izleyebilecek. 
     Öte yandan Futbol Federasyonu'nun yabancı futbolcu kontenjanını 7'ye çıkaracağı yolundaki açıklamalarıyla umutlanan Denizlispor Kulübü yönetimi, Brezilya'dan savunma oyuncusu 25 yaşındaki Fabio Bilica'yı transfer etmek için kolları sıvadı. 
     Kulüp profesyonel futbol şubesi başkanı Turgut Dalaman, İtalya'da Brescia, Ancona ve Venedik takımlarında forma giyen Bilica'nın Denizli'ye davet edildiğini, 2 Ağustos Pazartesi günü gelmesi beklenen oyuncunun transferi konusunda teknik direktör Giray Bulak'ın raporunu bekleyeceklerini bildirdi. 
     Dalaman, Beşiktaşlı Sinan ile görüşmelerin son aşamaya geldiğini ve prensipte ''evet'' diyen bu oyuncunun yanıtını ailesiyle görüştükten sonra vereceği bildirildi. 
     
</TEXT>
</DOC>
