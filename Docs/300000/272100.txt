<DOC>
<DOCNO> 272100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sontur20.html </URL>
<DATE> 2004/09/15/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Apo'nun avukatından kardeş Öcalan'a destek 
</HEADLINE>
<TEXT>

     Abdullah Öcalan'ın avukatlığını yapan Zeki Okçuoğlu Osman Öcalan'ın örgütüne destek verdiğini açıkladı. 
     İHD Genel Başkan Yardımcısı Eren Keskin ile "şiddetli geçimsizlik" nedeniyle boşanan ve uzun süredir Hamburg'ta yaşayan Ahmet Zeki Okçuoğlu, bir internet sitesinin forum sayfalarına yazı yazdı. Yazısında, Osman Öcalan'ın kurduğu Yurtsever Demokrat Parti'ye PWD destek veren Okçuoğlu, "Biz Kürtler geç kalmış bir milletiz. Millet olarak, Abdullah Öcalan olayını tahlil etmekte bir hayli geç kaldık" dedi. Okçuoğlu, kendisinin örgüt üyelerini uyardığını "Oysa ben daha ilk günde uyarmıştım sizleri" sözleri ile açıklarken, "Neyse olan olmuştur" diyerek yazısını şöyle sürdürdü 
     "Bütün korkum son yirmi yılda ödediğimiz bedellerin boşa gitmesiydi. Çok geç kalarak da olsa sizler, bizleri hayal kırıklığına uğratmaktan kurtardınız. Hareketinizi yakından izliyorum. Doğru bir çizgi izliyorsunuz. Yirmi yıldır kanla barutla sınanan bir neslin temsilcileri olarak sizlerden de bu beklenirdi zaten." 
     
     "BÜTÜN KALBİMLE DESTEKLİYORUM" 

     Örgütü "bütün kalbiyle" desteklediğini de açıklayan Okçuoğlu, "Çok yakında fiilen de Türk sömürgeciliğine karşı mücadelede sizinle birlikte olacağım. Düşmanlarımız bir hayli çok. Ne yazık ki içimizde de küçük hesaplar uğruna onların ekmeğine yağ sürenler var. Dik durun, onlar diz çökecek" diye yazdı. Okçuoğlu, "Her şeyimle sizlerle birlikteyim. Başaracaksınız, başaracağız, başarmak zorundayız. Sizlere inanıyorum, güveniyorum" dedi. 

     
</TEXT>
</DOC>
