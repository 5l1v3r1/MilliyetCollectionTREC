<DOC>
<DOCNO> 271964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sondun34.html </URL>
<DATE> 2004/09/15/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Sudan'dan Türkiye'ye yardım için teşekkür 
</HEADLINE>
<TEXT>

     Sudan Dışişleri Bakanı Mustafa İsmail Osman, Türkiye'nin Darfur Bölgesine yaptığı insani yardımları şükranla karşıladıklarını söyledi. 
     Kahire'de Arap Dışişleri Bakanları toplantına katılan Osman, A.A muhabirine verdiği demeçte, Türkiye'nin insani yardımlarından dolayı Türk hükümetine ve Türk halkına teşekkür ettiklerini belirtti. 
     Osman, Sudan ile Türkiye arasındaki ilişkilerin çok iyi bir düzeyde bulunduğunu hatırlatarak, Türkiye'nin daima Sudan halkının yanında olduğunu kaydetti. 
     Osman, Türkiye'nin Darfur Bölgesine insani yardımının halkı rahatlatacağını ve diğer yardım kuruluşlarını teşvik edeceğini de söyledi. 
     Sudan Dışişleri Bakanı Osman ayrıca, yakın bir tarihte Türkiye'yi ziyaret edeceği bildirdi. 
     
</TEXT>
</DOC>
