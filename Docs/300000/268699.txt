<DOC>
<DOCNO> 268699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sondun12.html </URL>
<DATE> 2004/09/03/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Verheugen'den kritik ziyaret 
</HEADLINE>
<TEXT>

     Avrupa Komisyonu'nun genişlemeden sorumlu Üyesi Günter Verheugen, "kritik" İlerleme Raporu'nun yayınlanmasına bir ay kala 5-9 Eylül tarihleri arasında Türkiye'ye önemli bir ziyaret yapacak. 
     Günter Verheugen, Pazartesi günü Ankara'da Başbakan Recep Tayyip Erdoğan ve Dışişleri Bakanı Abdullah Gül ile görüşecek. Bunun ardından Diyarbakır, İzmir ve İstanbul'da temaslarda bulunacak olan Verheugen, resmi ve mülki erkan ile sivil toplum kuruluşlarının temsilcileriyle görüşecek. 
     Dışişleri Bakanlığı'ndan yapılan açıklamada ise, Romano Prodi'nin başkanlığındaki Avrupa Komisyonu'nun görevinin 31 Ekim'de sona ereceği belirtilerek ziyaretin mevcut Komisyonu'nun Türkiye ile ilgili olarak 6 Ekim 2004 tarihinde yayınlayacağı İlerleme Raporu'nun kamuoyuna açıklamasından bir ay öncesinde gerçekleştirileceğine dikkat çekildi. 
     Ziyaretin, Türkiye'de sürdürülen reform süreciyle ilgili son gelişmelerin ele alınması ve bu çerçevede karşılıklı görüş alışverisinde bulunulması açısından önemli bir vesile oluşturacağı belirtilen açıklamada şöyle denildi 
     "Bilindiği gibi, Hükümetimizin dış politikadaki temel hedeflerinden biri, Aralık 2004 tarihlinde yapılacak olan AB Zirvesinde ülkemizle üyelik müzakerelereninin başlaması yönündedeki kararın alınmasındır. Bu husustaki irademiz sözkonusu ziyaret sırasında tekrar vurgulanacaktır." 
     
</TEXT>
</DOC>
