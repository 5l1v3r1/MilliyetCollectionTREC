<DOC>
<DOCNO> 289247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sonsiy03.html </URL>
<DATE> 2004/11/16/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Kürtler, Irak seçimlerine tek listeyle giriyor 
</HEADLINE>
<TEXT>

     DİYARBAKIR DHA 

IRAK'ın kuzeyindeki Kürtlerin, 12 Ocak 2005 yılında Irak genelinde yapılması planlanan genel, bölgesel ve yerel seçimlere tek listeyle girecekleri açıklandı. Kürdistan Demokrat Partisi'nin Avrupa Temsilcisi Taha Bervari, Kerkük'te Saddam tarafından yerleştirilen Arapların gönüllü olarak geri dönmeleri için 100 milyon dolarlık bir yardım paketi hazırladıklarını ifade ederek, Kerkük'ün Kürt kenti olduğunu iddia etti. 
     KDP'nin ve yerel hükümetin Avrupa Temsilcisi Taha Bervari, İsveç'in Başkenti Stockholm'de bir sempozyum düzenleyerek, bölgenin son durumu ve Ocak ayında Irak genilinde yapılacak seçimle ile ilgili bilgi verdi. Rizgari adlı internet sitelerinde yer alan bir haberlere göre Bervari, Irak'ın geleceğinden umutlu olduklarını, kuzeyde, Kürtlerin yüzde 75'inin içilecek temiz suya kavuştuğunu, elektrik kesintilerinin yaşanmadığını, 3 bin okulun restore edildiğini ve bin 200 sağlık ve hastane kurumunun inşa edildiğini söyledi. 
     Bervari, Saddam döneminde Kerkük'e yerleştirilen Arapların Kürtlerin evlerini geri vermeleri gerektiğini ve geldikleri yerlere gönüllü olarak gitmelerini teşvik etmek amacıyla 100 milyon dolarlık yardım paketi mevcut olduğunu ifade ederek, "Kerkük, Kürt kentidir. Tüm azınlıklar Kerkük'te güven ve huzur içinde yaşama hakkına sahiptirler ama kentin Kürdistan sınırlarının içinde olduğu tartışma götürmez bir gerçektir'' dedi. 
     KDP Avrupa Temsilcisi Bervari, Kürtler'in Federal Irak Parlamentosu seçimlerine tek listeyle girme kararı aldıklarını ama Kürdistan parlamentosunun, seçimler için partiler arasında herhangi bir ittifak sözkonusu olmadığını kaydederek, "Kürtlerin Federal Irak Parlamentosu seçimlerine tek listeyle girmeleri büyük bir başarıdır. Parlamento seçimleri için Şii veya Sünni Arap partileri ile herhangi bir ittifakımız veya Hükümet kurma planımız mevcut değildir'' diye konuştu. 
     
</TEXT>
</DOC>
