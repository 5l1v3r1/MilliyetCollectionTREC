<DOC>
<DOCNO> 271027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sonyas06.html </URL>
<DATE> 2004/09/11/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Gılgamış Destanı film oluyor... 
</HEADLINE>
<TEXT>

     Nuh tufanının anlatıldığı, geçmişten günümüze kalabilmiş Sümer Destanı ''Gılgamış'', Hollywood yapımı bir proje ile Türkiye'de hayata geçiriliyor. 
     Senaryosu Gılgamış Destanı'ndan uyarlanacak olan ''Gilgamesh''in yönetmenliğini, Roger Christian yapacak. Filmin yapımcılığını Amerikan prodüksiyon şirketi Stonelock Pictures aracılığıyla Beni Atoori üstlendi. 
     Filmde, Gılgamış'ı İngiliz oyuncu Max Ryan, Gılgamış'ın aşkı İshtar'ı ise Leonor Varela oynayacak. Ayrıca filmde Gılgamış'ın can arkadaşı Enkidu'yu ise Kenan İmirzalıoğlu canlandıracak. 
     Çekimlerine Ekim ayı içerisinde başlanacak filmde Peter O'Toole, Ömer Şerif, Armand Assante, Costas Mandylor, Robert Davi ve Valentina Cervi gibi dünya çapında tanınan oyuncular da rol alacak. 
     Ölümsüzlüğün arandığı Gılgamış destanı, Nuh tufanının anlatıldığı ilk yazılı eser. Destan, Uruk kentinin kralı Gılgamış'ın yaşamını anlatıyor. Destanda Gılgamış, arkadaşı Enkidu'nun ölümüyle ölümsüzlüğün sırrını arıyor. 
     
</TEXT>
</DOC>
