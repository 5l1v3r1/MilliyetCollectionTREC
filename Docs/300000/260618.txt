<DOC>
<DOCNO> 260618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sontur41.html </URL>
<DATE> 2004/08/04/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Denklik sınavı 18-19 Eylül'de yapılacak... 
</HEADLINE>
<TEXT>

     Yurtdışında lisans eğitimi gören ve denklik belgesi almak isteyen adaylar için 18-19 Eylül 2004'de Seviye Tespit Sınavı STS düzenlenecek. 
     ÖSYM'den yapılan açıklamaya göre YÖK, Beden Eğitimi ve Spor, Bilgisayar Enformasyon Sistemleri, Bilgisayar ve Öğretim Teknolojileri Eğitimi Bölümü, Biyoloji, Biyoteknoloji, Diş Hekimliği, Endüstriyel Elektronik, Felsefe, Fizik, Hukuk, İç Mimarlık, İletişim , İktisat, Kamu Yönetimi, Kimya, Kimya Öğretmenliği, Matematik, Matematik-Bilgisayar, Moda ve Tekstil Tasarımı, Muhasebe, Polimer Bilim ve Teknolojisi, Tarih, Turizm İşletmeciliği ve Otelcilik, Türkçe-Türk Dili ve Edebiyatı, Veterinerlik, Ziraat Mühendisliği ÖSYM de Bilgisayar Mühendisliği, Eczacılık, Elektrik Mühendisliği, Endüstri Mühendisliği, Elektrik-Elektronik Mühendisliği, Gemi Mühendisliği, Gıda Mühendisliği, İnşaat Mühendisliği, İşletme, Jeodezi ve Fotogrametri Harita Mühendisliği, Kimya Mühendisliği, Makine Mühendisliği, Metalurji Mühendisliği, Mimarlık, Öğretmenlik Meslek Bilgisi, Tekstil Mühendisliği, Tıp, Uçak Havacılık Mühendisliği, Uluslararası İlişkiler alanlarında STS yapacak. 
     Sınava yurtdışında lisans düzeyinde eğitim görmüş ve Türkiye'de diplomalarına denklik belgesi almak isteyen adaylar başvurabilecek. 
     ÖSYM tarafından yapılacak sınavlara girmek isteyenler, başvuru kılavuzunu 9-20 Ağustos 2004 tarihleri ÖSYM'nin Karyağdı Sokak No 28 Aşağıayrancı Ankara adresindeki bürosundan temin edebilecekler. 
     Adayın 2004-STS'ye girebilmesi için sınava girebileceğine dair YÖK'ün karar yazısı bulunması gerekiyor. Adaylar ayrıca T.Vakıflar Bankası Ankara Şubesi 2004873 numaralı hesabına 150 milyon lira sınav ücreti yatıracaklar. 
     Adaylar, sınav ücretini yatırdıklarını gösterir banka dekontu ile aday bilgi kontrol formunu 20 Ağustos Cuma günü mesai saati bitimine kadar Aşağıayrancı bürosuna elden veya iadeli taahhütlü gönderebilecekler. 
     STS'nin birinci aşaması 18 Eylül 2004 Cumartesi günü, ikinci aşaması 19 Eylül 2004 Pazar günü Ankara'da yapılacak. 
     
</TEXT>
</DOC>
