<DOC>
<DOCNO> 282980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sontur17.html </URL>
<DATE> 2004/10/24/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Trabzon Emniyet Müdürü Bomba amatörce yapılmış 
</HEADLINE>
<TEXT>

     Trabzon Emniyet Müdürü Ramazan Akyürek, Trabzon'da bugün meydana gelen patlama olayının bir örgüt bağlantısı olduğunu tahmin etmediklerini söyledi. 
     Akyürek, Mc Donalds'daki patlamayla ilgili olarak olay yerinde yaptıkları inceleme sonucu bazı verilere ulaştıklarını ifade ederek, ''Olayın bir örgüt bağlantısının olmadığını tahmin etmiyoruz. Zaten şimdiye kadar olayı üstlenen kimse veya örgüt olmadı'' dedi. 
     Yapılan inceleme sonucu bombanın parça tesirli olarak yapıldığının belirlendiğini kaydeden Akyürek, ''Bomba amatörce yapılmış. Bombayı yapanın profesyonel olmadığı kanaatindeyiz. Ferdi bir olay olma ihtimali çok kuvvetli'' diye konuştu. 
     Bu arada, olayı gerçekleştiren kişinin montuyla şapkası, Çömlekçi Mahallesi'nde poşet içerisinde bulundu. Eşyalar, incelenmek üzere polis merkezine götürüldü. 
     
</TEXT>
</DOC>
