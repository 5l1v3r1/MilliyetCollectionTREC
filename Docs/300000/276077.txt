<DOC>
<DOCNO> 276077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/guncel/axgun01.html </URL>
<DATE> 2004/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çatlı'nın sırları' yargı kasasında 
</HEADLINE>
<TEXT>


Abdullah Çatlı'nın "kayıp çantası"nı 8 yıldır sakladığı ortaya çıkan Bucak, "çok gizli belgeleri" dün mahkemeye teslim etti 

Esra Alus 

Eski DYP Milletvekili ve Bucak aşireti lideri Sedat Bucak, Yargıtay'ın Susurluk Davası'nda "cürüm işlemek için teşekkül oluşturmak" suçundan verilen beraat kararını bozmasının ardından yeniden başlayan davanın ikinci oturumuna sürpriz belgelerle geldi. Abdullah Çatlı'nın Susurluk kazasında kaybolan çantasını 8 yıldır sakladığını belirten Bucak, çantada olduğunu öne sürdüğü belgeleri mahkemeye teslim etti. 
İstanbul 2. Ağır Ceza Mahkemesi'ndeki duruşmaya Bucak, korumaları eşliğinde elinde kalın bir zarfla geldi. Dava başlayıncaya kadar mahkemenin kaleminde misafir edilen Bucak, Yargıtay'ın bozma kararına ilişkin görüşünün sorulması üzerine, "karara katılmadığını" söyledi. 
Daha sonra, "içinde çok gizli belgeler olduğunu" söylediği "çok gizli ibaresi" bulunan bir zarfı mahkemeye sunan Bucak şöyle konuştu "Bunlar gizli belgelerdir. Açtığımda, devletin sırlarını içeren şeyler olduğunu gördüm. Bunların okunması devlete zarar verebilir. Bunu hiçbir yerde söylemedim. Bu belgeler kazadan sonra Mehmet Özbay'ın Abdullah Çatlı çantasından çıkan belgelerdir. O belgeleri yıllardır gizliyordum. Bunların mahkemeniz kasasında duruşma sonuçlanıncaya kadar saklanmasını istiyorum." 
Mahkeme Heyeti Başkanı Ulucak, sanık Bucak'ın verdiği zarfı açarak tutanağa geçirdi. Mahkeme duruşmayı ertelerken, "Bucak'ın ibraz ettiği zarfın içinde, belirtilen tarihlerde Güneydoğu'da görev yapan rütbeli subayların fotoğrafları ve bilgileri olduğunu" belirterek, bu belgelerin mahkeme karar verinceye kadar saklanmasını hükme bağladı. 

İşte zarftan çıkanlar 
Tutanağa göre zarftan çıkanlar şöyle 
Korkut Eken, Abdullah Çatlı ve Sedat Bucak'ın aynı karede olduğu fotoğrafÇatlı ile aralarında orgenerallerin de olduğu üst rütbeli askerlerin fotoğraflarıSakıp Sabancı'nın Mehmet Özbay adına imzaladığı "Değişen ve Gelişen Türkiye" adlı kitabıSeçkin kişilerin adres ve telefonlarını içeren bir rehber. Bir fihrist. Bucak, 'bu defteri Mehmet Özbay'ın elinde her zaman gördüğünü' söyledi.Yabancı bir başbakan tarafından Özbay adına imzalanmış bir belge. Mahkeme başkanı, gazetecilere sonradan belgenin yabancı bir konsolosluk tarafından verildiğini söyledi. Eken'in daktiloyla yazarak "gizli istihbarata" verdiği 21 sayfalık bir belgenin kopyasıBucak'ın çantadan çıktığını söylediği bir pasaport. Ancak ülke belli değil. 

'Hepsi gerçek' 

Çatlı'nın çantasından çıkan belgeleri mahkemenin takdirine bıraktığını belirten Bucak, "Söylentiye dayanan hiçbir şey ibraz etmedim. Hepsi belgelere dayanıyor. Daha önceki mahkemelerde böyle şeylerin olduğunu, gerekirse ibraz edeceğimi söyledim. Ama maalesef inanmadılar. İnanmadıkları için ibraz etmedim ve hiçbir bilgimin olmadığını söyledim" dedi. 

İşte çantadaki 3 kayıp 

Bucak'ın teslim ettiği zarftan Çatlı'nın çantasında olduğu öne sürülen Uzi marka silahı, Ağar imzalı yazı ve Topal cinayeti ifadeleri kasedi çıkmadı 

İSTANBUL Milliyet 
Sedat Bucak'ın, Susurluk kazasında ölen Abdullah Çatlı'nın çantasından çıktığını iddia ettiği belgeleri mahkemeye sunması, Çatlı'nın "kayıp çantası"nı yeniden gündeme getirdi. Bucak'ın teslim ettikleri arasında, çantada olduğu iddia edilen Çatlı'nın Uzi marka silahı, Mehmet Ağar imzalı Çatlı'nın görevlendirme yazısı ve özel timcilerin Ömer Lütfü Topal cinayetini kabul ettikleri itiraf kasedi çıkmadı. 
Çatlı'nın yakın arkadaşı Haluk Kırcı, emniyet ifadesinde çantadan şöyle söz etmişti "Çatlı'nın tüm ilişkilerini kaydettiği bir defter ve rehberi bu çantadaydı. Mirko Uzi marka silahını da bu çantada taşırdı. Açık renkli, şifreli, deri bir çantaydı. Ancak kazadan sonra kayboldu. Bulunursa birçok konu aydınlanır." 
Dönemin Başbakan Yardımcısı Mesut Yılmaz da, Mehmet Ağar'ın Çatlı için imzaladığı gizli görev belgesinin kayıp çantada olduğunu öne sürmüştü. Yılmaz, Topal cinayetiyle ilgili olarak özel timcilerin ifadelerinin yer aldığı kasedin ise, dönemin İstanbul Emniyet Müdürü Kemal Yazıcıoğlu'nda olduğunu öne sürmüştü. Yazıcıoğlu, bu iddiaları reddetmişti. 

Yargıtay Tanışmanız imk nsız 

Yargıtay 8. Ceza Dairesi'nin beraat kararını oybirliği ile esastan bozduğu Sedat Bucak hakkındaki gerekçeli kararda, Susurluk Davası hükümlüleri ile Bucak'ın "olağan yaşam koşulları içinde bir araya gelmeleri ve tanışmalarının olanaksız olduğu" belirtildi. Kararda, bu kişiler arasındaki ilişkiler ağının, yasal bir zeminde gerçekleşip resmi gerekçelerden kaynaklandığını, rastlantısal ve meşru olduğunu kabul etmenin mümkün olmadığına dikkat çekildi. 
Mahk miyet kararları kesinleşen diğer sanıklarla aynı teşekkülde yer alan Bucak'ın konumu gereği yönetici durumunda bulunduğunun gözetilmesi gerektiğinin vurgulandığı kararda, "Kazanın oluş biçimi, silah ve malzemelerin araçta bulunduğu yerler göz önüne alındığında, bunların araca sonradan konulduğunu ya da araç sahibi sanığın bunlardan haberi olmadığını kabul etmek mümkün değildir" denildi. 


</TEXT>
</DOC>
