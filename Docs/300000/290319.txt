<DOC>
<DOCNO> 290319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/guncel/gun01.html </URL>
<DATE> 2004/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
135 okulda ihale hatalı çıktı 
</HEADLINE>
<TEXT>


Kamu İhale Kurumu, 450 trilyonluk okul ihalelerinde hata saptadı. Soruşturma dosyası, Başbakanlık'a gönderildi. Sürecin sonunda Bakan Çelik yargılanabilir 

ANKARA Milliyet 

Kamu İhale Kurumu KİK , Milli Eğitim Bakanlığı'nın, İMKB'nin bağışladığı 450 trilyon lirayla inşa edeceği 135 okula ilişkin 62 paket ihalenin "hatalı" olduğunun saptanması üzerine hazırlanan soruşturma dosyasını Başbakanlığa gönderdi. Başbakanlık, Anayasa'nın 112. maddesi uyarınca Milli Eğitim Bakanı Hüseyin Çelik hakkında soruşturma talebi içeren dosyayı TBMM'ye sevk ettiği takdirde, soruşturma komisyonu kurulacak. Çelik için yasal süreç başlayabilecek. 
KİK Başkanı Şener Akkaynak, yazılı açıklamasında, Çelik'in de katıldığı 7 Haziran'daki "Eğitime Fiziksel Katkı Projesi Eğitim Kampusleri" EFİKAP2 projesi kapsamındaki ihalelerle ilgili 2 kamyon dokümanın incelendiğini bildirdi. 

Objektif mi, değil mi 
Akkaynak, şunları kaydetti "Şik yet başvurusu yapılan 14 paket ihale için 'düzeltici işlem' yapılması gerektiğine karar verildi. İhalelerde, değerlendirmelerin objektif yapılmadığı ortaya çıktı. 48 paket ihaleye ilişkin yasal olarak iptal ya da düzeltici işlem kararı verilemediğinden, Başbakanlığa bildirilmesine karar verildi." 
Başbakanlığın talebe olumlu yanıt vermesi ve dosyayı TBMM Başkanlığı'na göndermesi durumunda süreç şöyle işleyecek "Çelik hakkında yargılanmaya değer bulgular elde edilirse, soruşturma önergesi verilecek. Önerge kabul edilirse, soruşturma komisyonu kurulacak ve Çelik'in Yüce Divan'a gönderilip gönderilmemesine karar verilecek. Yüce Divan kararı verilirse, dosya Anayasa Mahkemesi'ne gönderilecek." Milli Eğitim Bakanlığı ise, ihalenin kamuoyuna açık, Kamu İhale Kanunu'na uygun ve objektif kriterlere uyularak yapıldığını savundu. 


</TEXT>
</DOC>
