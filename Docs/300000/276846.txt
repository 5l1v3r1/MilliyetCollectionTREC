<DOC>
<DOCNO> 276846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/guncel/agun.html </URL>
<DATE> 2004/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
AIDS'e Budist taktiği 
</HEADLINE>
<TEXT>


İnsan hakları sempozyumuna katılan Budist "Merhametli Rahipler" lideri, AIDS'e karşı "gerilla taktiklerini" anlattı 

Utku Çakırözer 

Türkiye'nin ev sahipliğinde yapılan İnsan Haklarında Yeni Taktikler Sempozyumu'na, hak ihallerinin önlenmesinde din ve din adamlarının önemi damgasını vurdu. Tayland'dan gelen Budist, "Merhametli Rahipler" isimli örgüt, Güneydoğu Asya'nın en büyük problemlerinden HIV AIDS taşıyanların toplumdan tecridinin önlenmesi için yürüttükleri kampanyaları sempozyumda anlattı. 

En önemli sorun AIDS 
Budizm'deki "kişisel ve toplumsal acıların giderilmesi" öğretisinden yola çıkarak Tayland'ın en önemli sorunu AIDS'e el attıklarını kaydeden grubun lideri Laurie Mound, şunları anlattı 
AIDS BİR ISTIRAP Budizm'in 4 kutsal gerçeği acı Dukkha , acının sebebi Samudaya , acının ortadan kaldırılması Nirodha ve bunu sağlayacak yoldur Magga . Felsefemize göre cemaatimize ıstırap veren sorunlar, bu teknik kullanılarak giderilmelidir. HIV AIDS'in yaratacağı acılar dikkate alındığında, bu hastalıkla aynı yöntemle mücadele edilmesi gerek. ASIL SORUN BİLGİSİZLİK Acının kaynağını sorguladığımızda bunun tamamen virüs konusunda kişinin ya da tüm toplumun "bilgisizliğinden" kaynaklandığını keşfettik. Budist rahipler şu çalışma yöntemlerini kullanıyor 

Yaralara ot tedavisi 
Fiziki tedavi Sağlık uzmanlarıyla birlikte cemaate HIV ve korunma konusunda eğitim verilmesi, ihtiyacı olan hastalar için yiyecek toplanması, ilk aşamadaki hastalara ot tedavisi ve bunun için gerekli otların tapınakta yetiştirilmesi.Duygusal tedavi Moral eksikliğini ve yaşanan travmayı gidermek için meditasyon, hastanın çevresinde arkadaşlar grubu oluşturmak, günlük bakım merkezleri kurmak. 

Tapınak kermesleri 
Ekonomik tedavi İşinden olanlara yardım için bağış kampanyaları, dans -tiyatro gösterileri, el ürünlerinin satışı, hasta çocukların eğitimi için burs.Sosyal tedavi Hastaların dini günlere ve kutlamalara, sportif faaliyetlere katılımı. Prezervatif kullanmanın önemi.Toplumsal gelişme tedavisi Alternatif eğitim imk nlarının aranması. 

İmamlara da eğitim verdik 

Son 10 yılda 4000'i Tayland'da, 1000'i de komşu ülkelerde olmak üzere toplam 5000 Budist rahip eğittiklerini söyleyen Laurie Mound, Tayland ve Sri Lankalı imamlara da eğitim verdiklerini açıkladı. Mound, "Hangi dinden olursa olsun dini yol göstericiler için önemli olan müridlerinin sıkıntılarına çözüm bulabilmektir" dedi. 


</TEXT>
</DOC>
