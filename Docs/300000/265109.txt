<DOC>
<DOCNO> 265109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sontur48.html </URL>
<DATE> 2004/08/20/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Babasından kaçarken ikinci kattan düştü... 
</HEADLINE>
<TEXT>

     Manisa'nın Alaşehir İlçesi'nde, kendisini dövdüğü iddia edilen babasından kaçmak isteyen 17 yaşındaki genç kız, ikinci kattaki evlerinin penceresinden düşerek öldü. 
     Alınan bilgiye göre, ikinci kattaki evlerinin penceresinden düşerek ağır yaralanan C.B, yakınları tarafından Alaşehir Devlet Hastanesi'ne kaldırıldı. C.B'nin 17 hayati tehlikesinin bulunduğunu belirleyen hastane görevlileri, yaralıyı İzmir Atatürk Eğitim ve Araştırma Hastanesi'ne sevk etti. C.B, İzmir'e geldikten bir süre sonra öldü. 
     Olayla ilgili sürdürülen soruşturmada C.B'nin, babası Ercan B. 34 tarafından dövüldüğü sırada kaçarken, açık olan pencereden düştüğü ve yaralandığı belirlendi. 
     Polis tarafından gözaltına alınan baba Ercan B, ifadesinin alınmasının ardından, Alaşehir Cumhuriyet Savcısı'nın talimatıyla serbest bırakıldı. 
     
</TEXT>
</DOC>
