<DOC>
<DOCNO> 272057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sonspo18.html </URL>
<DATE> 2004/09/15/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Kocaman Fener, bizim maçımızda konsantrasyon sorunu yaşayacak 
</HEADLINE>
<TEXT>

     Malatyaspor Teknik Direktörü Aykut Kocaman, Fenerbahçe'nin oynayacakları maçta konsantrasyon sorunu yaşayacağını söyledi. 
     Kocaman, Fenerbahçe'nin Şampiyonlar Ligi'nde oynayacağı maçta konsantrasyon kaybına uğramasının mümkün olduğunu belirterek, lig maçında rakibinin bu zaafından yararlanmaya çalışacaklarını bildirdi. 
     Ligdeki her karşılaşmanın birbirinden zorlu olduğunu ifade eden Kocaman, şöyle dedi 
     ''Fenerbahçe maçı da öyle. Fenerbahçe oynadığı 5 maçta topladığı 13 puanla ikincilik koltuğuna oturmuş durumda. Bizim için avantaj gibi gözüken bir durum varsa, o da Fenerbahçe'nin Şampiyonlar Ligi'nde oynayacak olmasıdır. Fenerbahçe bizim maçımızda konsantrasyon sorunu yaşayacaktır. Bu sadece Fenerbahçe için değil, aynı ligde oynayan dünyadaki sayılı takımların oyuncuları için de geçerlidir. Öncelikle amacımız kendi gücümüzü ve kendi doğrularımızı kabul ettirebilmek, sahaya yansıtabilmektir.'' Kocaman, yarın yapacakları çalışmanın ardından cuma sabahı uçakla İstanbul'a gideceklerini bildirdi. 
     
</TEXT>
</DOC>
