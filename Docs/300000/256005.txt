<DOC>
<DOCNO> 256005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/dunya/dun03.html </URL>
<DATE> 2004/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'ye 'ikinci adamlar' gidiyor 
</HEADLINE>
<TEXT>


ANKARA Milliyet 


Ankara, Kıbrıs Barış Harekatı'nın 30. yıldönümü törenlerine önceki törenlerin aksine "ikinci adamlarla" katılacak. Lefkoşa'da yapılacak törene Cumhurbaşkanı Ahmet Necdet Sezer, TBMM Başkanı Bülent Arınç, Başbakan Recep Tayyip Erdoğan ve Genelkurmay Başkanı Orgeneral Hilmi Özkök'ün yardımcıları ya da temsilcileri katılacak. 
20 Temmuz 1974'te yapılan Barış Harekatı'nın 30. yıldönümü Lefkoşa'daki törenlerle kutlanacak. Kutlama için Ankara'dan adaya gidecek heyette, TBMM'yi temsilen Başkan Arınç yerine, Başkanvekili Nevzat Pakdil bulunacak. Hükümeti temsilen heyette, Başbakan Yardımcısı ve Dışişleri Bakanı Abdullah Gül, KKTC ile ilişkilerden sorumlu Devlet Bakanı ve Başbakan Yardımcısı Abdüllatif Şener yer alacak. Genelkurmay Başkanlığı'nı da Özkök yerine Ankara'daki orgeneral seviyesindeki üst düzey komutanlardan biri temsil edecek. 



</TEXT>
</DOC>
