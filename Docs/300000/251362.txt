<DOC>
<DOCNO> 251362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/yasam/axyas01.html </URL>
<DATE> 2004/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Cepteki telefon 'iktidarı' sarsıyor 
</HEADLINE>
<TEXT>


Boyutları küçüldükçe cepte bile kaybolan telefonların yaydığı radyasyonlar sperm kalitesini bozuyor. Özellikle cep telefonunu bel bölgesinde veya pantalon cebinde taşıyanlar risk altında 

DIŞ HABERLER SERVİSİ 

Yüzde 30 oranında azaltıyor 
MACARİSTAN'DAKİ Szeged Üniversitesi'nin araştırmasına göre, cep telefonlarının yaydığı radyasyon sperm sayısını yüzde 30 oranında azaltıyor. Özellikle, cep telefonlarını bel bölgesinde veya pantolonlarının cebinde taşıyanlarda risk en yüksek seviyede bulunuyor. Szeged Üniversitesi jinekoloji bölümünde çalışan Dr. Imre Fejes, cep telefonlarının yaydığı radyasyonun yok edici etkisinden kurtulan spermlerin çoğunun da zarar görerek kalitesinin düştüğünü söylüyor. 

Görüşme dışında da zararlı 
FEJES, "Uzun süre cep telefonu kullanmak, sperm üretimi ve erkek üretkenliği üzerinde negatif etkide bulunuyor. Bu durum hem spermin yoğunluğunu hem de hareketliliğini bozuyor" dedi. Araştırma sonuçlarını Berlin'deki bir konferansta sunacak olan Fejes ve ekibi, cep telefonlarının sanıldığı gibi yalnızca görüşme yapıldığı sırada radyasyon yaymadığını, "stand - by" durumunda da baz istasyonlarıyla iletişim halinde oldukları için zararlı etkilerinin devam ettiğini söyledi. 


</TEXT>
</DOC>
