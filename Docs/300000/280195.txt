<DOC>
<DOCNO> 280195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/guncel/agun.html </URL>
<DATE> 2004/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Peker'in 'dedektifi' 
</HEADLINE>
<TEXT>


Ümraniye Emniyet Amiri Yalgın'ın Peker'den davacı olan Altay'ın "yakalanmasına" yardımcı olduğu iddia edildi. Yalgın'ın, yardımı karşılığında para istediği öne sürüldü 

Erdal Kılınç - İstanbul 

İstanbul polisinin, Sedat Peker ve grubunu dinlediği telefonlara Ümraniye İlçe Emniyet Müdürlüğü'nde görevli Emniyet Amiri Murat Yalgın'ın da takıldığı ortaya çıktı. Kayıtlara göre, Peker'in avukatı Çağatay Özdemir, müvekkilinden davacı olan Yusuf Altay'ın yakalanması için Yalgın'dan yardım istedi. Altay'ın gözaltına alınmasının ardından Peker'in bir başka adamıyla görüşen Özdemir, Yalgın'ın para beklediğini söyledi. Peker'in adamı da Özdemir'e "Ne kadar istiyorsa verin" yanıtını verdi. 
Çıkar amaçlı suç örgütü kurduğu iddiasıyla tutuklanan Peker'in yakın ilişkide olduğu kişiler arasında adı geçen Yalgın, dün Organize Suçlar Şube Müdürlüğü'ne geldi. Uzan operasyonu sırasında Mali Şube Müdürlüğü'nde görev yapan Yalgın'ın, Peker'in isteği doğrultusunda Altay'ın yakalanmasını sağladığı iddia edildi. Yalgın, ifadesinin ardından emniyetten ayrıldı. 
İddiaya göre, Peker'in kendisini dövdürdüğünü ve senet imzalattırdığını söyleyen Altay davacı oldu. Bunun üzerine Peker, Altay'ın "açığını" aramaya başladı. Peker'in avukatları aracılığıyla devreye giren Şişli Başsavcılığı zabıt k tibi Funda Şerife Ören ve İstanbul 9. Ağır Ceza Mahkemesi k tibi Murat Köşnek, adli kayıtlarda Altay'ın bir dosyadan arandığını belirledi. 
Altay'ı yakalatmak isteyen Peker'in avukatları, Yalgın'ı arayarak yardım istedi. Yalgın, Altay'ın gözaltına alınarak jandarmaya teslim edilmesini sağladı. Peker'in adamları arasındaki konuşmalarda "Altay'ı yakalatması" karşılığı Yalgın'a istediği paranın verileceği belirtildi. 

Otel sahibine gözaltı 
Şanlıurfa'da meydana gelen silahlı çatışmada 2 kişiyi yaraladığı iddiasıyla aranan eski MHP İl Başkanı Feridun Öncel için, Peker'in talimatıyla otelinde kalmış gibi sahte belge hazırlayan Antalya Grand Zaman Oteli'nin sahibi Hüseyin Zamanoğlu da Antalya'da gözaltına alındı. 

Husumetleri var 
Yalgın ifadesinde, Organize Şuçlar Şube Müdürlüğü'nde çalışırken, Peker'in üç kez gözaltına alınmasında görev aldığı belirterek, kendisine bu nedenle husumet beslendiğini iddia etti. Yalgın, Peker grubunun, eski operasyonlar nedeniyle kendisini hedef alarak, konuşmalarında adını geçirdiği savundu. Avukat Özdemir'in kendisine geldiğini, Altay'ın yakalanması konusunda yardım istediğini kaydeden Yalgın, ancak olayı araştırdığında Peker'le bağlantısını öğrendiğini, herhangi bir işe karışmadığını söyledi. 

'Reisin canını sıkıyor' 

Avukat Çağatay Özdemir ile Emniyet Amiri Yalgın'ın dinlemeye takılan konuşmalarının bir bölümü şöyle 

Ç.Ö Amirim merhabalar ben Çağatay. Nasılsın 
M.Y Sağ ol, sen nasılsın 
Ç.A Allah'a şükür iyiyim. Sana söylediğim adam vardı ya. Yusuf Altay. Reisin canını sıkmaya devam ediyor. Onu yakalamamız lazım. Senin bölgende biliyorsun. 
M.Y Evet. İmam nik hlı eşi Zahide Özcan bilgi verecek. 
Ç.Ö Adresi ve takıldığı yerlerin adreslerini vereceğim sana. 
M.Y Dur alıyorum. Kalem nerede, tamam. 
Ç.Ö Jandarmaya teslim edeceğiz, biliyorsun değil mi 
M.Y Biliyorum, haberim oldu, askerle görüşmüşsünüz. 
Ç.Ö Yakalandığını başka biri söyleyecek size, merak etmeyin. 

Bir gün sonra 
Yalgın'a teşekkür eden Özdemir, Gaffar ve Şenol adlı kişileri arayarak, Altay'ın yakalandığını Reis'e Peker söylemelerini istedi. 
Aynı gün Peker grubunun asker bağlantısınsı sağladığı öne sürülen Kutluhan Aslan'la Özdemir arasında geçen konuşma ise şöyle 
Özdemir Selam Kutluhan, amir yakalattı. Karşılığını bekliyor. 
Kutluhan Ne kadar istiyorsa verin. 
Özdemir Şirin Berk bu işle ilgilenecek. Parayı o verecek. 


</TEXT>
</DOC>
