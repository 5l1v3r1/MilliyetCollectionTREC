<DOC>
<DOCNO> 253674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sontur24.html </URL>
<DATE> 2004/07/07/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Öldürüp kayıp başvurusu yapmışlar .. 
</HEADLINE>
<TEXT>

     Ordu'nun Ünye İlçesi'nde bir haftadır kayıp olduğu bildirilen bir kişinin, öldürüldükten sonra eşi ve oğlu tarafından bahçeye gömüldüğü anlaşıldı. 
     Edinilen bilgiye göre, Şenyurt Köyü'nde Hamit Özdemir 40 ve annesi Emine Özdemir 72 , yaklaşık bir hafta önce güvenlik güçlerine başvurarak baba Azmi Özdemir'in 73 kayıp olduğunu bildirdi. 
     Durumdan şüphelenen güvenlik güçleri, anne Emine Özdemir'in sorgusu sonucu kayıp olduğu bildirilen kişinin tartışma sırasında başına sert bir cisimle vurularak öldürüldüğünü, daha sonra da evin bahçesine gömüldüğünü belirledi. 
     Olay üzerine, ceset, bulunduğu yerden çıkarıldı. 
     Gözaltına alınan Emine Özdemir, ifadesinde, cinayeti kendisinin işlediğini öne sürdü. 
     Yetkililer, diğer zanlının arandığını, olayla ilgili soruşturmanın sürdürüldüğünü söyledi. 
     
</TEXT>
</DOC>
