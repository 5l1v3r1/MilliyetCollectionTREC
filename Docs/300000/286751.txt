<DOC>
<DOCNO> 286751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/ekonomi/eko03.html </URL>
<DATE> 2004/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım Telekom'da kararlıyız 
</HEADLINE>
<TEXT>


Telekom özelleştirmesinde kararlı olduklarını belirten Ulaştırma Bakanı Yıldırım, "Başarılı sonuç alamazsak bunun ikinci adımı halka arzdır" dedi 

EKONOMİ SERVİSİ 

Ulaştırma Bakanı Binali Yıldırım, Türk Telekom'un özelleştirilmesiyle ilgili hazırlanan takvim çerçevesinde çalışmaların sürdüğünü belirterek, "Öyle zannediyorum ki bu ay içerisinde özelleştirme ilanına Özelleştirme İdaresi Başkanlığı çıkacak" dedi. Finans Dünyası Yayın Kurulu'nun FİDYAK toplantısına katılan Yıldırım, Türk Telekom için şunları söyledi 
"Kararlı bir özelleştirme arzusu var. Ancak hiçbir özelleştirmede kimsenin bir garanti vermesi mümkün değildir. Bir engelle karşılaşmamak için, hukuksal teknik altyapısını tamamen eksiksiz yaparak götürmeyi arzu ediyoruz. Bu yüzden biraz gecikti. İnşallah bundan başarılı bir sonuç alırız. Alamazsak bunun ikinci adımı halka arzdır. Her halükarda özelleştirme için çalışmalar sürecek." 


</TEXT>
</DOC>
