<DOC>
<DOCNO> 290247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sontur35.html </URL>
<DATE> 2004/11/19/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Bayramlaşmak için Suriye'ye giden 900 kişi geri dönmedi 
</HEADLINE>
<TEXT>

     Suriye'deki akrabalarıyla bayramlaşmak için Kilis Öncüpınar Sınır Kapısı'ndan bu ülkeye geçen yaklaşık 900 kişinin sürenin dolmasına karşılık geri dönmediği bildirildi. 
     Vali Vekili Muammer Aşık, AA muhabirine yaptığı açıklamada, Halep Valiliği ile yaptıkları protokol kapsamında yakınlarıyla bayramlaşmak için Suriye'ye gitmelerine izin verilen 900 kişinin verilen 48 saatlik sürenin dolmasına karşılık Türkiye'ye dönüş yapmadıklarını söyledi. 
     Süre kısıtlamasına uymayanlar için bir yaptırım öngörülmediğini ifade eden Aşık, şöyle konuştu 
     ''Protokolde yer alan süreyi ihlal eden 900 kişinin büyük çoğunluğunun bugün Kilis'e giriş yapmalarını bekliyoruz. Geri dönüş yapan vatandaşların giriş işlemleri gece de yapılacak. Bugün dönüş yapmayan vatandaşlarımızın ise yarın döneceklerini umuyoruz.'' Aşık, akrabalarıyla bayramlaşmak için bayramın 2. ve 3. günü toplam 8 bin 650 kişinin Öncüpınar Gümrük Kapısı'ndan Suriye'ye giriş yaptığını bildirdi. 
     
</TEXT>
</DOC>
