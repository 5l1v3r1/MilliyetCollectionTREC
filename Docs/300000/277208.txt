<DOC>
<DOCNO> 277208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sonspo16.html </URL>
<DATE> 2004/10/04/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Yıldıray sahalara döndü, Halil Altıntop 90 dakika 
</HEADLINE>
<TEXT>

     Sakatlığı nedeniyle ilk 6 maçta forma giyemeyen Yıldıray Baştürk, yeni takımına uğurlu geldi. Yıldıray’ın 15 dakika oynadığı Halil Altıntop'lu Kaiserslautern karşılaşmasında Hertha Berlin sezonun ilk galibiyetini aldı Yıldıray'ın 76'da Müller'in yerine oyuna girdiği maçta Hertha Berlin, Kaiserslautern'i 2-0 mağlup etti. Bu yıl çıktığı 6 karşılaşmada 5 beraberlik, 1 galibiyet alan Hertha'nın bu haftaki galibiyet gollerini 18'de Kovac ve 46'da Müller kaydetti. 
     Ev sahibi ekipte 90 dakika oynayan Halil Altıntop etkisiz göründü. Halil'in kardeşi Hamit Altıntop'un takımı Schalke 04 ise Bochum'u 3-2 ile geçti. Hamit maçın son 17 dakikasında görev yaptı 
     
     Wolfsburg zirveyi bırakmıyor 
     Bundesliga'nın bu yılki sürprizi Wolfsburg, liderliğini bu hafta da sürdürdü. Kendi evinde Borussia Monchengladbach'ı 2-1 yenmeyi başaran Wolfsburg, 18 puana yükseldi ve Stuttgart'la arasındaki 2 puan farkı korudu. 
     
     Bayern kendine geldi 1-2 
     Bundeslıga’nın en önemli maçında Werder Bremen ve Bayern Münih karşı karşıya geldi. Bayern'in gollerini Ballack ve Schweinsteiger kaydederken, ev sahibi ekibin golünü Miroslav Klose attı. 
     Diğer maçların sonuçları şöyle B. Leverkusen-Hamburg 3-0, B. Dortmund-Nürnberg 2-2, Freiburg-Mainz 1-2, H. Rostock-Hannover 1-3, W. Bremen-B. Münih 1-2, Wolfsburg-Mönchengladbach 2-1. 
     Bundesliga'da 7. haftanın toplu sonuçları şöyle 
     
     
Bayer Leverkusen 3 0 Hamburg Borussia Dortmund 2 2 Nurnberg Freiburg 1 2 Mainz Hansa Rostock 1 3 Hannover Arminia Bielefeld 0 2 Stuttgart 
     
</TEXT>
</DOC>
