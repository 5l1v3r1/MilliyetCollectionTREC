<DOC>
<DOCNO> 272116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sontur36.html </URL>
<DATE> 2004/09/15/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Çalıştığı işyerlerini soydu .. 
</HEADLINE>
<TEXT>

     Bursa'da, çalıştığı üç ayrı işyerini soyduğu iddia edilen kişi ile 2 arkadaşı yakalandı. 
     Bursa Emniyet Müdürlüğü Asayiş Şube Müdürlüğü'nden yapılan açıklamaya göre, Vatan Mahallesi'nde 3 ayrı işyerinden pamuk ipliği ve atkı motoru çalınmasıyla ilgili soruşturmayı yürüten polis, aynı işyerlerinde belirli aralıklarla çalıştığı tespit edilen Özel B'yi gözaltına aldı. 
     Zanlının, sorgulamasında, işçi olarak girdiği 3 firmayı, bir süre çalıştıktan sonra yedek anahtarlarını yaptırarak, arkadaşları Aşkın G, ve İsmail D. ile soyduklarını itiraf ettiği öğrenildi. 
     İfade üzerine Aşkın G. ve İsmail D. de gözaltına alınırken, zanlıların, sorgulamalarının tamamlanmasının ardından adliyeye sevk edilecekleri bildirildi. 
     
</TEXT>
</DOC>
