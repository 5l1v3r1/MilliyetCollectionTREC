<DOC>
<DOCNO> 287046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sondun19.html </URL>
<DATE> 2004/11/08/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Filistinli liderler Paris'e Arafat'ı ziyarete gidecek 
</HEADLINE>
<TEXT>

     Filistinli liderlerin, Devlet Başkanı Yaser Arafat'ı ziyaret için Fransa'ya gideceği bildirildi. 
     Filistinli yetkili Muhammed Dahlan, Reuters'a yaptığı açıklamada, Başbakan Ahmed Kurey, Filistin Kurtuluş Örgütü Genel Sekreteri Mahmud Abbas ve Filistin Dışişleri Bakanı Nebil Şaat'ın bugün Ürdün'e, yarın da Paris'e gitmek için Batı Şeria'dan ayrılacağını söyledi. 
     Filistinli liderlerin bugün Paris'e gideceği açıklanmış, ancak Arafat'ın karısı Süha'nın, liderleri, Arafat'ı ''canlı canlı gömmek istemekle'' suçlaması üzerine ziyaretin iptal edildiği bildirilmişti. 
     
     KUREY SÜHA'NIN AÇIKLAMALARINA ÜZÜLDÜK 

     Bu arada, Filistin Başbakanı Ahmed Kurey, Filistin lideri Yaser Arafat'ın eşi Süha'nın açıklamalarına üzüldüklerini bildirdi. 
     Kurey, Batı Şeria'nın Ramallah kentindeki kabine toplantısının açılışında yaptığı açıklamada, ''Kardeş Süha'nın açıklamaları karşısında büyük üzüntü duyduklarını'' söyledi. 
     Süha Arafat, Filistin liderini Paris'te ziyaret etmek isteyen Kurey ve diğer Filistinli yetkilileri, ''Arafat'ı canlı canlı gömmek istemekle'' suçlaması üzerine, ziyaret ertelenmişti. 
     Üst düzey Filistinli yetkili Muhammed Dahlan, daha sonra yaptığı açıklamada, Filistinli liderlerin, Arafat'ı ziyaret için Fransa'ya gideceklerini açıklamıştı. 
     Filistin Dışişleri Bakanı Nebil Şaat da yaptığı açıklamada, Kurey ve eski Başbakan Mahmud Abbas ile Fransa'ya gideceklerini bildirdi. 
     
</TEXT>
</DOC>
