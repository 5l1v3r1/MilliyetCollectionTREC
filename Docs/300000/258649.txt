<DOC>
<DOCNO> 258649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/guncel/gun20.html </URL>
<DATE> 2004/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM'den Kürkçü cezası 
</HEADLINE>
<TEXT>


GÜVEN ÖZALP Brüksel 

Avrupa İnsan Hakları Mahkemesi AİHM , aleyhinde açılmış 8 davayı karara bağlayarak Türkiye'yi 200 bin euro 362 milyar TL tazminat ödemeye mahk m etti. Karara bağlanan davalar arasında Ertuğrul Kürkçü tarafından açılmış ifade özgürlüğüne yönelik bir dava da yer aldı. Kürkçü'nün İnsan Hakları Örgütü'nün "Türkiye'deki silah transferleri ve savaş kurallarının ihlali" başlıklı raporunu Türkçeye çevirip basması sonrası, 10 ay hapse çarptırılmaktan hareketle açtığı davada AİHM, Türkiye'nin ifade özgürlüğüne ilişkin kuralları ihlal ettiği sonucuna vardı. Türkiye'nin, Kürkçü'ye 5 bin 500 euro tazminat ödemesine karar verdi. Türkiye, Avrupa İnsan Hakları Sözleşmesi'nin yaşama hakkını garanti altına alan 2. maddesini ihlal etmekle suçlandığı 1 davada dostane çözüme giderken, 6 davada hüküm giydi. 


</TEXT>
</DOC>
