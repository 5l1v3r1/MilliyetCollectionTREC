<DOC>
<DOCNO> 283335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/yasam/yas08.html </URL>
<DATE> 2004/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçücük paraşüt uçağı düşürdü 
</HEADLINE>
<TEXT>


6 paraşütçü taşıyan uçaktan atlayan bir sporcu paraşütünü erken açınca, kuyruğa takılan paraşüt uçağı düşürdü 

DIŞ HABERLER SERVİSİ 

ABD'nin Illinois eyaletindeki Taylorville kasabası yakınlarında 6 paraşütçüyü taşıyan Cessna 206, paraşütlerden birinin erken açılarak uçağın kuyruğuna takılması sonucu düştü. Paraşütü uçağa takılan adam ölürken, diğer paraşütçüler atlayarak kurtulabildi. Orta Amerika Paraşüt Kulübü sporcularını taşıyan uçak 3 bin metreye eriştiğinde, paraşütçülerden biri atlamak üzere kapıya yöneldi. Adı açıklanmayan adam, paraşütünü atladıktan hemen sonra açtı ancak paraşüt uçağın kuyruğuna takıldı. Uçak havada spiraller çizerek hızla düşmeye başlayınca, diğer paraşütçüler ve pilot uçaktan atladı. Paraşütçülerden biri yaralanırken, paraşütü uçağa takılan sporcu ise öldü. 



</TEXT>
</DOC>
