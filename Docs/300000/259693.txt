<DOC>
<DOCNO> 259693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/spor/yaksoy.html </URL>
<DATE> 2004/08/01/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Kriz 
</HEADLINE>
<TEXT>



Toplumların farklı yaşam tarzları vardır. Tabii bu sosyal yapısına, bulunduğu coğrafyaya ve hatta hatta iklim şartlarına bile bağlıdır. 
Bir dostumuz tutturdu 'Biz krizsiz yaşayamayız' diye... Dediklerine hak vermemek elde değil. 
Mesela en mühim krizlerimiz, ekonomik krizlerimiz değil mi Geldi, gelecek derken geliverirler... Yaşamımız, iyi kötü bu krizle devam eder gider. Esasında nezle gibidir. Kendiliğinden geçer gider. Alışmışızdır... 
Şimdilerde de en meşhur krizlerimiz, futbol krizleridir. Bugün Hagi krizi, yarın Daum krizi ve öbürsü gün bir diğeri... Bu krizler de gelip geçicidirler. Tıpkı grip gibi... İlacı yoktur ama bünyede tahribat yapabilirler. Ta ki Süper Lig maçlarına kadar. Komplikasyon yapıp yapmadığı burada belli olur. Çünkü bu krizler taraftarın şuuraltında umulmadık izler bırakmıştır. Hele hele bir iki maç kaybedilmeye görsün. Bu sefer seyirci krizleri başlar. En kötüsü de bu krizlerdir. Yıkıcı olanlar... 
Öyleyse biz sözü şöyle bitirelim 
Biz nedense krizsiz yaşayamayız vesselam... 


</TEXT>
</DOC>
