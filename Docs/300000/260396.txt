<DOC>
<DOCNO> 260396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/siyaset/axsiy01.html </URL>
<DATE> 2004/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk kez bir Başbakan YAŞ'ın 2. gününde... 
</HEADLINE>
<TEXT>


Başbakan Erdoğan, eski başbakanların aksine YAŞ'ın 2. gün toplantısına da katıldı. Emekliye ayrılacak olan Jandarma Genel Komutanı Orgeneral Eruygur da bir veda yemeği verdi 

ANKARA Milliyet 


Başbakan Recep Tayyip Erdoğan'ın başkanlık ettiği Yüksek Askeri Ş ra'nın YAŞ ikinci gün çalışmaları 7 saat sürdü. 30 Ağustos'ta emekliye ayrılacağı belirtilen Jandarma Genel Komutanı Orgeneral Şener Eruygur veda yemeği verdi. Erdoğan, eski başbakanların aksine YAŞ'ın ikinci gün toplantılarında da yerini aldı. Genelkurmay Kararg hı'ndaki görüşmelerin ilk bölümü 3 saat sürdü. Ardından Jandarma Genel Komutanlığı'nın Anıttepe'deki sosyal tesislerine giden YAŞ üyeleri, Jandarma Genel Komutanı Orgeneral Şener Eruygur'un verdiği öğle yemeğine katıldı. YAŞ'ın asker üyeleri, yaklaşık 1.5 saat sonra Genelkurmay Karargahı'na döndü. 14.00'te başlayan toplantı saat 18.00'de sona erdi. 
Toplantıda, bir üst rütbeye yükselecek general, amiral ve albaylarla rütbe bekleme süreleri uzatılacakların ve kadrosuzluktan emekliye sevk edileceklerin durumları ele alındı. Gündemdeki diğer konuları da değerlendiren YAŞ, çalışmalarını bugün tamamlayacak. YAŞ kararları, yarın sabah Cumhurbaşkanı Ahmet Necdet Sezer'e sunulduktan sonra kamuoyuna açıklanacak. 
Kara Kuvvetleri Komutanlığı'ndan 3 orgeneral emekliye ayrılırken, terfi sırasında bekleyen 7 korgeneralin durumu da YAŞ'da ele alındı. 
Terfi bekleyen 5 korgeneralin durumu şurada ilk kez görüşüldü. Geçen yıl görev süreleri bir yıl uzatılan NATO'nun Yüksek Hazırlık Seviyeli Kolordusu'nun başında bulunan Korgeneral Köksal Karabay ve EDOK Komutanı Korgeneral Ahmet Özteker'in durumu da şurada ikinci kez ele alındı. 

12 saatini ş rada geçirdi 
YAŞ toplantılarına tam mesaisini ayıran Erdoğan, toplam 12 saatini TSK komuta kademesi ile birlikte geçirdi. Erdoğan, ilk gün 5 ve ikinci gün ise 7 saat süren ş ra çalışmalarına başkanlık etti. Erdoğan, bugün tamamlanacak üçüncü çalışmalarına da katılacak. 


</TEXT>
</DOC>
