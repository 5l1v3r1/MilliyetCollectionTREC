<DOC>
<DOCNO> 286499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sontur49.html </URL>
<DATE> 2004/11/05/ </DATE>
<TIME> 20.51 </TIME>
<AUTHOR>  </AUTHOR>
<HEADLINE>
Manisa'da deprem fırtınası 
</HEADLINE>
<TEXT>

     Manisa'da bugün en büyüğü 4.5 büyüklüğünde 6 deprem meydana geldi. 
     Boğaziçi Üniversitesi Kandilli Rasathanesi ve Deprem Araştırma Enstitüsü'nden alınan bilgiye göre, merkez üssü Kırkağaç İlçesi olan deprem saat 19.30'da kaydedildi. 
     Orta şiddetteki deprem İzmir ve çevre illerde de hissedildi. 
     Meydana gelen diğer depremlerin büyüklükleri ve saatleri şöyle 
     

SAAT BÜYÜKLÜK YER 21 10 2.8 Soma Manisa 20 53 2.9 Kırkağaç Manisa 20 23 2.8 Soma Manisa 17 24 3.0 Soma Manisa 16 41 3.0 Kırkağaç Manisa      
     DEPREMDE CAN VE MAL KAYBI OLMADI 

     Manisa'nın Kırkağaç İlçesi Kaymakamı Şevket Cinbir, merkez üssü Kırkağaç olan 4.5 büyüklüğündeki depremde ilçede can ve mal kaybı olmadığını söyledi. 
     Cinbir, depremin ardından ilçede panik yaşanmadığını ve vatandaşların sokağa dökülmediğini söyledi. 
     Halkın bu tür depremlere alışık olduğunu kaydeden Cinbir, ''Şu anda her şey normal. Apartmanlarda oturan vatandaşlarımızın durumlarını merak ediyordum. Yapılan araştırmalarda panik yapan ve sokağa çıkan kimsenin olmadığı yönünde bilgi aldım. İlçemizde can ve kaybı olmadı'' dedi. 
     
     AFET İŞLERİ GENEL MÜDÜRLÜĞÜ'NE GÖRE DEPREMİN BÜYÜKLÜĞÜ 4.1 

     Bayındırlık ve İskan Bakanlığı Afet İşleri Genel Müdürlüğü, Manisa'daki depremin büyüklüğünü 4.1 olarak belirledi. 
     Afet İşleri Genel Müdürlüğü'nden yapılan açıklamaya göre, merkez üssü Kırkağaç ilçesi olan deprem saat 19.30'da kaydedildi. 
     
</TEXT>
</DOC>
