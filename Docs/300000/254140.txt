<DOC>
<DOCNO> 254140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sonsiy04.html </URL>
<DATE> 2004/07/09/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
ABD Dışişleri Bakanlığı'ndan, Org. Başbuğ'un açıklamalarına yanıt yok 
</HEADLINE>
<TEXT>

     ABD Dışişleri Bakanlığı Sözcüsü Richard Boucher, AB'nin Kıbrıs konusunda kabul ettiği paketi memnuniyetle karşıladıklarını ancak ABD'nin adım atması için AB'nin uygulamasının bekleneceğini ifade etti. 
     Boucher, günlük basın brifinginde, Kıbrıs konusuna ilişkin bir soruya yanıt verdi. AB'nin attığı adımları memnuniyetle karşıladıklarını ifade eden Boucher, "Önlemlerin uygulanmasını merakla bekliyoruz" dedi. Boucher, özellikle Ada'nın kuzeyiyle ticarete başlanmasını beklediklerini de kaydederek bunun, Ada'nın nihai birleşmesine destek olacağını ifade etti. AB ile koordinasyon içinde olduklarına işaret eden Boucher, ABD'nin, AB'nin yaptıklarıyla uyum, işbirliği ve eşgüdüm içinde, politikalarını geniş ölçekte gözden geçirmeye devam ettiğini vurguladı. 
     Boucher, ABD'nin atacağı adım konusunda, "Bugün size açıklayacağım herhangi bir şey yok, ama umuyorum yakında alacağımız önlemler hakkında bilgi verebilirim" diye konuştu. 
     
     ORG. BAŞBUĞ'İN AÇIKLAMALARINA YANIT YOK 

     Boucher'a, Genelkurmay İkinci Başkanı Org. İlker Başbuğ'un, "PKK tehdit olmaya devam ettikçe Irak'ın kuzeyindek asker çekmeyeceğiz" yönündeki açıklamaları da anımsatıldı. Boucher, "Bu açıklamayı görmedim. Üzerinde söyleyecek bir şeyim yok" demekle yetindi. 

     
</TEXT>
</DOC>
