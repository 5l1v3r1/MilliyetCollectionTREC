<DOC>
<DOCNO> 295841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sondun58.html </URL>
<DATE> 2004/12/08/ </DATE>
<TIME> 23.48 </TIME>
<AUTHOR>  </AUTHOR>
<HEADLINE>
Dağıstan'da doğalgaz boru hattında yangın 
</HEADLINE>
<TEXT>

     Rusya'nın güneyindeki Dağıstan Özerk Cumhuriyeti'nde doğalgaz boru hattında yangın çıktığı bildirildi. 
     Rus İnterfaks haber ajansı, Azerbaycan'a doğalgaz sağlayan hatta çıkan büyük yangından sonra boru hattının kapatıldığını belirtti. 
     Ajans, Dağıstan'ın başkenti Mohaçkale'nin dışındaki Mozkok Gazi Magomed'in bir bölümünde bu akşam çıkan yangından sonra alevlerin 50 metreye yükseldiğini kaydetti. 
     Itar-Tass ajansı ise, Dağıstanlı yetkililerin, bir patlamanın ardından yangının çıktığını ve bunun bir sabotaj olduğunu söylediğini bildirdi. 
     Dağıstan Acil Durumlar Bakanı Murtazali Gaziyev ise yangının nedeni hakkında konuşmak için erken olduğunu söyledi. 
     İnterfaks, yangında ölen ya da yaralanan olup olmadığının bilinmediğini belirtti. 
     
</TEXT>
</DOC>
