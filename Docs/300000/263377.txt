<DOC>
<DOCNO> 263377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/son/sondun03.html </URL>
<DATE> 2004/08/14/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Sadr'dan 'ölene kadar savaşın' çağrısı 
</HEADLINE>
<TEXT>

     Irak'taki Şii direnişinin lideri Mukteda El Sadr ile ABD güçleri arasındaki ateşkes görüşmelerden anlaşma çıkmadı. 
     Sadr, koşulları kabul edilmeyince, kendisine bağlı milislere "ölene kadar savaş" emri verdi. 
     ABD'nin geçtiğimiz cuma günü başlattığı büyük operasyon sırasında yaralanan Şii lider, İmam Ali Türbesi'nde eli sargılı olarak konuşma yaptı. 
     El Sadr, Necef'ten çekilmeyeceğini, kendisine bağlı milislerin de ölene kadar savaşacaklarını söyledi. 
     
     Sadr'dan geçici hükümete istifa çağrısı 
     Sadr, Irak geçici hükümetinin istifa etmesini istedi. 
     Bu hükümeti 'diktatör' olarak niteleyen Sadr, ''ajan hükümete istifa etmesini tavsiye ederim. Bütün Irak halkı bunu istiyor. Saddam'ın yerini alan hükümet, ondan daha kötü" şeklinde konuştu. 
     Necef'i terketmeyeceklerini vurgulayan Sadr, kenti zafere veya şehit oluncaya dek savunacaklarını söyledi. 
     
</TEXT>
</DOC>
