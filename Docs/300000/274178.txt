<DOC>
<DOCNO> 274178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/yasam/yas14.html </URL>
<DATE> 2004/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



IĞDIR 

Doktorları linçten, Özel Harek t'ın panzerleri kurtardı 
DHA 
5çocuk babası minibüs şoförü Muharrem Tevkan 45 , Devlet Hastanesi cerrahı Abbas Aras'la fıtık ameliyatı için anlaştı. Ancak ruhsatı bulunmayan özel muayenehanede operasyon geçiren Tevkan 45 öldü. Bunun üzerine muayenehaneyi basan 10 minibüs dolusu hasta yakını, Aras'la anestezi uzmanı Ülfettin Hüseyinoğlu'nu linç etmek istedi. Özel Harek t Timleri, polis kıyafeti giydirdikleri Aras ve Hüseyinoğlu'nu, panzere bindirerek Emniyet Müdürlüğü'ne götürdü. Durumu fark edince öfkesi artan grubu, olay yerine gelen Vali Halil Ulusoy, "Suçlu cezasız kalmayacak. Bana güvenin ve köyünüze dönün" sözleriyle yatıştırabildi. Aras, Hüseyinoğlu ve askerliğini sıhhiye olarak yapan ilkokul mezunu muayenehane personeli Ahmet Yağmur tutuklandı. 

SAMSUN 

14 yaşındaki öz kızına zorla fuhuş yaptırdı 
SAMSUN DHA 
Samsun'da 14 yaşındaki G.Y., öz babası Muzaffer Y.'nin 55 kendisine zorla fuhuş yaptırdığını öne sürdü. Yenidoğan Mahallesi'nde oturan Y. polise giderek, annesi bir ay önce Gaziantep'e gidince, babasının, arkadaşı Davut Çelebi'nin evinde kendisini para karşılığında erkeklere pazarladığını iddia etti. Bugüne kadar 7 erkekle 150'şer dolar karşlığında birlikte olduğunu söyleyen Y., "Cinsel ilişkiye girmediğimde hem Davut hem de babam beni dövüyordu. Durum ortaya çıkınca babam kaçtı" dedi. Genç kızın iddiaları üzerine Çelebi ve birlikte yaşadığı Meriç Üstünay tutuklandı. 

KAYSERİ 

Şoför kabininin üzerinde 'havadar' yolculuk 
DEMET ÖZTÜRK Kayseri DHA 
Kayseri kent merkezinden geçen 38 HS 316 plakalı kamyonun şoför kabininin üzerine oturarak seyahat eden 2 kişi, görenleri hayrete düşürdü. İstasyon Caddesi'nde kamyonun şoför mahallinin ve damperinin boş olmasına karşın, üstünde yolculuk yapan kişiler kamyonun ani fren yapma olasılığına rağmen, ölüme meyden okuyarak çevredekileri korkuttu. 

KONYA 

Dinamit dolu otomobil kaza yaptı, faciadan dönüldü 
KONYA DHA 
Konya Ereğli'de dün meydana gelen kazada, Mehmet Çal'ın kullandığı otomobil, Eyüp Ünlü'nün yönetimindeki TIR'la çarpıştı. Kaza yapan iki araca bir kamyonla, bir otobüs de çarptı. Otobüs yolcularından Mustafa Özçelik 64 ile kamyon sürücüsü Eyüp Ünlü 28 ve bir maden ocağına dinamit götürdüğü belirlenen otomobil sürücüsü Mehmet Çal 26 , olay yerinde yaşamını yitirdi. Bir maden ocağına ait olduğu bildirilen 38 kg dinamit, yola dağıldı. Dinamitler patlama tehlikesiyle büyük korku yarattı. 

İZMİR 

"Seni seviyorum" dedi, cinayete kurban gitti 
TURAÇ TOP İzmir DHA 
Akraba ziyareti ve iş görüşmesi için İzmir'e gelen TAMEK Holding Bilgi İşlem Müdürü Kağan Barbuk'u bar çıkışı bıçaklayıp öldürdükleri iddiasıyla gözaltına alınan Alpay Pekbağrıyanık ve Erman İçelli, adliyeye sevk edildi. Barbuk'un da, isim benzerliği yüzünden arkadaşına laf atıldığını sandığı ve bu yüzden tartıştığı 2 kişi tarafından bıçaklandığı ortaya çıktı. Barbuk'un, cumartesi gecesi Alsancak'taki bir bar çıkışında bıçaklanması, bir işyerinin güvenlik kamerasınca kaydedilmişti. Görüntüleri inceleyen polis, İçelli ve Pekbağrıyanık'ı gözaltına aldı. Pekbağrıyanık, nişanlısına sevgisini dile getirmek için "Evrim, seni seviyorum" diye bağırdığını, sonra kavganın başladığını belirtti. Polis, Barbuk'un arkadaşı Necla Lökten'in "Evrim" ismiyle tanındığını belirledi. 


</TEXT>
</DOC>
