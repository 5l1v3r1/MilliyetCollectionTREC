<DOC>
<DOCNO> 296397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/dunya/dun04.html </URL>
<DATE> 2004/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Neden Türkiye'yi istediğini anlattı 
</HEADLINE>
<TEXT>


DIŞ HABERLER SERVİSİ 


Yılbaşında AB Dönem Başkanı olacak Lüksemburg'un Başbakanı Jean - Claude Juncker, daha önce Türkiye'nin AB üyeliğine karşı çıktığını, ancak bu konudaki fikrini değiştirdiğini söyledi. 
Juncker, "Die Welt" gazetesine yaptığı açıklamada, "AB Dönem Başkanı olarak 1997'de AB'nin çok fazla genişleyeceğinden endişe duyduğum için, Türkiye'ye üyelik statüsü verilmesine karşı çıktım. O zamanki fikrim bana büyük sıkıntı yarattı ve az takdir gördüm. Şimdi fikrimi değiştirdim" dedi. "Türkiye'nin AB üyeliğini neden desteklediğine" ilişkin soru üzerine Juncker, "Türkiye, çok büyük ilerlemeler sağladı. Tüm ülkeyi güçlü bir reform iradesi sardı. Bu iradenin sekteye uğraması ne bizim ne de Türkler için iyi olur" diye konuştu. Juncker, Türkiye'ye 'imtiyazlı ortaklık' önerilmesinin de doğru olmayacağını vurguladı. 


</TEXT>
</DOC>
