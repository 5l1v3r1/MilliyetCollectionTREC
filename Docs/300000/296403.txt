<DOC>
<DOCNO> 296403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/ekonomi/eko02.html </URL>
<DATE> 2004/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
100 kişiden 55'i kayıtdışı çalışıyor 
</HEADLINE>
<TEXT>


İşsizlik oranının yüzde 9.5'e yükseldiği üçüncü çeyrekte, açıklanan kayıtdışı istihdam verisi işsizlikten daha fazla dikkat çekti. Verilere göre her 100 kişiden 55.4'ü kayıtdışı çalışıyor 

EKONOMİ SERVİSİ 

Türkiye yüzde 10 gibi yüksek büyüme rakamları yakalamasına karşın, işsizlik sorunu büyümeye devam ediyor. Bu yılın üçüncü çeyreğinde işsizlik oranı geçen yılın aynı dönemine göre 0.1 puan artarak yüzde 9.5'e çıkarken kayıtdışı istihdam da yüzde 55.4 ile son yılların en yüksek düzeyine ulaştı. Başka bir ifade ile Türkiye'de istihdam edilen her 100 kişiden 55'i hiçbir sosyal güvenlik kuruluşuna bağlı olmadan kayıtdışı çalışıyor. 
Devlet İstatistik Enstitüsü, 2004 yılı üçüncü çeyrek hanehalkı işgücü istatistiklerini açıkladı. Buna göre, son bir yılda nüfus 1 milyon 72 bin kişi artarak 70 milyon 685 bine ulaştı. Geçen yılın üçüncü çeyreğinden bu yana işgücü sayısı 526 bin kişi artarken bunların 463 bini istihdam edilebildi. Geçen yılın üçüncü çeyreğinden bu yana işsizler ordusuna 62 bin kişi katıldı ve işsiz sayısı 2 milyon 390 bine çıktı. 

İşsizlik kırsal kesimde arttı 
İlk çeyrekte yüzde 12.4 olan, ikinci çeyrekte yüzde 9.3'e gerileyen işsizlik oranı üçüncü çeyrekte yüzde 9.5 oldu. Oran, kentlerde yüzde 13.5'ten yüzde 13.2'ye gerilerken kırsal kesimde yüzde 4.6'dan yüzde 4.8'e yükseldi. 
Üçüncü çeyrekte hiçbir sosyal güvenlik kuruluşuna dahil olmayanların oranı yüzde 55.4 oldu. Bir başka deyişle, istihdam edilen 22 milyon 874 bin kişinin 12 milyon 675 bini kayıtdışı çalıştı. Tarım sektöründe kayıtdışı istihdamın oranı yüzde 91.4'ten yüzde 91.3'e gerilerken tarım dışındaki alanlarda yüzde 32.2'den yüzde 35.3'e çıktı. 
Kayıtdışılık oranı, ücretli kesimde yüzde 18.5'ten, yüzde 22.2'ye çıktı. En yüksek kayıtdışılık oranı ise yüzde 96.7 ile ücretsiz aile işçisinde yaşandı. Kayıtdışılık kentlerde yüzde 37.9'a düşerken kırsal kesimde yüzde 75.2'ye oldu. 

İşsizlik oranı yüzde 9.5'e çıktı Toplam Erkek Kadın 2003 1 çeyrek 12,3 12,6 11,6 2. çeyrek 10,0 10,0 10,0 3. çeyrek 9,4 9,4 9,4 4. çeyrek 10,3 10,7 9,4 2004 1 çeyrek 12,4 12,8 11,2 2. çeyrek 9,3 9,6 8,3 3. çeyrek 9,5 9,5 9,5 

Kayıtdışı istihdam oranı yüzde 55.4'e ulaştı bin kişi Dönemler Kayıtdışı ist. Sayısı Kayıtdışı ist. Oranı 2002 11.125 52,1 2003 1 çeyrek 10.102 49,9 2. çeyrek 11.412 52,6 3. ç 12.192 54,4 4.ç 10.738 51,6 2004 1 çeyrek 10.070 50,6 2. çeyrek 11.936 53,8 3. çeyrek 12.672 55,4 

Genç nüfus içindeki işsizlik oranı yüzde 18.6'ya düştü TOPLAM ERKEK KADIN 2003 2004 Değ. 2003 2004 2003 2004 Nüfus 69.613 70.685 1.072 34.759 35.291 34.854 35.395 15 yaş üzeri 49.022 49.944 922 24.315 24.775 24.707 25.168 İşgücü 24.739 25.265 526 17.635 18.281 7.105 6.984 - İstihdam 22.411 22.874 463 15.973 16.551 6.439 6.323 - İşsiz 2.328 2.390 62 1.662 1.730 666 660 İşgücüne Kat. O. 50,5 50,6 72,5 73,8 28,8 27,7 İstihdam oranı 45,7 45,8 65,7 66,8 26,1 25,1 İşsizlik oranı 9,4 9,5 9,4 9,5 9,4 9,5 - Genç nüfus iş.o. 19,8 18,6 20,6 18,2 18,4 19,3 Eksik istihdam o. 4,6 4,0 5,8 4,9 1,8 1,6 

En fazla istihdam hizmetlerde 3. çeyrek - bin kişi 2003 2004 Değ. Toplam 22.411 22.874 463 Tarım 8.389 8.222 -167 Sanayi 3.881 4.035 154 İnşaat 1.107 1.184 77 Hizmetler 9.034 9.434 400 


</TEXT>
</DOC>
