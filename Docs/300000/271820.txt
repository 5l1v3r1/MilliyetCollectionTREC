<DOC>
<DOCNO> 271820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sontur55.html </URL>
<DATE> 2004/09/14/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Doktorun karısı kıskanç olursa... 
</HEADLINE>
<TEXT>

     Hatay'ın Samandağ İlçesi'nde, sağlık ocağı doktorunun eşinin kıskançlığı nedeniyle kadın hastaları muayene etmediği ileri sürüldü. İl Sağlık Müdürü Bayram Kerkez, sağlık ocağına başka bir doktor görevlendireceklerini bildirdi. 
     İl Sağlık Müdürlüğü'ne ve Hatay Valiliği'ne başvuruda bulunan belde sakinleri, sağlık ocağı doktoru M.Y'nin 52 , eşi H.Y'nin 45 kıskançlığı yüzünden kadın hastaları muayene etmediğini, bu nedenle başka yerlerde muayene olmak zorunda kaldıklarını ileri sürerek, soruna çözüm bulunmasını istediler. 
     Belde sakinleri, şikayet dilekçesinde, ''2001 yılındaki şikayetimiz üzerine beldemizdeki görevinden alınan doktor, Ovakent Beldesi sağlık ocağına atanmıştı. Daha sonra yine beldemize atandı. Biz bu doktoru istemiyoruz'' dediler. 
     
     İL SAĞLIK MÜDÜRÜ KERKEZ 
     Sağlık Müdürü Bayram Kerkez ise beldede yaşanan sorunu doğrulayarak, Dr. M.Y'nin eşinin psikolojik problemlerinin bulunduğunu, bu nedenle kendisine Adana Ruh ve Sinir Hastalıkları Hastanesi'nde tedavi olma önerisi götürdüklerini belirtti. 
     Doktorun eşinin tedaviyi kabul etmediğini vurgulayan Kerkez, ''H.Y aslında istemeyerek bu sıkıntıya neden oluyor. Çevre yerleşim birimlerinden gelen hastalarla birlikte yaklaşık 15 bin kişiye hizmet veren sağlık ocağını aktif hale getirmek istiyoruz. Burada başka bir doktor görevlendireceğiz'' dedi. 
     
</TEXT>
</DOC>
