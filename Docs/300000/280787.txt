<DOC>
<DOCNO> 280787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sontur27.html </URL>
<DATE> 2005/03/15/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Sağlık-İş Sendikası Genel Başkanı Edelman artık Türkiye'de kalmamalı 
</HEADLINE>
<TEXT>

     Sağlık-İş Sendikası Genel Başkanı Mustafa Başoğlu, ''ABD'nin Ankara Büyükelçisi Eric Edelman'ın artık Türkiye'de kalmaması gerektiğini'' savundu. 
     Başoğlu, yaptığı yazılı açıklamada, Edelman'ın ''Cumhurbaşkanı Ahmet Necdet Sezer'in Suriye ziyaretini iptal etmesi gerektiğini, seyahatin gerçekleşmesi halinde Türkiye'nin uluslararası camiada yalnız kalacağını ve dolayısıyla ABD-Türkiye ilişkilerinin olumsuz etkileyeceğini söylediğini'' ileri sürdü. 
     ''Edelman'ın artık Türkiye'de kalmaması gerektiğini'' bildiren Başoğlu, ''Bir büyükelçinin, temsil ettiği devletin gücü ne olursa olsun, misafir bulunduğu ülkenin iç işlerine karışması ve bu karışmayı tehdit niteliğine dönüştürmesi, kesinlikle affedilmesi mümkün olmayan bir davranıştır. Buna, Türkçe'de 'çizmeyi aşma' denir'' ifadesini kullandı. 
     Başoğlu, Türkiye'nin bağımsız bir devlet olduğunu ve kendi iç ve dış politikasını belirleyecek güce ve olgunluğa sahip bulunduğunu ifade etti. 
     
</TEXT>
</DOC>
