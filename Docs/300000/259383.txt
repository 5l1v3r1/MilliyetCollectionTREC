<DOC>
<DOCNO> 259383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/son/sontur12.html </URL>
<DATE> 2004/07/30/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
TCDD, kazayı vatandaşlara soruyor... 
</HEADLINE>
<TEXT>

     Türkiye Cumhuriyeti Devlet Demiryolları TCDD , Sakarya Pamukova'da meydana gelen tren kazasının ardından, vatandaşlardan kazaya ilişkin görüşlerini soruyor. 
     TCDD'nin internet sitesinde, 22 Temmuz 2004 tarihinde İstanbul'dan hareket eden Yakup Kadri Ekspresi'nin raydan çıkmasıyla meydana gelen kazada yaşamını yitirenlerin yakınlarına başsağlığı ve yaralılara şifa dilekleri iletiliyor. Genel Müdürlük, yolcuların ve vatandaşların kazaya ilişkin görüşlerinin büyük önem taşıdığını vurgulayarak, açılan bölüme görüş yazılmasını istedi. 
     AA muhabirinin aldığı bilgiye göre, bugüne kadar yaklaşık 700 kişi hızlandırılmış tren kazasıyla ilgili görüşlerini yazdı. Vatandaşlar, başsağlığı dileklerinin yanı sıra, olumlu ve olumsuz eleştirilerini de sıraladılar. 
     
     ACELE EDİLMESEYDİ... 
     Siteye yazılan görüşlerden bazıları şöyle 
     Erkan Karacan Keşke hızlandırılmış tren projesinde bu kadar acele edilmeseydi. 
     Mert Ata Kazada sorumlu kimse hesap verecektir. Ama Hükümet'in başlattığı demiryolları hamlesi aynen sürmeli. Trafik terörünü ne çabuk unuttuk 
     Ali Candeğer Milletin de suçu var. Demiryollarını sahip çıkmadı ve hiç oralı bile olmadı. Zaten bütün sorun da bu. Demiryollarını istiyorum ama pek de ümitli değilim. 
     Hakan Akbalaban Kaza yüzünden trenlerden vazgeçecek değilim. Hızlı tren seferlerinin biran önce başlamasını istiyorum. 
     Nevzat Aytekin Otomotiv ve karayolu taşımacılığı lobilerinin istediği oldu. Demiryolları bu kazayı önleyebilirdi ve demiryollarının önü açılabilirdi. Ancak demiryolları karayoluna kurban verildi. Herşeye rağmen demiryollarının desteklenmesi, bürokratik kararlılığın yanı sıra bilimsel desteğin de sağlanarak çalışmaların sürdürülmesi gerekir. 
     Hasan Çavuşoğlu Hızlı tren için ayrı bir altyapı hazırlanmadan bu seferler kaldırılmalıdır. 
     Adem Koçay Suçlu kim tartışmasını bırakıp ne yapabiliriz diye düşünsünler. Bence bu seferlerin iptalinin söz konusu bile edilmesi yanlıştır. Ben yine bu trenle yolculuğa hazırım. 
     Serhat Yüksel Demir tekere çomak soktular. Concorde düştü, kurtulan olmadı ama halen uçuşları devam ediyor. 
     Recep Karaçimen Bu trenlere bilgisayarlı hız artırıcı ve kesici bir sistem uygulanması mümkün müdür 
     Veli Yalçın Hızlı trenin güzergahında makinisti ikaz edecek levhaların kirli ve boyasız. 130 kilometre hızla makinistin algılaması zordur. 
     
     TREN KOLTUKLARINA EMNİYET KEMERİ TAKILSIN... 
     Murat Özpınar Bence kaza direkt makinist hatasından kaynaklanıyor. Bu tren tekrar sefere konulursa tüm koltuklara emniyet kemeri takılsın. Eğer emniyet kemeri olsaydı bu kadar ölen olmazdı. 
     Ayşe.... Genel müdür istifa etsin. 
     Fatih Açıkalın Sürekli tren yolculuğu yapan birisi olarak arkanızdayım. Lütfen çalışmalarınıza devam edin. Kaza umarım ders olmuştur. Biraz daha ciddiyetle demiryollarını kalkındırın. 
     Metin Aydeniz Mühendislik adına Türkiye'nin yüz karası. 
     Neylan Sarı Kurumunuzu tamamen suçlu buluyorum. Yeterli altyapı sağlanmadan böyle bir işe kalkışılması resmen cinayete teşebbüstür. Genel Müdürünüzün nasıl olup hala istifa mektubu vermemekte direndiğini anlayabilmiş değilim. 
     Yıldız Gültekin Hızlı tren seferleri başlamadan önce iyi düşünülseydi, bilim adamlarının görüşleri dikkate alınsaydı keşke... Ama yine de çok üstünüze gelindiğini düşünüyorum. İstifalar neyi halledecek 
     Tuğrul Koculu Kazayla ilgili tüm sorumluluğun TCDD'de ve buna karar veren siyasi iradede olduğunu düşünüyorum. 
     
     YIKIM DEĞİL, İTİCİ GÜÇ OLMALI 
     Osman Ceyhan Gerekli tedbirler alınarak yola devam edilmeli. 
     Adnan Zaloğlu Hızın yükseltilip düşürüleceği bir sistem insan inisiyatifine bırakılmamalı, mutlaka elektronik bir sistemle desteklenmeli. 
     İlhan Minar Hızlı trenlerle ilgili belgeselleri izliyorum, ancak gördüğüm kadarıyla seneler süren bilimsel çalışmalar ve özel tren yolları yaparak defalarca test sürüşleri sonrasında halkın kullanımına açıyorlar. Bizdeki gibi ölüme davetiye afişleri asarak değil. Son olay yıkım değil, itici güç olmalı. 
     Tufan Nazlıcan Sayın Bakanım birkaç yere kafam takıldı Deneme süresinin yeterli olduğuna gerçekten inanmış mıydınız sizin yerinizde olsam inanmazdım. Belki o trende sizin de bir yakınınız olabilirdi. Bunu hiç düşünmediniz mi 
     Muhittin Altun Kimsenin demiryolunun gelişmesini engellemeye hakkı yoktur. Makinistleri günah keçisi yapanları da kınıyorum. 
     
</TEXT>
</DOC>
