<DOC>
<DOCNO> 273218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/guncel/axgun01.html </URL>
<DATE> 2004/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yelkenler fora 
</HEADLINE>
<TEXT>


Rahmi Koç, 2 yıl sürecek dünya turu için, dün sabah Kalamış Marina'dan denize açıldı 

EKONOMİ SERVİSİ 

İşadamı Rahmi Koç, 2 yıl sürecek dünya turuna dün başladı. Sabah 10.00'da Kalamış Marina'dan Nazenin 4 adlı teknesiyle açılan Koç'u uğurlamaya işadamının çok sayıda yakın dostu katıldı. 8 kişilik mürettebatıyla yolculuğa başlayan Koç, gazetecilerin "Yıllardır Türk ekonomisinin amiral gemisini yönetiyordunuz. O mu, yoksa açık denizlerde kaptanlık yapmak mı zor " sorusunu "Burada kaptanlık yapmak daha zor. Ekibiniz, takımınız çok önemli" diye yanıtladı. 
Koyu Beşiktaş taraftarı olan ve Beşiktaş- Galatasaray derbisini Marmara Adası'nda izleyen Koç, ilk molasını Atina'da verecek. Osmanlıca "zarif, nazlı hanım" anlamına gelen Nazenin 4 isimli teknenin kaptanlığını Yoshi Katalan yapıyor. İsrail vatandaşı olan Katalan, deniz altından tüm Akdeniz'i dolaşmış. 

İşte güzerg h 
7 kişilik ekibiyle birlikte, hava şartları en uygun tarih olduğu için eylülde yolculuğa başlayan Koç, Ege ve Akdeniz'i geçtikten sonra Atlas Okyanusu'na açılacak. Kanarya Adaları'nın ardından Karayiplere, ulaşacak ekip, Galapagos adalarını geçip Güney Pasifik'e inecek. Ardından Yeni Zelanda ve Avustralya kıyılarını takip edecek ekip, Afrika'nın güneyinden gelip Cebelitarık Boğazı'nı geçerek Güney Fransa'ya ulaşacak. 2 yıllık seyahati sırasında 3 ayda bir Türkiye'ye gelip, kaldığı noktaya dönecek olan Koç, seyahatinden sadece yeni bir ekonomik kriz ya da torunu olursa dönecek. 


</TEXT>
</DOC>
