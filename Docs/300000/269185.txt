<DOC>
<DOCNO> 269185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/son/sondun08.html </URL>
<DATE> 2004/09/05/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
ABD üssü önünde bomba yüklü araç infilak etti 
</HEADLINE>
<TEXT>

     Bağdat'ın kuzeyinde Dicyel yakınlarındaki Amerikan hava üssünün önünde bomba yüklü bir aracın infilak etmesi sonucu 1 Amerikan askeri ile 2 Iraklı sivilin yaralandığı bildirildi. 
     Amerikalı askeri sözcü, saldırının düzenlendiği bölgenin yakınlarında yakalanan 3 şüphelinin gözaltına alındığını söyledi. 
     Yaralanan askerin hastaneye götürüldüğünü belirten sözcü, Iraklıların tedavisinin olay yerinde yapıldığını belirtti. 
     Görgü tanıkları, Volkswagen marka aracın infilak etmesinden sonra yakınlardaki bir Amerikan askeri aracının alevler içinde kaldığını söylemişlerdi. 
     
     Hava saldırısı 2 can aldı 

     Öte yandan, Irak'ın başkenti Bağdat yakınlarındaki Balad kenti civarında düzenlenen Amerikan hava saldırısında 2 Iraklının öldüğü, 5'inin yaralandığı bildirildi. 
     Hastane kaynakları, ölü ve yaralıların sivil ya asker olup olmadığı konusunda bilgi vermedi. 
     Amerikan ordusundan yapılan açıklamadaysa hava saldırısı teyit edilmezken, bölgedeki Amerikan üssüne düzenlene bir saldırıya karşılık verildiği kaydedildi. 
     
</TEXT>
</DOC>
