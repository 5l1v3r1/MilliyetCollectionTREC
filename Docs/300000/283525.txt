<DOC>
<DOCNO> 283525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sontur05.html </URL>
<DATE> 2004/10/26/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Bolu ve Şanlıurfa'da trafik faciası Sekiz ölü 
</HEADLINE>
<TEXT>

     Kaza D-100 karayolunun Gerede-Yeniçağa kesiminde meydana geldi Bolu ve Şanlıurfa'da meydana gelen iki trafik kazasında sekiz kişi yaşamını yitirdi. 
     Bolu'daki kaza D-100 karayolunun Gerede-Yeniçağa kesiminde meydana geldi. İstanbul'dan Ankara'ya gitmekte olan Ayhan Ün'ün kullandığı otomobil, hatalı sollama sonucu karşı yönden gelen Duran İpek'in idaresindeki tarım ilacı yüklü tankerle çarpıştı. 
     Çarpışmanın etkisiyle içinde aynı aileden beş kişinin bulunduğu otomobil yanmaya başladı. 
     Kazada, sürücü Ayhan Ün, eşi Yaşariye Ün ile çocukları Munise ve Okan Ün, yanarak hayatını kaybetti. 
     Kaza sırasında olay yerinden geçmekte olan bir ambulanstaki sağlık görevlileri otomobilin arka koltuğunda sıkışan Buse Ün'ü kurtararak hastaneye kaldırdı. Altı yaşındaki Buse'nin hayati tehlikesi devam ediyor. 
     
     Şanlıurfa’daki kazada da dört kişi yaşamını yitirdi 
     Şanlıurfa'daki kaza ise, Şanlıurfa- Gaziantep Karayolu'nun Arapdağı Mevkii'nde meydana geldi. Ehliyetsiz olduğu öğrenilen İbrahim Akdağ, otomobiliyle hatalı sollama yapınca karşı yönden gelen otobüsle çarpıştı. Kazada, İbrahim, Hıdır, Ramazan ve Avat Akdağ yaşamını yitirdi. 
     
</TEXT>
</DOC>
