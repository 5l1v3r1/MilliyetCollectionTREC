<DOC>
<DOCNO> 270901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sondun06.html </URL>
<DATE> 2004/09/11/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
ABD, 11 Eylül'ü anıyor 
</HEADLINE>
<TEXT>

     Bugün,11 eylül saldırılarının üçüncü yıldönümü. Saldırıda ölenler için anma törenleri yapılıyor. Saldırının üzerinden üç yıl geçmesine rağmen, Amerikalılarda terör korkusu sürüyor. 
     CNN-Gallup araştırmasına göre, halkın yüzde 43'ü terör sonucu ölmekten korkuyor. 
     Pek çok sanatçı ve ölenlerin yakınları saldırıda yıkılan dünya ticaret merkezinin yerine 541 metrelik özgünlük kulesinin dikileceği alanda biraraya geldi. 
     Yaklaşık bir hafta sürecek anma töreninde 'acının portreleri adı altında' ölen pek çok kişinin hayat öyküleri okunuyor. 
     
     Ölen veya kaybolanların sayısı 2 bin 749 

     ABD ve dünya tarihinin en büyük terör saldırısında ölen veya kaybolanların kesin sayısı 2 bin 749 olarak açıklandı. 
     Pentagon'da ve Pensilvanya'da düşen uçakta da toplam 233 kişi öldü. 
     Saldırının ardından tam üç yıl geçti ancak insanlarda bıraktığı izler silinmedi. 
     
     ABD halkının yüzde 43'ü terör korkusu yaşıyor 

     CNN-Gallup time araştırmasına göre bugün ABD halkı terör korkusunu yenemedi. 1.018 denekten yüzde 43'ü 'sizin ya da bir aile bireyinizin terör saldırısında ölmesinden korkuyor musunuz ' sorusuna 'evet' yanıtını verdi. 
     
     Amerikalıların yüzde 52'si hayatın değiştiğini düşünüyor 

     Araştırmaya göre Amerikalıların yüzde 52'si 11 eylülden sonra ABD'de hayatın değiştiği görüşünde. 
     Kendi hayatının değiştiğini söyleyenler ise yüzde 23 oranında. 
     Halkın önemli bir bölümü Bin Ladin'in yakalanmasından yana ABD halkına göre Bin Ladin'in yakalanması ya öldürülmesi, 'Çok önemli' diyenlerin oranı Yüzde 37 . 
     'Önemli' diyenlerin oranı.... Yüzde 31 . 
     'Önemsiz' diyenlerin oranı... Yüzde 9 . 
     11 eylül saldırıları sonrasında Amerika Birleşik Devletleri, ülkeye giriş çıkışları da zorlaştırdı. 
     Arap kökenlilere karşı sert bir tavır aldı. Terörle mücadele kişisel özgürlükleri sınırlayan düzenlemelere yol açtı. 
     Üçüncü yıldönümünde 11 eylül yeniden değerlendirilirken, kitlesel katliamın yanısıra özgürlüklere ve demokrasiye vurduğu darbe de öne çıkıyor. 
     
     Saldırılardan sonra İç Güvenlik Bakanlığı kuruldu 

     ABD yönetimi saldırılardan sonra 20 milyar dolarlık bütçeye sahip bir iç güvenlik bakanlığı kurdu. Bakanlığın 2005 bütçesi 34 milyar dolar. 
     ABD'nin terörle mücadelesine eleştiriler de var. ABD iç güvenlik bakanlığında Suudi Arabistan'ı izlemekle görevli departmanda çalışanların yüzde 90'ının Arapça bilmediği belirtiliyor. 
     İç güvenlik bakanlığı, Suudi Arabistan'dan gelen vize başvurularını inceleyecek görevlilerinin parasızlık ve kötü eğitim dolayısıyla yetersiz olduğunu itiraf ediyor. 
     Bakanlık sekreteri Stewart Vedley, "çalışanlar dil bilmiyor, soruşturma tekniği bilmiyor, bölgenin kültürünü bilmiyor. Bunların eğitimi için kaynak ayrılması şart" diyor. 
     
     Suudi Arabistan'dan 19 bin kişi vize için başvurdu 

     11 eylül hava korsanlarından 15'inin Suudi vatandaşı olması konunun hassasiyetinin bir göstergesi. Suudi Arabistan'dan geçtiğimiz 11 ayda 19 bin vize başvurusu olduğu belirtiliyor. 

     
</TEXT>
</DOC>
