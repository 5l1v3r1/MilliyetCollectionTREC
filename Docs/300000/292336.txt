<DOC>
<DOCNO> 292336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/soneko08.html </URL>
<DATE> 2004/11/26/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Borsa 17 Aralık'ı bekliyor 
</HEADLINE>
<TEXT>

     Dün son derece dar bir aralıkta düşük hacimli hareketle günü tamamlayan borsada 17 aralık tarihi yaklaştıkça AB üyeliği ile ilgili haberlerin önemi artıyor. 
     Borsada yükseliş için AB kanadından gelecek olumlu açıklamalara ihtiyaç olduğunun altını çizen uzmanlar, bunun yanında IMF programı ile ilgili gelişmelerin de piyasa tarafından yakmından takip edildiğini belirtiyorlar. 
     Yurtdışında petrol fiyatları ile ilgili tedirginlik ortadan kalktıktan sonra İMKB’nin tamamen iç dinamiklere döndüğünü belirten uzmanlar, bunlar arasında en önemlisinin de AB beklentileri olduğunu ifade ediyorlar. 
     
     öTarih yaklaştıkça beklenti kuvvetlenebilirö 

     Piyasada genel olarak 17 aralıkta müzakere tarihinin alınacağına yönelik kuvvetli bir beklenti olduğuna işaret edilirken, tarih yaklaştıkça bu beklentilerin etkisiyle alımların gelebileceği belirtiliyor. 
     Daha kısa vadede endeks için öncelikli direncin tarihi zirve olan 23 bin 600-700 aralığı olduğunu kaydeden uzmanlar, bu seviyenin geçilmesi halinde 24 bin-24 bin 250 aralığının test edilebileceğini dile getiriyorlar. 
     Ancak borsanın 23 bin 700’lerde bir kez daha başarısız olması durumunda 23 bin desteğine kadar bir gerilemenin yaşanabileceği ifade ediliyor. 
     
     ö24 bin geçilmeliö 

     Eczacı Menkul Değerler’in güne ilişkin beklentisi şöyle 
     "Borsada 23 bin 700 yatay direnci ile 23 bin 300 kısa vadeli destek arasında sıkışık ve hacimsiz bir gün geçti. Bu yatay direnç geçilse bile yükselişin ivmelenmesi için 24 bin kanal direncinin geçilmesi gerekli. 17 aralık tarihine odaklanan piyasada bu tarih yaklaşırken AB konusunun piyasada dalgalanmayı artırabileceği tahmin ediliyor. 
     
     ö23 bin ve 23 bin 300 önemliö 

     Çok kısa vadede dikkat edilecek ilk destek seviyesi 23 bin 300. Yükselen orta vadeli trend ise 23 binden geçiyor. Bu desteğin altına gerileme halinde kısa vadede bir teknik düzeltme sözkonusu olabilir. 
     23 bin 700-24 bin direnç bölgesinde veya çok kısa vadede 23 bin 300 kırılırsa kısa-orta vadede satış yapmakta yarar olabilir. 24 bin artan hacimle yukarı yönde kırılmadan pozisyon artırmayı önermiyoruz." 
     
</TEXT>
</DOC>
