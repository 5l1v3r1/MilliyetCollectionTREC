<DOC>
<DOCNO> 286968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/guncel/gun06.html </URL>
<DATE> 2004/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta babasının gözlerini aldılar 
</HEADLINE>
<TEXT>


Babasının cesedini almak için Irak'a giden Savaş Uğur, "Morg, gözleri ve organları alınmış cesetlerle doluydu" dedi 

UFUK AKTUĞ Hatay DHA 

Irak'taki ABD askerlerine içme suyu taşırken 55 gün önce direnişçilerce öldürülen Hataylı TIR şoförü Ejder Uğur'un şoför oğlu Savaş Uğur, babasının cesedini Musul Devlet Hastanesi'nin morgunda bulup getirdi. Morgdaki birçok cesedin gözleri ve iç organlarının çıkarılmış olduğunu gördüğünü belirten Uğur, "Hastanedeki morg çok korkunçtu. Cesetlerin içi boşaltılmış, babamın gözleri de yerinde yoktu" dedi. 

4 Türk daha var 
AKA Nakliyat'ta çalışan 4 çocuk babası Ejder Uğur 55 2 ay önce Irak'a gitti, ancak daha sonra kendisinden haber alınamadı. Uğur'un oğlu Savaş, şirket yetkililerinden "Baban yolda kalp krizi geçirmiş. Musul Devlet Hastanesi'nde yatıyor" bilgisini aldıktan sonra gittiği hastanede babasının cesediyle karşılaştı. 
Binlerce cesedin morgda üst üste atıldığını kaydeden Uğur yaşadıklarını şöyle anlattı Orada Türk olduğu belirtilen 4 ceset daha vardı. 'İsimlerini verin, Türkiye'deki yakınlarına bildireyim' dedim, ancak söylemediler. Çoğunun gözleri ve iç organları çıkarılmış. Babamın cesediyle ilk karşılaştığımda gözleri vardı, teslim ettiklerinde çıkarılmıştı. Ayrıca morgu açmak için 100 dolar aldılar. 



</TEXT>
</DOC>
