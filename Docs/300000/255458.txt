<DOC>
<DOCNO> 255458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/son/sontur17.html </URL>
<DATE> 2004/07/14/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Eskişehir... Zehirlenen işçilerin sayısı 113'e yükseldi... 
</HEADLINE>
<TEXT>

     Osmangazi Üniversitesi'nin OGÜ temizlik işlerini yapan şirkette çalışan ve yedikleri yemekten zehirlenen işçilerin sayısı 113'e yükseldi. 
     OGÜ Genel Sekreteri Ali Urazel, Tıp Fakültesi Hastanesi'nde temizlik şirketine bağlı olarak çalışan personelde, şirketin sağladığı yemekten kaynaklandığı düşünülen gıda zehirlenmesi olduğunu belirtti. 
     Yemekten zehirlenen çalışan sayısının 113'e çıktığını ifade eden Urazel, ''Zehirlenen 93 personel, OGÜ Tıp Fakültesi Hastanesi'nde, 18'i SSK Hastanesi'nde, 2'si de Devlet Hastanesi'nde tedavi altına alındı'' dedi. 
     Urazel, zehirlenen 113 kişinin hayati tehlikesinin bulunmadığını sözlerine ekledi. 
     İşçilerin gece mesaisinde rosto, patates püresi ve mantar yediği öğrenildi. 

     
</TEXT>
</DOC>
