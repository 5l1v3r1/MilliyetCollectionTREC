<DOC>
<DOCNO> 281809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sondun32.html </URL>
<DATE> 2004/10/20/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
İspanya Türkiye'ye AB yolu açıldı ancak... 
</HEADLINE>
<TEXT>

     İspanya Dışişleri Bakanı Miguel Angel Moratinos, AB Komisyonu'nun Türkiye'ye iyi bir yol açtığını ama müzakere tarihinin kararlaştırılmasında zorluklar yaşanacağını söyledi. 
     İspanyol Senatosu'nda ülkenin dış politikasıyla ilgili yöneltilen soruları yanıtlayan Moratinos, Türkiye'nin AB'ye katılımıyla ilgili son dönemece gelindiğini ve nihai kararın AB Konseyi tarafından aralık ayında verileceğini belirtti. 
     İspanya'nın Katalonya Bölgesi'ndeki parlamento 3. büyük parti Yönelim ve Birlik Koalisyonu'ndan CIU senatör Carles Gasoliba, AB Komisyonu'nun Türkiye ile müzakerelere başlama tavsiyesini vermesinin ardından AB'nin ne karar vereceğini sordu. 
     Moratinos, ''Türkiye'nin AB ile bütünleşmesi için iyi bir yol açıldığını düşünüyorum ama müzakerelere başlama tarihini kararlaştırırken zorluklar olabilecektir'' dedi. 
     Senatör Gasoliba da AB Komisyonu'nun raporunda belirttiği müzakereler sırasında Türkiye'nin yerine getirmesi gereken ekonomik koşulların ve insan hakları konularının garanti altına alınabilmesi için ''taleptar olunması ve gözlenilmesi'' gerektiğini öne sürdü. 
     
</TEXT>
</DOC>
