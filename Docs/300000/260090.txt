<DOC>
<DOCNO> 260090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/ekonomi/eko07.html </URL>
<DATE> 2004/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Telekomdan karşı atak 
</HEADLINE>
<TEXT>


ANKARA ANKA 

Türk Telekom, uygulamaya koyacağı yeni telefon tarifeleri hakkında kamuoyunu yanıltarak Kurum'a zarar verdikleri gerekçesiyle, Serbest Telekomünikasyon İşletmecileri Derneği Telkoder hakkında suç duyurusunda bulunacağını bildirdi. 
Telekom'dan yapılan açıklamada, Telkoder tarafından Türk Telekom'un yeni tarife sistemine göre yapıldığı belirtilen fatura hesaplamalarının yanlış olduğu savunuldu. Telkoder hakkında kamu şirketi olan Türk Telekom'a kasten zarar verdiği gerekçesiyle suç duyurusunda bulunulacağı bildirilen açıklamada, "Şirketimiz bu konudaki hukuki girişimlerini sonuna kadar sürdürecek" denildi. 
Bu arada Tüketici Dernekleri Federasyonu TÜDEF , Türk Telekom'un sabit telefonlardaki uygulamasının eşitlik ilkesine ve kamu yararına aykırı olduğu gerekçesiyle, uygulamanın iptali için bugün Danıştay'da dava açacağını duyurdu. 
TÜDEF'ten yapılan yazılı açıklamada, Telekom'un 1 Ağustos 2004 tarihinden itibaren sabit telefonlarda uygulamaya koyduğu 5 değişik tarife sistemi nedeniyle, yarın Danıştay önünde bir basın toplantısı yapılacak. 


</TEXT>
</DOC>
