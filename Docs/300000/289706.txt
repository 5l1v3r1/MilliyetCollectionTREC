<DOC>
<DOCNO> 289706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/spor/spo07.html </URL>
<DATE> 2004/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Varolmayı başardık' 
</HEADLINE>
<TEXT>


Çetiner, Ümit Milli Takımı'nın Ukrayna galibiyetinin çok önemli olduğunu söyledi, "Grupta yeniden söz sahibi olduk" dedi 


'Presle aştık' 
UKRAYNA karşısında 1-0 galip gelerek grubunda yeniden iddiayı yakalayan Ümit Milli Takımımız'ın Teknik Direktörü Raşit Çetiner, "Önemli olan grupta var olmaktı, biz bunu başardık, yeniden söz sahibi olduk" dedi. Rakiplerinin dünyada kontratağı en iyi uygulayan takımlardan biri olduğuna dikkat çeken Çetiner, Ukrayna'nın bu özelliğini presle aştıklarını belirtti. 

Psikolojik durgunluk 
UKRAYNA karşısında çok pozisyon ürettiklerini, atılan bir golün yanında, iki şutun da direkten döndüğünü vurgulayan Raşit Çetiner, ikinci yarıdaki futbolu kendisinin de beğenmediğini ifade etti. Çetiner şöyle devam etti "Bu, psikolojik bir olaydır. Böylesi varolma maçlarında savunma duygusu ön plana çıkıyor. Yüzde 100 kazanmamız gereken bir maçtı. Başardığımız için mutluyuz." 

Puan durumu TAKIMLAR O G B M A Y P Danimarka 4 3 1 0 10 6 10 Ukrayna 5 3 0 2 10 4 9 TÜRKİYE 5 2 2 1 4 3 8 Yunanistan 4 2 1 1 8 3 7 Arnavutluk 4 1 1 2 4 5 4 Gürcistan 4 1 1 2 4 11 4 Kazakistan 4 0 0 4 0 8 0 

ÖZÜR Ümit Milli Takımımızın, Ukrayna'yı 1 - 0 yendiği maçla ilgili dünkü sayfamızda yer alan alt başlığımızda golümüzü atan isim Sabri olarak yayınlanmıştır. Bu golü İbrahim Akın olarak düzeltir, özür dileriz. 


</TEXT>
</DOC>
