<DOC>
<DOCNO> 285954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/yasam/axyas02.html </URL>
<DATE> 2004/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gürültülü' protesto 
</HEADLINE>
<TEXT>


Hollanda'da 20 bin kişi, yönetmen ve yazar Theo van Gogh'un, İslamiyeti eleştiren belgeseli nedeniyle öldürülmesini tava, tencere, düdük ve kornalarla protesto etti 

DIŞ HABERLER SERVİSİ 

Hollanda'da İslama yönelttiği eleştirilerle gündeme gelen sinema yapımcısı, yönetmen ve köşe yazarı Theo van Gogh'un öldürülmesi, Amsterdam'da dün binlerce kişinin katıldığı bir gösteriyle kınandı. 
Dam Meydanı'nda düzenlenen gösteriye, 20 binden fazla kişi katıldı. Belediye Başkanı Job Cohen, saldırıyı 'korkaklık ve iğrençlik' olarak nitelendirdi. 
Van Gogh'un ailesinin isteği üzerine protestocular, sessiz bir gösteri yerine, tepkilerini, tava, tencere gibi aletler, düdük ve kornalarla çıkardıkları seslerle gösterdi. 
Van Gogh'un katil zanlısının, radikal İslamcı kesimden olduğu bildirildi. Adalet Bakanı Donner ve İçişleri Bakanı Remkes tarafından parlamentoya gönderilen yazıda, katil zanlısının radikal İslam yanlısı kişilerle yakın ilişkide bulunduğu, bu nedenle istihbarat örgütlerinin dikkat edilmesi gerekenler listesinde yer aldığı, ancak teşkilatlar tarafından izlenmediği ifade edildi. 




</TEXT>
</DOC>
