<DOC>
<DOCNO> 295685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sonyas11.html </URL>
<DATE> 2004/12/07/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Manken Yüksel Ak'a aşkın faturası ağır oldu 
</HEADLINE>
<TEXT>

     Cesur SERT DHA 

MANKEN eşi Şenol İpek ile 1.5 yıl evli kaldıktan sonra İzmirli işadamı Osman Rimer'le birlikte olmaya başlayan 2000 yılı Türkiye ve Dünya üçüncü güzeli Yüksel Ak'ın, yaşadığı aşkın faturası ağır oldu. 
     Yüksel Ak, ikinci kez işini aşkına tercih ederken, bunun bedelini ağır ödedi. Sıradan bir genç kızken hayallerini gerçekleştirmek için İstanbul'a giden Yüksel Ak, güzelliğiyle Türkiye kraliçesi seçildi. Podyumların en çok aranan ismi oldu. Osman Rimer'le aşk yaşamaya başladıktan sonra kariyerin bırakıp İstanbul'dan İzmir'e dönen Yüksel Ak'ın geçen bir yılda 500 milyar lira maddi zarara uğradığı tahmin ediliyor. 
     Yüksel Ak'ın ilişkinin sona ermesine en çok manken arkadaşları sevinirken, "Osman'ın Kadirizm Kanunları' yüzünden arkadaşımızın yüzünü göremez olduk. Neredeyse bizle dahi konuşmasını istemiyordu. İstanbul'dan İzmir'e taşınmasıyla büyük bir maddi kayba uğradı. Firmaların defile, tanıtım tekliflerinin yanı sıra, sinema filmi, reklam çalışması, klip tekliflerini İzmir'de olduğu için kabul etmiyor, kıskançlık krizlerine yol açıyordu'' dedi. 
     Sona eren ilişkisi hakkında kimseye yorum yapmayan Yüksel Ak'ın, meslektaşları, ayrılıktan sonra gerçekleri açıkladı. İsminin saklı tutulmasını isteyen Yüksel Ak'ın bir manken arkadaşı, "Yüksel çok duygusal ve dürüst bir insan. Bir yıl boyunca adeta zindan hayatı yaşadı. Ayrılması bizce doğru oldu. Türkiye'nin starlarından biri. Türkan Şoray'ın veliahtı olabilir. Tuttuğu işi koparan, güçlü bir kadın. Onu daha da güzel günler bekliyor'' dedi. 
     Osman Rimer'in, Yüksel'i İstanbul'dan İzmir'e taşınmaya zorladığını belirten manken arkadaşları, "Yüksel İzmir dışı işlere gidemiyordu. Adeta ambargo vardı. Zaten gitse de onun da, bizim de burnumuzdan geliyordu. Konaklamalı işler ise katiyen yasaktı. Türkiye'nin neresinde olursa olsun bir şekilde İzmir'e geri dönüyordu. Bar işlerine de gelmiyordu. Bu yüzden yüklü miktarda para alacağı bir turu da elinin tersiyle itti. Hayırlısı oldu. Yüksel'in bir daha böyle maço sevgililerden uzak tutacağız. İstanbul'a geri dönen ve birçok diziden gelen teklifleri değerlendiren Yüksel'in Türkiye'nin yeni starı olacağına inanıyoruz'' dedi. 
     
</TEXT>
</DOC>
