<DOC>
<DOCNO> 282939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sonspo01.html </URL>
<DATE> 2004/10/24/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kadıköy'de parti var... 
</HEADLINE>
<TEXT>

     F.Bahçe, Sakaryaspor karşısına, af için çıkıyor. Sarı-Lacivertliler’in bir amacı da Daum ve Kemal’e doğum günlerinde 3 puan hediye etmek. 
     
     Hedef seriyi sürdürmek 

     Lige Çaykur Rizespor beraberliğiyle başladıktan sonra üst üste 8 maçını da kazanan Fenerbahçe, 9. galibiyet için Sakaryaspor karşısında. Salı günü Lyon’a sahasında 3-1 yenilerek Şampiyonlar Ligi’nde durumunu zorlaştıran ve sevenlerini üzen Kanarya’da hedef, güzel futbol ve 3 puanla yoluna kazasız devam etmek ve taraftarına kendisini affettirmek. Sarı-Lacivertli ekipte sakat ve cezalı oyuncu bulunmuyor. 
     Maçtan sonra kutlama Sakaryaspor karşılaşmasının teknik direktör Christoph Daum ve futbolculardan Kemal içinse ayrı bir önemi var. Çünkü bugün Alman hoca 51, Kemal ise 23 yaşına basacak. Yöneticiler, taraftara bir çağrıda bulunup, doğum günü kutlaması için tribünde yerlerini almalarını istedi. İkili için statta küçük bir parti hazırlandı. Futbolcular da onlara bu anlamlı günlerinde galibiyet hediye etmek amacında. 

     
</TEXT>
</DOC>
