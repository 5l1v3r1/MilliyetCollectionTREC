<DOC>
<DOCNO> 266630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sonspo27.html </URL>
<DATE> 2004/08/26/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Fenerbahçe'nin Şampiyonlar Ligi'ndeki rakipleri 
</HEADLINE>
<TEXT>

     Futbolda Avrupa Şampiyonlar Ligi'nde D Grubu'nda yer alan Fenerbahçe'nin rakiplerinden İngiltere'nin Manchester United takımı, kazandığı kupalarla Avrupa'nın ''devleri'' arasında yer alıyor. 
     Kendi liginde 15 kez mutlu sona ulaşan Manchester United, Şampiyon Kulüpler Kupası'nı 1 kez müzesine götürdü. 
     İngiliz ekibi, tarihindeki tek Şampiyonlar Ligi Kupası'nı ise 1998-99 sezonunda Almanya'nın Bayern München takımını son dakikaya sığdırdığı gollerle 2-1 mağlup ederek, kazanma başarısı gösterdi. 
     Manchester United, ayrıca 1'er kez UEFA ve Avrupa Süper kupalarını müzesine götürdü. 
     
     ÖN ELEMEDEN GELDİ 
     Geçen sezon İngiltere Premier Ligi'nde başarısız olan ve ligi Arsenal ile Chelsea'nin ardından 3. sırada bitiren Manchester United, bu sezon ön eleme oynayarak Şampiyonlar Ligi'ne katılmak zorunda kaldı. 
     İngiliz ekibi, 3. ön elemede Romanya'nın Dinamo Bükreş takımını deplasmanda 2-1, kendi evinde 3-0'lık skorlarla yenerek adını Şampiyonlar Ligi'ne yazdırdı. 
     Manchester United, Avrupa kupalarına 29 kez katılırken, 205 maçta 108 galibiyet, 56 beraberlik ve 41 yenilgi aldı. İngiliz ekibi, bu karşılaşmalarda 381 gol atarken, 205 gol gördü. 
     
     TÜRK TAKIMLARIYLA 6 MAÇ YAPTI 
     Manchester United, bugüne kadar Avrupa kupalarında Türk takımlarıyla 6 maç yaptı. 
     İngiliz ekibi, bu 6 maçta Türk takımlarını 2 kez yenerken, 1 yenilgi ve 3 de beraberlik aldı. 
     Manchester United, Fenerbahçe ile yaptığı 2 maçta ise 1 galibiyet, 1 yenilgi aldı. 
     ''Kırmızı Şeytanlar'' olarak adlandırılan İngiliz ekibi, diğer karşılaşmalarında ise Galatasaray ile rakip oldu. Galatasaray'ı sadece 1 kez yenebilen İngiliz ekibi, sarı-kırmızılı ekiple yaptığı 3 maçtan ise beraberlikle ayrıldı. 
     
     FENERBAHÇE OLD TRAFFORD'DA TARİH YAZDI 
     Fenerbahçe, 1996-97 sezonunda Şampiyonlar Ligi'nde yine Manchester United ile aynı grupta yer almış ve rakibini İngiltere'de yenerek, tarihi bir rekora imza atmıştı. 
     Sarı-lacivertli takım, 30 Ekim 1996 tarihinde Old Trafford Stadı'nda 78. dakikada Elvir Boliç'in attığı golle Manchester United'ı 1-0 yenerken, bu galibiyetle İngiliz ekibinin 40 yıllık Avrupa kupalarında kendi sahasında yenilmeme rekoruna son vermişti. 
     
     ALEX FERGUSON, 18 YILDIR TAKIMIN BAŞINDA 
     Manchester United, teknik direktör konusunda müthiş bir istikrar gösteren takımlardan biri özelliğini taşıyor. 
     İngiliz ekibine önemli başarılar yaşatan İskoç Alex Ferguson, 1986 yılından başlamak üzere 18 yıldır takımın başında bulunuyor. 
     ''Kırmızı Şeytanlar'', maçlarını 68 bin kişilik Old Trafford Stadı'nda yapıyor. 
     Manchester United, bu sezon ligde yaptığı 2 maçta Chelsea'ye 1-0 yenilirken, Norwich'i 2-1 mağlup etti. 
     
     KADROSU 
     Yeni sezonda kadrosunu bozmayan Manchester United, Leeds United'dan Alan Smith'ın yanı sıra Arjantinli Heinze ve Celtic takımından Liam Miller'ı kadrosuna dahil etti. 
     Manchester United'ın 2004-2005 kadrosu ise şöyle 
     
     
Kaleciler Tim Howard ABD Ricardo Lopez İspanya Roy Carroll Kuzey İrlanda 
     
     
Defans Gary Neville Phil Neville Wesley Brown Mikael Silvestre Fransa John O'Shea Serbest İrlanda Paul Tierney Gabriel Heinze Arjantin Jonathan Spector Rio Ferdinand 
     
     
Orta Saha Roy Keane Serbest İrlanda Paul Scholes Quinton Fortune Güney Afrika Liam Miller Serbest İrlanda Bojan Djordjic Sırbistan Karadağ Darren Fletcher İskoç Eric Djemba-Djemba Kamerun Jose Kleberson Brezilya Kieran Richardson Chris Eagles. 
     
     
Forvet Ryan Giggs Galler Louis Saha Fransa Ruud Van Nistelrooy Hollanda Alan Smith Cristiano Ronaldo Portekiz David Bellion Fransa Ole Gunnar Solskjaer Norveç Daniel Nardiello. 
     
     OLYMPIQUE LYON 
     40 yaşındaki Fransız teknik direktör Paul Le Guen'in çalıştırdığı Olympique Lyon, Fransa Ligi'nde son 3 sezonun şampiyonu. 
     Avrupa Şampiyonlar Ligi'ne direkt katılma hakkını kazanan Olympique Lyon, bu sezon 3. haftası geride kalan Fransa Ligi'nde Nice'i 1-0 yenerken, Sochaux ve Metz ile 1-1 berabere kaldı. 
     Avrupa kupalarına 18 kez katılan Fransız takımı, toplam 100 maç yaparken, 49 galibiyet, 16 beraberlik, 35 yenilgi aldı, 155 gol atıp, kalesinde 129 gol gördü. 
     
     TÜRK TAKIMLARIYLA 5. EŞLEŞME 
     Olympique Lyon, Avrupa kupalarında daha önce 4 kez Türk takımlarıyla eşleşti. 
     1991-92 sezonunda UEFA Kupası 2. turunda Trabzonspor ile eşleşen Fransız takımı, 4-3 ve 4-1'lik skorlarla yenilerek elendi. 
     1997-98 sezonunda UEFA İntertoto Kupası yarı finalinde İstanbulspor'u 2-1 yenildiği ilk maç sonrası 2-0 yenerek eledi. 
     2001-02 sezonunda Avrupa Şampiyonlar Ligi'nde Fenerbahçe ile 1. turda aynı grupta yer alan Fransız takımı İstanbul'da 1-0, Lyon'da da 3-1'lik skorlarla galip geldi. 
     Fransız takım son olarak 2002-03 sezonunda UEFA Kupası 3. turunda Denizlispor'a 0-0 biten ilk maç sonrası maç kendi evinde 1-0 yenilerek elendi. 
     Olympique Lyon, maçlarını 40 bin kişi kapasiteli Stade Municipal de Gerland'da oynuyor. 
     
     KADROSU 
     Fransız takımının 2004-2005 sezonu kadrosu şöyle 
     
     
Kaleciler Gregory Coupet Joan Hartock Nicolas Puydebois 
     
     
Defans Eric Abidal Jeremy Berthod Claudio Roberto Caçapa Cris Lamine Diatta Alexis Genet Yohann Gomez Anthony Reveillere Romain Sartre Johann Truchet 
     
     
Orta Saha Jeremy Clement Mahamadou Diarra Michael Essien Yacine Hima Sylvain Idangar Pernambucano Juninho Florent Malouda 
     
     
Forvet Hatem Ben Arfa Bryan Bergougnoux Giovane Elber Pierre-Alain Frau Sidney Govou Kevin Jacmot Julien Viale. 
     Olympique Lyon'da Edmilson, Carriere, Luyindula gibi önemli isimler sezon başında başka takımlara transfer oldu, golcü Elber ise sakat. 
     
     SPARTA PRAG 
     Fenerbahçe'nin D Grubu'ndaki Çek rakibi Sparta Prag'ın ulusal ligde 29 şampiyonluğu bulunuyor. 
     Geçen sezon ülkesinde ligi 2. sırada tamamlayan Sparta Prag'ı Çek teknik direktör Frantisek Straka çalıştırıyor. 
     Sparta Prag maçlarını 19 bin kapasiteli Toyota Arena Stadı'nda oynuyor. 
     Şampiyonlar Ligi'ne, iki ön eleme turu geçerek çıkan Sparta Prag, 2. ön eleme turunda Kıbrıs Rum Kesimi'nden Apoel ile ilk maçta 2-2 berabere kalıp, ikinci maçta rakibini 2-1 yenerek bir üst tura çıktı. 3. ön eleme turunda ise Macaristan'ın Ferençvaroş takımına ilk maçta deplasmanda 1-0 yenilen Sparta Prag, kendi sahasında normal süresi 1-0 biten maçta uzatma dakilarında attığı golle 2-0 kazanarak tur atlayan taraf oldu. 
     
     SPARTA PRAG'IN TÜRK TAKIMLARIYLA MAÇLARI 
     Sparta Prag, Avrupa Kupaları'nda bugüne dek 4 Türk takımı ile 10 maç yaptı. 
     10 maçın 6'sından galibiyetle ayrılan Çek ekip, 3 maçta mağlup olurken 1 de beraberlik elde etti. 
     Çek temsilcisi Fenerbahçe ile Avrupa kupalarında daha önce 1989-1990 sezonunda Avrupa Şampiyon Kulüpler Kupası 1. turunda karşı karşıya geldi. Prag'daki maçta rakibine 3-1 yenilen sarı-lacivertliler, rövanşı da 2-1 kaybedince, kupadan elendi. 
     Çek ekip geçen sezon Şampiyonlar Ligi'nde aynı grupta yer aldığı Beşiktaş ile iki kez karşılaştı. Prag'da siyah-beyazlı ekibi 2-1 yenen Sparta Prag, İstanbul'da 1-0 mağlup oldu. 
     1997-98 sezonunda Şampiyonlar Ligi'nde Galatasaray ile karşılaşan Sparta Prag, kendi sahasında 3-0 yendiği Galatasaray'a İstanbul'da 2-0 mağlup oldu. 
     1995-96 sezonunda UEFA Kupası'nda Galatasaray ile ön eleme turunda karşı karşıya gelen Çek temsilcisi, kendi sahasında 3-1 yendiği sarı-kırmızılılarla İstanbul'da 1-1 berabere kaldı. 
     Sparta Prag 2002-2003 sezonunda ise UEFA Kupası 2. tur maçında Denizlispor ile karşılaştı. Çekler kendi evinde 1-0 yendiği Denizlispor'a rövanşta 2-0 yenilmekten kurtulamadı. 
     
     KADROSU 
     Zelenka ve Poborsky gibi isimlere sahip Sparta Prag'ın 2004-2005 sezonu kadrosu şöyle 
     
     
Kaleciler Jaromir Blazek Petr Kouba David Bicik Tomas Grigar 
     
     
Defans Radek Hochmeister Vladimir Labant Pavel Pergl Marek Cech Petr Johana Martin Petras Jiri Homola Jiri Koubsky 
     
     
Orta Saha Tomas Sivok Lukas Zelenka Karel Poborsky Rastislav Michalik Petr Vorisek Radoslav Kovac Jan Simak Ondrej Herzan 
     
     
Forvet Jan Rezek Michael Meduna Pavel Malcharek Milan Pacanda Tomas Jun Miroslav Baranek 
     
</TEXT>
</DOC>
