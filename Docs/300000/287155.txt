<DOC>
<DOCNO> 287155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sonsiy26.html </URL>
<DATE> 2004/11/08/ </DATE>
<TIME> 21.23 </TIME>
<AUTHOR>  </AUTHOR>
<HEADLINE>
Yaşar Nuri Öztürk "Türkiye'nin 70 milyon halkını ilüzyon etmişler" 
</HEADLINE>
<TEXT>

     Prof. Dr. Yaşar Nuri Öztürk, Türkiye'deki 70 milyon insanın ''ilüzyon edildiğini'', bundan kurtulmak için herkesin kendisine ''Ne oluyoruz '' sorusunu sorması gerektiğini söyledi. 
     Öztürk, özel bir şirketin düzenlediği ''Ramazan Sohbetleri''ne katılarak, Türkiye'nin son yıllarda içine düştüğü sıkıntılar ve çözüm yollarına ilişkin görüşlerini anlattı. 
     Türkiye'nin sorunlarının çözümü için dostlarından, müttefiklerinden ve ilişki içinde bulunduğu kuruluşlardan boşuna beklenti içine girmemesi gerektiğini ifade eden Öztürk, şöyle devam etti 
     ''Bu ülkenin ayağa kalkması lazım. Bizim ayağa kalkmamızı başkaları sağlamaz. Türkiye'nin son zamanlarda sürekli problemli olduğunu söyleyip, yapmamız gerekenleri söylüyorlar. Oysa onların söylediklerini yapmakla, daha batıyoruz. Sorunun çözümünü vicdan yapar. Türkiye'nin 70 milyon halkını ilüzyon etmişler. Bundan kurtulmak için şok mu, tokat mı, ne gerekiyorsa yapmalıyız. 'Ne oluyoruz Kim bizi bu duruma soktu ' demeliyiz. Bizim dirilmemizi engellemek için de uluslararası organizasyon düzenleyip, haçlı seferleri yapıyorlar'' Öztürk, sorunların çözümünde ise ''niyet'' ve ''gayret''in olmazsa olmazlardan olduğunu, Türkiye'de ise iyi niyetli olunmasına rağmen yeterli gayretin gösterilmediğini belirterek, ''İnsanlarımızın milli gelirlerini, yaşam standartlarını yükseltecek çalışmalarımız yok. Alıyoruz dışarıdan, tüketiyoruz. Üretim yapmıyoruz. Üretim için özel sektörün önündeki engellerin kaldırılması gerekir'' dedi. 
     ''Ramazan Sohbetleri''ne çok sayıda davetli katıldı. 
     
</TEXT>
</DOC>
