<DOC>
<DOCNO> 275349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sonspo13.html </URL>
<DATE> 2004/09/27/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Galatasaray'ı Hakan Şükür-Necati A.Ş. taşıyor... 
</HEADLINE>
<TEXT>

     Birinci Süper Futbol Ligi'nde 7 maçta 16 puan toplayan Galatasaray'da gollere ve puanlara Hakan Şükür-Necati ikilisi damga vurdu. 
     Bu sezon yenilgiyle sonuçlanan Gaziantepspor ve beraberlikle biten Beşiktaş maçları haricinde skorlara isimlerini yazdıran iki futbolcu, Galatasaray'ın şimdiye kadar attığı 14 golün 6'sı Hakan Şükür'den 11'ine, yani yüzde 78.5'ine imza attı. 
     ''Cim bom''un ligde oynadığı bazı maçlarda sahneye Hakan Şükür ya da Necati çıkarken, zaman zaman da ikisi birden golleriyle takımlarını sırtladı. 
     Galatasaray'da, ''Hakan Şükür-Necati A.Ş'' dışında sadece Hasan 2 ve Arif 1 kez fileleri havalandırabildi. 
     
     GALATASARAY'IN GOLLERİ 

     Ligde bu sezon Galatasaray'ın attığı goller ve kaydeden futbolcular şöyle 
     

Maç Goller Konyaspor Hakan Şükür 3 Çaykur Rizespor Necati 2 Sakaryaspor Hasan, Hakan Şükür Samsunspor Necati 2 , Hakan Şükür İstanbulspor Hasan, Arif, 
Hakan Şükür, Necati      
     ALİ SAMİ YEN'DE GOL YEME ALIŞKANLIĞI 

     Bu arada Galatasaray, sahasında ve seyircisi önünde oynadığı maçlarda gol yemeyi adeta alışkanlık haline getirdi. 
     Sarı-kırmızılılar, ligde bu sezon Ali Sami Yen Stadı'nda yaptıkları 4 karşılaşmada da kalelerinde gol gördü. Bu sezon sadece Beşiktaş'tan deplasmanda gol yemeyen Galatasaray, ligin bu sezon için zayıf ekibi İstanbulspor karşısında farka koştuğu maçta bile kalesini kapatamadı. 
     Galatasaray'ın bu sezon evinde yediği goller ve atan futbolcular şöyle 
     

Maç Gol Konyaspor Altan Çaykur Rizespor Cem Baki Samsunspor Kirita İstanbulspor Ahmet      
</TEXT>
</DOC>
