<DOC>
<DOCNO> 292164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sonyas02.html </URL>
<DATE> 2004/11/25/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Evlerde timsah modası 
</HEADLINE>
<TEXT>

     Mustafa OĞUZ İZMİR, DHA 

NEHİR ve bataklıkların korkulu rüyası timsahlar, akvaryumlar içinde evlerde beslenmeye başladı. 
     Süs balıkları, iguana, kaplumbağaların ardından yoğun talep üzerine Amerika'dan getirilen boyları 15-20 santimetre arasında değişen yavru timsahların tanesi 500 dolara alıcı buluyor. Alsancak'ta ithal timsahları satan Deniz Akvaryum'un sahibi Deniz Hassürücü, insanların evlerde vahşi hayvanlar beslemeye başladığını belirterek, şöyle dedi 
     "Akvaryumda balık ve iguana besleyip stres atmak isteyenlere alışmıştık. Bunlara timsah sevenler de eklendi. Talepte bulunanların sayısı da giderek artıyor. Kanımızca televizyon kanallarında yayınlanan hayvanlarla ilgili belgeseller bu ilgiyi artırıyor. İthal ettiğimiz timsahlar büyüdüğünde boyu 1.5 metreye kadar çıkabiliyor. Büyüdükçe akvaryumun da boyutu büyütülüyor. Bazı geniş bahçeli evlerde havuzlarda timsah beslendiğini de duyuyoruz. Ancak, şu ana kadar çok büyüdü, bakacak yerim yok diye geri getiren olmadı.'' 
     
</TEXT>
</DOC>
