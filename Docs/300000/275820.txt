<DOC>
<DOCNO> 275820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/yasam/ayas.html </URL>
<DATE> 2004/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
E-posta 'aşka' yaradı 
</HEADLINE>
<TEXT>


Araştırmalara göre, e-posta ve cep telefonu mesajları, işyerlerinde yaşanan flört vakalarını 'patlattı' 

DIŞ HABERLER SERVİSİ 

İNGİLTERE'DE yapılan bir araştırma, e-posta ve SMS'lerin, işyerlerinde cinsiyetler arası tüm sınırları kaldırıp flört patlamasına neden olduğunu ortaya koydu. Sonuçları, Andrew ve Nada Kakabadse'nin 'Samimiyet' isimli kitabında yayımlanan araştırmaya göre, çalışanların yüzde 31'i işyerinde hem fiziksel hem de duygusal ilişkilere girmiş. 

E - posta 'baştan çıkarır' 
ARAŞTIRMAYA katılan 221 kişinin en büyük ortak noktasıysa, çoğunun işyeri ilişkilerinin elektronik posta veya cep telefonu mesajlarıyla başlaması. Çalışanlar, buna gerekçe olarak, yazılı iletişimin yüz yüze iletişimden daha kolay olmasını gösteriyor. Araştırmaya katılanların çoğu e - postayı, "bir baştan çıkarma aracı olarak kullandığını" kabul ediyor. Araştırma hakkında yorum yapan 'İşyerinde Seks' kitabının yazarı Judi James de, "Sonuçlara şaşırmadım. Uzun saatler çalışıyoruz. Bu, çoğumuzun işte eş bulmak zorunda kalması anlamına geliyor" dedi. 


</TEXT>
</DOC>
