<DOC>
<DOCNO> 254297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/siyaset/siy01.html </URL>
<DATE> 2004/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bakkal dükk nı değiliz' 
</HEADLINE>
<TEXT>


Türbanın özel ve vakıf üniversitelerinde serbest olabileceğini söyleyen Erdoğan'a yanıt, aynı kurumlardan geldi Devlet'le aynı kurallara bağlıyız 

PINAR AKTAŞ İstanbul 


Vakıf üniversitelerinde türban takılmasına izin verilebileceğini açıklayan Başbakan Recep Tayyip Erdoğan'a, bu kurumlardan çıkan ortak yanıt olumsuz oldu. Devlet üniversiteleriyle aynı yasa ve kurallara tabi olduklarını vurgulayan rektörlerin görüşleri şöyle 
Prof. Dr. Süheyl Batum Bahçeşehir Türkiye'deki sistemi belki de çok bilmemekten kaynaklanan bir şey. Biz vakıf üniversiteleri olarak Anayasa'ya ve bütün kanunlara bağlıyız. Vakıf üniversitesi demek bakkal dükk nı demek değil. Devlet üniversiteleri hangi kurallara bağlıysa özel üniversiteler de o kurallara bağlıdır.Prof. Dr. Ziya Aktaş Çankaya Eğitim veren devlet ve vakıf üniversitesi de aynı kurallara bağlıdır. Herhangi bir ayrım yapılamaz. Yapılırsa Anayasa'ya aykırı, sakıncalı bir durum ortaya çıkar.Prof. Dr. Ahmet Çakır Haliç Biz bir kamu kuruluşuyuz, kendimizi devlet üniversitelerinden farklı görmüyoruz. Ben vakıf - devlet üniversitesi ayrımı yapılmasına karşıyım. Yasalar böyle bir şeye imk n tanımıyor.Prof. Dr. Ali Sait Sevgener İstanbul Ticaret YÖK Yasası kapsamında bir ayrımı yoktur. Biz de kamu kurumuyuz. Devlet, ve vakıf üniversitelerinde uygulamalar aynıdır. Böyle bir uygulamaya gidilebilmesi için de anayasal değişiklik gerekmektedir.Prof. Dr. Önder Öztunalı Kültür Anayasa Mahkemesi ve AİHM kararlarına göre yükseköğretimde türban taşıyan bir öğrencinin öğrencilik yapması mümkün değildir. Bütün bunlar bizi bağlamaktadır. Bu konuları kaşımanın hiçbir faydası yok. Yasalarda değişiklik yapmak mümkün değil. Çünkü Anayasa Mahkemesi, türban meselesini Anayasa'nın değişmesi mümkün olmayan maddelerine aykırı buldu. Prof. Dr. Tosun Terzioğlu Sabancı Vakıf üniversitelerinin de kamu tüzel kişiliğine sahip kurumlar olduğunu unutmamak gerekir. Türban sorunu esas olarak sosyal bir sorun haline gelmiştir. Sorunun çözümünde önyargısız diyalog şarttır. Yapısal sorunlar varken konunun türbana indirgenmesinin doğru olmadığını düşünüyorum.Prof. Dr. Talha Dinibütün Doğuş Biz hukuki kuralları uyguluyoruz. Herhangi bir sorunla karşılaşmamak, kimseyi üzmemek için de üniversite kitapçığında üniversitemizin açıklamasında 'Kıyafet kurallarına uyulur' ifadesi yer alıyor. 



</TEXT>
</DOC>
