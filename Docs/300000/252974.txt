<DOC>
<DOCNO> 252974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sondun18.html </URL>
<DATE> 2004/07/05/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Erken seçim KKTC, yeniden sandık başına gidiyor... 
</HEADLINE>
<TEXT>

     KKTC'de, Cumhuriyetçi Türk Partisi CTP , erken seçimin 26 Eylül'de yapılmasını öngören yasa tasarısını meclis başkanlığına sundu. 
     CTP Genel Sekreteri Ferdi Sabit Soyer, düzenlediği basın toplantısında, erken seçimin 26 Eylül'de yapılmasıyla ilgili yasa önerisini meclis başkanlığına sunduklarını ve perşembe günkü birleşimde ise ivedilikle görüşülmesi isteminde bulunacaklarını söyledi. 
     Soyer, ülkedeki siyasi krizin aşılması için erken seçimin kaçınılmaz olduğunu kaydederek, erken seçim önerisini, CTP Genel Başkanı Mehmet Ali Talat ve tüm milletvekillerinin onayı ve imzasıyla meclis başkanlığına sunduklarını belirtti. 
     Bu arada, Meclis Genel Kurulu, yeterli sayı sağlanamamasından dolayı toplanamadı. 
     
</TEXT>
</DOC>
