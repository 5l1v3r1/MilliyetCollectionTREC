<DOC>
<DOCNO> 291740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/soneko30.html </URL>
<DATE> 2004/11/24/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
ASO Başkanı Ekonomi ince bir dönemden geçiyor 
</HEADLINE>
<TEXT>

     Ankara Sanayi Odası ASO Başkanı Zafer Çağlayan, ekonominin ince bir dönemden geçtiğini belirterek, ''kriz lafını lugatımızdan çıkardık. Ama bazı kırılganlıklar var'' dedi. 
     Yarınlar İçin Düşünce Platformu'nun ''YTL Reformunun Ülkemizin Ekonomisine Getireceği Olumlu ve Olumsuz Etkiler'' konulu paneli, Ankara Hilton Oteli'nde başladı. 
     Çağlayan, rehavete kapılınmaması gerektiğini ifade ederek, Türkiye'de siyasi istikrarın ekonomik istikrara nasıl yansıdığını, ekonomi bürokratları arasında eşgüdüm olduğunun görüldüğünü söyledi. 
     ASO olarak Yeni Türk Lirası ile ilgili olarak yaptıkları çalışmalar hakkında bilgi veren Çağlayan, ASO olarak çıkarttıkları ve Yeni Türk Lirası ile Türk Lirasının birbirine dönüştürülmesine kolaylık sağlayan ''akıllı kart'' hakkında bilgi verdi. 
     Çağlayan, 2005 yılında paranın birbirine çevrilmesinde zaman kaybının azaltılmasının önemine dikkat çekerek, bu konuda önlem alınmasını istedi. 
     Panelin başlamasından önce üzerine trafik kurallarına uyulması konusunda beyaz bir giysi giyen Baran Galip isminde yaşlı bir dinleyici koruma şubesinde polisler tarafından salondan çıkarıldı. 
     Panelin ardından geçilen sorular bölümünde Gelirler Genel Müdür Vekili Osman Arıoğlu, bir soru üzerine, Türkiye genelinde şu ana kadar ifade ettiğimiz bir kayıt dışılık oranının bulunmadığını, bununla ilgili bir çalışmanın ilerde Maliye Bakanı Kemal Unakıtan tarafından açıklanacağını söyledi. 
     
</TEXT>
</DOC>
