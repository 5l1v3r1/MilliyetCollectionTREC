<DOC>
<DOCNO> 283242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sontur31.html </URL>
<DATE> 2004/10/25/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
İdrar torbasından 15 santimetre çapında taş çıktı 
</HEADLINE>
<TEXT>

     Denizli'de, prostat ameliyatı geçiren Ali Varol'un 61 , idrar torbasında bulunan 15 santimetre çapında 285 gram ağırlığındaki taş da çıkarıldı. 
     Alınan bilgiye göre, prostat rahatsızlığı nedeniyle Denizli Devlet Hastanesi'ne getirilen Varol'un idrar ve kan testi yapıldı, röntgen filmi çekildi. Yapılan incelemede, hastanın prostatının yanı sıra böbrekleri ve idrar torbasında taş olduğu belirlenerek, ameliyata alındı. 
     Üroloji Servisi'nde görev yapan Opr. Dr. Muzaffer Keçeli başkanlığındaki ekip, 2 süren ameliyatla Varol'un idrar torbasından 15 santimetre çapında ve 285 gram ağırlığında bir taş çıkardı. Hastanın böbreklerinden de 8 adet taş alındı. 
     Ameliyatı yapan Dr. Keçeli, tıp literatüründe çok ender karşılaşılacak bir durumun söz konusu olduğunu belirterek, ''Hasta, prostat ve dengeli beslenememesi sonucunda, yıllarca büyük taşı idrar torbasında taşımış. Yaptığımız operasyonla taşı çıkardık. 16 yıllık meslek hayatımda ilk kez böylesine büyük bir taş gördüm. Bu milyonda bir karşılaşılacak durum'' dedi. 
     Hastanın sağlık durumunun iyi olduğu, yapılacak tetkiklerden sonra taburcu edileceği bildirildi. 
     
</TEXT>
</DOC>
