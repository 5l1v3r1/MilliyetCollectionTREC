<DOC>
<DOCNO> 277311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/guncel/axgun02.html </URL>
<DATE> 2004/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kafkasya'da kültür her inancın önünde 
</HEADLINE>
<TEXT>


Kafkas kökenli işadamı Cengiz Gül, Kafkasya'da dinin geleneğin içinde olduğunu belirtiyor. Gül'e göre, "Kafkasya'da şeriat için değil, bağımsızlık için savaşılıyor" 

Kültürler mozaiği Kafkasya - 2 
Mehmet Gündem 

Çerkezlerde geriye göç fikri sıkça ortaya atılmış, fakat hayata geçememiştir. Sovyetler dağılmadan önce komünist Çerkezler de ideolojik anlamda geriye dönüşü seslendirdiler. Günümüzde ise işadamı kimliğiyle yatırım için gitmek istiyorlar. Kafkas kökenli işadamı Cengiz Gül sorularımızı yanıtladı. 

Geriye dönüş mümkün mü 
- 1960'ların sonunda dönüş duygusal bir ideal oldu. 1980'lerin sonlarında Kafkasya ile ilişkiler yeniden kurulduktan sonra, bu ideal Türkiye'de de ilgi uyandırdı. Fakat dönüş hareketi ivme kazanamadı. Dönenlerin sayısı, yüzlerle ifade ediliyor. 1990'larda dönüş programlarını görüşmek için heyetler Kafkasya'yı ziyaret etti. Yaşam standardı, ziyaretçileri düş kırıklığına uğrattı. Bir diğer sorun da şu Dönen arkadaşlarımızı oradaki yönetimler komplolarla apar topar sınır dışı ediyordu. Gideceksiniz Kafkasya'ya ağzınızı açmayacaksınız, her şeye itaat edeceksiniz Diaspora ve anayurttaki Kafkas temsilcileri dönüşü iyileştirmenin yollarını aramalılar. 

Bu anlamda Türkiye'nin Kafkas politikasını nasıl buluyorsunuz 
- Eksiklikler var. Hükümet en azından Kafkasya ve o bölgelerdeki yatırımları garanti altına almalı. Böyle olursa Kafkasya'ya işadamlarımızla gideriz. Kafkasya, Türk yatırımcısı için de ilk adımın atılacağı en doğru yerlerden biridir. Bu ilişki, Türkiye ile Kafkasya ve Rusya Federasyonu arasında ekonomik köprü oluşturur. 

Din birleştirdi 
Kafkasya'da din savaşı mı var 
Kafkasya'da din önemlidir, İslam, Hıristiyanlık ve Musevilik, Kafkas kültürünün formatladığı bir dindir. Geleneksel Kafkas kültürü her türlü inancın önündedir. Din daha çok geleneğin içindedir. Savaşlarda da din politik bir argüman olarak geçer. Etnik grupları bir araya getirmek için Şamil'in birleştirici güce ihtiyacı vardı, o da vatanının bağımsızlığı için dini kullandı. Orada savaşan insanların dindar olması, din savaşı verdikleri sonucuna götürmez. Bu yaklaşım oradaki Müslüman kimliği reddetmek değildir. Kafkas toplulukları, dinlerini gereği gibi yaşarlar. Dün olduğu gibi bugün de Kafkasya'da şeriat gelsin diye savaş verilmiyor, bağımsızlık için savaşılıyor. Kafkaslar kültürleri içinde görmedikleri hiçbir şeyle anlaşamazlar. Oradaki 3 din de Kafkas geleneklerine uyarak yaşam alanı bulabilmiştir. 

Etnik mayın tarlası 

Kafkasya'da yaşayan 50'den fazla etnik grup, 9 cumhuriyet ve özerk bölgeye dağılmış durumda. Bu yapıda, Stalin'in isk n politikalarının rolü büyük 

Kafkasya halkları, uzun mücadelelerine rağmen 19. yüzyılda yenilerek Çarlık Rusya'sının egemenliğine girdi. Bolşevik Devrimi'ni takiben Çarlık Rusya'sının dağılmasından sonra Kafkasya aydınları, 11 Mayıs 1918'de Birleşik Kafkasya Cumhuriyeti'ni ilan eder. Bu ilanı Osmanlı tanır. Osmanlı'nın I. Dünya Savaşı'nda yenilmesi ve Bolşeviklerin iç sorunlarını çözmesiyle Kafkasya'yı Kızıl Ordu yeniden işgal eder. Bolşevik işgalinden sonra, 1921'de Kafkasya'da "Dağlı Sovyet Özerk Cumhuriyeti" ve "Dağıstan Sovyet Özerk Cumhuriyeti" adıyla 2 özerk cumhuriyet oluşturulur. 
1922'den itibaren Rus yöneticileri Dağlı Sovyet Özerk Cumhuriyeti'ni daha küçük özerk bölge ve cumhuriyetlere bölmeye başlarlar. Sonuçta Karaçay - Çerkez Özerk Bölgesi, Kabardey - Balkar Özerk Bölgesi, Adıge Özerk Bölgesi, Çeçen Özerk Bölgesi, Kuzey Osetya Özerk Bölgesi ve İnguş Özerk Bölgesi ortaya çıkar. 

Stalin'in 'eseri' 
1936'da Rusya bölgede yeni düzenlemeler yapar, 4 özerk cumhuriyet ve 3 özerk bölge oluşur. Bu durum SSCB'nin çöküşüne kadar sürer. SSCB'nin çöküş süreciyle birlikte bölgede yükselen etnik talepleri devralan Rusya Federasyonu, özerk yapıların yetkilerini genişleterek federe cumhuriyetlere dönüştürdü. 1992 Federasyon Anlaşması'nda, milli cumhuriyetler egemen devlet olarak tanımlanır. Fakat Sovyet topraklarında istikrarsızlık yeniden baş gösterir. En istikrarsız bölge olarak da Kafkaslar dikkati çeker. 
Kafkasya'da yaşayan 50'nin üzerindeki etnik grup, 9 Cumhuriyet - Özerk Bölge'ye dağılmış durumda. Özellikle Stalin döneminde izlenen isk n politikalarıyla cumhuriyetlerde oluşturulan nüfus kombinezonları sayesinde Kafkasya adeta bir "etnik mayın tarlası" gibidir. 

50'yi aşkın dil konuşuluyor 

"Diller Ülkesi" diye anılan Kafkasya'da 50'yi aşkın dil ve 100'den fazla lehçe konuşuluyor. Kafkasya'da 17. yüzyıl sonrasında yerleştirilen Rus ve Kazakların dışında kalan halkların konuştuğu çok sayıda dil var. Bölgenin 3 bin yıllık tarihi boyunca yaşadığı bilinen yerli Avar, Lezgi, Dargi, Lak, Tabasaran, Çeçen - İnguş, Adige - Kabardey, Abhaz - Abaza halklarının dilleri Kafkas dil grubunu oluşturur. Kafkas halklarını içeren İber - Kafkas Dil Grubu 2'ye ayrılır. 
1- Kafkas Dilleri 
a Abasko - Kerket Wubıh, Abaza ve Adige dil grupları yer alırlar 
b Kuzey Doğu Kafkas Dilleri Çeçen, İnguş, Dağıstan dilleri 
c Hint - Avrupa Dilleri Osetler'in dili. 
d Türkik Diller Balkar, Karaçay, Nogay, Kalmuk 
2 - Transkafkas Dilleri Gürcüce, Svanca, Zanca 

Türkiye'de Çerkez köyleri 

Türkiye'de 40 ilde 876 Çerkez köyü var. Fakat bugün Çerkezlerin çoğu İstanbul'da ve diğer büyük şehirlerde yaşıyor. 
İL KÖY 
Adana 21 
Adıyaman 2 
Afyon 11 
Amasya 21 
Ankara 12 
Antalya 2 
Aydın 17 
Balıkesir 99 
Bilecik 21 
Bingöl 6 
Bitlis 7 
Düzce 77 
Burdur 2 
Bursa 33 
Çanakkale 16 
Çorum 43 
Denizli 3 
Eskişehir 38 
Gümüşhane 4 
Hatay 5 
İstanbul 7 
İzmir 6 
Kars 2 
Kayseri 4 
Kocaeli 10 
Konya 13 
Kütahya 6 
Malatya 2 
Manisa 6 
Kahramanmaraş 26 
Mardin 1 
Muğla 1 
Niğde 2 
Sakarya 76 
Samsun 104 
Sinop 37 
Sivas 40 
Tokat 70 
Yozgat 22 
Zonguldak 1 

Özerk Dağıstan 

Başkent Mahaçkale Yüzölçümü 50.3 bin km2Nüfusu 2.576.531 2002 Dini İslamBaşlıca etnik gruplar Avar 758.438- 29,4 , Dargin 425.526- 16,5 , Kumuk 365.804- 14, 2 , Lezgi 336.698- 13 , Lak 139.732- 5,4 , Rus 120.875- 4,7 , Azerbaycan Türkü 111.656- 4,3 , Tabasaran 110.152- 4,3 , Çeçen 87.867- 3,4 , Nogay 38.168- 1,5 

İşsizlik radikal İslamı güçlendiriyor 

Dağıstan Özerk Cumhuriyeti'ndeki topluluklar komşu etnik grupların dillerini de konuşuyorlar. Burada ortak dil işlevini Rusça sağlıyor. Dağıstan'da yaygın şiddet potansiyeli var. Dağıstan, Rusya Federasyonu'nda İnguşetya ve Kalmukya'dan sonra işsizlik ve fakirliğin en yüksek olduğu cumhuriyet. Bu, radikal İslami akımların bölgede güçlenmesine zemin oluşturuyor. Dağıstan'ın önemli bir kısmı kendisini dinine bağlı görüyor. Rusya Federasyonu'nun Hac kontenjanının yüzde 80'ini Dağıstan Müslümanları dolduruyor. Dağıstan'da, Nakşibendi tarikatı güçlü. Vahhabi kökenli akımların da bölgede güçlendiği yorumları yapılıyor fakat Vahhabiliğin Dağıstan'da tutması pek olası değil. Çünkü tarikatların bu denli etkin olduğu yerde Vahhabilik yaşayamaz. Dağıstan'da 30'un üzerinde etnik grup var. Doğalgaz zengini Dağıstan'da henüz patlak vermiş bir etnik olay yok. Ancak bu potansiyel hep mevcut. Bölgede gerginliği artıran unsurlardan biri de Çeçenistan savaşı. 

YARIN 

Rusya Kafkasya'da ne istiyor 
Cumhuriyetin ünlü Çerkezleri 
Güney ve Kuzey Osetya 


</TEXT>
</DOC>
