<DOC>
<DOCNO> 296356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sontur50.html </URL>
<DATE> 2004/12/09/ </DATE>
<TIME> 19.02 </TIME>
<AUTHOR>  </AUTHOR>
<HEADLINE>
Üniversiteli kızın kaçırıldığı iddiası... 
</HEADLINE>
<TEXT>

     Konya'da silahlı bir kişi tarafından kaçırıldığını iddia eden üniversite öğrencisi, polis tarafından kurtarıldı. 
     Edinilen bilgiye göre, Yazır Mahallesi Yenikent Sitesi'ndeki bir daireden gürültü yapılarak yardım talebi gelmesi üzerine, apartman sahipleri durumu polise bildirdi. 
     Olay yerine gelen ekipler, kapıyı açtıklarında içerde Selçuk Üniversitesi öğrencisi olan Jale K. 19 ile karşılaştı. 
     Jale K. ifadesinde, Nalcacı Caddesi'nde tek başına kaldığı evden, tanımadığı bir kişi tarafından silah zoruyla kaçırılarak ve bulunduğu eve getirildiğini, kendisini kaçıran kişinin kapıyı kilitleyerek evden ayrılması üzerine gürültü yaparak yardım istediğini söyledi. 
     Evin mülk sahibi, evini kiraya verdiğini ancak kiracısını isim olarak bilmediğini ifade etti. 
     Zanlının yakalanmasını için çalışma başlatıldı. 
     
</TEXT>
</DOC>
