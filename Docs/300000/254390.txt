<DOC>
<DOCNO> 254390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sonsiy08.html </URL>
<DATE> 2004/07/10/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Gürel DSP'nin kurultayı Türkiye'nin kaderini belirleyecek 
</HEADLINE>
<TEXT>

     DSP Genel Başkan Adayı Şükrü Sina Gürel, DSP'nin 25 Temmuz'da yapacağı kurultayın, ''yalnız partinin değil, Türkiye'nin de kaderini belirleyeceğini'' söyledi. 
     Gürel, partisinin Aydın İl Binası'nda düzenlediği basın toplantısında, Türkiye'nin bugünkü ortamının, çok önemli bir kavşak noktasında olduğunu gösterdiğini belirterek, şunları kaydetti 
     ''İktidarın bugünkü boyun eğiciliği, kendilerinin Türk toplumunu geriye dönüştürme projesine uygun düşüyor. 
     DSP, ulusal demokratik sol çizgisini, ülke çapında etkili kılabildiği takdirde, Türkiye'nin esenliğine çıkmasında en önemli rolü üstlenecektir. Bu nedenle DSP'nin 25 Temmuz'da yapılacak kurultayı, yalnız partinin değil, Türkiye'nin de kaderini belirleyecek.'' Gürel, 25 Temmuz'un bir ''dönüm noktası olduğunu'' belirterek, ''Bu kurultayda sadece demokratik solcular için değil, Türk halkının geleceği için de güven verecek bir sonuç alınması gerekiyor'' dedi. 
     
</TEXT>
</DOC>
