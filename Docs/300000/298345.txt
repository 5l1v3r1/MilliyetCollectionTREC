<DOC>
<DOCNO> 298345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/dunya/axdun02.html </URL>
<DATE> 2004/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyin takımı Brüksel'de 
</HEADLINE>
<TEXT>


UTKU ÇAKIRÖZER - ELÇİN ERGÜN Brüksel 


Başbakan Recep Tayyip Erdoğan'a, Brüksel'deki kritik pazarlıklarda, Dışişleri Bakanı Abdullah Gül ve siyasi danışmanlarının yanı sıra, Türk diplomasisinin en deneyimli isimlerinden oluşan bir beyin takımı eşlik ediyor. 
Dışişleri'nin deneyimli diplomatları, AB pazarlıkları için bulundukları merkezlerden Brüksel'e çağrıldı. AB, Kıbrıs ve Yunanistan konularında uzman büyükelçilerin de yer aldığı ekipte şu isimler yer alıyor 
Ali Tuygan Dışişleri Bakanlığı Müsteşarı.Uğur Ziyal Roma Büyükelçisi. 2 ay öncesine kadar Dışişleri Müsteşarı olarak görev yapıyordu. Türk - Yunan gizli görüşmelerinin ve İsviçre'deki Kıbrıs müzakerelerinin başındaki isimdi. Murat Sungar AB Genel Sekreteri. Derogasyonlar ve teknik ayrıntılarda görüşleri önemli olacak.Deniz Bölükbaşı Türkiye'nin Dünya Ticaret Örgütü nezdindeki daimi temsilcisi. Bakanlık Başhukuk Müşaviri olarak Kıbrıs ve Türk - Yunan görüşmelerinde Uğur Ziyal'e eşlik etti. Irak Savaşı sırasında ABD ile yürütülen görüşmelerdeki başarısı nedeniyle, "en zorlu müzakereci" olarak kamuoyu gündemine geldi.Volkan Bozkır AB ile ilişkilerden sorumlu Müsteşar Yardımcısı.Ertuğrul Apakan Kıbrıs ve Yunanistan'la ilişkilerden sorumlu Müsteşar Yardımcısı.Volkan Vural Madrid Büyükelçisi, eski AB Genel Sekreteri.Ümit Pamir Türkiye'nin NATO nezdindeki daimi temsilcisi. Eski Başbakanlık Başdanışmanı.Prof. Ahmet Davutoğlu Başbakanlık Başdanışmanı.Gürcan Türkoğlu Dışişleri Bakanı Abdullah Gül'ün danışmanı. Gül'ün en yakın çalışma arkadaşlarının başında yer alıyor.Namık Tan Dışişleri Bakanlığı Sözcüsü. Erdoğan ve Gül'ün kritik temasları konusunda 300'ü aşkın Türk basın mensubuna yol göstererek, kamuoyunun bilgilendirilmesinde önemli bir işlev üstlendi.Oğuz Demiralp Türkiye'nin AB nezdindeki daimi temsilcisi.Rafet Akgünay Başbakanlık Dışişleri Başdanışmanı. 

</TEXT>
</DOC>
