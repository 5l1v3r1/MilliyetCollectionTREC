<DOC>
<DOCNO> 297064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/son/sonspo24.html </URL>
<DATE> 2004/12/12/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
Galatasaray, 645 gün sonra derbi kazandı... 
</HEADLINE>
<TEXT>

     Galatasaray, derbi maçta Fenerbahçe'yi yenerek, tam 645 günlük derbi kazanma hasretine son verdi. 
     Sarı-kırmızılılar, ezeli rakipleri Beşiktaş ve Fenerbahçe ile bundan önce yaptığı son 6 derbi maçta da 3 puanı birarada görememişti. 
     Ezeli rakipleri karşısında ligdeki son galibiyetini 2002-2003 sezonunun 2. yarısında, 8 Mart 2003'te Ali Sami Yen Stadı'nda Fenerbahçe'yi 2-0 yenerek elde eden ''Cim Bom'', tam 645 gün sonra, yine Fenerbahçe'yi yenerek, taraftarlarına uzun bir aradan sonra derbi galibiyeti hediye etti. 
     Galatasaray, daha önce yaptığı 6 derbide 3 yenilgi, 3 beraberlik almıştı. 
     Galatasaray'ın son 7 derbi maçının sonuçları şöyle 
     
     
Sezon Tarih Maç Sonuç 2002-03 25.05.2003 Beşiktaş - G.Saray 1 - 0 2003-04 21.09.2003 G.Saray - F.Bahçe 2 - 2 31.10.2003 Beşiktaş - G.Saray 0 - 0 29.02.2004 F.Bahçe - G.Saray 2 - 1 04.04.2004 G.Saray - Beşiktaş 1 - 2 2004-05 19.09.2004 Beşiktaş - G.Saray 0 - 0 12.12.2004 G.Saray - F.Bahçe 1 - 0 
     
     HAGI'NİN İLK DERBİ GALİBİYETİ- 
     Galatasaray Teknik Direktörü Gherorge Hagi, sarı-kırmızılı takımın başında ilk derbi galibiyetini elde etti. 
     İlk kez bir Fenerbahçe derbisinde takımının başında sahaya çıkan Hagi, Galatasaray'daki görev süresinde 1'i geçen sezon, 1'i de bu sezon olmak üzere 2 derbisini de Beşiktaş ile yaptı ve 1 yenilgi, 1 beraberlik yaşadı. 
     Fenerbahçe karşısındaki galibiyet, böylece Rumen teknik adamın ilk derbi galibiyeti oldu. 
     
</TEXT>
</DOC>
