<DOC>
<DOCNO> 295318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sontur46.html </URL>
<DATE> 2004/12/06/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Bodrum'da cinayet .. Eve dönmeye ikna edemediği karısını öldürdü 
</HEADLINE>
<TEXT>

     Bodrum'da bir kişi, eve dönmeye ikna edemediği karısını bıçaklayarak öldürdü. 
     Alınan bilgiye göre, Göksal Ş. 28 , 3 çocuğunu da alarak İzmir'deki evlerini terk edip, Bodrum'un Gündoğan Beldesi'ndeki babasının yanına giden eşi Ömriye Ş'yi 26 geri dönmeye ikna etmek için, beldeye geldi. 
     Ömriye Ş'nin geri dönme teklifini kabul etmemesi üzerine, çift arasında sert tartışma çıktı. Göksal Ş, evden dışarı kaçmak isteyen eşini sokakta yakalayarak 4 yerinden bıçakladı. 
     Genç kadın, aldığı bıçak darbeleriyle olay yerinde hayatını kaybetti. 
     Göksal Ş, cinayette kullandığı bıçakla birlikte olaydan yaklaşık 2 saat sonra Gökçebel mevkiinde yakalandı. 
     Göksal Ş'nin 4 ayrı hırsızlık suçundan sabıkası bulunduğu, ayrıca yine hırsızlık nedeniyle güvenlik güçlerince arandığı, eşini de zorla yabancı erkeklere pazarlamaya çalıştığı öne sürüldü. 
     Çiftin, 8, 5 ve 3 yaşlarında, biri kız 3 çocukları bulunduğu bildirildi. 
     
</TEXT>
</DOC>
