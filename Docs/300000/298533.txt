<DOC>
<DOCNO> 298533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sonspo31.html </URL>
<DATE> 2004/12/17/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Fenerbahçe ilk yarıyı lider bitirmek istiyor... İşte muhtemel 11... 
</HEADLINE>
<TEXT>

     Birinci Süper Futbol Ligi'nde 17. haftada yarın Konyaspor ile karşılaşacak Fenerbahçe, ligin ilk yarısını iyi bir sonuçla lider bitirmek istiyor. 
     Geçen hafta ezeli rakibi Galatasaray'a yenilen sarı-lacivertliler, bu hafta sahalarında Konyaspor ile yapacağı maçı kazanarak, liderliğini sürdürmeyi hedefliyor. 
     Ligde bu sezon Kadıköy'de yaptığı lig maçlarında puan kaybetmeyen Fenerbahçe, sahasında oynadığı 7 maçtan da galip ayrıldı. 
     Sarı-lacivertlilerde sakatlıkları bulunan Kemal, Deniz ve Van Hooijdonk, Konyaspor maçında forma giyemeyecek. Galatasaray maçında kırmızı kart gören Luciano da cezası nedeniyle takımındaki yerini alamayacak. Sakat olan Serhat'ın da büyük olasılıkla takımındaki yerini alamayacağı belirtildi. 
     
     Fenerbahçe'nin olası 11'i şöyle 
     ''Rüştü, Ümit, Önder, Servet, Fabiano, Mehmet, Serkan, Aurelio, Tuncay, Alex, Nobre.'' Fenerbahçe Şükrü Saracoğlu Stadı'nda saat 19.00'da başlayacak ve Digitürk Lig TV'den naklen yayınlanacak karşılaşmayı hakem Serdar Tatlı yönetecek. 
     
</TEXT>
</DOC>
