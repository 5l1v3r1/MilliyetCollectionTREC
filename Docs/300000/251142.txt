<DOC>
<DOCNO> 251142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sonyas08.html </URL>
<DATE> 2004/06/26/ </DATE>
<TIME> 17.54 </TIME>
<AUTHOR>  </AUTHOR>
<HEADLINE>
Surinam Fahri Başkonsolosu Başar, vefat etti 
</HEADLINE>
<TEXT>

     Surinam Cumhuriyeti İstanbul Fahri Başkonsolosu Prof. Dr. Haşmet Başar, İstanbul'da vefat etti. 
     HABA International Yönetim Kurulu adına yapılan yazılı açıklamaya göre, Başar'ın cenazesi, 30 Haziran Çarşamba günü Teşvikiye Camii'nde öğle vakti kılınacak cenaze namazının ardından Zekeriyaköy Ağlamış Dede Mezarlığı'nda toprağa verilecek. 
     Uzun yıllar Türkiye'yi yurtdışındaki çeşitli üniversitelerde ve BM'nin de aralarında bulunduğu çeşitli kurumlarda temsil eden Başar, İslam Kalkınma Bankası'nın da aralarında bulunduğu finansal kuruluşlarda üst düzey görevlerde bulundu. 
     Haşmet Başar, son olarak HABA International Uluslararası Eğitim ve Danışmanlık Şirketi'nde genel müdürlük görevinin yanı sıra İstanbul Ticaret Üniversitesi'nde lisans, master ve doktora dersleri veriyordu. 
     Çeşitli dillerde 8 kitabı ve 50'nin üzerinde bilimsel makalesi yayımlanan Başar, evli ve iki çocuk babasıydı. 
     
</TEXT>
</DOC>
