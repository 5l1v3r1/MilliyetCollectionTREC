<DOC>
<DOCNO> 288160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sontur47.html </URL>
<DATE> 2004/11/11/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Otoyolda 228 kilometre hız yapıyordu... 
</HEADLINE>
<TEXT>

     Bolu'da otoyolda 228 kilometre hız yapan sürücü ile polis ekipleri arasındaki kovalamaca, Düzce-Kaynaşlı gişelerinde son buldu. 
     AA muhabirinin aldığı bilgiye göre, Bolu'da E-80 otoyolunda hız kontrolü yapan ekipler, radara 228 kilometre hızla giren 34 MTB 03 plakalı Alfa Romeo marka bir otomobili tespit etti. Polis sürücüye ''dur'' ikazı yaptı. 
     İkaza uymayan sürücüyle ekipler arasında yaklaşık 1 saat süren kovalamaca başladı. 
     Düzce-Kaynaşlı otoban gişelerinin çıkışında barikat kuran polis ekipleri, aşırı hız yaptığı tespit edilen 34 MTB 03 plakalı aracın sürücüsü Murat Tunç'u gözaltına aldı. 
     Aşırı hız yapan sürüye 376 milyon 800 bin lira para cezası kesen polis ekipleri, araca da geçici bir süre el koydu. 
     Çıkarıldığı nöbetçi savcı tarafından serbest bırakılan sürücü Tunç, polis gözetiminde, bir yolcu otobüsüne bindirilerek İstanbul'a gönderildi. 
     
</TEXT>
</DOC>
