<DOC>
<DOCNO> 290369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/yazar/akyol.html </URL>
<DATE> 2004/11/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Felluce ve Lidice 
</HEADLINE>
<TEXT>


FELLUCE, Sünni direnişinin en önemli merkezlerinden biriydi. Direniş diye masum siviller kaçırılıp başları kesiliyordu, durdurulması gereken korkunç bir terör yaşanıyordu. Bunlar gerçek... 
Ama Felluce'de ABD'nin yaptığı da "süper güç terörü"dür. 
Konuştuğum bir uzman, "İsrail, Amerika'ya know how satmış " diyor. Şehirdeki terör odaklarına karşı 'özel harp' taktikleriyle mukabele etmek yerine, "cephe savaşı" yapar gibi bombalarla, füzelerle, tanklarla bütün şehri dövmek Binlerce sivili aç, susuz, evsiz barksız bırakmak, yaralamak, öldürmek 
İkinci Dünya Savaşı'nda Nazi işgaline uğrayan Çekoslovakya'da Lidice şehrinde direnişçiler Gestapo Şefi Reinhard Heydrich'i öldürdüler diye, Hitler 200'ü kadın, binden fazla Çek'i kurşuna dizdirmiş, Lidice şehrini de bombalarla, tanklarla haritadan silmişti 
Elbette Felluce, Lidice'deki vahşetin yanında çok küçük kalır. Ama mahiyet farkı yok "Nizami ordu" gücüyle, bombalarla, füzelerle, tanklarla "cephe savaşı" yapar gibi bir şehri döverek "terörle mücadele" etmek 

AMERİKALI uzmanlar acaba Bush'a, "Bu Irak ancak şiddetle yönetilir" mi dediler İngiliz sömürge idaresinden ve elli yıllık Irak tarihinden bunu destekleyecek çok kanıtlar da göstermiş olabilirler. 
Yanılmışlar 
Saddam, Nazi benzeri bir rejim kurmuştu, doğru... Saddam, diktatörlüğünü "yerli" unsurlara dayandırıyordu, Amerika ise işgalci"dir. 
Bundan böyle Ortadoğu'da güçlenen Amerikan düşmanlığına bir "Felluce" simgesi eklenmiştir. 
İşgalci bir ordu üstün asgari gücüyle yerli halkın direnişini yok edebilseydi, İsrail elli yılda Filistin halkını çoktan susturmuş olurdu. 
Felluce'deki ölçüsüz kuvvet kullanımıyla Amerika hem Arap dünyasındaki "öfke"yi daha da artırdı, hem Bağdat'ta kurdurduğu Allavi hükümetinin kitlelerin gözündeki meşruiyetini daha da sarstı. 
"Amerikan yanlısı hükümet" kavramı Amerika'nın Irak'taki hataları yüzünden Ortadoğu toplumlarının gözünde büyük bir darbe daha aldı. 

BAĞDAT birleştiri bir merkez olması gerekirken, ABD'nin hataları yüzünden birleştiriciliği ve meşruiyeti giderek eriyen bir başkenttir 
Amerika, ocakta seçimleri yaptırarak Bağdat hükümetine meşruluk sağlamak istiyordu. Doğru bir hedef... 
Ama Felluce'deki Amerikan saldırısı en azından Sünniler'in gözünde seçimlerin meşruiyetini tahrip etmiştir. Bu aşınmayı gören Kürtler de seçimlere karşı çıkıyor Kerkük'ün nüfus yapısını kendilerine göre değiştirdikten sonra seçim yapılmasını istiyorlar. 
Bağdat'ı içine alan "Sünni üçgeni"ne ve Kuzey'deki Kürt bölgesine Amerika seçimleri nasıl kabul ettirecek 
Seçimler Kürtler istediği için veya Sünni üçgenindeki sorunlar yüzünden ertelenirse, bu defa da Şiiler ayağa kalkacak. Çünkü nüfusun yüzde 60'ını oluşturan Şiiler, Amerika'yı hiç sevmedikleri halde, sırf seçim beklentisiyle şimdilik sakin duruyorlar. 
Bush, "akıl hocalarının" kendisini nasıl bir çıkmaza sürüklediğini görüyor mu 
Böyle devam ederse, Irak çok karanlık ve kanlı bir geleceğe sürükleniyor 
Mezhep, aşiret ve etnik kimliklerin üstünde birleştirici "uluslaşma" sürecinin gelişmediği Ortadoğu'da Irak'ın itikad ve kan kimliklerine göre çatışmaya sürüklenmesi, bütün bölgeyi felakete sürükler. 
"Lübnanlaşma" Ortadoğu'lu bir terimdir zaten 



</TEXT>
</DOC>
