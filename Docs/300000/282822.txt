<DOC>
<DOCNO> 282822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/guncel/gun04.html </URL>
<DATE> 2004/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Öcalan Osman'a suikast yapmayın 
</HEADLINE>
<TEXT>


Apo'dan Zana'ya mesaj "Yeni partinin ismi 'Özgürlük ve Demokrasi Partisi' olsun. Kardeşime karşı dikkatli olun, ancak onu öldürmeyin." 

ÖZGÜR CEBE Diyarbakır DHA 

Abdullah Öcalan'ın eski DEP'liler Leyla Zana ve arkadaşlarının kuracakları parti için isim önerdiği ortaya çıktı. Öcalan'ın çarşamba günü görüştüğü avukatları aracılığıyla Zana ve arkadaşlarından istekleri şöyle 
"Leyla, demokratik barış çizgisini yürütsün, çalışmalara mütevazıca katılım göstersin. Osman röportajında 'Hatip Dicle dışındakiler bana yakındır' diyordu. Onlara el atmak mı istiyor El altında haber gönderebilir. Dikkatli davransınlar. O çizgi tehlikelidir, tutmaz. Eş başkanlık önerim vardı. Hatip'le birlikte Türkiyeli bir kadın olabilir. Bağlar Belediye Başkanı olabilir. Biri Çanakkale'den, diğeri Diyarbakır'dan güzel olur. Hatip, bu önerileri tartışsın." 
Öcalan, Zana ve arkadaşlarının kuracakları parti için de "Özgürlük ve Demokrasi Partisi" adını önerdi. Ancak avukatların daha önce bu isimle bir parti kurulduğunu söylemesi üzerine de Öcalan, "O halde 'Demokrasi ve Özgürlük Partisi' olabilir veya yer değiştirerek engel aşılabilir mi İki kavrama önem veriyorum" dedi. 

'ABD, PKK ile tehdit ediyor' 
Öcalan, PKK'dan ayrılan kardeşi Osman Öcalan hakkında ölüm kararı çıkarıldığını öğrenince de şunları söyledi 
"Osman'a karşı suikast filan yapılmasın, ideolojik siyasal mücadele versinler. Özgürlük çizgisi kendisini örgütlerse, kazanır, tasfiyesi, bertaraf olması imk nsızlaşır. ABD çizgisi gelişirse, kör dövüşü olur. ABD, PKK'yı ne bitiriyor, ne de Kürt sorununu çözüyor. Çünkü, Türkiye'yi PKK ile tehdit ediyor." 


</TEXT>
</DOC>
