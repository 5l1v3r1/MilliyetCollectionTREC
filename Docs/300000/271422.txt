<DOC>
<DOCNO> 271422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sonspo07.html </URL>
<DATE> 2004/09/13/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Juventus süper başladı, Milan'a soğuk duş 
</HEADLINE>
<TEXT>

     İtalya Seri A'da ilk hafta maçları sonunda Brescia'yı deplasmanda 3-0 yenen Juventus liderliği ele geçirirken, geçen yılın şampiyonu Milan evinde ligin yeni takımlarından Livorno önünde ecel terleri döktü. 
     Transferin bitmesine saatler kala Ajax'tan Zlatan İbrahimoviç'i alarak lige başlayan Juventus, konuk olduğu Brescia'dan mutlu döndü. Nedved, Trezeguet ve yeni ismi İbrahimoviç'le 3 gol bulan siyah-beyazlılar ilk hafta sonunda liderlik koltuğuna oturdu. 
     
     Milan zor kurtuldu 

     Geçen sezonun şampiyonu Milan ise, sahasında ligin yeni takımlarından Livorno önünde hiç ummadığı bir beraberlik aldı. 
     Maça fırtına gibi başlayan ev sahibi, 3’te Seedorf’un golüyle öne geçti. 8’de penaltıya sebep olan kaleci Dida’nın atılmasıyla 10 kişi kalan Milan, Lucarelli’nin penaltıdan attığı golle devreyi berabere bitirdi. 47’de Seedorf ile tekrar öne geçen Kırmızı-Siyahlılar karşısında bir topu direkten dönen Livorno’da Lucarelli 67’de bu kez frikikten tekrar eşitliği sağladı. 90’da Livorno’dan Belletti kırmızı kart gördü. 
     
     Emre'siz Inter berabere 

     Inter de milli oyuncumuz Emre’nin forma giymediği maçta Chievo ile deplasmanda 2-2 berabere kaldı. Ev sahibinin golleri 28’de Semioli ve 37’de Pellisier’den gelirken, Inter’in sayılarını 15’te Stankoviç, 48’de de Adriano kaydetti. 
     Serie A'da ilk haftanın toplu sonuçları şöyle 
     

Roma 1 0 Fiorentina Atalanta 2 2 Lecce Cagliari 1 0 Bologna Palermo 1 0 Siena Parma 0 0 Messina Reggina 0 0 Udinese Sampdoria 0 1 Lazio      
</TEXT>
</DOC>
