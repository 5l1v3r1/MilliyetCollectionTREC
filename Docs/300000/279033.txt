<DOC>
<DOCNO> 279033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/yazar/ulagay.html </URL>
<DATE> 2004/10/11/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Ekonomi için Bush mu, Kerry mi 
</HEADLINE>
<TEXT>

ABD'de başkanlık seçimine üç hafta kala yapılan kamuoyu yoklamaları her iki adayın da seçimi kazanma şansının bulunduğunu gösteriyor. Bu yıl ki seçim kampanyasında dış politika ve ulusal güvenlik konuları öne çıkarken ABD başkanlık seçimlerinde geleneksel olarak öne çıkan ekonomi ve sosyal politikalar biraz gölgede kaldı. Ancak Başkan Bush ile rakibi Kerry arasında yapılacak son TV tartışmasında bu konuların öne çıkması bekleniyor. Bu arada Bush'un ya da Kerry'nin seçimi kazanması halinde ABD'nin ekonomi politikalarının nasıl etkileneceği tartışılıyor ve "ABD ve dünya ekonomisi için Bush'un görevde kalması mı iyi olur, yoksa Kerry'nin seçimi kazanması mı " sorusuna cevap aranıyor. 

BUSH'UN FATURASI 
Bu karşılaştırmayı yaparken Kerry'nin yalnızca vaatlerine ve planlarına bakarak bir şeyler söylemek mümkün. Başkan Bush'u ise dört yıllık icraatıyla değerlendirmek olanağına sahibiz. 
Başkan Bush'un dört yıllık ekonomi karnesine baktığımızda ise öncelikle şunları görüyoruz 
Bush yönetimi ekonomiyi canlı tutmak ve büyümeyi sürdürmek için, öncelikle varlıklı kesime yarayan muazzam vergi indirimleri yaptı ve kamu harcamalarını artırdı. Bir yandan da para pompalayarak faizleri düşük tuttu. Bu sayede ekonomi büyüdü ama Clinton'un son yılında 236 milyar dolar fazla veren bütçenin açığı Bush'un son yılında 500 milyar dolara yaklaştı.ABD'nin dış açıkları GSYİH'sının 5'ini geçerken bu açıkları finanse etmek için dünyadaki tasarrufların 71'ini çekmek zorunda kalması doların değerini düşürdü ve doların kaderi Asya merkez bankalarının politikasına bağlandı.Ekonomideki büyümeye karşın istihdam artmadı, tersine son dört yılda 585.000 kişilik azalma oldu. George W. Bush, 72 yıldan bu yana, başkanlık dönemi boyunca ABD'deki toplam çalışan sayısını düşüren ilk başkan oldu.ABD'de gelir dağılımı daha da bozulurken yoksulların sayısı yeni bir rekora erişti.Bush'un Ortadoğu'da ve dünyada gerilimi artıran dış politikası petrol fiyatlarındaki tırmanışı besleyen etkinlerden biri oldu ve dünya ekonomisini olumsuz etkiledi. 

KERRY'NİN ŞANSI 
Bush'un ekonomi karnesinin parlak olmadığı ortada. The Economist dergisinin anketine katılan ABD'nin tanınmış ekonomistlerinin 70'i de Bush'un ekonomideki performansını "kötü" ya da "çok kötü" olarak değerlendirmiş. Bush'un ikinci bir dönem görevde kalması halinde ekonomide başarılı olacağına inanan ekonomistlerin oranı da 20'de kalmış. 
Buna karşılık Kerry'nin ekonomiyle ilgili planlarını "iyi" ya da "çok iyi" diye niteleyen ekonomistlerin oranı 40'ı bulmuş. The Economist'in anketine katılan ekonomistlerin Bush'a özellikle mali disiplini sağlama konusunda çok kötü puan verdikleri ve Bush'un çok övündüğü vergi indirimlerini eleştirenlerin oranının 70'i bulduğu görülüyor. 
Kerry'nin seçimi kazanması halinde bunun ABD ve dünya ekonomisi için olumlu sonuçlar verebileceğini düşündüren birkaç neden var 
Kerry'nin çok daha sorumlu bir politika izleyerek mali disiplini sağlama yoluna girmesi mali piyasalarda olumlu bir etki yapabilir.ABD'nin iç ve dış açıklarını kapatacak politikalara yöneleceği izleniminin güçlenmesi doların değeri üzerindeki spekülasyonu azaltabilir.Kerry'nin küresel işbirliğini öne çıkartacak politikalara yönelmesi Ortadoğu'daki ve dünyadaki gerilimini azaltabilir ve petrol fiyatlarını olumlu yönde etkileyebilir. 

Avrupa maçında riskli paslaşmalar Türkiye'nin Avrupa Birliği AB kapısına gelip dayanması Avrupa'yı ciddi bir değerlendirmeye zorladı. Kırk yıldır kapıda bekletilen ve şimdi tüm önkoşulları gerçekleştirmiş görünen Türkiye'yi AB üyesi olarak kabul etmenin ya da etmemenin yararı ve zararı tartışılmaya başlandı. AB Komisyonu'nun Türkiye ile ilgili son raporuna ve tavsiye kararına izi düşen bu tartışmaların AB siyasi liderlerinin 17 Aralık'taki kararını etkilemesi de kaçınılmaz görünüyor. Konuyla ilgili olarak İngilizce basında çıkan pek çok değerlendirmeyi okuyunca Türkiye'yi ve Başbakan Erdoğan'ı AB ile bundan sonra yapılacak pazarlıklarda zorlayacak bir ikilemle mi karşı karşıya kalacağız diye düşünmeye başladım. Sözünü ettiğim değerlendirmelerde, Avrupa'da Türkiye'nin AB üyeliğine karşı bir kamuoyunun bulunduğu ve Avrupalı siyasetçilerin bu kamuoyu baskısını gözardı edemeyeceği belirtiliyor. Ayrıca Türkiye'nin Avrupalı olma iddiasını kanıtlamak için daha birçok adım atması gerektiği vurgulanıyor. Aynı vurguyu AB Komisyonu'nun Türkiye'ye çizdiği yol haritasında da görmek mümkün. 
Türkiye 17 Aralık'ta AB Konseyi'nden tam üyelik için müzakerelere başlama vaadini alırsa kapsamlı bir uyum programını gündemine almak ve her aşamada buna sadık kaldığını göstermek zorunda. Ancak bu yöndeki kararlılık ve çabanın, Türkiye'nin ve özellikle de Başbakan Erdoğan'ın AB'ye mahkum hale geldiği izlenimini doğurması da mümkün. Tehlike işte burada. 



</TEXT>
</DOC>
