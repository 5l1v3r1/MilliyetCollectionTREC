<DOC>
<DOCNO> 282874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/yazar/asik.html </URL>
<DATE> 2004/10/24/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ahmet Taner Kışlalı 
</HEADLINE>
<TEXT>


Kurtuluş Savaşı yeni bitmiş, Cumhuriyet'in temel taşları konulmaya başlanmıştı. Daha sonra İngiltere tahtına oturacak olan Prens Edward, ülkesinin sömürgesi olan Hindistan'ı ziyaret ediyordu. Top ve trampet sesleri arasında gemisinden indi... Ve büyük bir düş kırıklığı yaşadı. 
Kendisini karşılamaya sadece birkaç mihrace ile birkaç yerli görevli gelmişti. Üzgündü. Babası Beşinci George'a bir mektup yazdı 
- Acaba bu durum Gandi'nin düzenlediği bir aşağılama gösterisi midir 
İngiliz Kralı'ndan gelen yanıt tarihe geçmiştir 
- Hayır, bunun nedenini Mustafa Kemal'in açtığı Kurtuluş Savaşı'nda aramak daha doğru olur. 
Batı'nın büyük devletleri Kemalizmin kendileri için yarattığı tehlikenin bilincinde idiler. Bugün Ortadoğu'nun çağdışı krallıklarını, şeyhliklerini kendi çıkarlarına uygun görenler, o günlerde Vahdettin'i destekliyorlardı. 

Yukarıdaki satırlar bu hafta katlinin beşinci yılında saygı ve rahmetle anılan Ahmet Taner Kışlalı'nın "Atatürk ve Batı" adlı yazısından alındı... 
Siyaset bilimci ve yazar Ahmet Taner Kışlalı, demokrasiyi, Kemalizmi, Cumhuriyeti, belgelere dayanarak bilgiyle ve inançla savunurdu... 
Bilinçli seçilmiş bir hedefti. Batı, Atatürk'ün ölümünden beri O'nun öğretisini Türkiye'den ve dünyadan silmek için zaman zaman kan da dökerek amansız bir siyasi savaş sürdürüyor 
"Kemalizm ve laikliğin bayrağını taşımaktan vazgeçin, İslam toplumlarını uyandırmayın, sömürülen dünyaya kötü örnek olmayın, 'ılımlı İslam'ı kabullenin..." 
Ahmet Taner Kışlalı, Batı'nın dayattığı bu şablona karşı bilgiyle, belgeyle, devrimci zek yla savaş veren soylu bir aydındı. 
Anısı önünde saygıyla eğiliyoruz... 

İstanbul'da, trene bedava bindirdiği köfteciden rüşvet olarak köfte ekmek alan gişe memuru için 1 - 3 yıl arası hapis istenmiş. Eee bizim memlekette yedin mi büyük yiyeceksin ki ceza yemeyesin... 
Haldun Ertem 

Ramazan mesaisi Hatay'da ilk ve orta dereceli okullarda dersler yarından itibaren 06.45'te başlayacak. Yeni uygulamayla teneffüsler 10 dakikadan 5 dakikaya indiriliyor, beslenme saatleri tümüyle kaldırılıyor... İkili ve hızlandırılmış öğretim 16.25'te sona eriyor. Hatay Valisi Abdülkadir Sarı'ya göre bu hızlanmanın gerekçesi 31 Ekim'de başlayacak olan yeni saat uygulaması... Ancak Vali, uygulamanın neden 25 Ekim'de başlatıldığı sorusuna yanıt veremiyor. CHP Milletvekili Mustafa Gazalcı diyor ki 
- 31 Ekim'de saatler yalnızca Hatay'da mı geri alınacak Neden öteki illerde böyle bir uygulama yok Asıl sebep Ramazan... Din istismarı yüzünden çocuklara eziyet ediyorlar. 5 dakika teneffüs mü olur Beslenme saati kaldırılır mı 

AB'ye bu şartlarla gireceğimize insan kaçakçılarına adam başı biner dolar verip girelim daha iyi. 

Uluslararası sermaye, sömürücüsü ve hortumcusuyla bölünmez bir bütündür. 
Dili euro, dini dolardır. 
Akif Kökçe 

O adamdı Kitabın adı "Ben De Bir İnsanım"... Prof. Çetin Yetkin, çeşitli kaynaklardan Atatürk'ün insanlar ve olaylar karşısındaki davranışlarını, tepkilerini, duygularını derlemiş Otopsi Yayınları ... 
Atatürk'ü en sinirlendiren şeylerden biri "evet efendimci"lik... 
Çankaya'da yeni açılan ilkokula uğramış habersiz. Kapıyı açıp sınıflardan birine girmiş. Öğretmen bir baş işaretiyle çocukları ayağa kaldırmış, sonra hiçbir şey olmamış gibi derse devam etmiş. Atatürk, 10 dakika sonra sınıftan sessizce ayrılmış. Öğretmenin kendisini geçirmemesini dert etmediği gibi şöyle demiş 
- Çıkarken beni merdivenlere kadar geçirse idi öğrencileri nazarında küçülür, belki prestijini kaybederdi. 
Bir defasında 2 yoksul çocuğun parasız yatılı okutulması için Milli Eğitim Bakanı Abidin Özmen'e yazı yazmış. Gelen cevapta "Çocuklar Atatürk'ün himayesinde olduğu için yoksul ve kimsesiz sayılamayacağı" bildirilmiş, 3 yıllık paralı yatılı öğretimlerinin karşılığı kesilen makbuzlar eklenmiş. 
İsmet Paşa, olayı duyunca bakan adına özür dilemeye kalkışmış 
- Özür dileme, çok memnun oldum, demiş Atatürk, keşke her devlet adamı bu kadar medeni cesaret sahibi olabilse... 



</TEXT>
</DOC>
