<DOC>
<DOCNO> 251443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/soneko28.html </URL>
<DATE> 2004/06/28/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Çin, yabancı sermaye çekmede ABD'yi geride bıraktı... 
</HEADLINE>
<TEXT>

     Dünya'da en fazla yabancı yatırım çeken ülkeler sıralamasında Çin, ABD'yi geride bırakarak 1. sıraya yerleşti. 
     Ekonomik İşbirliği ve Kalkınma Teşkilatı'nın OECD yayımladığı raporda, 2003 yılında Çin'e yapılan doğrudan yabancı yatırımların milyar dolara ulaştığı belirtildi. 
     Raporda, Çin'e yapılan doğrudan yabancı yatırımların 2003 yılında bir önceki yıla göre 2 milyar dolar gibi küçük bir düşüş göstermesine rağmen, aynı dönemde ABD'yi giren yabancı sermaye miktarında dramatik bir düşüş yaşandığı ve böylece Çin'in en fazla yabancı sermaye çeken ülke olarak ilk sıraya geçtiği kaydedildi. 
     OECD raporunda, 2001 yılında 167 milyar, 2002 yılında 72 milyar dolar yabancı sermaye çeken ABD'nin 2003 yılında ise ancak 40 milyar dolara ulaşabildiği vurgulandı. 
     Raporda, OECD üyesi gelişmiş ülkelerden gelişmekteki ülkelere olan sermaye akışının 2003 yılında, bir önceki yıla göre tam altı kat artarak 192 milyar doları bulduğu, bu durumun, büyük şirketlerin gelişmekte olan ülkelerdeki konumlarını güçlendirmek için yatırıma ağırlık verdiğini gösterdiği kaydedildi. 
     Madalyonun öbür yüzünde ise OECD ülkelerinin kendi aralarındaki yatırım akışının azaldığı görülüyor. Raporda, OECD üyesi ülkelere yapılan toplam yatırımların 2003 yılında, 2002 yılına göre yüzde 28 azalarak 384 milyar dolarda kaldığı ifade edildi. 
     
</TEXT>
</DOC>
