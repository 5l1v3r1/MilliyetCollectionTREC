<DOC>
<DOCNO> 259175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/guncel/gun16.html </URL>
<DATE> 2004/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>



Erzincan'da kaza 23 ölü 

ERZİNCAN DHA 
ERZİNCAN'IN Tercan ilçesinde meydana gelen zincirleme trafik kazasında 23 kişi öldü. Iğdır'dan gelen Can Iğdır şirketine ait 34 YYN 36 plakalı yolcu otobüsü, dün saat 21.00'de, karşı yönden gelen İran plakalı TIR'la çarpıştı. Bir kamyonet de kaza yapan araçlara çarptı. 23 kişinin öldüğü kazada 20 kişi de yaralandı. Yaralılar Erzincan, Erzurum ve Tercan'daki hastanelere kaldırıldı. 

Uçağın kanadı direğe sıkıştı 

KAYSERİ DHA 
KAYSERİ Erkilet Havaalanı'nda, pistte manevra yaparken kanadı 2 elektrik direği arasında kalan yolcu uçağı, direk sökülerek kurtarıldı. Pegasus Havayolları'na ait 709 sefer sayılı Boeing 737 tipi yolcu uçağının sol kanadı, kalkış hazırlandığı sırada, yakıt ikmali yapılan istasyonun yakınındaki iki elektrik direği arasına girdi. Kurtarılan uçak, 94 yolcusuyla Almanya'nın Münih kentine gitti. 

Kaş'ta 100 hektar yandı 

ANTALYA DHA 
KAŞ'A bağlı Hacıoğlan köyünde çıkan orman yangınında 100 hektar kızıl çam kül oldu. Şiddetli rüzg r nedeniyle kontrol altına alınamayan yangını söndürme çalışmalarına 4 helikopter, bir C - 130 tipi uçak, 20 arazöz, çevre belediyelerin itfaiye ekipleri, 150 orman işçisi ve köylüler katıldı. Muğla ve Fethiye'den de takviye kuvvetler gönderildi. Kaş Kaymakamı Halil İbrahim Akpınar, bölgeye yakın 30 evin tedbir amacıyla boşaltıldığını söyledi. Orman Bölge Müdürü Mustafa Kurtulmuşlu ise "Yangının yerleşim yerlerine sıçrama riski bulunmuyor" dedi. 


</TEXT>
</DOC>
