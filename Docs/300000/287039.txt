<DOC>
<DOCNO> 287039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sondun12.html </URL>
<DATE> 2004/11/08/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Filistinliler Süha Arafat'ı iknaya çalışıyor 
</HEADLINE>
<TEXT>

     Filistinli liderler, Filistin Devlet Başkanı Yaser Arafat'ı ziyaret etmek için, eşi Süha Arafat'ı ikna etmeye çalışıyor. 
     Filistinli bir yetkili, ''Filistinli liderlerin Arafat'ın sağlık durumu konusunda birinci elden bilgiye sahip olmasına izin vermesi için ikna etmek amacıyla hala Süha ile görüşmeler sürdürülüyor'' dedi. 
     Filistinli liderler, Arafat'ı ziyaret etmek için Fransa'ya gitme planlarını, Arafat'ın eşi Süha Arafat'ın karşı çıkması üzerine iptal etmişti. 
     Bu arada, Fransa Savunma Bakanı Michele Alliot-Marie de Filistinli liderlerin Paris ziyaretinin iptal edildiğini doğruladı. 
     Alliot-Marie, Fransız Europe 2 radyosuna yaptığı açıklamada, ''bildiğim kadarıyla artık Paris'e gelmeleri beklenmiyor'' dedi. 
     
</TEXT>
</DOC>
