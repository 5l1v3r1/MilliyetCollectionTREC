<DOC>
<DOCNO> 252683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/son/sonspo02.html </URL>
<DATE> 2004/07/03/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Fenerbahçe'de Aurelio'ya 'git' baskısı 
</HEADLINE>
<TEXT>

     Daum’un istediği yabancı kaleciyi alabilmek için yabancı kontenjanını boşaltmak zorunda olan yöneticiler, Aurelio'yu ikna etmeye çalışıyor 
     
     Volkan Ballı iletti 
     Alex’ten sonra Fabiano Lima’yı da kadrosuna katan Fenerbahçe’de henüz sözleşmesi feshedilmeyen Petkov’la birlikte yabancı sayısı 7’ye çıkarken, Daum’un bir de kaleci istemesi, yönetimi sıkıntıya soktu. Bulgar oyuncunun sözleşmesini karşılıklı olarak feshetmeyi planlayan yöneticiler, kaleciye yer açabilmek için, Alman hocanın görüşü doğrultusunda Aurelio’yu da gözden çıkardı ve konu, idari menacer Volkan Ballı aracılığıyla Sambacı’ya bildirildi. 
     
     Gitmek istemiyor 
     Aurelio’nun sözleşmesini feshedip, yerine Daum’un istediği kalitede yabancı bir kaleci almak isteyen yöneticiler, kendisi için kulübe gelen transfer tekliflerini de iletti. Gelişmelerden hiç hoşnut olmayan Brezilyalı oyuncu, önceki akşam tesislerde yapılan forma tanıtımı sırasında, asbaşkan Mahmut Uslu ile görüşüp, sıkıntısını dile getirdi, Şampiyonlukta payım olduğunu düşünüyorum. Fenerbahçe’de mutluyum ve ayrılmak istemiyorumö dedi. 
     
</TEXT>
</DOC>
