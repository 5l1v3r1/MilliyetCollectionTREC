<DOC>
<DOCNO> 256109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/sondun26.html </URL>
<DATE> 2004/07/17/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Filistin Başbakanı Kurey, istifada kararlı... 
</HEADLINE>
<TEXT>

     Filistin Devlet Başkanı Yaser Arafat'a bugün istifasını sunan, ancak istifası reddedilen Filistin Başbakanı Ahmed Kurey'in bu kararında ısrarlı olduğu belirtildi. 
     Filistinli bakan Cemal Şobaki, Kurey'in bugünkü bakanlar kurulu toplantısında ''ayrılma kararında kararlı olduğunu ve istifasını çekmeyeceğini'' anlattığını söyledi. 
     Şobaki, Filistin kabinesinin siyasi krizi görüşmek üzere pazartesi günü yeniden toplanacağını kaydetti. 
     Kurey ise bakanlar kurulu toplantısından sonra gazetecilere yaptığı açıklamada, bir kriz olduğunu ve güvenlik durumundan kaynaklı bir kaos hali bulunduğunu söyledi. Kurey, kendisiyle Arafat arasındaki istifa kriziyle ilgili gerilimin çözülmemesi halinde ne olacağı konusundaysa yorum yapmadı. 
     
</TEXT>
</DOC>
