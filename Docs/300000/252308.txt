<DOC>
<DOCNO> 252308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/ekonomi/eko02.html </URL>
<DATE> 2004/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Altı ayda 2000 yılı yakalandı 
</HEADLINE>
<TEXT>


TİM kayıtlarına göre yılın ilk yarısında ihracat 29 milyar doları aşarak 2000 yılının tamamındaki 27.8 milyar dolarlık düzeyin üzerine çıktı. Aylık ihracat 5.3 milyar doları aşarak yeni bir rekor kırdı 

EKONOMİ SERVİSİ 

İhracat yılın ilk yarısında 29.4 milyar dolarla 2000 yılının tamamındaki 27.8 milyar dolarlık ihracatı aştı. 
Haziranda 5.3 milyar doların üzerine çıkan ihracat tarihinin en yüksek aylık düzeyine ulaştı. Türkiye İhracatçılar Meclisi TİM haziran ihracat verilerini Denizli'de açıkladı. İlk altı ayda ihracat geçen yılın aynı dönemine göre 35.5 artışla 29 milyar 368 milyon dolara ulaştı. Bu düzey 2000'in tamamındaki ihracatın aşıldığını ortaya koydu. Yıllık ihracat Temmuz 2003 - Haziran 2004 ise yüzde 33.2 artışla 55.6 milyar dolara ulaştı. 

Taşıttan 4.8 milyar dolar 
Hazirandaki ihracatın 4 milyar 649 milyon dolarını yüzde 86.9 sanayi ürünleri oluşturdu. Bunun 1 milyar 80 milyon dolarını giyim ve konfeksiyon ihracatı, 911.5 milyon dolarını da taşıt araçları ve yan sanayi ihracatı oluşturdu. 
Altı aylık dönemde ise 29 milyar dolarlık ihracatın 6.3 milyar doları giyim ve konfeksiyonda, 4.8 milyar doları taşıt araçlarında gerçekleşti. Demir ve demir dışı metallerde de haziranda 809 milyon dolar, ilk altı ayda ise 4.3 milyar dolarlık ihracat yapıldı. Bu rakamlarda Çin'den gelen demir - çelik talebi etkili oldu. 
TİM Başkanı Oğuz Satıcı, ihracattaki artışın sürmesine karşın ihracatçıların elindeki barutun dibini kullandığını söyledi. Satıcı, ihracatın tüm sorunlara karşın arttığını, bu yıl 60 milyar doları aşmasını beklediklerini belirtti. Satıcı, ayrıca ekonomideki kırılganlığın sürdüğünü savundu. 

100 taşıtın 86'sı krediyle alındı Yılın ilk çeyreğinde taşıt kredisi kullanımı yüzde 445 artışla 2.4 katrilyon liraya ulaştı. Otomotiv Sanayii Derneği'nin açıklamasına göre otomobil ve hafif ticari araçlarda ilk üç ayda 121 bin 103 kişiye taşıt kredisi kullandırıldı. Taşıt kredisi kullananların sayısı yüzde 376 arttı. Geçen yıl ilk üç aylık dönemde kredili satış oranı yüzde 68 iken bu oran 2004'ün ilk üç aylık döneminde yüzde 86'ya yükseldi. Bu artışta, kredi faiz oranlarının 2003 yılına göre düşük olmasının etkisinin büyük olduğu belirtildi. 

Yıllık ihracat 55.6 milyar dolara ulaştı milyon dolar Sektörler Haziran Değ. Ocak- Haziran Değ. Yıllık Değ. Tarım 593 45,7 3.272 28,0 6.804 31,2 Sanayi 4.649 38,7 25.562 36,2 47.752 33,3 - Tarıma dayalı işl. Ürün 489 23,1 2.825 23,4 5.598 25,4 . Tekstil ve hammaddeleri 379 27,7 2.217 24,1 4.091 23,6 . Deri ve deri mamulleri 74 -2,6 380 9,1 1.048 25,4 . Halı 36 47,1 228 48,6 459 45,0 - İşlenmiş petrol ürünleri 459 60,0 2.326 40,6 4.243 35,2 - Sanayi ürünleri 3.701 38,7 20.412 37,7 37.911 34,2 . Hazırgiyim ve konfeksiyon 1.081 12,4 6.311 15,2 12.348 19,1 . Taşıt araçları ve yan sanayi 911 37,1 4.819 43,2 8.705 43,3 . Elektrik - elektronik 459 43,2 2.691 53,7 5.309 40,8 . Makine ve aksamları 179 51,2 977 45,8 1.783 46,2 . Demir ve demir dışı metaller 809 98,2 4.271 69,5 7.141 49,6 . Çimento ve toprak ürünleri 156 35,4 845 33,4 1.606 30,4 . Değerli maden ve mücevherat 92 45,1 419 22,5 865 28,3 . Diğer sanayi ürünleri 14 -10,1 78 33,3 155 47,4 Madencilik 105 43,0 533 48,9 1.016 39,9 Toplam ihracat 5.347 39,5 29.368 35,5 55.571 33,2 
Kaynak TİM 


</TEXT>
</DOC>
