<DOC>
<DOCNO> 293574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sontur54.html </URL>
<DATE> 2004/11/30/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
İskeleden düşen çiftçi öldü 
</HEADLINE>
<TEXT>

     Trabzon'da bir binanın dış cephe kaplamasını yapmaya çalışan işçilerden biri, iskeleden düşerek öldü. 
     AA muhabirinin aldığı bilgiye göre, Erdoğdu Mahallesi Şükraniye mevkiinde bir binanın dış cephe kaplamasını yapmaya çalışan işçilerden Ahmet Demir 40 , ikinci katta çalıştığı sırada dengesini kaybederek, iskeleden düştü. 
     Düşerken telefon tellerine takılan Demir'in kafası betona çarptı. Beyin kanaması geçiren Demir, olay yerinde öldü. Amcasıyla aynı inşaatta çalışan Feyyaz Demir, uzun süre gözyaşlarını tutamadı. Olayın şokunu üzerinden atamayan Feyyaz Demir'i, vatandaşlar teselli etmeye çalıştı. 
     Ahmet Demir'in akrabası olduğu belirtilen Cevat Demir ise ''Sigortası olup olmadığını araştıracağız. Ahmet Demir'in 4 çocuğu vardı. Onlara şimdi kim bakacak'' dedi. 
     
</TEXT>
</DOC>
