<DOC>
<DOCNO> 274058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sontur41.html </URL>
<DATE> 2004/09/22/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Ayrıldığı kızarkadaşının adını haykırıyordu ve... 
</HEADLINE>
<TEXT>

     İzmir'de, bir firmanın bilgi işlem müdürü olan Kağan Darbük'ü 40 bıçaklayarak öldürdükleri iddiasıyla aranırken, polise teslim olan 2 zanlı, olayın yanlış anlamaya dayanan kavgadan kaynaklandığını söyledi. 
     Alınan bilgiye göre, Asayiş Şube Müdürlüğü Cinayet Büro Amirliği'nde ifadelerine başvurulan Ekonomi Üniversitesi öğrencisi Erman İ. 22 ve Açık Öğretim Fakültesi öğrencisi Alpay P. 22 , olay gecesi bir barda içki içtiklerini, gece yarısından sonra cinayetin işlendiği Kıbrıs Şehitleri Caddesi'nde dolaştıklarını belirtti. 
     ''Evrim'' adlı kız arkadaşından bir süre önce ayrıldığını ve alkolün de etkisiyle sokakta kız arkadaşının ismini bağırdığını anlatan Alpay P., Kağan Darbük'ün, yanındaki gruptaki kadınlardan birinin isminin de''Evrim'' olması nedeniyle, laf atıldığını düşünerek müdahale ettiğini söyledi. 
     Olayı sakinleştirmeye çalışırken aralarında geçen küfürlü konuşma yüzünden kavga çıktığını ifade eden Alpay P. korkutmak amacıyla çıkardığı bıçakla, Darbük'ü yaralandığını söyledi. 
     Zanlılar, adliyeye sevk edildi. 
     
     CİNAYET NASIL AYDINLATILDI 
     Cinayet Büro Amirliği'ne bağlı ekiplerin, cinayeti, sürücü belgesi kayıtlarında yaptıkları inceleme sonucu aydınlattıkları öğrenildi. 
     Görgü tanıklarının, kavgada zanlıların arasındaki konuşmada birinin adının Erman olduğu ve bir otomobille kaçtığı yönünde verdikleri bilgiyi değerlendiren uzman polisler, 20-25 yaş aralığındaki Erman isimli kişilerin sürücü belgesi kayıtlarını çıkardılar. 
     Bu kişilerin fotoğraflarını, caddedeki bir şirketin güvenlik kamerasındaki cinayet görüntüleriyle karşılaştıran emniyet yetkilileri, zanlının Erman İ. olduğunu belirledi. Polisin ailesi ile yaptığı görüşmenin ardından Erman İ. ile arkadaşı Alpay P. teslim oldu. 
     
     OLAY 
     İzmir'de 17 Eylül'de, iki grup arasında çıkan kavgada, Tamek Gıda firmasının Bilgi İşlem Müdürü Kağan Darbük 40 , kimliği belirsiz kişilerce öldürülmüştü. Asayiş Şube Müdürlüğü ekipleri, çevredeki bir işyerinin güvenlik kamerasının cinayeti baştan sona kaydettiğini belirlemişti. 
     
</TEXT>
</DOC>
