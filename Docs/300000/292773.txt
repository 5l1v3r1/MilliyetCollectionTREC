<DOC>
<DOCNO> 292773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/yazar/asik.html </URL>
<DATE> 2004/11/28/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Topbaş'a bir soru 
</HEADLINE>
<TEXT>


Kadıköy yakasında, Dalyan - Bostancı arasında kalan sahilin suyu temizlendi. Halk artık oradan denize giriyor. Kadıköy Belediyesi, sahil şeridine 3 plaj inşasını programına aldı. Derken bir haber Büyük Kulüp, Dalyan - Caddebostan arasında Marina yaptırmak için harekete geçti. Ankara'dan gerekli izni aldı. 
Marina kirlilik yaratır, çevresinden denize girilmez. Büyük Kulüp'e birkaç kilometre mesafede Kalamış'ta marina var. Yer sıkıntısı yok. 
Vatandaşın İstanbul'da denizle buluştuğu alana marina yapmak, hem insana hem çevreye saygısızlık. Sayın Kadir Topbaş Siz bu projeye onay verdiniz mi 

Adalet Bakanı Çiçek, "Özgürlük türküsü hoş da, bazen kafiyesi bize uymuyor" demiş. Doğru... 
Bu memlekette en güzel şiirler, türküler ya hapishanelerde ya da sürgünde yazıldı... 
Haldun Ertem 

İETT ne demek Gazeteci Alpaslan Düven anlatıyor "... Amcam eski bir İETT emeklisiydi. Küçükken ona 'Amca İETT ne demek ' diye sorduğumda, cevaben 'İneklik etme, taksi tut' derdi. 
AKP hükümetinden önce bu kurumun Tünel'deki müdürlüklerinde son model araç yoktu. Geçenlerde araçlar yenilendi, müdürlere son model araçlar alındı. Bayram tatilinde bu araçların özel işler için kullanıldığını gördüm. Bu araçlardan birini durdurup 
- Bayram günü ailenizi almış, resmi araçla gezdiriyorsunuz, buna ne hakkınız var Hani siz haram yemezdiniz, dedim. Cevabı şu oldu 
- Ben bilmem, merkez bilir.." 

Atatürk Havalimanı'nda tuvalette bir yazı 
"Use Second" 
Yani, büyük tuvaletten sonra kullan anlamında bir uyarı... Suyun tasarruflu kullanılması için düşünülmüş. 
Tercümesi ise altına şöyle yazılmış 
"İki defa bas" 
Yani, İngilizcedeki amacının tam tersi... 
Pes yani... 

Tuvalette sohbet Genç adam, İstanbul'dan Ankara'ya otobüsle giderken sıkışmıştı, Bolu dağında verilen molada tuvalete koştu. Tam kabine girip tuvalete oturmuştu ki, yan kabinden bir soru geldi 
- Ne haber, nasılsın 
Genç adam şaşkın 
- Sağ ol iyiyim, dedi. 
Bir soru daha, bir soru daha... 
Genç adam sorulara cevap yetiştirirken yan kabindeki delikanlı şöyle konuştu 
- Hayatım, telefonu kapatıyorum. Yandaki tuvalette bir geri zek lı var. Sana sorduğum sorulara cevap verip duruyor. Ben seni sonra ararım. 

Soyadı özürlü TBMM Genel Kurulu'nda, "Polis Vazife ve Selahiyet Kanunu ile Bazı Kanunlarda Değişiklik Yapılması Hakkında Kanun Tasarısı" görüşülüyor. Kürsüde İçişleri Bakanı Abdülkadir Aksu. Gerisini tutanaklardan özetleyerek aktarıyoruz. 
Abdülkadir Aksu - Sayın Ergenç... 
Tuncay Ercenk Antalya - Ercenk efendim. 
Abdülkadir Aksu - Ercenk, pardon, özür dilerim. 
Tuncay Ercenk - Estağfurullah. 

Abdülkadir Aksu - Efendim, bir de müsaade ederseniz Sayın Ümmet Önalan arkadaşımız... 
Ferit Mevlüt Aslanoğlu Malatya - Kandoğan. 
Abdülkadir Aksu - Kandoğan. 
Ferit Mevlüt Aslanoğlu - Kendisini çağıralım mı 
Abdülkadir Aksu - Hayır. 

Aslan asker Cumhuriyetçi Demokrasi Partisi CDP Genel Başkanı Erdoğan Bakkalbaşı, geçenlerde Milli Savunma Bakanlığı'na bir dilekçe verdi. Bilgi Edinme Yasası çerçevesinde, Recep Tayyip Erdoğan'ın askerliğini nerede, ne zaman, hangi rütbeyle ve ne kadar süreyle yaptığının kendisine bildirilmesini istedi. Gelen yanıt özetle şu oldu 
"Bilgi Edinme Yasası'nın uygulanmasıyla ilgili yönetmeliğin 32. maddesine göre kişinin izin verdiği haller saklı kalmak üzere, özel hayatın gizliliği kapsamında, açıklanması halinde kişinin sağlık bilgileri ile özel hayatına, şeref ve haysiyetine, mesleki ve ekonomik değerlerine haksız müdahale oluşturacak bilgi ve belgelerin verilmesi bilgi edinme hakkı kapsamı dışındadır. Bilgilerinize..." 
Biz, bu bilginin kişinin özel hayatıyla, şeref ve haysiyetine nasıl bir haksız müdahale olabileceğini çözemedik. Acaba Bakkalbaşı çözmüş müydü ve bu bilgileri neden istemişti Dinliyoruz. 
"Sözü edilen ilişkiyi ben de kuramadım. O yüzden itiraz hakkımı kullanacağım. Bu bilgileri neden istediğimize gelince... Öncelikle Bilgi Edinme Yasası'nın işleyip işlemediğini test etmek istedik ve işlemediğini gördük. İkinci olarak, Tayyip Erdoğan bu ülkenin Başbakanı ve ileride de Cumhurbaşkanlığı koltuğuna oturmayı düşünüyor. Bilindiği gibi Cumhurbaşkanı olabilmenin koşullarından biri, yüksekokul mezunu olmak... Ben şimdiye kadar Tayyip Erdoğan'ın gerek askerliğini nasıl ve nerede yaptığı ve gerekse eğitiminin ne olduğu konusunda net bilgilere ulaşamadım. Bu konudaki resmi bilgiyi de ancak bu yolla alabileceğimi düşündüm. Mesele bu kadar basit." 

AB liderleri, 17 Aralık kararına "Güçlendirilmiş işbirliği" senaryosunu da eklemek istiyormuş. 
Nasıl kıvırtacaklarını şaşırdılar... 

Türkiye'de 6 milyon çocuk, korunmaya muhtaçmış. 
Kadınlarımız gebelikten korunmayı beceremezse tabii ki öyle olur... 



</TEXT>
</DOC>
