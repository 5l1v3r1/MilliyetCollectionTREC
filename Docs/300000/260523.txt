<DOC>
<DOCNO> 260523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sonsiy01.html </URL>
<DATE> 2004/08/04/ </DATE>
<TIME> 00.10 </TIME>
<AUTHOR>  </AUTHOR>
<HEADLINE>
AKP'de vekillere talimat Gensoruda tam kadro Yıldırım'a destek verin 
</HEADLINE>
<TEXT>

     AK Parti Merkez Yürütme Kurulu'nun MYK , Genel Başkan ve Başbakan Recep Tayyip Erdoğan başkanlığında yapılan olağanüstü toplantısında, Ulaştırma Bakanı Binali Yıldırım hakkında yarın görüşülecek gensoru önergesinin öngörüşmesi, Yüksek Askeri Şura YAŞ toplantıları ve MHP'nin yaklaşık 5 bin kişiye gönderdiği mektup konuları ele alındı. 
     Alınan bilgiye göre, toplantıda, Milli Eğitim Bakanı Hüseyin Çelik, başta yeni müfredat çalışmaları ve önümüzdeki eğitim-öğretim yılında yapılacak düzenlemeler olmak üzere bakanlık çalışmaları hakkında MYK üyelerine bilgi verdi. 
     Toplantıda, Sakarya'daki hızlandırılmış tren kazasıyla ilgili Ulaştırma Bakanı Binali Yıldırım hakkında CHP tarafından verilen gensoru önergesinin öngörüşmesi de gündeme geldi. TBMM Genel Kurulu'nda yarın yapılacak görüşmede, AK Parti milletvekillerinin tam kadro yer alması ve Bakan Binali Yıldırım'a destek vermeleri istendi. 
     Toplantıda ayrıca Yüksek Askeri Şura toplantılarındaki gelişmeler de ele alındı. 

     
</TEXT>
</DOC>
