<DOC>
<DOCNO> 267102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/yazar/theper.html </URL>
<DATE> 2004/08/28/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
İkisi de haklı 
</HEADLINE>
<TEXT>


Bir okuyucum kiracı olduğunu, bu yıl kira artırımı için sözleşmede İTO tüketici endeksinin öngörüldüğünü, bu oranın 19.1 olduğunu oysa resmi enflasyonun daha düşük olduğunu, bu oranda artırım yapıp yapamayacağını soruyor. Doğal olarak oranlar konusunda kiralayanla arasında anlaşmazlık çıkmış, şimdi kim haklı 
Bu mektup karşısında çok bilinen fıkradaki kadıya benzettim kendimi. Kadıya iki kişi gelmiş ihtilaf konusunu anlatmış. Kadı olayın içinden çıkamayınca "Sen de haklısın, sen de" demiş taraflara. Olaya tanık olanlar şaşırmış, kadı efendi her ikisi de nasıl haklı olur, deyince sakalını sıvazlamış "Sen de haklısın" demiş. 
Şimdi ben de o durumdayım, kiracı da haklı kiralayan da. Ancak benim ufak bir açıklamam olacak. Şöyle 
Kira sözleşmesinde artırım şartı var. Şayet kira sözleşmesi yapıldıktan sonraki ilk dönemse, artırım şartı geçerli. Yani bu halde İTO İstanbul Ticaret Odası tüketici endeksi ne gösteriyorsa bu oranda artış yapılacak. Yani bu durumda kiralayan haklı. 
Şayet kira sözleşmesi yapıldıktan sonraki ilk dönem değilse, artırım şartı artık geçerliliğini yitirmiştir. Şu halde, sözleşmedeki İTO tüketici endeksi rakamına değil, artık DİE Devlet İstatistik Enstitüsü toptan eşya fiyat endeksi 12 aylık ortalamalarına bakılacak Bu halde de kiracı haklı . 
Şimdi anlaşıldı mı benim her iki kişiyi de nasıl haklı çıkardığım 



</TEXT>
</DOC>
