<DOC>
<DOCNO> 290474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sontur03.html </URL>
<DATE> 2004/11/20/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Emel Üsteğmen'e gözyaşı 27 Kasım'da düğünü vardı 
</HEADLINE>
<TEXT>

     EYÜP KELEBEK, KEMAL ATLAN Eskişehir DHA 

İstihbarat subayı olarak görev yaptığı Elazığ'da kendi silahından çıkan kurşunla başından vurulduğu belirtilen Tank Üsteğmen Emel Sezer Özbozkurt 28 hayatını kaybetti. Özbozkurt, memleketi Eskişehir'de gözyaşları arasında toprağa verildi. 
     2. Mekanize Zırhlı Tugay'da görev yapan Özbozkurt'un 17 Kasım'da tabancasının kurcalarken başından vurulduğu iddia edildi. İlk müdahalenin ardından Ankara Gülhane Askeri Tıp Akademisi'ne GATA sevk edilen Özbozkurt, tüm çabalara rağmen kurtarılamadı. Bir süre önce evlenen ve 27 Kasım'da düğün yapacağı belirtilen Özbozkurt'un Türk Bayrağı'na sarılı tabutu dün Eskişehir Hava Hastanesi'ne getirildi. Emekli astsubay Ahmet Sezer ve Nehibe Sezer, kızları için Reşadiye Camii'nde düzenlenen törende güçlükle ayakta durabildi. Kızının tabutuna sarılan Nehibe Sezer, sinir krizi geçirdi. Özbozkurt, Asri Mezarlık'ta toprağa verildi. 
     Özbozkurt'un eşi ise cenaze törene katılmadı. 

     
</TEXT>
</DOC>
