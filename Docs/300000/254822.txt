<DOC>
<DOCNO> 254822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sonsiy22.html </URL>
<DATE> 2004/07/12/ </DATE>
<TIME> 19.12 </TIME>
<AUTHOR>  </AUTHOR>
<HEADLINE>
CHP'den internet sitelerinin sansürlendiği iddiası... 
</HEADLINE>
<TEXT>

     ''CHP'nin resmi internet sitesinde sansür'' haberlerinin ''gerçeği yansıtmadığı'' bildirildi. 
     CHP Genel Merkezi'nden yapılan yazılı açıklamada, partinin resmi internet sitesi, www.chp.org.tr'de Genel Başkan, MYK üyeleri ve TBMM grup bakanvekillerinin yanı sıra CHP'li tüm milletvekillerinin TBMM çalışmaları hakkında bilgilerin yer aldığı anımsatıldı. 
     Sitenin, ziyaretçiler ile CHP yöneticileri ve milletvekilleri arasında köprü görevi yaptığı kaydedilen açıklamada, şunlar kaydedildi 
     ''Sitenin amacı, Genel Merkez Yönetimi ve TBMM Grubu'nun çalışmaları hakkında kamuoyunu bilgilendirmek, parti üyesi olsun olmasın CHP ile iletişim kurmak isteyen herkese ulaşmaktır. 
     CHP adına gönderilen her ileti, İletişim Koordinatörlüğü tarafından konularına göre tasnif edilerek, Genel Başkan, genel başkan yardımcıları, Genel Sekreter, TBMM grup başkanvekilleri ve genel sekreter yardımcılarıyla iletinin muhatabı milletvekillerine ulaştırılmaktadır. 
     Böylece, uyarı, eleştiri ve önerileriye görüşlerini iletmek, bu vesileyle bilgilenmek, bilgilendirmek veya katkıda bulunmak isteyen herkes, CHP'nin internet sitesinden özgürce yararlanmakta, iletişim kurabilmektedir. Bu nedenle, sansür iddiası iyi niyetten uzak bir yakıştırmadır.'' 
     
</TEXT>
</DOC>
