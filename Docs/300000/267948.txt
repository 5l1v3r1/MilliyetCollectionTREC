<DOC>
<DOCNO> 267948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sontur42.html </URL>
<DATE> 2004/08/31/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
ATM cihazına astıkları uyarı yazısı ile dolandırdılar .. 
</HEADLINE>
<TEXT>

     Çanakkale'nin Gelibolu İlçesi'nde, ATM'den para çekmek isteyen kişi, kartı makineye sıkışınca, yardım etmek için yanına gelen 2 kişi tarafından dolandırıldı. 
     AA muhabirinin edindiği bilgiye göre, Gelibolu'da vergi dairesinde çalışan Abdullah Üstün 52 , mesai çıkışında bir bankaya ait ATM cihazından para çekmek istedi. Üstün'ün bankamatik kartı, makineye sıkıştı. 
     Bu sırada Üstün'ün yanına gelen ve kimliği henüz belirlemeyen 2 kişi, ATM'ye asılı ''Lütfen dikkat Kartınız ATM makinesinde kalırsa kartınızı geri alabilmeniz için giriş ve iptal tuşlarına basılı tutup kodunuzu 2 defa giriniz. ATM kartınızı iade edecektir. ATM kartınızı iade etmediği zaman, kartınızı kapatacaktır ve kartınızı mesai saatlerinde banka şubelerimizden alabilirsiniz. Saygılarımızla. yazısını gösterdi. 
     2 kişi, Üstün'den bazı tuşlara basıp şifresini girmesini istedi. Söz konusu kişilerin yanında bankamatik şifresini giren Üstün, kartını geri alamayınca banka görevlisine durumu bildirmek için geri döndü. Banka görevlisiyle birlikte tekrar ATM'ye gelen Üstün, kartının yerinde olmadığını gördü. 
     İnceleme sonucunda, ATM cihazına uyarı yazısını Üstün'ün yanına gelen kişilerin astığı, Üstün'ün hesabından 601 milyon lira çekildiği ve Yakup Geçmelik adına 800 milyon liralık havale yapıldığı ortaya çıktı. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
