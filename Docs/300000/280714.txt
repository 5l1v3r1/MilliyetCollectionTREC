<DOC>
<DOCNO> 280714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sonsiy28.html </URL>
<DATE> 2005/03/15/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Sezer'in Suriye'ye gitme hazırlıklarında kesinti yok 
</HEADLINE>
<TEXT>

     ABD Ankara Büyükelçisi Eric Edelman'ın açıklamalarıyla tartışılmaya başlanan Cumhurbaşkanı Ahmet Necdet Sezer'in Suriye ziyaretine ilişkin hazırlıkların devam ettiği belirtilirken, "Türkiye'nin görüşlerinin, uluslararası camiayla aynı yönde olduğu" ifade edildi. 
     ANKA'ya bilgi veren diplomatik kaynaklar, Cumhurbaşkanı Ahmet Necdet Sezer'in Suriye ziyaretine ilişkin hazırlıkların devam ettiğini ve "şu anda" herhangi bir program iptalinin söz konusu olmadığını bildirdi. Ziyaretin kesin tarihinin henüz belirlenmediğini belirten kaynaklar, ABD Büyükelçisi Edelman'ın Türkiye'nin uluslararası camiadaki yerine ilişkin açıklamasına da yanıt vererek, "Bizim görüşlerimizin, uluslararası camiayla aynı yönde olduğu bellidir" diye konuştu. 
     Edelman, Bursa'da yaptığı açıklamada, ABD'nin Suriye politikasının uluslararası desteğe sahip olduğunu söylerken, "Türkiye'nin, uluslararası camianın genel pozisyonunu nasıl yansıtmak istediği, kendi kararıdır" demişti. 
     
</TEXT>
</DOC>
