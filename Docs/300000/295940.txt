<DOC>
<DOCNO> 295940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sonspo15.html </URL>
<DATE> 2004/12/08/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Zaza 9 dakika oynadı... 
</HEADLINE>
<TEXT>

     ABD Profesyonel Basketbol Ligi'ne NBA , dün yapılan 7 maçla devam edildi. 
     Batı Konferansı Güneybatı Grubu'nda mücadele eden Dallas Mavericks, deplasmanda Minnesota Timberwolves'ı 97-87 yenerek, ligdeki 13. galibiyetini aldı. 
     Maverikcs'te Dirk Nowitzki'nin 34 sayı, 7 ribaunt ve 1 asistle oynadığı maçta, Alman oyuncu takımının en skorer ismi oldu. Josh Howard, 13 sayı attığı maçta 12 ribaunt alarak, double-double yaptı ve takımının galibiyetine katkı sağladı. 
     Mavericks'te 6 oyuncu çift haneli sayılara ulaşırken, 3 oyuncu da double-double yapma başarısı gösterdi. 
     Aldığı 11 galibiyet ve 6 yenilgiyle grubunda ikinci sırada bulunan Minnesota Timberwolves'ta ise geçen yılın en değerli oyuncusu MVP seçilen Kevin Garnett, 32 sayı, 12 ribaunt ve 5 asistlik performansına rağmen takımının mağlubiyetini engelleyemedi. Özellikle rakip pota altında etkili olan ve takımına 18 sayı, 3 ribaunt ve 4 asist kazandıran Wally Szczerbiak'ın yanı sıra 14 sayı ve 7 ribauntla oynayan Eddie Griffin'in çabaları da galibiyet için yeterli olmadı. 
     
     ZAZA 9 DAKİKA OYNADI, SAYI ATAMADI 

     Milwaukee Bucks'ın deplasmanda Indiana Pacers'ı 89-86 yendiği maçta 9 dakika forma şansı bulan Gürcü asıllı Türk oyuncu Zaza Pachulia, 2 kez denediği 2 sayılık atışlarda başarılı olamadı. 
     Bucks'ta Micheal Redd 28 sayı, 3 ribaunt ve 3 asistle takımının en skorer oyuncusu olurken, 21 sayı, 7 ribaunt ve 1 asistle oynayan Desmond Mason ile 12 sayı ve 9 ribauntluk performans sergileyen Joe Smith takımlarına galibiyeti getiren isimler oldular. 
     Indiana Pacers'ta Reggie Miller'ın 32 sayı, 4 ribaunt ve 2 asistlik performansı galibiyet için yeterli olmazken, Pacers, ligde çıktığı 18. maçında 8. yenilgisini aldı. 13 sayı, 3 ribaunt ve 2 asistle oynayan Fred Jones'ın yanı sıra 13 sayı ve 5 ribauntla oynayan David Harrison yenilgiyi engelleyemedi. 
     
     Ligde dün yapılan maçlarda alınan sonuçlar şöyle 

     Cleveland Cavaliers-New Jersey Nets 103-97. 
     Memphis Grizzlies-New York Knikcs 96-88. 
     Houston Rockets-New Orelans Hornets 89-81. 
     Phoenix Suns-Golden State Warriors 118-104. 
     Sacramento Kings-Charlotte Bobcats 109-92. 

     
</TEXT>
</DOC>
