<DOC>
<DOCNO> 296293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sonspo16.html </URL>
<DATE> 2004/12/09/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Derbinin hakemi Cem Papila.... 
</HEADLINE>
<TEXT>

     Birinci Süper Futbol Ligi'nde 16. hafta maçlarını yönetecek hakemler açıklandı. 
     Haftanın derbi karşılaşması olan Galatasaray-Fenerbahçe maçını Cem Papila yönetecek. 
     Futbol Federasyonu Merkez Hakem Kurulu'ndan yapılan açıklamaya göre, haftanın maçlarında düdük çalacak hakemler şöyle 
     
     Yarın 

     20.00 Kayserispor-Beşiktaş Cem Deda 
     
     11 Aralık Cumartesi 

     13.30 Akçaabat Sebatspor-Sakaryaspor Serdar Tatlı. 
     13.30 İstanbulspor-B. B. Ankaraspor Erol Ersoy. 
     16.00 Malatyaspor-Gaziantepspor Hamza Mısır. 
     19.00 Samsunspor-Trabzonspor Kuddusi Müftüoğlu. 
     
     12 Aralık Pazar 

     13.00 Konyaspor-Ankaragücü Vedat Yüksel. 
     14.00 Gençlerbirliği-Denizlispor Yunus Yıldırım. 
     14.00 Çaykur Rizespor-Diyarbakırspor Yılnur Önen . 
     19.00 Galatasaray-Fenerbahçe Cem Papila. 
     Papila, ilk kez derbiye çıkıyor 
     Birinci Süper Futbol Ligi'nin 16. haftasında Galatasaray ile Fenerbahçe arasında 12 Aralık Pazar günü İstanbul Ali Sami Yen Stadı'nda yapılacak ilk yarının son derbi maçını yönetmekle görevlendirilen hakem Cem Papila, kariyerinde ilk kez bir derbi maçına çıkacak. 
     Sezona Zonguldak Bölgesi'nde başlayıp şu anda Ankara Bölgesi hakemi olan 38 yaşındaki Cem Papila'nın mesleği avukatlık. 
     İlk kez 2002-2003 sezonundan itibaren Birinci Süper Lig hakemi olan Papila, bugüne dek Galatasaray ve Fenerbahçe'nin 5'er maçında düdük çaldı. 
     Papila'nın yönettiği maçlarda Fenerbahçe, 4 galibiyet ve 1 yenilgi alırken, 12 gol attı ve kalesinde 6 gol gördü. Galatasaray ise Papila'nın görev yaptığı karşılaşmalarda 3 kez galip geldi, 1'er maçtan da beraberlik ve yenilgiyle ayrıldı. Bu maçlarda Galatasaray'ın attığı 13 gole, rakipler 6 golle karşılık verdi. 
     Papila, bu sezon ligde 8 maç yönetti. Genç hakemin bu sezonki maçları şöyle 
     Galatasaray-Konyaspor 3-1, Malatyaspor-Trabzonspor 3-4, Diyarbakırspor-Denizlispor 0-1, Gençlerbirliği-Fenerbahçe 1-2, Ankaragücü-Gaziantepspor 2-1, Galatasaray-Kayserispor 5-1, Gençlerbirliği-İstanbulspor 1-0, Denizlispor-Kayserispor 2-1. 
     Cem Papila, geçen sezon İstanbul'daki olaylı Beşiktaş-Samsunspor maçını yönetmiş ve bu maçta siyah-beyazlı ekipten 5 futbolcuya kırmızı kart göstererek, Beşiktaş'ın hükmen yenilgiye uğramasına yol açmıştı. Bu karşılaşma da futbol kamuoyunda uzun süre tartışılmıştı. 
     
</TEXT>
</DOC>
