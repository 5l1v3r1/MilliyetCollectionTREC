<DOC>
<DOCNO> 271017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sontur35.html </URL>
<DATE> 2004/09/11/ </DATE>
<TIME> 18.56 </TIME>
<AUTHOR>  </AUTHOR>
<HEADLINE>
Habib Aktaş'ı teşhis etmesi için eşine izletilecek 
</HEADLINE>
<TEXT>

     İstanbul'daki bombalı saldırıların yönlendiricisi olduğu iddia edilen Habib Aktaş'ın Irak'ta öldürüldüğüne ilişkin görüntülerin bulunduğu kasedin, teşhis için cezaevindeki eşine izlettirileceği bildirildi. 
     İstanbul Emniyet Müdürlüğü'nden alınan bilgiye göre, El Kaide terör örgütünün Türkiye'deki yapılanmasının lideri olduğu öne sürülen ve 15 ile 20 Kasım tarihlerindeki bombalı saldırıların ardından yurtdışına kaçan Habib Aktaş'ın Irak'ta öldürüldüğünü gösteren kaset, emniyet birimlerince incelemeye alındı. 
     İlk inceleme sonucunda görüntülerde yer alan cesedin büyük bir olasılıkla Habib Aktaş'a ait olduğunu kaydeden emniyet yetkilileri, ancak kesin teşhis için kasedin, bombalı saldırılardan sonra tutuklanan ve Gebze Cezaevi'ne konulan Aktaş'ın eşi Cemile Aktaş'a izlettirileceğini ifade ettiler. 
     Yetkililer, bunun için ilgili savcılığa müracaat ettiklerini kaydettiler. 
     
</TEXT>
</DOC>
