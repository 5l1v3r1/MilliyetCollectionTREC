<DOC>
<DOCNO> 262609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/guncel/gun03.html </URL>
<DATE> 2004/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçırılan kara kutu muydu 
</HEADLINE>
<TEXT>


Jandarma, kaza yapan Başkent Ekspresi'nin lokomotifinden çıkardığı kutuyu götürmeye çalışan demiryolu görevlisini yakaladı 


Jandarma, Pamukova'daki tren kazasının enkazında yapılan çalışmalarda delillerin karartıldığı yönündeki iddialar nedeniyle dün kaza bölgesinde sıkı güvenlik önlemleri aldı. 

Takip ettiler 
CNN Türk'ün görüntülü haberine göre, jandarma, kaza yapan Başkent Ekspresi'nin lokomotifinden bir kutu çıkaran demiryolu çalışanını takip ederek, kutuyu rayların üzerinde geri aldı. 
Demiryolu çalışanın aldığı kutunun hız ölçümünü yapan aygıt olduğu kaydedildi. Kutunun lokomotiften neden alındığı açıklığa kavuşmadı. Jandarma kutuyu daha sonra lokomotife yerleştirdi. 

Yıldırım Hani tren güvensizdi 

Ulaştırma Bakanı Binaili Yıldırım, önceki gün İnter Havayolları'nın Kapadokya'ya uçuşu nedeniyle yaptığı gezi sırasında "Halk bize güveniyor" demişti. Yıldırım Pamukova'da 38 kişinin ölümüne neden olan hızlandırılmış tren kazasının ardından halkın demiryollarına güveninin sarsılmadığını belirtirken, dünkü kazadan 24 saat önce şu görüşleri dile getirdi "Tren seferleri başladı, bir haftadır biletler yok satıyor. Hani tren emniyetsizdi, tehlikeliydi O halde halkımız hiçbir şeyi bilmiyor. Bu ülkede hiçbir şey yapmayanlara 'neden yapmadın' diye soracak kimse yok mu Ankara istanbul arası hızlı tren çalışması 1975 yılında başladı. O günden bugüne 12 hükümet eskittik. Hiçbir şey yapılmamış. Biz geldiğimizde bir şeyler yaptık. Bir aksaklık çıktı. Daha nedeni de belli değil araştırılıyor. Kıyamet kopartılıyor." 

Yine 'kem göz' mü 

CHP'nin, 38 kişinin ölümüyle sonuçlanan tren faciası nedeniyle verdiği gensoru önergesinin öngörüşmeleri sırasında istifa çağrılarına tepki gösteren Ulaştırma Bakanı Yıldırım "kıskananların husumet ve garezinden" yakınırken, AKP İstanbul Milletvekili Nusret Bayraktar, "kazanın nedeninin kem gözlerin nazarı olduğunu" söylemişti. Hükümetin güzel icraatı karşısında "kem gözler" olduğunu öne süren Bayraktar, "Güzellikler karşısında ne derler 'Allah kem gözlerden saklasın' derler. Bu olay kem gözlerin nazarıdır. İlahi tecelli bu şekilde tecelli etmiştir" dedi. Eleştirileri yanıtlayan Yıldırım da, şu savunmayı yaptı "Kendilerinin yapamadıklarını yapanlara nasıl bir husumet ve garez duygusu taşıdıklarını gördük." 


</TEXT>
</DOC>
