<DOC>
<DOCNO> 277921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/guncel/gun04.html </URL>
<DATE> 2004/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Osman Öcalan'a PKK'dan saldırı 
</HEADLINE>
<TEXT>


NAMIK DURUKAN Ankara 

Örgütten ayrılanlara karşı da şiddet kullanan PKK KONGRA-GEL, bu kez Osman Öcalan'ın liderliğinde kurulan Yurtsever Demokrat Parti'yi PWD hedef aldı. Örgüt yöneticilerinden 'Sipan' kod adlı Şapur Badosiva kaçırılırken, bir grup PWD'liye de silahlı saldırı düzenlendi. PWD'nin Musul'da kullandığı eve kısa süre önce baskın yapan örgüt, önceki gün de saldırılarına yenilerini ekledi. PWD'ye katılan Tahsin İnanç, silahlı saldırıdan yara almadan kurtuldu. PKK'nın eski yöneticisi olan ve PWD'ye katılan Badosiva ise aracından indirilerek kaçırıldı. Olaya tepki gösteren Osman Öcalan, Bodasiva'nın, Mahmur mülteci kampına götürüldüğünü söyledi. 


</TEXT>
</DOC>
