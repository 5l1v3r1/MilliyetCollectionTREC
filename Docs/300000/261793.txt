<DOC>
<DOCNO> 261793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/sonspo08.html </URL>
<DATE> 2004/08/09/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Yılın takası Beckham-Vieira... 
</HEADLINE>
<TEXT>

     Gözden düşen David Beckham gidiyor, Patrick Vieira geliyor. Real Madrid, Fransız süperstarın transferini bir türlü gerçekleştiremeyince, çareyi takımda artık suyu ısınan İngiliz’i Arsenal’e önermekte buldu Futbol dünyası bu muhtemel müthiş takası konuşuyor. Ada basını, Real Madrid’in Patrick Vieira’yı transfer etmek için her yolu denediğini, hatta Fransız yıldızı renklerine katmak için David Beckham’ı gözden çıkardığını iddia etti. 
     Gazeteler, İspanyol takımın başkanı Florentino Perez’in, İngiliz yöneticilerle gizli bir görüşme yaptığını ve Vieira’yı bırakmak istemeyen yetkililere Beckham’dan istediğimiz verimi alamadık. İsterseniz bu oyuncuyu da size verelimö dediğini belirtildi. 
     
     Ronaldo da gidiyor 

     Arsenal yönetiminin bu sürpriz teklif karşısında şaşkına döndükleri ve Perez’den düşünmek için zaman istedikleri ifade edildi. Kırmızı Beyazlılar bu takasa olumlu yaklaşırken, David Beckham’ın Arsenal formasını giymeye sıcak bakmadığı öğrenildi. 
     Bu arada önümüzdeki sezon Real Madrid’de sözleşmesi sona eren Brezilyalı Ronaldo’nun da İngiltere Süper Ligi’nde top koşturmak istediği öğrenildi. Sambacının bir yıl sonra Manchester United ile anlaşacağı sızan haberler arasında. 

     
</TEXT>
</DOC>
