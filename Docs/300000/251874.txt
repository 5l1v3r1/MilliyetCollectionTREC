<DOC>
<DOCNO> 251874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sondun30.html </URL>
<DATE> 2004/06/30/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Blair Teröre verilen yanıt yeterli değil 
</HEADLINE>
<TEXT>

     İngiltere Başbakanı Tony Blair, ''terörizme karşı verilen yanıtın yeterli olmadığını'' söyledi. 
     Blair, İstanbul'da düzenlenen ve dün sona eren NATO zirvesinin ardından Londra'da Avam Kamarası'nda yaptığı konuşmada, ''Karşı karşıya olduğumuz tehdit göz önüne alındığında terörizme karşı verilen yanıtın yeterli olmadığını düşünüyorum. Bu tehdidin üstesinden ancak askeri yollarla gelinebilir'' dedi. 
     Terörizmin nedenleri üzerine eğilmek gerektiğini belirten Blair, İsrail-Filistin sorununda çözüm yolunda ilerleme kaydedilmesinin de hayati önem taşıdığını kaydetti. 
     Blair, terörizme karşı başarı kazanılması için özgürlük, demokrasi ve hukuk devleti gibi değerlerin Ortadoğu'da geliştirilmesine yardımcı olmak gerektiğini, bundan sonra terör tehdidini yenmek için fırsata sahip olunacağını belirtti. 
     
</TEXT>
</DOC>
