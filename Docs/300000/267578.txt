<DOC>
<DOCNO> 267578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sonsiy07.html </URL>
<DATE> 2004/08/30/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Başbakan Erdoğan'ın ağabeyi tedavi altında 
</HEADLINE>
<TEXT>

     İzmit'te, dün geçirdiği bağırsak enfeksiyonu sonucu Kocaeli Devlet Hastanesi'nde tedavi altına alınan Başbakan Recep Tayyip Erdoğan'ın ağabeyi Hasan Erdoğan'ın sağlık durumunun iyi olduğu bildirildi. 
     Dahiliye servisinde tedavi altına alınan Hasan Erdoğan 77 , AA muhabirine yaptığı açıklamada, ishal ve kusma şikayetleri sonucu dün geldiği hastanede tedavi altına alındığını söyledi. 
     Başbakan olan kardeşinin yoğun iş programı nedeniyle telaşlandırmak istemedikleri için kendisine bilgi vermediklerini kaydeden Hasan Erdoğan, şöyle konuştu 
     ''Benim Başbakan olan kardeşimden hiçbir beklentim yok. Cenabı Allah ona uzun ömürler versin, başka birşey istemem. Bu günkü çalışmalarının daha fazlasını nasip eylesin. Benim memnunluğumdan başka Türkiye'nin yüzde 80'i kardeşimden memnundur herhalde. Kendisinden maddi bir beklentim yok, ufak bir maaşım var. O bana yetiyor.'' Bu arada, Hasan Erdoğan'ın rahatsızlığını öğrenen Kocaeli Valisi Erdal Ata, hastaneye çiçek gönderirken, Kocaeli Büyükşehir Belediye Başkanı İbrahim Karaosmanoğlu, bazı belediye başkanları ve yakınları oğlu Ahmet Erdoğan'ı arayarak, geçmiş olsun dileklerini ilettiği öğrenildi. 

     
</TEXT>
</DOC>
