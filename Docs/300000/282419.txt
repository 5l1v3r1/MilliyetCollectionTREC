<DOC>
<DOCNO> 282419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sondun12.html </URL>
<DATE> 2004/10/22/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Oyunu açık arttırma ile satışa çıkardı 
</HEADLINE>
<TEXT>

     Nafiz ALBAYRAK BOSTON, DHA 

ABD'nin Ohio eyaletinde oturan 36 yaşındaki James Pengov, sağlık harcamalarını karşılayabilmek için 2 Kasım'da yapılacak başkanlık seçimlerinde 50 dolardan başlayan açık artırmayla oyunu satılığa çıkardı. 
     Court TV'nin haberine göre, son sanal alışveriş sitesi 'eBay'e, Başkanlık seçimlerinde satılık oy' başlıklı ilan veren Pongov'un, "Yapacağınız tek şey, bedelini ödeyip oyumu kime vereceğimi söylemek. Oyumu satın alın ve seçimlerde gücünüzü iki katına çıkarın'' diye ilan verdi. 
     Seçmenlerin oylarını satmasının yasak olduğu ABD'de, ilanı ihbar alan polis Pengov'ı göçaltına aldı. Hakkında 1 yıl hapis istemiyle dava açılan James Pengov, "Oy satmanın suç olduğunu bilmiyordum. Amacım oyuma karşılık verilen para ile sağlık masraflarımı ödemekti'' diye savunma yaptı. Pengov, oyunu almak isteyenlerin genelde Bush'un partisi Cumhuriyetçiler olduğunu belirtirken, iki partiden de memnun olmadığını söyledi. 
     Elektronik ortamda her gün çok sayıda ilan aldıklarını bildiren eBay' sözcüsü Hani Durzy, ilanların yasalara uygunluğunu denetlediklerini ancak, zaman zaman bazılarının gözden kaçabildiğini söyledi. 
     
</TEXT>
</DOC>
