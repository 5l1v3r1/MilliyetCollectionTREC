<DOC>
<DOCNO> 277769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sonsiy06.html </URL>
<DATE> 2004/10/06/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
İngiltere Dışişleri Bakanı Jack Straw, Ankara'ya geliyor... 
</HEADLINE>
<TEXT>

     İngiltere Dışişleri Bakanı Jack Straw, Ankara'ya geliyor. 
     Dışişleri Bakanlığı Sözcüsü Namık Tan, haftalık basın toplantısında, Straw'un bölge turu çerçevesinde bu gece Ankara'ya geleceğini, yarın da Dışişleri Bakanı Abdullah Gül ile çalışma kahvaltısında bir araya geleceğini söyledi. 
     Tan, bu ziyaretin hafta başlarında planlandığını belirterek, görüşmelerde iki ülkeyi ilgilendiren konularda istişarelerde bulunulacağını kaydetti. 
     Straw'un Irak'ta Irak Kürdistan Demokrat Partisi IKDP lideri Mesut Barzani ile görüşerek, Kürtlerin Kerkük'e göçünü durdurmalarını istediğinin hatırlatılması üzerine Tan, bu ve buna benzer tüm konuların yarın ele alınacağını söyledi. 
     
</TEXT>
</DOC>
