<DOC>
<DOCNO> 281756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/yasam/yas02.html </URL>
<DATE> 2004/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastane hastane 'ölümü'ne dolaştı 
</HEADLINE>
<TEXT>


Manisa'da kaza geçiren 3 ağır yaralı, hastane hastane dolaştırıldı. Sonunda İzmir'e sevk edildiler ama yaralılardan biri için geç kalınmıştı 

NESRİN COŞKUN DHA 

8 Ekim'de İzmir'den Bursa'ya giden Orhan Pala'nın 44 kullandığı otomobil, Manisa yakınlarında iş makinesine çarptı. Zeynep Pala 3 olay yerinde ölürken, Pala, eşi Rukiye Pala 38 ve kayınvalidesi Zeynep Konuk 70 ağır, Hatice Akar ise hafif yaralandı. 
Rukiye Pala ve Akar, Manisa Devlet Hastanesi'ne, Pala ve Konuk ise Manisa SSK Hastanesi'ne kaldırıldı. Akar ayakta tedavi edilirken, Rukiye Pala 'ameliyathane dolu' denilerek SSK Hastanesi'ne gönderildi. Ancak 3 yaralı "Anestezi uzmanları kongrede" denilerek, Celal Bayar Üniversitesi Tıp Fakültesi'ne sevk edilmek istendi. Ancak fakülteden "Sigortalı kabul etmiyoruz" yanıtı gelince, Pala çifti ve Konuk İzmir'e sevk edildi. Ancak SSK Tepecik Hastanesi'ne getirilen Konuk öldü. 
Yoğun bakımdaki Pala çifti ise hayati tehlikeyi atlattı. 




</TEXT>
</DOC>
