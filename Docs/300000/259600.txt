<DOC>
<DOCNO> 259600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/son/sontur16.html </URL>
<DATE> 2004/07/31/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Tren kazası... İlk vagon lokomotif bağlantısı kopmadığı için sürüklenmiş 
</HEADLINE>
<TEXT>

     TCDD Genel Müdür Yardımcısı Erol İnan, Sakarya'da meydana gelen tren kazasında birinci vagonun, lokomotifle bağlantılarını sağlayan kancanın kopmaması sonucu 329 metre sürüklendiğini söyledi. 
     İnan, AA muhabirine yaptığı açıklamada, kazadaki ölü sayısının fazla oluşunun, vagonlarla lokomotifin birbirinden ayrılmamasından kaynaklandığını bildirdi. 
     İlk vagonun, lokomotif bağlantı kancası kopmadığı için raydan çıktıktan sonra 329 metre sürüklendiğini ifade eden İnan, ''O kadar sarsıntıya rağmen kanca ayrılmamış ve vagon yüzlerce metre sürüklenmiş. En fazla can kaybı da bu vagonda oldu. Eğer kaza anında kanca ayrılsaydı, ilk vagon da diğer vagonlar gibi kısa bir süre sonra savrulacak ve kaybımız bu kadar yüksek olmayacaktı'' dedi. 
     
</TEXT>
</DOC>
