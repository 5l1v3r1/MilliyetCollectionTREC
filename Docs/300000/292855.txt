<DOC>
<DOCNO> 292855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/son/sonspo14.html </URL>
<DATE> 2004/11/28/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
A.Sebat Denizli'yi puansız gönderiyor 2-1 
</HEADLINE>
<TEXT>

     Süper Lig'de alt sıralardan kurtulma mücadelesi veren Akçaabat Sebatspor, ligin güçlü takımlarından Denizlispor'u 2-1 mağlup etmeyi başardı. Ev sahibinin gollerini Erman Özgür kaydederken, konuk ekibin sayısını Timuçin attı. Haftaya puan cetvelinin son sırasında giren A.Sebat, 9 puana ulaştı ve Sakaryaspor'u geride bıraktı. 
     12. dakikada Mikka, ceza alanı ön çizgisi üzerinde topu Ersen Martin'e aktardı. Bu futbolcunun plase vuruşunda kaleci Hakan, soluna giden topu çelmeyi başardı. Sonrasında kırmızı-beyazlı savunma oyuncuları meşin yuvarlağı uzaklaştırdı. 
     14. dakikada Abdurrahman'ın ceza alanı içinde kafayla Orhan'a aktardığı topa, bu futbolcunun vuruşunda, meşin yuvarlak Souleymanou'dan döndü. 
     25. dakikada Orhan'ın ceza alanı dışı sol çaprazında düşürülmesiyle kazanılan faul atışını Erman Özgür kullandı. Bu futbolcunun plase vuruşunda top, kaleci Souleymanou'nun sağıdan filelere gitti 1-0. 
     34. dakikada Erman Özgür'ün sağdan kullandığı faul atışında, kaleci Souleymanou topu elinden kaçırdı. Sedat'ın vuruşunda, meşin yuvarlak üstten auta gitti. 
     40. dakikada ceza alanında Ersen Martin'in kafayla indirdiği topa, Timuçin'in sert ve düzgün vuruşunda, kaleci Hakan iki hamlede meyşin yuvarlağın sahibi oldu. 
     Karşılaşmanın bundan sonraki dakikalarında başka gol olmadı ve ilk yarı Akçaabat Sebatspor'un 1-0 üstünlüğüyle son buldu. 
     
     İKİNCİ YARI 

     54. dakikada İbrahim'in ceza alanına ortaladığı topu Ersen Martin Timuçin'e aktardı. Timuçin'in vuruşunda meşin yuvarlak filelere gitti 1-1. 
     70. dakikada Erman Ergin, Denizlispor yarı sahasında kazandığı topu Erman Özgür'e aktardı. Topla birlikte ceza alanına giren Erman Özgür'ün yerden vuruşunda, meşin yuvarlak ikinci kez Denizlispor filelerine gitti 2-1. 
     88. dakikada ceza alanı içi sağ çaprazında topu önünde bulan Güven'in sert şutunda, meşin yuvarlak direğin yanından auta çıktı. 
     90. dakikada Erman Özgür, orta sahadan aldığı topla ceza alanına kadar ilerledi. Çizgi üzerinde topu Selahattin'e aktardı. Uygun pozisyondaki bu futbolcunun vuruşunda, meşin yuvarlak auta gitti. 
     Uzatma dakikalarında başka gol olmadı ve karşılaşma Akçaabat Sebatspor'un 2-1 üstünlüğüyle sona erdi. 
     
     KÜNYE 

     

Stat Akçaabat Fatih. Hakemler Hüseyin Göçek x, Selçuk Kaya x, Mustafa Sönmez x. Akçaabat Sebatspor Hakan xx, Muhammet x, İsmet xx, Sedat xx, Semavi x, Abdurrahman xx, Erman Özgür xxx, Muzaffer xx Dk. 49 Erman Ergin xx , Ogün xx Dk. 80 Tunç , Selahattin xx, Orhan xx Dk. 60 Bayram x . Denizlispor Souleymanou x, Özgür x, Burak x, Roman xx, Tomas x, Güven x, Serhat x, Mikka xx Dk. 52 İbrahim x , Timuçin xxx Dk. 77 Mehmet Öncan , Ersen Martin xx Dk. 75 Ömer Rıza , Mustafa xx. Goller Dk. 25 ve 70 Erman Özgür, Dk. 54 Timuçin. Sarı Kartlar Dk. 56 Orhan, Dk. 79 Erman Ergin ,Dk. 84 Muhammet Akçaabat Sebatspor , Dk. 90 Özgür Denizlispor .      

     
</TEXT>
</DOC>
