<DOC>
<DOCNO> 254371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/soneko06.html </URL>
<DATE> 2004/07/10/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta dolar düştü... 
</HEADLINE>
<TEXT>

     Uluslararası borsalarda geçen hafta, ABD Doları önemli para birimleri karşısında değer kaybederken, altın fiyatları yükseldi. 
     Doların değer kaybetmesinde, ABD'de seçimler öncesinde artmasından şüphelenilen terör olayları ve ABD Merkez Bankası'nın faiz oranlarını çok fazla arttırmayacağı beklentisi etkili oldu. 
     Bu arada hafta içinde, Uluslararası kredi derecelendirme kuruluşu Standard and Poor's S and P , İtalya'nın kredi notunu düşürdü. 
     Böylece, ilk kez, bir euro bölgesi ülkesinin kredi notu düşürülmüş oldu. 
     Hafta içinde, gelişmekte olan ülkelerin tahvillerinin değerleri de değişiklik gösterdi. Rus petrol devi Yukos'taki mali kriz ve Rus hükümetinin müdahalesiyle, yabancı yatırımcıların olumsuz etkilenmesi, uluslararası yatırımcıları, Türk ve Brezilya tahvillerini almaya yöneltti. 
     Hollanda'nın en büyük bankası ABN Amro da bu çerçevede, yatırımcılara, Türk ve Brezilya tahvillerini satın almayı, Rus ve Kazakistan tahvillerini ise satmayı tavsiye etti. 
     ABN Amro, Türkiye'nin ve Brezilya'nın tahvillerinin kredi notunu yükseltirken, Rus ve Kazak tahvillerinin kredi notunu ise indirdi ABD Doları'nın Avrupa döviz borsalarında önemli para birimleri karşısında pazartesi ve cuma günleri kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 108.76 108.25 İsviçre Frangı 1.2357 1.2268 Kanada Doları 1.3239 1.3207 
     Londra Borsası'nda haftaya 1.2287 dolarda başlayan euro, Cuma günü kapanışta 1.2379 dolara çıktı. 
     Aynı borsada pazartesi 1.8321 dolarda kapanan İngiliz Sterlini de cuma kapanışta 1.8514 dolara yükseldi. 
     İngiltere Merkez Bankası, hafta içindeki toplantısında faiz oranlarını değiştirmedi. 
     Banka'nın Para Politikası Komitesi toplantısı sonrasında, yüzde 4.5 olan faiz oranları, beklendiği gibi aynen korundu. 
     Ekonomistler, İngiltere Merkez Bankası'nın, ekonomik büyümenin devam etmesi halinde, Ağustos ayında, enflasyon kaygısını gidermek için çeyrek puanlık bir faiz artışı gerçekleştirebileceği görüşünde bulunuyor. 
     İngiltere ekonomisi, yılın ikinci çeyreğinde yüzde 1 oranında büyüdü. 
     
     ALTIN FİYATLARI 
     Hafta içinde, ABD Doları'nın değer kaybetmesi ve doların çok daha fazla bir yükseliş yaşamayacağı beklentisi nedeniyle, altının onsu 400 doları aştı. Altın, hafta sonuna doğru biraz değer kaybettiyse de, haftayı yükselişle kapattı. 
     Altının ons fiyatı bazı borsalarda pazartesi ve cuma günleri kapanış saatleri itibariyle şöyle 
     
     
BORSA PAZARTESİ CUMA Londra 398.40 406.60 Zürih 398.15 406.55 Hong Kong 399.05 406.35 
     Londra Borsası'nda pazartesi 6 dolardan kapanan gümüşün ons fiyatı cuma günü 6.42 dolara çıktı. Gümüş, haftanın ençok yükselen kıymetli metallerinden biri oldu. 
     
     MENKUL KIYMET PİYASALARI 
     ABD Borsalarında bu hafta düşüş yaşandı. General Electric grubunun olumlu ekonomik beklentileriyle son beklentileriyle haftanın son işlem gününü yükseliş ile kapatan New York Menkul Kıymetler Borsası'ndaki endeksler, haftayı düşüşle kapattılar. 
     Terörist grupların, ABD'deki hedefleri vurabileceği kaygısının artması, endekslerin gerilemesine neden oldu. 
     Dow Jones Endeksi, yüzde 0.7 değer kaybederek 10,213.22 puandan haftayı kapattı. 
     Standard and Poor's 500 endeksi, yüzde 1.1 oranında değer kaybederek, 1,112.81 puandan kapandı. Nasdaq Bileşik Endeksi de, yüzde 3 oranında değer kaybıyla, 1,946.33 puandan haftayı kapattı. 
     Tokyo Borsası'nda Nikkei Endeksi, hafta içinde ortalama 297.96 puanlık değer kaybıyla, cuma günü 11,423. puandan kapandı. 
     Avrupa borsalarında, FTSE 100 endeksi, hafta içinde ortalama 14.2 puan düşüş göstererek, cuma günü 4,393.2 puandan kapandı. 
     Frankfurt'taki DAX endeksi, hafta içinde ortalama 74.28 puan değer kaybederek, 3,924.49 puandan haftayı kapattı. 
     Paris'teki CAC-40 endeksi de, hafta içinde ortalama 16.58 puanlık değer kaybıyla, cuma günü 3,668.48 puandan kapandı. 
     
     PETROL FİYATLARI 40 DOLARA YAKIN SEYREDİYOR... 
     Hafta içinde varili 40 doların üstüne çıkan ham petrol fiyatları, haftasonuna doğru, 40 doların biraz altına geriledi. 
     ABD'nin Batı Teksas türü petrolünün ham petrol varil fiyatı, 37 sentlik azalışla 39.96 dolara geriledi. 
     Bu arada, Petrol İhraç Eden Ülkeler Örgütü OPEC , Ağustos ayında planlanan üretim artışını gerçekleştirmekte kararlı olduğunu açıkladı. 
     OPEC başkanı Purnomo Yusgiantoro, yaptığı açıklamada, daha önce açıkladıkları gibi, Ağustos ayında, günlük ham petrol limitini 500 bin varil arttıracaklarını bir kez daha teyit etti. 
     Petroldeki fiyat yüksekliğinin, ABD'deki petrol talebi ve Irak'taki sabotajlar sebebiyle ham petrol ihracatının yarıya düşmesinin yanı sıra, Rus petrol devi Yukos'taki mali krizden kaynaklandığı kaydediliyor. 
     Vergi borcu nedeniyle mali krize giren Yukos şirketinin, Rusya'nın petrol ihracatını azaltabileceği kaygıları petrol fiyatlarının artmasında etkili oluyor. 
     
</TEXT>
</DOC>
