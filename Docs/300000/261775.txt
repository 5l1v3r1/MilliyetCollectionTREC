<DOC>
<DOCNO> 261775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/sonsiy02.html </URL>
<DATE> 2004/08/09/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
DEHAP'lılar tahliye olacak... 
</HEADLINE>
<TEXT>

     Yasal örgütlenmesini tamamlamadığı halde DEHAP'ı 3 Kasım seçimlerine resmi belgede sahtecilik yaparak soktukları gerekçesiyle mahkum olan eski DEHAP Genel Başkanı Mehmet Abbasoğlu ve eski Genel Sekreter Nurettin Sönmez, 11 Ağustos Çarşamba günü tahliye olacak. 
     DEHAP'lıların avukatı Mahmut Tanzi'den alınan bilgiye göre, Haymana Cezaevi'ne 30 Ekim 2003 tarihinde teslim olan Abbasoğlu ve Sönmez, bu hafta içinde cezaevinden çıkacak. Abbasoğlu ve Sönmez, 1 yıl 11 ay 11'er günlük ağır hapis cezalarının infazısını tamamlayarak, 11 Ağustos Çarşamba günü tahliye edilecek. 
     Abbasoğlu ve Sönmez'i, cezaevi çıkışında, DEHAP Genel Başkanı Tuncer Bakırhan ve genel merkez yöneticilerinin karşılayacağı öğrenildi. 
     Ankara 2. Ağır Ceza Mahkemesi, 4 eski DEHAP yöneticisini, ''resmi belgede sahtecilik yaptıkları'' gerekçesiyle Türk Ceza Kanunu'nun TCK 342. maddesi uyarınca 1 yıl 11 ay 11'er gün ağır hapis cezasına çarptırmış, Yargıtay 6. Ceza Dairesi de bu kararı onamıştı. Yargıtay Cumhuriyet Başsavcılığı, karar düzeltme istemini yerinde bulmamıştı. 
     
</TEXT>
</DOC>
