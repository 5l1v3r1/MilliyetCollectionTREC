<DOC>
<DOCNO> 255015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sondun17.html </URL>
<DATE> 2004/07/13/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Afganistan'da çatışmalar sürüyor 6 polis, 3 militan öldü 
</HEADLINE>
<TEXT>

     Afganistan'ın çeşitli bölgelerinde dün meydana gelen çatışmalarda 6 polis ile 3 Taliban militanı öldü. 
     Çatışmalarda 7 polis ve 4 Taliban militanı da yaralandı. 
     Kandahar'ın 90 km uzağındaki Mian Neşin kasabasına saldıran Taliban militanları, kasabanın polis müdürünü ve 3 polisi öldürdü, 5'ini yaraladı. 
     Taliban sözcüsü Abdülhekim Latifi, polis müdürü Rahmetullah'ın yanı sıra güvenlik güçlerinden 3 kişinin öldürüldüğünü söyledi. 
     Latifi, uydu telefonuyla AP'ye yaptığı açıklamada, saldırıda bir Taliban militanının öldüğünü, kasaba belediye binasının da yakıldığını söyledi. 
     Gazni eyaletinde ise seçmen kayıt merkezinde korumalık yapan bir polis devriyesine yapılan saldırıda 2 polis öldü, 2 polis yaralandı. 
     Gazni valisi Hacı Asadullah ise 2 Taliban militanının yaralı olarak ele geçirildiğini söyledi. 
     Helmand eyaletinde ise Girişk kasabasında pazara bomba yerleştirmeye çalışan iki Taliban militanından biri öldü, biri yaralı ele geçirildi. Bombanın erken patladığı belirtildi. 
     Nangarhar eyaletinde ise yol kenarına bomba yerleştirmeye çalışan iki Taliban militanından birinin yaralı ele geçirildiği, kaçan diğer militanın ise göğsünde tuttuğu el bombasını patlatarak intihar ettiği belirtildi. 
     Bölge halkı, intihar eden kişinin Arap olduğunu söyledi. 
     
</TEXT>
</DOC>
