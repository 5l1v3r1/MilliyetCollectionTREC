<DOC>
<DOCNO> 251115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sontur13.html </URL>
<DATE> 2004/06/26/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Trafik kazası değil cinayetmiş... 
</HEADLINE>
<TEXT>

     Uşak'ın Sorkun Köyü'nde, geçen ay kamyonetiyle dereye yuvarlanarak öldüğü sanılan muhasebecinin öldürüldüğü belirlendi. 
     Alınan bilgiye göre, olayla ilgili soruşturma başlatan jandarma ekipleri, Yalman'ın üzerinde kimliğinin, kredi kartlarının ve cep telefonunun olmadığını belirleyince, soruşturmayı derinleştirdi. 
     Ekipler, Yalman'ın cep telefonunun M.G, kredi kartının ise M.Y. tarafından kullanıldığını belirleyerek, bu kişileri gözaltına aldı. 
     Sorgularında suçlarını itiraf eden zanlılar, olay günü G.D, G.D. ve D.D. ile birlikte bir evde otururken, yanlarına gelen Ahmet Yalman'ın, sohbet sırasında M.G. ile tartışmaya başladığını, çıkan kavgada D.D.'nin Yalman'ın başına naylon poşet geçirerek iple boğduğunu anlattı. 
     M.G. ve M.Y, olaya kaza görüntüsü vermek için Yalman'ı arabasına bindirerek su kanalına attıklarını söyledi. 
     Jandarma ekipleri olaya karıştıkları belirlenen G.D. ve G.D.'yi yakaladı. 
     Sorgularının ardından Uşak Adliyesi'ne sevk edilen M.G, M.Y, G.D. ve G.D, tutuklanarak cezaevine konuldu. D.D.'nin ise aranmasına devam edildiği bildirildi. 
     Sorkun Köyü Hacıbekir Damları mevkiinde, baraj kanalına uçan 16 AAL 78 plakalı kamyonette Ahmet Yalman'ın cesedi bulunmuştu. 
     
</TEXT>
</DOC>
