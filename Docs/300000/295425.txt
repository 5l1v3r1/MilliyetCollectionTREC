<DOC>
<DOCNO> 295425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/yasam/yas01.html </URL>
<DATE> 2004/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
12 aracı ezip geçti 
</HEADLINE>
<TEXT>


İstanbul Fulya'da kontrolden çıkan mikser, 12 otomobili ezdikten sonra devrilerek durdu. Olayda 1 kişi öldü 

DİNÇER ŞEREF, M. AKİF ERDEM 

Derviş Özocak'ın idaresindeki beton mikseri, Mehmetçik Caddesi girişinde kontrolden çıkarak park halindeki iki otomobile çarptı. Bu sırada işyerine gitmekte olan İETT şoförü Şevket Odabaşı'na da çarpan mikser, yolun eğiminden dolayı hız kazandı. 1 kilometrelik cadde boyunca park halindeki 10 otomobile daha çarptıktan sonra devrilerek durabildi. 
Mikser, ayrıca cadde üzerindeki oto elektrik tamirhanesinin önünde duran otomobili de ezerek geçti. Bu otomobildeki elektrik arızasını gidermeye çalışan Ulaş Demir 18 feci şekilde öldü. Demir'in 15 gün önce işe başladığı belirtildi. Gözaltına alınan mikser şoförü, frenlerin tutmadığını söyledi. 

Küçük Mehmet de mikser kurbanı... 

MESUT IŞIK DHA 
Gebze'de Ali Haydar Taş 42 kullandığı mikserle geri manevra yaparken 4 yaşındaki Mehmet Pekdoğan'ı ezdi. Küçük çocuk olay yerinde can verirken anne Leyla Pekdoğan, sinir krizleri geçirdi. Şoför Taş, tutuklandı. 


</TEXT>
</DOC>
