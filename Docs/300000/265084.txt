<DOC>
<DOCNO> 265084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sontur23.html </URL>
<DATE> 2004/08/20/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Lise öğrencilerine okutulacak ''100 eser''... 
</HEADLINE>
<TEXT>

     Milli Eğitim Bakanlığı, lise öğrencilerinin mezun oluncaya kadar okuması gereken 100 eseri belirledi. 
     Sivil toplum kuruluşları, kültür ve bilimadamları ile gazetecilerin katkılarıyla Türk ve Dünya edebiyatından belirlenen eserler, Türk Dili ve Edebiyatı dersi müfredatı ile ilişkilendirilerek okutulacak. 
     Milli Eğitim Bakanlığı'nın konuya ilişkin yayımladığı genelgede, Bakanlığın en önemli amaçlarından birinin de öğrencilere okuma alışkanlığı kazandırmak olduğunu belirtildi. Genelgede, ''Öğrenci ve gençlerin önüne yaşlarına ve mizaçlarına uygun kitapları getirdiğimiz ve bu eserlerin Türkçe, Türk Dili ve Edebiyatı öğretmenleri rehberliğinde okumalarını sağladığımız takdirde, yakın gelecekte okuma alışkanlığı ve okuma zenginliği kazanmış, kültür birikimi zengin bir toplum haline geliriz'' denildi. 
     
     EN ÇOK KİTAP OKUYAN ÖĞRENCİ ÖDÜLLENDİRİLECEK 

     Genelgeye göre, belirlenen 100 kitap, öğrencilere öncelikle başvurabilecekleri kaynak eser olarak tavsiye edilecek. Bu işi, zümre öğretmenler kurulu, öğrencilerin sınıf seviyesi ve öğretim programı dikkate alarak yapacak. 
     Bu 100 eserden en çok kitap okuyan öğrenci, Bayrak Töreni'nde bütün öğrencilerin önünde ödüllendirilecek. 
     Eserlerin tanıtımı için konularına ilişkin münazaralar, dinleti programları düzenlenecek, dramalar hazırlanacak. Bu alanda da başarılı öğrenciler ödüllendirilecek. 
     Okul kütüphaneleri, öğrencilerin ''severek, isteyerek'' faydalanmak isteyecekleri sıcak bir ortama dönüştürülecek. 
     Genelgede, bu kitapların ücretsiz dağıtımının söz konusu olmadığı vurgulandı. 
     Bakanlık gelecek günlerde ilköğretim öğrencilerine yönelik de bir liste hazırlayacak. 
     
     100 ESER 

     Bakanlığın ortaöğretim öğrencileri için hazırladığı kitap listesi şöyle 
     

TÜRK EDEBİYATI 1. M. Kemal Atatürk - Nutuk 2. Kutadgu Bilig'den Seçmeler 3. Dede Korkut Hikayeleri 4. Yunus Emre Divanı'ndan Seçmeler 5. Mevlana-Mesnevi'den Seçmeler 6. Nasreddin Hoca Fıkralarından Seçmeler 7. Divan Şiirinden Seçmeler 8. Halk Şiirinden Seçmeler 9. Evliya Çelebi - Seyahatnamesi'nden Seçmeler 10. Kerem ile Aslı 11. Samipaşazade Sezai - Sergüzeşt 12. Halit Ziya Uşaklıgil - Mai ve Siyah 13. Hüseyin Rahmi Gürpınar - Kuyruklu Yıldız Altında Bir İzdivaç 14. Ahmet Rasim - Şehir Mektupları 15. Ahmet Hikmet Müftüoğlu - Çağlayanlar 16. Ömer Seyfettin - Hikayelerden Seçmeler 17. Mehmet Akif Ersoy - Safahat 18. Ahmet Haşim - Bize Göre 19. Yahya Kemal Beyatlı - Eğil Dağlar 20. Yahya Kemal Beyatlı - Kendi Gök Kubbemiz 21. Abdulhak Şinasi Hisar - Boğaziçi Mektupları 22. Ruşen Eşref Ünaydın - Diyorlar ki 23. Yakup Kadri Karaosmanoğlu - Kiralık Konak 24. Yakup Kadri Karaosmanoğlu - Yaban 25. Refik Halit Karay - Memleket Hikayeleri 26. Refik Halit Karay - Gurbet Hikayeleri 27. Halide Edib Adıvar - Sinekli Bakkal 28. Halide Edib Adıvar - Mor Salkımlı Ev 29. Reşat Nuri Güntekin - Anadolu Notları 30. Reşat Nuri Güntekin - Çalıkuşu 31. Falih Rıfkı Atay - Çankaya 32. Falih Rıfkı Atay - Zeytindağı 33. Faruk Nafız Çamlıbel - Han Duvarı 34. Nazım Hikmet - Memleketimden İnsan Manzaraları 35. Şevket Süreyya Aydemir - Suyu Arayan Adam 36. Memduh Şevket Esendal - Ayaşlı ile Kiracıları 37. Peyami Safa - Dokuzuncu Hariciye Koğuşu 38. Peyami Safa - Fatih - Harbiye 39. Nihad Sami Banarlı - Türkçe'nin Sırları 40. Ahmet Hamdi Tanpınar - Beş Şehir 41. Ahmet Hamdi Tanpınar - Sahnenin Dışındakiler 42. Samiha Ayverdi - İbrahim Efendi Konağı 43. Necip Fazıl Kısakürek - Çile 44. Sabahattin Ali - Kuyucaklı Yusuf 45. Ahmet Kutsi Tecer - Şiirler 46. Ahmet Muhip Dıranas - Şiirler 47. Aşık Veysel - Dostlar Beni Hatırlasın 48. Orhan Veli - Bütün Şiirleri 49. Cahit Sıtkı Tarancı -Otuzbeş Yaş Bütün Şirleri 50. Kemal Tahir - Esir Şehrin İnsanları 51. Orhan Kemal - Eskicinin Oğulları 52. Sait Faik Abasıyanık - Kayıp Aranıyor . Sait Faik Abasıyanık - Hikayelerinden Seçmeler 54. Halikarnas Balıkçısı - Aganta Burina Burinata 55. Kemal Bilbaşar - Cemo 56. Samim Kocagöz - Kalpaklılar 57. Tarık Buğra - Küçük Ağa 58. Necati Cumalı - Tütün Zamanı 59. Rıfat Ilgaz - Karartma Geceleri 60. Orhan Hançerlioğlu - 7. Gün 61. Fakir Baykurt - Kaplumbağalar 62. Faik Baysal - Drina'da Son Gün 63. Abbas Sayar - Yılkı Atı 64. Haldun Taner - Hikayelerinden Seçmeler 65. Oğuz Atay - Bir Bilim Adamının Romanı 66. Aziz Nesin - Yaşar Ne Yaşar Ne Yaşamaz 67. Sabahattin Kudret Aksal - Gazoz Ağacı 68. Yusuf Atılgan - Anayurt Oteli 69. Cemil Meriç - -Bu Ülke 70. Ord. Prof. Dr. Ali Fuat Başgil - Gençlerle Başbaşa 71. Naki Tezel - Türk Masalları 72. Salah Birsel - Boğaziçi Şıngır Mıngır 73. Bahattin Özkişi - Sokakta      

DÜNYA EDEBİYATI 74. Beydeba - Kelile ve Dimne 75. Eflatun - Devlet 76. Platon - Sokrates'ın Savunması 77. Sadi - Gülistan 78. Cervantes - Don Kişot 79. Balzac - Vadideki Zambak 80. Viktor Hugo - Sefiller 81. Goethe - Faust 82. Daniel Daefo - Robinson Crusoe 83. Dostoyevski - Suç ve Ceza 84. Gogol - Ölü Canlar 85. Turgenyev - Babalar ve Oğullar 86. Tolstoy - Savaş ve Barış 87. Gustav Flaubert - Madam Bovary 88. Charles Dickens - İki Şehrin Hikayesi 89. Knut Hamsun - Açlık 90. Jack London - Beyaz Diş 91. Rabindranath Tagore - Gora 92. Ernest Hemingway - Çanlar Kimin İçin Çalıyor 93. William Faulkner - Ses ve Öfke 94. İvo Andriç - Drina Köprüsü 95. Panait İstrati - Akdeniz 96. John Steinbeck - Fareler ve İnsanlar 97. M Selimoviç - Derviş ve Ölüm 98. Cengiz Dağcı - Onlar da İnsandı 99. Cengiz Aytmatov - Beyaz Gemi 100. Cengiz Aytmatov - Gün Olur Asra Bedel Gün Uzar Yüzyıl Olur      

     
</TEXT>
</DOC>
