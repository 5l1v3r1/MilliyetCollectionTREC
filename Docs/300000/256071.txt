<DOC>
<DOCNO> 256071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/spor/yersen.html </URL>
<DATE> 2004/07/17/ </DATE>
<TIME>  </TIME>
<AUTHOR> Cemal ERSEN  </AUTHOR>
<HEADLINE>
Çok sular akacak 
</HEADLINE>
<TEXT>


BAŞKENT KULİSİ 


Futbolda seçim için geri sayım başladığından bu yana nelere şahit oluyoruz bir bilseniz. 
Rüzg r nerdeyse saat başı yön değiştiriyor, başkan adayları ve ekipleri kah umutsuzluğa kapılıyor, kah zafer çığlıkları atıyor. Hergün bir mevzii kazanılıyor, bir savaş kaybediliyor. 
Gece yarısı gelen "sürpriz" telefonlar, topraktan çıkarılan "savaş baltaları", liste oluşumları sırasında yaşanan "sıkı pazarlıklar", ustaca üretilen "dedikoduların" ardı kesilmiyor. 
Hatta bunların bir bölümüne o söylentiyi fısıldayanların da inandığı görünce, ne yalan söyleyelim gülmeden edemiyoruz. 
Mahkeme kapısından dönen genel kurulun yenisine bir hafta kala, karşılıklı "blöfler", iki yediliye çekilen "restler", saf değiştirmeler, meçhul yerlerden gelen talimatlar gırla gidiyor. 

İddialar 
Başkan adaylarından Levent Bıçakçı , siyasi iktidar tarafından desteklendiği yolundaki iddialara şiddetle karşı çıkıyor. Ancak AKP'ye yakınlığı ile bilinen isimlerle ilişkisini de yalanlamıyor. Çünkü bu isimlerin, kulüpler ve genel kurul delegasyonu üzerindeki ağırlığını iyi biliyor. Bıçakçı'nın doğrudan bir talebi olmasa bile, kritik bir genel kurul arefesinde bu gücün varlığını yanında hissetmesi, rahatlık sağlıyor. 
Haluk Ulusoy cephesinde ise durum farklı. "Görün bakın nasıl bir liste oluşturacağım. Son dönemde öyle tecrübeler edindim ki" diyen Ulusoy'un rahatsızlığı, Başbakan Recep Tayyip Erdoğan 'ın kendisini istemediği yolunda aldığı mesajlardı. 
Pazartesi akşamı dava arkadaşı Hüsnü Hayali ile Ankara'dan İstanbul'a dönerken çekilme planlarını konuşan Ulusoy, gece yarısı amcasından gelen bir telefonla umutlandı. Başbakan Erdoğan'ın adaylığına karşı olmadığı yolundaki ifadelerini duyan Federasyon Başkanı, adeta yeniden doğdu. Bu telefon Ulusoy'un çekilme kararını "geri çekmesine, mücadeleye devam etmesine" yol açtı 
Politikanın eli 

Şimdi düşünün... 
Adı her gün futbol federasyonu başkanlığı seçimleriyle anılan bir Başbakan, duyduğu rahatsızlığı dile getirirken ne söyleyecekti 
Sayın Erdoğan ortaya çıkıp, "Evet ben, Ulusoy'un adaylığına karşı çıkıyorum" ya da "Bıçakçı da kim, hiç tanımam mı" diyecekti 
Başbakanın, Haluk Ulusoy'un adaylığına karşı olmadığı açıklamasını bir destek olarak mı algılayacağız, ya da Levent Bıçakçı'yı istemediği şeklinde mi yorumlayacağız Yahut tam tersi bir anlam mı çıkaracağız 
Bu yaklaşımdan kim kendine ne pay biçerse biçsin... 
Önümüzdeki bir hafta içinde, köprünün altından çok sular akacak, dengeler her dakika değişecek. 
Ama eminiz, politikanın adı ve eli bu sahneden kolay kolay çekilmeyecek 

Fantasia ve bir fantazi 

MHK Başkanı Bülent Yavuz gider ayak olumlu bir icraata imza attı. Her ne kadar klasman sınavları yaptıktan sonra sonuçları değerlendirme işlemini yeni kurula bırakmadığı için eleştirsek de, Riva'da bugün başlaması gereken geleneksel semineri iptal etmesi, son derece doğru bir karar oldu. Federasyon cephesinde kazan fokur fokur kaynarken, hakemleri, gerilimi yüksek bu ortama sokmak, bölünme sancısı yaşayan camiayı çok daha olumsuz etkileyebilirdi. 
Şimdi ortada "küçük bir sorun" daha var. Tabii bu, Haluk Ulusoy'un seçime girmemesi ya da kazanamaması durumunda gündeme gelecek. 
Fantazi deyip geçmeyin. 
Hakemleri yılda iki kez Kuşadası'nda sahibi olduğu otelde "ağırlayan" federasyon başkanı, yeni dönemde görev almadığı takdirde seyredin ortaya çıkacak manzarayı 
Söyleyin bakalım. Genel Kurul'da, Ulusoy'a rakip olmuş bir yönetim, hakemlerini seçimden iki gün sonra Fantasia otele seminere gönderir mi Yoksa bu rezervasyon iptal edilir, faturası da Futbol Federasyonu'na çıkarılır mı 

Sayın Çelik doğru mu 

Merkez Hakem Kurulu'nun ücretli üç üyesinden biri olan Sabri Çelik, 26 Haziran'da yapılması gereken, ancak mahkeme kararı ile ertelenen genel kurul öncesi görevinden istifa etmişti. Faal Futbol Hakemleri ve Gözlemcileri Derneği'nin federasyon genel kurulunda delege gösterdiği Çelik'in, MHK ve Futbol Federasyonu ile resmi bir bağı kalmamıştı. 
Ama gelin görün ki Çelik, o gün bugündür federasyondaki odasından çıkmıyormuş. Genel Kurul ve MHK oluşumuyla ilgili çalışmalarını yine bildik yerde, tanıdık adreste sürdürmeye devam ediyormuş. Hatta federasyon santralinden Sabri Çelik'i istediğiniz vakit telefonu bizzat kendisi açıyormuş 
Eğer duyduklarımız doğru ise biz bunu ne sayın Çelik'e, ne de her fırsatta dürüst, şeffaf politikalardan sapmadığını dile getiren ilkeli federasyon yöneticilerine yakıştırabildik. 

Nurtopu gibi bir kriz 

Federasyon önceki gün yayın ihalesini gerçekleştirerek önemli bir sınav verdi. Ulusoy yönetimi de, genel kurul öncesi bu girişimiyle toplayacağı puanların hesabını yapmaya başladı. 
Ama gelin görün, üç büyük kulübün beklenmedik tepkisi gündeme bomba gibi düştü. İhale rakamı düşük olduğu ve geçen yıldan daha az bir pay aldıkları için sözleşmenin imzalanmamasını isteyen Galatasaray, Fenerbahçe ve Beşiktaş kulüpleri, federasyona ültimatom verdi. 
Bakın şimdi ne olacak İhalenin iptal edilmesi mümkün olmadığı için yayın pastasındaki payın, üç büyük kulüp lehine değiştirilmesi gündeme gelecek. Trabzonspor dahil 15 Anadolu kulübü ayaklanacak. Ortalık yine toz - duman olacak. Çıkın çıkabilirseniz işin içinden. 
Genel Kurul arefesinde alın bize nurtopu bir kriz daha 



</TEXT>
</DOC>
