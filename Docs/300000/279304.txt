<DOC>
<DOCNO> 279304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/spor/axspo01.html </URL>
<DATE> 2004/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bıçakcı gidecek' 
</HEADLINE>
<TEXT>


HAKAN CAN 


Hayali'den bombardıman 
FUTBOL Federasyonu eski başkanı Haluk Ulusoy'un, Ata Aksu ile birlikte isminin listeden çıkarılması konusundaki baskılar üzerine seçime girmekten vazgeçtiği Hüsnü Hayali çarpıcı açıklamalar yaptı. Hayali, "Levent Bıçakcı mutlaka gidecek. Bıçakcı istifa ettiğinde üç ay içinde olağanüstü seçim olur. O seçimde de Ulusoy başkan olur. Yok Haluk Ulusoy gene engellenir, seçime girmezse, Cemal Aydın aslan gibi aday olur ve onu başkan yaparız" diye konuştu. 

'Haluk Ulusoy istesin yeter' 
BIÇAKCI'YA eleştiri yağdıran Hüsnü Hayali, "Yönetilmeye ihtiyacı olan bir insanı lider pozisyonuna koyarsanız kaos yaşarsınız. Nasıl devletin başındaki saygıdeğer kişilerin desteğiyle geldilerse, onların ricasıyla da gitmek zorundalar" yorumunu yaptı. Kongrede listesinde yer aldığı Mehmet Ali Yılmaz'a Ulusoy'un destek vermediğini kaydeden eski yönetici, "O oy bile kullanmadı. Müdahale etse seçilirdik. Bugün bile Ulusoy'un istediği gelir" dedi. 

'Ersun Yanal baskı altında' 
HÜSNÜ Hayali, federasyonun sorumluluğunun büyük olduğunu belirtip, şöyle devam etti "Bizim bu kadar siyasi gücümüz olsaydı, Dünya şampiyonu olurduk. Onlar bu takıma final oynatmak zorunda. MHK bağımsız değil, özerk de değil. Hukuken, kağıt üstünde özerk ama işlemde değil. Adalet yok, baskı var. Bu hakem hataları bizde olsa yer yerinden oynardı. Ersun Yanal bıraktığımız kişi değil. Baskı altında ve takımı başkasının ifadeleriyle yönettiği kanaatindeyim". 


</TEXT>
</DOC>
