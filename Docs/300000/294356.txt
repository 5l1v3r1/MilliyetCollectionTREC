<DOC>
<DOCNO> 294356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/yazar/asik.html </URL>
<DATE> 2004/12/03/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kürdistan gafı 
</HEADLINE>
<TEXT>


Avrupa Parlamentosu Başkanı Borrel, gazetecilere 
- Ankara'dan sonra Kürdistan'a gideceğiz, diyor... 
Gazetecilerin homurdanması üzerine danışmanları "Efendim yorgun, dili sürçtü" falan diyerek Kürdistan'ı Güneydoğu diye düzeltiyorlar. 
Acaba dil sürçmesi mi gerçekten 
Fransız Yeşiller Partisi Milletvekili Helene Flature, geçenlerde Diyarbakır'da ne demişti 
- Diyarbakır Kürt bölgesinin başkentidir. 
Ya Avrupa Parlamentosu heyetinde yer alan Çek Parlamenter Ransdorf'un Diyarbakır Belediye Başkanı Osman Baydemir'e sözleri 
- Kürdistan'a katkı sunmaya çalışıyoruz... 
Dil sürçmesi falan değil. Avrupalı parlamenterlerin belli ki ağzı alışmış Kürdistan demeye. Zaten Türkiye'ye hemen her gelen de Diyarbakır'a uğramadan geri dönmüyor. Demek ki döndüklerinde rastlaştıkları Kürt dostları 
- Hele lo, bizim oralara kader geldiniz de bizim başkente uğramadınız, diye sitem etmekteler... 
Türkiye'nin AB serüveni, bir aşağılanma sürecine dönüşerek devam ediyor. Adamlar tam üyeliğe söz vermiyor, serbest dolaşımı kabul etmiyor, fon yardımı yapmıyor özetle hiçbir şey vermiyor ama karşılığında Türkiye'yi dört bir yandan çözmeye çalışıyorlar. Her şeyi bir "Hayal" uğruna satmaktayız. 


Başbakan Erdoğan'a şimdi de TOBB tarafından Sikorsky helikopteri hediye ediliyormuş. 
Gidişat iyi... Geriye uçak, vapur ve tren kaldı... 
Haldun Ertem 

Güzel günlere... "Rayına oturtulan ekonomi ve kesilen hortumlar, 'Zengin Türkiye' hayallerini gerçeğe dönüştürüyor. Önümüzdeki 3 yıl, Türkiye'yi ekonomide adım adım AB standartına götürecek..." 
Bu ve benzeri satırlar, dün TMSF tarafından yayımlanan Star gazetesindeydi. 
TMSF'nin organında, halkın parasıyla hükümet propagandası yapılıyor... Halkın parasıyla halka umut pompalanıyor. Gelecekle ilgili kaygınız varsa Star okuyun... Umut ve neşe dolun.... 

Kıbrıs'ı tanımak Avrupa, "Kıbrıs'ı tanıyın" diye bastırıyor. Başbakan Tayyip Erdoğan 
- 17 Aralık'a kadar tanımayız, diyor... 
17 Aralık'tan sonra tanıyacakmış izlenimi veriyor. CHP'li Onur Öymen uyarıyor 
- Kıbrıs'ı tanımak, Rumların tüm ada üzerindeki egemenlik iddiasını kabul etmek anlamına gelir. Böylece, hem KKTC'yi tanımaktan vazgeçmiş oluruz hem askerlerimizi çekmeyi kabul ederiz. Güney Kıbrıs'ı ancak sürekli barışı sağlayacak bir anlaşma sağlanırsa tanıyabiliriz. Söylenmesi gereken budur. 

Resimlik Başbakan Erdoğan, bir genelge yayımlayarak resmi dairelerden ilgili bakan, vali, kaymakam, genel müdür vs. fotoğraflarının kaldırılmasını istemiş. İyi güzel. Fakat bununla bitmiyor. "Eski yönetici"lerin resimlerinin de kaldırılması isteniyor. Bu niye Kamu kuruluşlarının bir uygun köşesinde eski yöneticilerin birer fotoğrafla anılmasının kime ne zararı var Ya da, bir kamu kuruluşundaki geçmişe ilişkin tüm izlerin silinmesinin kime ne yararı olabilir Bu ülkenin tarihi, AKP ile mi başlıyor 

KADIKÖY Moda'daki Oyakbank şubesine, önceki gece saat 23.00 sıralarında molotofkokteyli atıldı... 
Küçük bir yangın çıktı. Polis olay yerine 3 dakika, itfaiye aracı 6 dakikada geldi. 
Semt sakinlerinin teşekkürlerini iletiyoruz. 

Belediye Eskişehir Belediye Başkanı Yılmaz Büyükerşen'e medyada yalnız övgü değil, bazan eleştiri de var. Büyükerşen, Göksu Köprüsü'nün giriş ve çıkışlarına aslan heykelleri yerleştirmiş. Eskişehir'in tarihteki adı Dorlion... Sembolü aslan... Ortada eleştirilecek bir şey yok gibi görünüyor. Ama Sakarya gazetesinde bir köşe yazarı affetmemiş, eleştiriyi patlatmış 
"Cimbomlu Belediye" 



</TEXT>
</DOC>
