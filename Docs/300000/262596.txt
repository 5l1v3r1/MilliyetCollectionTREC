<DOC>
<DOCNO> 262596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/ekonomi/eko06.html </URL>
<DATE> 2004/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Maltepe CarrefourSA aralık ayında açılıyor 
</HEADLINE>
<TEXT>


ÖZLEM BAY 

Alışveriş merkezleri kuran Alman menşeli Ece Türkiye, Türkiye'de hayata geçirdiği alışveriş merkezlerine Maltepe Carrefour'u eklemeye hazırlanıyor. İnşaatına 2003 Haziran'ında başlanan Maltepe CarrefourSA Alışveriş Merkezi'nin aralıkta açılması bekleniyor. 20 bin metrekarelik satış alanı bulunan üç katlı alışveriş merkezinde 110 mağaza, 10 sinema salonu ve 500 araçlık otopark yer alacak. B ve C müşteri kesimine hitap edecek olan Maltepe CarrefourSA, Kozyatağı'ndan İzmit'e kadar olan bölümdeki müşteri potansiyelini bu bölgeye çekmeyi hedefliyor. Carrefour'un yatırımcı olduğu alışveriş merkezinin inşaatı Tepe firması tarafından yapılıyor. 

'E-5'e yakınlığı avantaj' 
Maltepe CarrefourSA Alışveriş Merkezi Müdürü Ali Tekin, bölgede böyle bir kompleksin bulunmadığını ve Maltepe'nin mevcut talebi karşılama açısından önemli bir nokta olduğunu söyledi. Tekin, Maltepe CarrefourSA Alışveriş Merkezi'nin E - 5'e yakınlığının da doğal bir avantaj olduğunu belirtti. 


</TEXT>
</DOC>
