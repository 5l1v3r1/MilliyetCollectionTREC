<DOC>
<DOCNO> 276226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/soneko42.html </URL>
<DATE> 2004/09/30/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Kredi kartı kullanımında 186.7 trilyon liralık azalma... 
</HEADLINE>
<TEXT>

     Mevduat bankalarının verdiği tüketici kredilerinin toplamı, bir haftada yaklaşık 107.7 trilyon lira artarak 24 Eylül itibariyle 11 katrilyon 915.3 trilyon liraya çıktı. 
     Tüketici kredilerinin toplamı, 17 Eylül'de 11 katrilyon 807.6 trilyon lira düzeyindeydi. 
     Mevduat bankalarından TL cinsinden kullanılan kredilerin dağılımına bakıldığında, 2 katrilyon 320.9 trilyon lirası konut, 4 katrilyon 115.6 trilyon lirası otomobil, 5 katrilyon 478.8 trilyon lirası da diğer kalemlerden oluşuyor. 
     Tüketici kredilerinin banka gruplarına göre dağılımına bakıldığında ise 24 Eylül itibariyle TL cinsinden kredilerin 4 katrilyon 21.8 trilyon lirası kamu bankalarından, 7 katrilyon 36.6 trilyon lirası özel bankalardan, 856.9 trilyon lirası da yabancı bankalardan alındı. 
     
     KREDİ KARTI KULLANIMI 
     Mevduat bankaları tarafından sağlanan kredi kartlarının kullanım tutarı ise bir haftada yaklaşık 186.7 trilyon lira azaldı. 
     Bankaların kullandırdığı kredi kartlarının tutarı 17 Eylül'de 10 katrilyon 754.7 trilyon lira iken, 24 Eylül'de 10 katrilyon 568 trilyon liraya indi. 
     Aynı dönemde TL cinsinden kullandırılan kredi kartlarının 887.5 trilyon lirası kamu bankalarına, 8 katrilyon 721.1 trilyon lirası özel bankalara ve 903.3 trilyon lirası da yabancı bankalara ait bulunuyor. 
     
     TASFİYE OLACAKLAR... 
     17 Eylül itibariyle 3.5 trilyon lira olan tasfiye olunacak tüketici kredileri ve kredi kartlarının tutarı, 24 Eylül'de 550 trilyon liraya çıktı. 
     Söz konusu tutarın 85.8 trilyon lirası tasfiye olunacak tüketici kredileri, yaklaşık 464.1 trilyon lirası da tasfiye olunacak kredi kartları alacaklarından oluşuyor. 
     
</TEXT>
</DOC>
