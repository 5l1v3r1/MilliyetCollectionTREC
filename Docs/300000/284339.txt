<DOC>
<DOCNO> 284339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sondun25.html </URL>
<DATE> 2004/10/29/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Astrologlara göre seçimin galibi Kerry 
</HEADLINE>
<TEXT>

     ABD'de 2 Kasımda yapılacak başkanlık seçimi yarışında anketler George Bush ve John Kerry'yi başa baş gösterse de Hintli astrologlara göre seçiminin galibi Kerry olacak. 
     Bush'u yöneten gezegenlerin gücünü kaybettiğini ve kötü bir pozisyona geçtiğini öne süren astrologlar, öte yandan Demokratların adayı Kerry'yi yöneten gezegenlerin yükselişe geçtiğini, böylece bunun Kerry'nin kazanmasını sağlayacağını ileri sürdüler. 
     Astrolog Lachhman Das Madan, Bush için, sağlık ve şansın efendisi Satürn gezegeninin Güneş'in gölgesinde kalacağını söyleyerek, ''Kerry kazanacak. Bu bir kozmik fermandır George Bush yeniden ABD'nin başkanı olamayacak'' dedi. 
     Ünlü Hintli astrologlardan Bejan Daruwalla ise Bush kazansa dahi ikinci dönemini tamamlayamayacağı öngörüsünde bulundu. 
     Reuters'ın yayımladığı dünkü ankete göre, Bush yüzde 48 ile Kerry'nin 2 puan önünde bulunuyor. 
     
</TEXT>
</DOC>
