<DOC>
<DOCNO> 262533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sontur43.html </URL>
<DATE> 2004/08/11/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Su kanalında başından vurulmuş ceset bulundu .. 
</HEADLINE>
<TEXT>

     Antalya'nın Manavgat İlçesi'nde 10 gündür kayıp olduğu bildirilen kişinin cesedi, kafasından bir kurşunla vurulmuş olarak su kanalında bulundu. 
     AA muhabirinin aldığı bilgiye göre, 10 gündür kendisinden haber alınamayan Bayram Ersoy'un 44 cesedi, Ulualan mevkiinde, su kanalında bulundu. 
     Olayın cinayet olduğunu belirten yetkililer, bir zanlının yakalandığını bildirdiler. 
     Bayram Ersoy'un ağabeyi Lütfi Ersoy, AA muhabirine yaptığı açıklamada, 10 gün önce kardeşinin kaybolduğunu söyledi. Kardeşinin, kaybolmadan önce, yakın bir arkadaşı tarafından gece geç saatlerde evinden alındığını belirlediğini ifade eden Ersoy, bunun üzerine, durumu polise bildirdiğini kaydetti. 
     Emniyet yetkilileri de olayla ilgili bir kişinin gözaltına alındığını belirterek, açıklama yapmaktan kaçındı. 
     Zanlının, ilk sorgusunda suçunu itiraf ettiği bildirildi. 
     Bayram Ersoy'a borcu olduğunu ve Ersoy'un borcunu ödemesi için kendisini sürekli aradığını kaydeden zanlının, Ersoy'u bu nedenle öldürdüğünü söylediği öğrenildi. 
     Devlet Hastanesi morguna kaldırılan Ersoy'un cesedine yapılan otopside, Ersoy'un kafasına bir adet kurşun isabet ettiği belirlendi. Ersoy'un cesedi, otopsinin ardından, yakınları tarafından Manavgat'a götürüldü. 
     
</TEXT>
</DOC>
