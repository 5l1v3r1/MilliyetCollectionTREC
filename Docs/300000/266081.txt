<DOC>
<DOCNO> 266081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sontur21.html </URL>
<DATE> 2004/08/24/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Kız kardeşini "erkeklerle geziyor" diye öldürmüş .. 
</HEADLINE>
<TEXT>

     Zonguldak'ta dün akşam 3 yaşındaki kızının önünde cinayete kurban giden Gökhen İleri'yi, ağabeyinin, ''erkeklerle geziyor'' gerekçesiyle öldürdüğü öne sürüldü. 
     AA muhabirinin aldığı bilgiye göre, Terakki Mahallesi'nde, dün Yaşar Aslankılıç ile nikahsız yaşadığı bildirilen Gökhen İleri'yi 26 dün tabancayla öldürerek olay yerinden kaçan ağabeyi A. İleri, polis tarafından yakalandı. 
     A. İleri'nin, ilk sorgusunda, evinde kaldığı kız kardeşini başka erkeklerle gezdiği için öldürdüğünü söylediği öğrenildi. 
     
     KIZI, KOMŞULARA HABER VERMİŞTİ 
     Gökhen İleri, dün akşam 3 yaşındaki kızıyla evinde olduğu sırada tabancayla sırtına 2 el ateş edilerek öldürülmüştü. 
     İleri'nin kızının, üst katlarında oturan ev sahiplerine çıkarak, ''Dayım annemi öldürdü'' demesi üzerine olay polise haber verilmiş ve ekipler, A. İleri'yi aramaya başlamıştı. 
     
</TEXT>
</DOC>
