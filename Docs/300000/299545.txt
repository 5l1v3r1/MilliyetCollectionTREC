<DOC>
<DOCNO> 299545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sonspo10.html </URL>
<DATE> 2004/12/21/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
İddaacılar sürprizleri es geçmeyin 
</HEADLINE>
<TEXT>

     Diyarbakırspor ve Konyaspor tur atlamaya en yakın iki takım. Samsun’u ağırlayacak olan Karagümrük’ün sürprizi seven yapısına dikkat edilmeli. 
     
     213 Diyarbakırspor-Mersin İdman Yurdu 

     Karşılaşmanın favorisi ev sahibi ekip. Ancak Mersin İdman Yurdu da yıllarca evvel Fenerbahçe ile kupa finali oynayıp kaybetmiş bir takım. Ayrıca bu maça laf olsun diye gitmiyorlar. Teknik kadrosundan, futbolcusuna, yönetiminden taraftarına kadar herkes bu maçta tur istiyor. Ancak çok gol attıkları kadar çok da gol yiyen Mersin İdman Yurdu, tecrübeli rakibi karşısında sürpriz peşinde. Son Samsunspor maçının moraliyle Diyarbakırspor evinde tura oldukça yakın. Taraftar avantajını da kullanacak olan bir Diyarbakır Mersin’e kolay kolay turu vermez. Diyarbakır’ın galibiyetine verilen oran az olsa da, oynamaya değer. 
     
     216 Karagümrük-Samsunspor 

     Ev sahibi tur atlayıp kupaya renk katmak peşinde. Samsunspor’un ise sıkıntılı bir dönemden geçtiği kesin. Kadrosundaki zafiyetlere rağmen İstanbul’daki maçta tura yakın olan Karadeniz takımı. Karagümrük’ün de sürprizi seven yapısına dikkat. Daha önce birçok kez sürpriz sonuçlara imza atan Karagümrük, Samsunspor önünde de bu geleneğini sürdürebilir. 
     
     222 Konyaspor-Altay 

     Altay karşısında ev sahibi ekibin büyük avantajı var. İstediği gibi bir ilk yarı geçiremeyen Yeşil - Beyazlılar’ın acil kupa moraline ihtiyacı var. Özellikle son Fenerbahçe yenilgisinden sonra kupada atlanacak bir tur, Konya’yı lige de daha iyi motive edecektir. Ancak Altay’ın puan cetvelindeki yeri aldatmasın. İzmir ekibi kupa geleneği olan bir takım olarak Konyaspor’u zorlayacağını düşünüyorum. İlk ihtimal ev sahibinin galibiyeti. Düşünülmesi gereken ikinci sonuç ise beraberlik. 
     
     223 Mardinspor-Sarıyer 

     Ortada bir maç. Sarıyer’in kupa tecrübesi rakibine oranla daha fazla. Aynı kategorideki iki ekibin maçında şanslar eşit gözüküyor. Olası ihtimal beraberlik. Gününde ve daha şanslı olan ekip ise bir üst tura çıkar 
     
     224 Çaykur Rizespor-Kocaelispor 

     Ev sahibi ekibin ilk yarı performansı muhteşem. Üst üste aldıkları iyi sonuçlarla orta sıranın üzerine çıktılar. Aynı hızla kupaya katılacak olan Rizespor’un, Kocaelispor karşısında evinde favori olduğunu söylemeliyim. Ancak Kocaelispor’un küçümsenecek bir kadrosu olmadığını belirtmeliyim. Özellikle kaleci Hakan Arıkan çok formda. Çaykur Rize forveti bu karşılaşmada önünde Hakan’ı bulacaktır. Yine de Kocaeli’nin tur atlaması sürpriz olur diyorum. 
     
     261 Erciyesspor- Sebatspor 

     Biri Süper Lig’de başarısız ve son sırada diğeri ise A Kategorisi’nde 3. sırada. Maçın Kayseri’de oynanacak olması ibreyi ev sahibine yakın gösterse de ortada bir karşılaşma gözüküyor. Moralsiz Akçaabat Sebatspor en azından kupa morali arıyor. Gol yollarında iki takım da etkili silahlara sahip. Beşiktaş maçı gösterdi ki, Sebat’ın savunmasında önemli sıkıntılar var. Erciyes forveti, Beşiktaş’ınki kadar etkili olmayabilir ancak yine de bu uyarıyı dikkate almakta fayda var. 
     
     Riski sevenlere 

     Olmaz olmaz demeyin. Beşiktaş, Fenerbahçe, Galatasaray, Malatya ve Antep’in rakiplerine 1’e 20 veriyor. Pendik’in kupa şoku h la akıllarda... 
     İddaa programında üç büyüklere verilen oranlar oldukça az. Galatasaray, Fenerbahçe ve Beşiktaş’ın galibiyetlerine 1.02 veriliyor. Bu maçlara kuponlarınızda yer vermek size fazla birşey kazandırmayacaktır. İddaa kurallarına göre kuponlarınıza en az dört maçı yazma zorunluluğu bahisseverlere bu anlamda bir avantaj getirecek. Programdaki bir diğer maç Gaziantep Bld. ve Malatyaspor arasında oynanacak. İkinci Lig B Kategorisi C Grubu’ndaki Gaziantep son beş maçından üçünü kazandı. İlk yarıyı Siirt’in ardından üçüncü sırada tamamlayan ev sahibi ekip Malatya önünde sürpriz yapmaya en yakın takım olarak gözüküyor. Bu karşılaşmanın beraberlikle sonuçlanması, kimseyi şaşırtmasın. Adıyaman son haftalarda çıkışa geçen bir takım olmasına rağmen Gaziantepspor karşısında fazla bir şansı yok. İkinci Lig B Kategorisi A Grubu’nda 15 puan farkla lider durumda bulunan Uşak’ın, Türkiye Ligleri’nin en çok puan toplayan takımı olduğunu unutmayalım. Fenerbahçe’nin rakibi Uşakspor’un tur şansı zor olsa da, Pendikspor’un 14 Aralık 1999’de Sarı - Lacivertliler’e k bus yaşattığını tekrar belirtmek gerek. 
     
     Matador siz olun 

     İddaa programında size en çok kazandıracak lig İspanya... Bankolar A. Bilbao, Osasuna ve Barcelona. Fransa’da geçen yılın kupa şampiyonu Auxerre ve Sochaux’yu da es geçmeyin 3 günlük İddaa programının çoğunu kupa maçları kapsıyor. Ancak kupa maçlarının sürprize çok açık olduğunu belirtip, öncesinde İspanya Ligi’ni değerlendirmekte fayda var. La Liga’dan önereceğimiz ilk ekip Osasuna. Son haftaların flaş ekibi Osasuna, ligin dibinde yeralan Numancia’yı rahat yenecektir. Geçen hafta Valencia ile evinde berabere kalan Barcelona için üç eksiği bulunan Levante’yi geçmek zor olmayacaktır. Levante teknik direktörü Schuster’in kırmızı kart cezası nedeniyle bu maçı tribünden izleyeceğini de hatırlatalım. İspanya’nın en pozitif futbolunu sergileyen Real Betis de A.Madrid önünde bir adım önde. Oranı da oldukça cazip 1.75. Tabii Athletic Bilbao’yu da unutmamak lazım. Mallorca’nın San Mames’te şansı yok denecek kadar az. 
     İddaacılar, Fransa Kupası’nda oynanacak maçlardan en az birine kuponlarında yer vermeliler. UEFA Kupası’nda Glasgow Rangers’ı deplasmanda deviren Auxerre, Fransa Ligi’nde kabus yaşayan Nantes önünde mutlak favori. Oranın 1.60 olduğu da düşünülünce, bu karşılaşmaya oynamak iyi bir tercih olacaktır. Fransa’dan önereceğimiz bir diğer takım da geçen yılın kupa şampiyonu Sochaux. Brezilyalı futbolcuları Ilan’ın müthiş formu Sochaux’nun avantajı. 
     Belçika’da Anderlecht - C.Brugge mücadelesinde ise beraberlik ön planda. Şansınız bol olsun. 
     
     Devler kupa için kapışıyor 

     Belçika Süper Kupası’nda iki ezeli rakip Anderlecht ile Club Brugge karşı karşıya geliyor. Ligde de kıyasıya bir şampiyonluk yarışına giren Belçika futbolunun iki devi bu sefer kozlarını Süper Kupa için paylaşacak. Anderlecht iki hafta önce oynanan ve kendisi için ya tamam ya devam’ niteliği taşıyan lig maçında Club Brugge’ü sahasında 2-1 yenmeyi başarmıştı. İki takım da güç olarak birbirlerine çok yakınlar. İkisinin de Avrupa mücadelesi bu sezon erken bitti. Anderlecht, Şampiyonlar Ligi’ne, Club Brugge de UEFA Kupası’na veda etti. Üç ihtimalli bir karşılaşma ama Brugge’de Balaban gibi önemli bir oyuncu sakatlığı bu ekibe gol yollarında sıkıntı yaşatabilir. Lange de gol atıyor ama Brugge, Balaban’ın yokluğunu özellikle Zaragoza karşılaşmasında büyük ölçüde hissetmişti. Anderlecht ezeli rakibini bir kez daha yenmeyi, Club Brugge de ligdeki yenilginin rövanşını almaya çalışacak. 
     
     Egaleo, PAOK’u devirebilir... 

     Yunanistan’da sezonun flaş takımlarından Egaleo yenilmesi çok zor bir takım. PAOK evinde favori gözüküyor ama sürpriz isteyenler Egaleo’dan yana şansını denesin 
     
     226 Kerkyra-Chalkidona 

     Yunan Ligi’nin iki orta sıra takımı kupada üst tur mücadelesi verecek. Ev sahibi Kerkyra son dönemde topladığı puanlarla sezon başındaki kötü görüntüsünden sıyrıldı ve küme düşme bölgesinin dışına kendini attı. Chalkidona da tam tersine iyi başladığı ligin son 4 haftasında büyük düşüşe geçti. 3 mağlubiyet ve 1 beraberlik aldı. Kıran kırana bir kupa mücadelesi olacak. Chalkidona bu sınavı kendisi için bir çıkış niteliğinde görüyor. Ama ev sahibi de kolay teslim olacak cinsten bir takım değil. 
     
     231 PAOK-Egaleo 

     İşte sürprize açık bir karşılaşma. PAOK, Yunan Ligi’nin en köklü takımlarından. Kupa da Selanik temsilcisi için büyük önem taşıyor ama karşısında çok dişli bir rakip var. Gerçi Egaleo’nun kazanan bir takım değil ama yenilmesi de çok zor. Bu sezon 12 maçta sadece tek yenilgi aldı. Haftasonunda lider Olympiakos karşısında 2-0 geriye düştükleri maçı 2-2’ye çevirmesini bilip, 1 puanı kurtardı. PAOK’un bu maçta en büyük avantajı ateşli seyircisi olacak. Ancak sürpriz arayanlar 0-2 1.88 veriyor seçeneğiyle Egaleo’ya şans tanıyabilirler. 
     
     232 Olympiakos-Kalithea 

     Yunan Kupası’nın en banko karşılaşması. Olympiakos yıldızlarla dolu kadrosuyla Kalithea önünde mutlak favori. Bu maçtan sürpriz bir sonuç çıkması çok uzak ihtimal. Olympiakos, Yunanistan’da ezeli rakibi Panathinaikos hariç herkesi çok rahat yenebilecek güce sahip. Rivaldo da son dönemde çok formda. Hem Şampiyonlar Ligi hem de Yunan Ligi’nde şov yapan Sambacı süperstar, Kalithea önünde de turun belirleyici ismi olur. Kalithea’nın Atina’dan turla dönme şansı pek bulunmuyor. 
     
     Ada’da banko beraberlik 

     İngiltere Şampiyonası’nında şampiyonluk mücadelesi veren iki takım Ipswich ile Wigan Athletic mücadele edecek. 1 puan farkla liderlik koltuğunda oturan Wigan bu zorlu deplasmana önce beraberlik parolasıyla gidiyor. Çünkü Ipswich karşılaşmasından alacağı 1 puan aynı zaman da onlar için zirvedeki konumunu koruma anlamına da geliyor. Ipswich ise saha ve seyirci avantajını kullanarak, zirveyi kapmak amacında. Ama karşısında gerçekten çok ciddi bir rakip var. Wigan 4, Ipswich 3 maçtır yenilmiyor. Bu karşılaşmada eşitliğin bozulması çok zor görünüyor. Beraberlik dışındaki ihtimaller gözönüne getirildiğinde ev sahibi Ipswich daha avantajlı. 
     
     Fransa’nın kupa beşlisi 

     Fransa Lig Kupası’nda dört takım favori olarak ön plana çıkıyor... Evinde Monaco, Sochaux, Auxerre ile deplasmanda St.Etienne ve PSG kazanmaya çok yakın 
     
     114 Bastia-Lens 

     Üç gün önce ligde karşılaşan iki takım bu sefer kupada kozlarını paylaşacak. Ligdeki randevuda Lens sahasında gülen taraf olmuştu. Sarı-Kırmızılılar, 2-1 kazandığı karşılaşmada Bastia karşısında zaman zaman zorlanmıştı. Şimdi ise dış sahaya gidiyorlar ve Korsika rakip takımlar için Fransa’nın en zorlu deplasmanlarından biridir. Bastia saha ve seyirci avantajını kullanarak, rakibini devirmeye çalışacak. Üç ihtimalli. Ligde pek umudu olmayan iki takım da Avrupa’ya açılma kapısı olarak gördüğü kupayı ciddiye alıyor. 
     
     115 Clermont-Dijon 

     Fransa İkinci Ligi’nde iki temsilcinin karşı karşıya geleceği randevuda Clermont ev sahibi ama Dijon da konumu itibariyla daha iyi durumda. Konuk ekip bu sezon deplasmanda oynadığı 10 maçın sadece ikisini kazanabildi. Clermont da sahasında o kadar iyi bir görüntü çizmiyor. Onlar da dokuzda üç yaptılar, üç de yenilgileri var. Beraberliğe yakın bir karşılaşma... Eşitliği bozacak taraf ise yüksek ihtimalle Clermont olur. Dijon’un kazanması sürpriz olur. Ancak Dijon’un son maçında güçlü Montpellier’i yendiği unutulmamalı... 
     
     116 Le Havre-St.Etienne 

     St.Etienne, Fransa Ligi’nin son haftalarda en formda takımlarından biri. Fırtına gibi esen Yeşil-Beyazlılar içeride dışarıda rakip tanımıyor. Son 7 maçın beşini kazanıp, ikisinde berabere kaldılar. Rakibi Le Havre da rahatlıkla geçebileceği bir ekip. Fransa İkinci Ligi’nin dibinde yer alıyor. Evinde oynaması da pek sonucu değiştirmez. St.Etienne bu formuyla ve Piquionne ile Feindouno gibi golcüleriyle rahat bir galibiyet alıp, turu geçer. Le Havre zaten kupadan önce ligde kalmanın hesaplarını yapıyor. 
     
     121 Monaco-Guingamp 

     Monaco son haftalarda düzelme gösterdi. Lig Kupası’nda da iddialı olan Kırmızı-Beyazlılar’ın rakibi seviye olarak onların ayarında gözükmese de dikkat edilmesi gereken bir takım. Guingamp, Fransa Birinci Ligi’ne yükselme mücadelesi veriyor. Ancak genelde sahasında daha etkili bir takım. Puanların tamamını neredeyse evinde topladı. Deplasmanda oynadığı 10 maçta 4 beraberlik, 6 da mağlubiyet alan Guingamp dış sahalarda kayıpları oynuyor. II. Louis Stadı’nda kadrosunda yıldızları barındıran Monaco karşısında şansı bulunmuyor. 
     
     122 Montpellier-PSG 

     Paris Saint Germain, iki haftadır müthiş bir çıkış yakaladı. Kırmızı-Lacivertliler önce deplasmanda Sochaux’yu devirip ardından da Metz’i Parc des Princes’dan farklı bir skorla uğurladı. Kupa sınavı öncesi iyi sinyaller veren PSG, Montpellier deplasmanına mutlak galibiyet parolasıyla gidiyor ve bu güce de sahip. Ev sahibi Montpellier, Fransa 2. Ligi’nde yükselme savaşı içinde. Ancak sahasında pek etkili değil. 10 maçta 3 galibiyet, 4 beraberlik, 3 de yenilgisi var. PSG bu sınavı geçer. 
     
     123 Strasbourg-Lille 

     Fransa Lig Kupası’nın en zorlu eşleşmelerinden biri. Strasbourg sahasında etkili bir ekip ve Avrupa’ya gidebilmek için Fransa Lig Kupası’nı da bir fırsat olarak görüyor. Evinde Bordeaux ve Auxerre gibi takımları devirdi. Ancak bu seferki rakibi Lille gerçekten çok ciddi. Lille bir önceki turda ligde şampiyonluk mücadelesi verdiği Lyon’u safdışı bırakmıştı. Bu karşılaşma için ilk ihtimal olarak beraberlik görülebilir. İllaki bir takıma oynamak isteyenler şansını konuk ekipten yana denesin... 
     
     235 Sochaux-Caen 

     Kupanın son şampiyonu Sochaux bu sezon da unvanını elinden bırakmama niyetinde... Sarı-Lacivertliler, UEFA Kupası’nda üçüncü tura çıkmanın getirdiği moralle Caen’i ağırlayacak. Brezilyalı golcü Ilan çok formda, gollerini sıralıyor. Caen ise Fransa’nın formsuz takımlarından. Dört maçtır içeride dışarıda kaybediyor. Sahasında oynasa belki ama... Şu anki form durumlarıyla Sochaux’ya deplasmanda rakip olmaları çok zor. 
     
     2 Auxerre-Nantes 

     Auxerre, Avrupa’nın en zor deplasmanlarından biri kabul edilen Ibrox’ta Glasgow Rangers karşısında aldığı galibiyetle tam bir kupa takımı olduğunu ispatladı. Mavi-Beyazlılar’ın forvet hattını oluşturan Benjani ile Kalou bu sıralar çok formda. Bu ikilinin son iki maçta beş golü bulunuyor. Eski günlerini arayan Nantes adeta kazanmayı unuttu, 9 maçtır galibiyete hasret. Son maçta da Sochaux’yu elinden kaçıran Nantes’ın Auxerre deplasmanında şansı yok denecek kadar az. 
     
</TEXT>
</DOC>
