<DOC>
<DOCNO> 274466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/yasam/yas18.html </URL>
<DATE> 2004/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



'Şiirleri güzel idam etmeyelim' 

DIŞ HABERLER SERVİSİ 
Hindistan'da 10 yıl önce cinayetten idam verilen Radhakrishnan adlı mahkumu, cezaevinde yazdığı şiir kitabı belki de asılmaktan kurtaracak. Bharatiya Janata Partisi lideri Jana Krishnamuthy, '3450 Numaralı Mahkumdan İnciler' adlı kitabıyla büyük beğeni toplayan Radhakrishnan'ın asılamayacak kadar değerli bir şair olduğunu ve cezasının iptali için herşeyi yapacaklarını söyledi. 

Ninesi yaşında kadına tecavüz 

DIŞ HABERLER SERVİSİ 
ABD'nin Milwaukee kentinde 11 yaşındaki bir çocuk, 76 yaşında bir kadına tecavüzden tutuklandı. Bölge polisi, adı saklı çocuğun 11, 12 ve 13 yaşlarında 3 arkadaşıyla, yaşlı kadını bir hafta boyunca taciz ettiğini ve evine girerek eşyalarını çaldığını söyledi. Olayın, yaşlı kadının ihbarı üzerine ortaya çıktığını belirten polis, diğer çocukların da tecavüz sırasında olayı seyrettiklerinin belirlendiğini söyledi. 

Denizlerin 'dino' zürafası 

DIŞ HABERLER SERVİSİ 
Bilim adamları, 2002'de bulunan fosillerden yola çıkarak, ilginç bir deniz dinozorununun 'temsili resmini' yaptı. Üstte 'Dinocephalosaurus orientalis' adlı bu deniz dinozoru, 230 milyon yıl önce, bugün kara olan Çin'in güneydoğusunda avlanırken görülüyor. 'Dinocephalosaurus'un denizlerin en eski ve en hızlı avcılarından biri olduğu, 2 metrelik boyna ve son derece sivri dişlere sahip olduğu belirtiliyor. 

Ses kirliliği sualtını vurdu 

DIŞ HABERLER SERVİSİ 
Bilim adamları, ses kirliliğinin birçok deniz memelisini öldürdüğünü açıkladı. İngiliz biyologlar, askeri sonarlar ve petrol aramaları sırasında çıkan seslerin, balina ve yunuslarda işitme kaybına yol açtığını, birbirleriyle iletişim kurup avlanamayan bu memelilerin bazılarının bu nedenle öldüğünü belirledi ve denizlerdeki ses kirliliğine karşı dünya çapında bir anlaşma imzalanmasını istedi. 

Tacizci h kime 11 ay hapis 

İtalya'da bir h kim, üç kadına cinsel tacizde bulunduğu iddiasıyla 11 ay hapis cezasına çarptırıldı. Davada, sanık H kim Annunziata, suçlamaları reddederek, "Davacıların popolarına hafifçe vurmuş olmam, nahoş bir davranış sayılsa da, onların cinsel özgürlüklerini ihlal edici bir hareket biçiminde değerlendirilemez" dedi. Savunmayı yeterli bulmayan mahkeme, h kimi 11 ay 10 gün hapis cezasına çarptırıldı. 

ESKİŞEHİR 

Ani boyun hareketi can aldı 
HAKAN TÜRKTAN DHA 
Osmangazi Üniversitesi Basketbol Takımı'nda oynayan Burak Erdi, rahatsızlanıp kaldırıldığı hastanede yaşamını yitirdi. Baba Günel Erdi, "Burak'ın ani boyun hareketinden dolayı şah damarının yırtıldığı belirlendi. Solunum cihazına bağladılar ama kaybettik" dedi. Tıp Fakültesi'nden Prof. Dr. Özdemir, Burak'ın ani boyun hareketi nedeniyle şah damarının yırtıldığını söyledi. 

İSTANBUL 

Araplar'a 'captagon' darbesi 
ERDAL KILINÇ İstanbul 
Narkotik Şube Müdürlüğü ekipleri, Bahçelievler'de bir eve düzenledikleri operasyonda, valizler içinde ve evin çeşitli yerlerine gizlenmiş 713 bin Captagon ele geçirdi. Bulgaristan'dan getirilip, Arap ülkelerine gönderilmek istenen uyuşturucu hapların sahibi olduğu iddia edilen İran uyruklu Ziyaeddin Zehari ile İsmet Yusufoğlu ve Hüseyin Hınca, susturuculu bir tabanca ile yakalandı. 


</TEXT>
</DOC>
