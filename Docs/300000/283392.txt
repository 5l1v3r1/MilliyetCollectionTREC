<DOC>
<DOCNO> 283392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sondun37.html </URL>
<DATE> 2004/10/26/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Portekiz Türkiye'ye müzakere tarihi verilsin... 
</HEADLINE>
<TEXT>

     Portekiz Devlet Başkanı Jorge Sampaio, AB ülkelerinin Türkiye ile üyelik müzakerelerinin tarihini belirlemelerini istedi. 
     Lizbon'da düzenlenen Avrupa'nın geleceği konulu uluslararası toplantıda konuşan Sampaio, aralıkta yapılacak AB doruğunda Türkiye'ye tarih verilmesi için çağrıda bulundu. 
     ''AB zirvesinin bu çağrıya kulak vermesini ve müzakere tarihini belirlemesini dilerim'' diyen Portekiz lideri, müzakerelerin ''gerektiği kadar'' süreceğini ve bunun, her iki taraf için adaptasyon ve hazırlık süreci olacağını belirtti. 
     Türkiye gibi bir müslüman ülkenin, Avrupa projesinden dini gerekçeyle dışlanmamasını isteyen Sampaio, Türkiye'nin insan hakları ve temel özgürlüklere saygılı laik, demokratik hukuk devleti olduğuna işaret etti. 
     Sampaio, ''20 yıl sonra bile olsa Türkiye'nin üyeliği barış, demokrasi ve halkların refahı bakımından büyük şans olacaktır'' ifadesini kullandı. 
     
</TEXT>
</DOC>
