<DOC>
<DOCNO> 283565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sontur46.html </URL>
<DATE> 2004/10/26/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
İtfaiye'ye "yanlış park" engeli... 
</HEADLINE>
<TEXT>

     Bolu'da bir evde çıkan yangına müdahale etmek isteyen itfaiye ekipleri sokaklara yanlış park eden araçlar yüzünden yangın mahalline yaya olarak gitmek zorunda kaldı. 
     AA muhabirin aldığı bilgiye göre, Tabaklar Mahallesi'nde yangın ihbarı alan itfaiye ekipleri, yanlış park ederek sokak girişini kapatan araçlar yüzünden söz konusu sokağa giremedi. 
     Yanan eve araçla ulaşamayacaklarını anlayan ekipler, itfaiye aracını sokağın girişine park ederek, yangın mahalline yaya olarak gittiler. 
     2 katlı bir evin zemin katında çıkan yangın, itfaiye ekiplerince söndürüldü. İtfaiye yetkilileri ''Yangın büyük olsaydı, yanlış yere park eden araçlar yüzünden ev tamamen yanabilirdi'' dediler. 
     
</TEXT>
</DOC>
