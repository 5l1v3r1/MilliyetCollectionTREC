<DOC>
<DOCNO> 294466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/soneko47.html </URL>
<DATE> 2004/12/03/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Kasım ayı zam şampiyonu domates oldu... 
</HEADLINE>
<TEXT>

     Devlet İstatistik Enstitüsü verilerine göre, Kasım ayının zam şampiyonu fiyatı yüzde 72 artan domates oldu. 
     Söz konusu ay domatesi yüzde 26.9'luk fiyat artışı ile dolmabiber, yüzde 21.7'lik fiyat artışı ile sivribiber izlerken, fiyatı yüksek oranda artan diğer ürünler, yüzde 9.8 ile palto, yüzde 8.1 ile manto, yüzde 7.2 ile otomobil, yüzde 5.7 ile patates, yüzde 5.2 ile de doğalgaz olarak belirlendi. 
     Şehirlerarası otobüs ücreti, kuru soğan, yoğurt ve beyaz peynirin de aralarında bulunduğu diğer bazı ürünlerde de aylık fiyat artışı, aylık enflasyon rakamının üzerinde gerçekleşti. 
     Geçtiğimiz ay fiyatı yüzde 20.7 oranında gerileyen yumurta, Kasım'ın fiyatı en fazla ucuzlayan ürünü olurken, mandalina fiyatlarında yüzde 19.8, karnıbaharda yüzde 10.7, limonda yüzde 7.3, pırasada yüzde 5.9, ıspanakta ise yüzde 5.8, tavuk etinde yüzde 4.4, lahanada yüzde 3.2, balıkta da yüzde 2.6 oranında fiyat düşüşü yaşandı. 
     
</TEXT>
</DOC>
