<DOC>
<DOCNO> 270108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sonspo05.html </URL>
<DATE> 2004/09/08/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Galatasaray Lisesi'nde gergin gün 
</HEADLINE>
<TEXT>

     Faruk Süren ve Mehmet Cansun’un sert konuşmalar yapmasının beklendiği divan kurulu toplantısı bugün 14.30’da, Galatasaray Lisesi’nde 
     
     Suçlamaları yanıtlayacaklar 
     Camianın merakla beklediği aylık olağan divan kurulu toplantısı bugün saat 14.30’da Galatasaray Lisesi Tevfik Fikret Kongre Salonu’nda yapılacak. Son yıllarda sadece Ada ve Kalamış Tesisleri’nin tartışıldığı toplantıda, bu kez iki sürpriz konuk Faruk Süren ve Mehmet Cansun da hazır bulunacak. İki eski başkan toplantıda söz alarak, kendileriyle ilgili suçlamaları yanıtlayacak. 
     
     Canaydın ne yapacak 
     Toplantıya birlikte katılmaları beklenen Süren ve Cansun’un, görev aldıkları dönemlerdeki iddialarla ilgili sert konuşmalar yapması ve yönetim kuruluna yüklenmesi bekleniyor. Toplantıya büyük bir katılımın olacağı tahmin edilirken, bugüne kadar konuyla ilgili hiç konuşmayan Başkan Canaydın’ın ikilinin eleştirileri karşısında nasıl bir tavır takınacağı merak konusu. 
     
</TEXT>
</DOC>
