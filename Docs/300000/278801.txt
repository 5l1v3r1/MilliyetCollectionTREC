<DOC>
<DOCNO> 278801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/magazin/yazdud.html </URL>
<DATE> 2004/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da şık bir festival 
</HEADLINE>
<TEXT>


Pencere çok renkli, yeni gözde Leyla, Kahve Altı, sıcacık Symrna, Antre, Kahvedan, İkbal Kahvesi ve Akarsu Caddesi'nde keyifli bir tur, Selda'dan yeni 


Efendim, şimdi moda Cihangir'deki Akarsu Caddesi. Aslında bana buraları biraz ağır gelir. Neden mi Çok entel dantel takımı var da ondan. Size bazen uzaylı gibi bakıyorlar. Dudak uçlarında sigara, saçlar sarı, yeşil, kırmızı, kirpi gibi dik dik, dirseklere kadar bilezik, yarısı giydikleri sandaletin dışına taşmış rengini kaybetmiş ayak topukları olan hanımlar, saçı sakalına karışmış, çoğu uzun saçlı ama yağ içinde, gözlüklü, ellerinde bira şişeleri ile dolaşan beyler beni biraz geriyor. Ama trend olan yerleri görüp anlatmam da işimin gereği. Sevgili ve yakışıklı kavalyem Ali Sayar ile düştük yollara. Aslında cadde bana yabancı değil. Daha önce Oray Eğin ve Sayım Çınar ile birlikte Cafe Smyrna'ya gitmiştik. İki kez Doğa Balık'a uğramıştım. Her iki yeri de beğenmiştim. Bu kez ilk durağım Pencere oldu. Bir de ne göreyim İçerde hep tanıdıklar var. Sohbetinden ve de yazılarından büyük keyif aldığım Radikal Gazetesi Ek Yayınlar Yönetmeni sevgili Tuğrul Eryılmaz, yanında Türk Sineması'nın h l en güzel kadınlarından olan Sevda Ferdağ, kilolarına rağmen yakışıklılığından bir şey kaybetmeyen eski jön ve karakter oyuncularından Halil Ergün arkadaşlarıyla yemek yiyorlardı. Biz de oracığa çöküverdik. Ama Ali diyette. Taylan Kümeli sayesinde adam 17 kilo verdi, h l da vermeye devam ediyor. Mönüyü elimize tutuşturdular. Çok zengin. Sarı sayfaları çevir çevir, bitmiyor. Birer çay içtik. Pencere'nin isim annesi ve en sadık müdavimi Ayşegül Aldinç. Sahibi Tamer Aktaş, Berşan Hoyi, Umut Büyüksökmen. Berşan Hanım aynı zamanda işletmeciliğini de yapıyor. Eski bir binanın ilk katı. Mönü dünya mutfağından. Limonata kendi imalatları. Viyana şinitzel, cevizli piliç, Çin usulü bademli körili piliç, sebzeli penne, güveçte çoban kavurma lokalin özel yemekleri arasında. Kişi başı 20-25 milyona rahatlıkla çıkarsınız. Telefon numarası 0212 244 38 54. 


En popüler Leyla 

uğrul'a ve tüm dostlara "Eyvallah" deyip son günlerin en popüler mekanı, Cihangir'in yeni gözdesi Leyla'da aldık soluğu. Buranın dekorasyonu bana yabancı gelmedi. New York'da Soho'da 
bu tip yerler çok. Barda Akşam Gazetesi'nin değerli kalemlerinden, benim de sevdiğim bir isim olan Güler Kömürcü arkadaşlarıyla sohbet ediyordu. Neredeyse boş masa yoktu. Anladım ki rezervasyon şart. Lokal, üç ortaklı. Ama en ünlü isim Deniz Türkali. Kafe, bar ve restoran olarak hizmet veriyor. Ünlü kentlerin ismi verilmiş kahvaltıları çok meşhur İstanbul, Londra, Paris, Roma, Madrid, Oslo... Biz ayakta dikilirken Serdar Yıldırım imdadımıza yetişti, hemen yer ayarladı. Mönü, entel-dantel takımına göre biraz renkli. Her çeşit viski, konyak, ithal şarap var. Fiyatları da aynı ayardaki restoran ve barlara oranla iyi. Kahvaltılar 10 milyon, salata ve makarnalar 7 milyon. En çok talep gören yemekler ise Sicilya usulü güveçte sebze 7 milyon ve limonlu tavuk 8 milyon . Yanında domuz pastırması olan limon kabuğunda rendeli köfte, zeytinli ve domuz pastırmalı tavuk gibi beni bozan çeşitler de var. Müdavimleri genellikle yazar, çizer ve sinema dünyasından. İşte bazıları Murathan Mungan, Nurgül Yeşilçay, Cem Özer, Hande Ataizi, Şerif Gören. Telefon numarası 0212 244 53 50. Burada da pek bir şey yemedik. Methini çok işittiğimiz Kahve Altı'na gittik. İşin ilginci, yan sokağın başında burayı gösteren tabelada '41 adım sonra Kahve Altı' yazılı. Ali saydı, gerçekten 41 adım sonra mekandaydık. Giriş dar bir koridordan ibaret. Arkada bahçesi var. Üç yaşındaki lokalin sahipleri Seyran Tanrıtanır, Türkan Kahveci ve Füsun Köksal. İşletmeciliğini Hülya Özsoylu yapıyor. Girişte ikinci el kıyafetlerin satıldığı bir bölüm bulunuyor. Bahçenin döşemesi çakıl taşıyla kaplı. Küçük bir havuzu var. Buranın ev yapımı salçayla sunulan simit tabağı çok meşhur. Çayla birlikte 5 milyon. Ev yapımı limonatayı da mutlaka deneyin. Telefon numarası 0212 293 08 49. 

Symrna ve Antre 

İlk kez sevgili Oray Eğin'le, sonra da geçen kış bir hostes arkadaşımla gitmiştim. Samimi ve sıcak bir ortamı olduğu için de Cafe Smyrna'yı sevmiştim. Sibel Eren'in sahibi olduğu Symrna bir restoran-kafe. Mönü, dünya mutfağı. Bizim Cücü'nün, yani Bistro'ların, Şans'ın sahibi Cüneyt Kurt'un mönülerine benziyor şekil olarak. Fiyatlar normal. Başlangıçlarda yoğurtlu ızgara sebze tabağı, ıspanaklı rokalı rokfor sosuyla tortellini, taze fesleğenli deniz mahsullü tagliatelle, ballı hardal sosuyla servis edilen füme tavuk ve portakallı salata ilgimi çekti. Buranın da müdavimleri arasında Şener Şen, Nurgül Yeşilçay, Murathan Mungan ve Teoman var. Kişi başı 25 milyona çıkabilirsiniz. Telefon numarası 0212 244 90 06. Her girdiğimiz yerde sevgili kankam Yazgülü Aldoğan'ın deyimiyle maliye müfettişleri gibiydik. Ama erken saatte tura başladığımız için karnımız ancak acıktı. E Ali de diyet nedeniyle "Onu yemem", "Bunu yemem" takıntısına başlayınca Antre adlı bir dükkanda karar kıldık. Her türlü şarküteri, şarap, günlük meze, sandviç, pasta var. Çok şık bir yer. Ali buradan keçi peyniri aldı. Maydanozla birlikte vücuttaki yağı ve suyu atıyormuş. Ben içinde hindi füme, çerkez ve kaşar peyniri ile yeşil salata olan bir sandviç istedim. Ali de peynirli bir çeşit aldı. Toplam 10 milyon lira ödedik. Lokale de bayıldık. Antre'nin telefon numarası 0212 292 89 72. Elimizde sandviçler, turumuza devam ettik ama yerimizin darlığı ve gündemin yoğun olması nedeniyle Akarsu Sokağı'ndaki diğer popüler yerlere ileride değineceğim. 


Gerçek bir sinema şöleni 

Ülkemizin en uzun soluklu sanatsal etkinliklerinden olan Antalya Altın Portakal Film Festivali 41. yaşını kutluyor. 3 Ekim Pazar günü başlayan festivalde 166 uluslararası kısa film, 10 ulusal uzun metraj film yarışacak. Bunlar arasında 'Gece 11.45', 'Hababam Sınıfı', 'Hayal Kurma Oyunları', 'Mustafa Hakkında Herşey', 'Yazı Tura' gibi filmler var. Büyükşehir Belediye Başkanı ve AKSAV Antalya Kültür Sanat Vakfı Yönetim Kurulu Başkanı Menderes Türel bu yıl sanat, kültür açısından Altın Portakal'da pek çok ilk'in yer aldığını söyledi. Bunlardan biri de 'Türkiye Prömiyerleri 
ve Özel Gösterimler'. Usta yönetmen Theo Angelopulos'un 'Ağlayan Çayır' adlı filmi 9 Ekim saat 17.30'da, 'Ölüm Adlı Atlı' 8 Ekim 20.30'da ve 10 Ekim 20.30'da, 'Ateş Korkusu' 9 Ekim 14.30'da ve 10 Ekim 17.30'da AKM Aspendos Salonu'nda gösterilecek. 

Son 10 yılın en iyi gişe yapmış filmleri de Muratpaşa, Kepez ve Konyaaltı Belediyesi'nin sınırları içinde 41 ayrı noktada sinemaseverlerle buluşacak. Kapanış ve ödül töreni ise Cam Piramit'de sürprizlerle yapılacak. Evet bu günlük de bu kadar. Yine sevinçleriniz okyanuslar, üzüntüleriniz ise kum tanesi kadar olsun. Hoş kalın. 




</TEXT>
</DOC>
