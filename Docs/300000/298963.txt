<DOC>
<DOCNO> 298963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sontur19.html </URL>
<DATE> 2004/12/19/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Bıktırıncaya kadar yağacak Yağmurlu bir haftaya hazır olun 
</HEADLINE>
<TEXT>

     Hafta sonundan itibaren batı bölgelerimizde görülen yağmurlu hava, yeni haftayla birlikte tüm yurda yayılıyor. Doğu bölgelerimizde kar ve soğuk, batıda ise şiddetli yağış ve lodos etkili. İstanbul, İzmir, Adana ve Antalya yeni haftanın ilk üç gününü yağmurlu geçirecek, Ankara yarın karla karışık yağmur, Çarşamba ise yağmur alacak. 
     Hava sıcaklığı lodosun etkisiyle tüm yurtta biraz artacak. Erzurum bu geceyi - 31 derece soğukla geçirdi. 
     Bugün Marmara, Ege ve Batı Akdeniz'de görülen yağmur, özellikle Antalya-Muğla çevresinde şiddetli keşişleme ile birlikte etkili oluyor. Doğu Akdeniz'in iç kesimlerinde kar yağışı var. 
     Haftanın ilk günü yağış alanı genişliyor, Marmara, Batı Karadeniz, İç Anadolu, Ege, Akdeniz ve Gaziantep çevresinde yağmur yağacak. Akdeniz'de şiddetli lodosla birlikte etkili yağış sürüyor, sel ve su baskınlarına dikkat .. 
     Salı günü Marmara, Ege ve Batı Akdeniz'de yağmur devam ediyor, diğer bölgeler parçalı bulutlu, gökyüzü sisli... 
     Çarşamba ise Trakya karla karışık yağmur, Marmara, Batı Karadeniz, Ege, İç Anadolu'nun kuzeyi ve batısı ile Akdeniz yağmurlu bir gün geçirecek. 
     

     
</TEXT>
</DOC>
