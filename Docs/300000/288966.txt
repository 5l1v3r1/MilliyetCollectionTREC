<DOC>
<DOCNO> 288966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sondun56.html </URL>
<DATE> 2004/11/15/ </DATE>
<TIME> 21.44 </TIME>
<AUTHOR>  </AUTHOR>
<HEADLINE>
Mc Clellan "İstifa kararı Powell'a ait" 
</HEADLINE>
<TEXT>

     Beyaz Saray Sözcüsü Scott McClellan, ABD Dışişleri Bakanı Colin Powell'ın kendi kararıyla istifa ettiğini söyledi. 
     McClellan, Beyaz Saray'da düzenlediği basın toplantısında, ''İstifa kararı Powell'a ait. Powell, şimdi ayrılma zamanı olduğuna, kendi kişisel nedenleriyle karar verdi'' dedi. 
     McClellan, Powell'ın istifaya zorlanıp zorlanmadığı konusundaki ısrarlı soruları, ''Powell ve istifa eden diğer bakanlar, ayrılmaları için uygun zamanın bu olduğunu düşündükleri için istifa ettiler'' dedi. 
     Başkan George Bush'un, istifa eden bakanların yerine yeni isimleri en kısa zamanda atayacağını belirten Sözcü, Powell'ın 4 yıllık görevi sırasında olağanüstü büyük başarı gösterdiğini belirterek, ''Afganistan'da ve Irak'ta toplam 50 milyon insanı özgürlüğüne kavuşturduk. Bu da Powell'ın Dışişleri Bakanlığı'ndaki liderliği sırasında oldu'' dedi. 
     McClellan, Powell ve Eğitim, Tarım ve Enerji bakanlarının istifalarının cuma günü geldiğini, bütün istifaların aynı gün Bush tarafından kabul edildiğini söyledi. 
     
</TEXT>
</DOC>
