<DOC>
<DOCNO> 297167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/yazar/temelkuran.html </URL>
<DATE> 2004/12/13/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Semra'anım dünyamızı ele geçirirken 
</HEADLINE>
<TEXT>
Kontrolsüz güç güç değildir 
Bazılarının hastane atıklarından imal edildiği düşünüyorum. Ve meraklıyım 'Kontrolsüz ekran tekeri' ezip geçer mi bizi 
Her öğleden sonra yurdumuzun çeşitli TV kanallarında sayısız ahlak mahkemesi kuruluyor. Bunlardan birinde, 8 yaşından beri babasının tecavüzüne uğrayan, şimdi 16 yaşında olan bir kız çocuğunun neden "doğru dürüst bir iş edinemediği", "evden neden kaçtığı" yargılanıyor mesela. 
Bütün kör cahillikleri, canice önyargıları ve bütün kendi uğradıkları örtülü tecavüzleriyle birlikte seyirci koltuğuna oturtulan kadın ve adamlar yargıçlara dönüştürülüyor. Artık bu ülkede tecavüze uğramayan çocuk var mı, bu programlardan sonra emin olamıyor insan Kendi ellerindeki bu hüküm gücünü "adaletli" kullanmak için küçük kızlara tam olarak ve ayrıntılarıyla nasıl tecavüze uğradıklarını anlattırıyor "yargıç-seyirciler". Bir eylem hep birlikte yapılarak meşrulaştırılabilir. "Çocuk Pornografisi Dinletisi-Kadınlar Matinesi" de böyle meşrulaşıyor. Çünkü herkes bunu izliyor. Çünkü "seyircilerimiz çok merak ediyor". Çünkü reklam verenler buna para ödüyor. Çünkü sermaye güya talebin kölesi. Çünkü "arzla kırbaçlanan erdem", çünkü falan filan... 

"Emniyetsiz" ekran 
TGRT'de Serap Ezgü, ki kendisi ekran standartları içinde aklı başında bir kişi idi, ekrandan, 14 yaşında bir kızı kaçıran adamlara hitaben konuşuyor 
"Kızı getirin. Size söz veriyorum Emniyet'i aradan çıkarırım. Araba yollarım. Geldiğiniz gibi gidersiniz. Burada konuşuruz anlaşırız." 
Ekran adaletinin Jean D'Arc'ı olarak Serap Ezgü, canlı yayında Emniyet'i "aradan çıkarıyor" 
Sunucunun gündüz gözüyle gözü kararıyor. Kendi gücünden gözü dönüyor mu demeli yoksa 
Ekran kaynanası, Türkiye Cumhuriyeti devletinin tamamının asabını bozan, muhtemelen akl dengesi yerinde olmayan Semra'anım ekrana doğru bağırıyor. Bir süre sonra artık neden bağırdığını, nasıl bağırdığını da unutuyor. Kendi böğürtüsünün esiri oluyor o da. "Rating kölesi" mi demeli acaba bu yeni imalat insanlara Bu sırada kim şik yet etmişse gözlerinden öpüyorum, biri polise şikayet etmiş programda olup biteni. Polis geliyor gelinlerle kaynanaların yaşadığı evin kapısına. Memur soruyor 
"İçeride kavga mı var " 
Vatandaşlık Bilgisi dersini Amerikan filmlerinden edinmiş, ekran iktidarının eteklerinde özgüven sahibi olmuş özel güvenlik görevlileri, gösteri dünyasının kapı bekçileri, "Savcıdan izin al da gel " deyiveriyor memur beye. 
Ekranın gücü öyle bir güç ki "Emniyeti aradan çıkarıveriyor" İşçileri, memurları, öğrencileri dövebilen Emniyet, gösteri dünyasının kapısından bile giremiyor. Semra'anım ve diğer sanayi atıkları denetim dışı semiriyor 

İpler kimin elinde 
Canavarlaşan bu ekran iktidarının sahibi kim Semra'anım'ın önlenemez yükselişi, bütün kadın programlarındaki pornografik yıvış yıvışlık kimin kontrolünde Bence artık bu muamma kimsenin kontrolünde değil. Televizyonları kapatabilen RTÜK bile Semra'anım'a hiçbir şey yapamadığına göre Artık hik yenin öznesi kalmadı. Semra'anım gibi zavallılar, muktedir sunucular, hastane atıklarından imal edindiğini düşündüğüm yapımcılar, kanal yöneticileri, reklam veren kapital sahipleri, kanal sahipleri, seyirciler... Herkesin nesneleştiği bir mekanizma bu. Dibin dibi olmadığını göreceksiniz. Çünkü o 'teker' reklamında dendiği gibi Kontrolsüz güç, güç değildir. Bu teker, hepimizi ezip geçecektir. 



</TEXT>
</DOC>
