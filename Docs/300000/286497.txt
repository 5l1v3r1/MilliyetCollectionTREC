<DOC>
<DOCNO> 286497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sontur47.html </URL>
<DATE> 2004/11/05/ </DATE>
<TIME> 19.34 </TIME>
<AUTHOR>  </AUTHOR>
<HEADLINE>
Yurtta asayiş... Camide kalp krizi geçirerk öldü... 
</HEADLINE>
<TEXT>

     Adana'da bir kişi, camide geçirdiği kalp krizi sonucu öldü. 
     Edinilen bilgiye göre, Yurt Mahallesi Karaafat Caddesi'ndeki bir camide, kimliği henüz belirlenemeyen 70 yaşlarındaki kişi kalp krizi geçirdi. 
     Yaşlı adam, Numune Hastanesi'ne kaldırılırken yolda hayatını kaybetti. 
     
     MADDE BAĞIMLISI GENÇLER BİR KİŞİYİ BIÇAKLA YARALADI 
     Antalya'da, madde bağımlısı gençler tartıştıkları kişiyi bıçakla yaraladı. 
     Edinilen bilgiye göre, Yüzüncüyıl Bulvarı'nda Murat Gülşen 33 tartıştığı madde bağımlısı bir grup genç tarafından bıçakla yaralandı. 
     Gülşen, Antalya Devlet Hastanesi'ne kaldırıldı. 
     Zanlıların yakalanmasına çalışıldığı bildirildi. 
     
     AYDIN'DA BIÇAKLA YARALAMA... 
     Aydın'da çıkan kavgada, bir kişi bıçakla yaralandı. 
     Alınan bilgiye göre, Kurtuluş Mahallesi Kıbrıs Caddesi'nde, Z.G 14 , U.G 15 ve bir gazete bürosunda çalışan R.E 15 arasında ''kız meselesi'' nedeniyle tartışma çıktı. 
     Tartışmanın kavgaya dönüşmesi üzerine R.E kalbinden bıçaklandı. 
     R.E, Aydın Devlet Hastanesi'nde tedavi altına alındı. 
     Zanlıların gözaltına alındığı bildirildi. 
     
     KARAMÜRSEL'DE ZİMMET İDDİASI... 
     Kocaeli'nin Karamürsel İlçesi'nde, zimmetine para geçirdiği iddia edilen muhasebe görevlisi tutuklandı. 
     Edinilen bilgiye göre, polis ekipleri, ihbar üzerine, Karamürsel Devlet Hastanesi'nde, 2002 yılından bu yana personel için gösterdiği mesai ücretlerini zimmetine geçirdiği öne sürülen muhasebe görevlisi N.D'yi 39 gözaltına aldı. 
     Zanlı, sorgulamasının ardından çıkarıldığı mahkemece tutuklandı. 
     
     ADIYAMAN CEZAEVİ'NDEN FİRAR... 
     Adıyaman Açık Cezaevi'nden bir hükümlünün firar ettiği bildirildi. 
     Alınan bilgiye göre, hırsızlık suçundan 3 yıl 6 ay 23 gün hapis cezası bulunan Hasan Özen'in 20 , görevli olduğu lahmacun fırınından dönmemesi üzerine firar ettiği anlaşıldı. 
     Özen'in yakalanması için çalışma başlatıldığı bildirildi. 
     
     SAMSUN'DA SAHTE PARA OPERASYONU... 
     Samsun'da, piyasaya sahte para sürmek istedikleri iddia edilen 2 kişi yakalandı. 
     Edinilen bilgiye göre, bir ihbarı değerlendiren polis ekipleri, Çiftlik Mahallesi'nde, Turgay Ş'nin 32 üzerinde yaptıkları aramada, 11 adet sahte 20 milyonluk banknot ele geçirdi. 
     Aynı mahallede yaşayan Ali K'nin 25 evinde yapılan aramada ise 5 adet sahte 20 milyonluk banknot ile 1 ruhsatsız tabanca bulundu. 
     Turgay Ş. ve Ali K. gözaltına alındı. 
     
     KAÇAK SİGARA OPERASYONU... 
     Siirt'te 11 bin 600 paket kaçak sigara ele geçirildi. 
     Alınan bilgiye göre, polis ekipleri ihbar üzerine, Tınaz Tepe Mahallesi'ndeki bir ev ile Aydınlar Caddesi ve Eski Dabaklar Çarşısı'ndaki 2 işyerine operasyon düzenledi. Aramada, piyasaya sürülmek üzere hazırlanmış 11 bin 600 paket kaçak sigara bulundu. 
     Olayla ilgili A.S 20 , K.K 19 ve A.T 39 gözaltına alındı. 
     
     TELEFON KABLOLARINI ÇALDIĞI İDDİASIYLA GÖZALTINA ALINDI 
     Van'ın Gürpınar İlçesi'nde, telefon ve elektrik kablosu çaldığı iddia edilen kişi gözaltına alındı. 
     Edinilen bilgiye göre, jandarma ekipleri, Kırkgeçit Köyü yakınlarında, Örmeli ile Özlüce Köyü arasındaki telefon kablolarını çaldığı iddia edilen Naif Y'nin kullandığı 65 AP 290 plakalı kamyoneti durdurdu. Yapılan aramada, kamyonetin kasasında 50 kilo bakır telefon ve elektrik teli bulundu. 
     Naif Y. gözaltına alındı. 
     
     SAHTE PARA İLE ALIŞVERİŞ... 
     Çorum'da sahte euro ile alışveriş yapan 2 kişiden 1'i yakalandı. 
     Edinilen bilgiye göre, Ünal E. ve soyadı belirlenemeyen Ayhan adlı kişi, Gazi Caddesi'ndeki Cuma E'ye ait TEKEL büfesinden 100 milyon liralık alışveriş yaptı. Alışveriş sonunda, Ayhan isimli kişi, işyeri sahibine sahte 200 euro vererek para üzeri olarak 250 milyon lira aldı. 
     Büfe sahibi Cuma E, bu kişiler gittikten sonra kendisine verilen paranın sahte olduğunu fark ederek durumu polise bildirdi. 
     Gözaltına alınan Ünal E, savcılıktaki ifadesinin ardından serbest bırakıldı. Polis yetkilileri Ayhan adlı kişinin yakalanması için çalışmaların devam ettiğini kaydettiler. 
     
</TEXT>
</DOC>
