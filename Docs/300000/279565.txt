<DOC>
<DOCNO> 279565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sonyas15.html </URL>
<DATE> 2004/10/12/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
17 yaşındaki genç, internet üzerinden 110 milyar dolandırdı 
</HEADLINE>
<TEXT>

     İngiltere'de internet üzerinden satış yapan eBAY adlı site sayesinde hayali mallar satan ve müşterileri dolandıran 17 yaşındaki bir genç yargıç karşısına çıkarıldı. 
     Ponty-pool'de yaşayan gencin dolandırıcılık sonucunda 45 bin sterlin 110 milyar TL civarında kazandığı açıklandı. 
     Adı açıklanmayan gencin 45 bin sterlinlik haksız kazancı sağlayabilmek için bir yıl içinde yaklaşık 100 kişiyi dolandırdığı ortaya çıkarıldı. 
     Soruşturmayı yürüten polis şefi Steve Thomas, gencin internet sitesine satış için koyduğu mallara inanılamayacak derecede düşük fiyat biçmesi ve buna rağmen bu mallara alıcı çıkmasının kendilerini şaşırttığını ifade etti. Thomas, bu olayın internetten alışveriş yapanlara önemli ders olduğunu belirtti. 
     İngiltere'nin en büyük internet üzerinden satış yapan sitesi olan eBAY ile ilgili araştırmalar, her gün en az 200 sahte işlemin yapıldığını ve halkın dolandırıldığını ortaya koyuyor. 
     
</TEXT>
</DOC>
