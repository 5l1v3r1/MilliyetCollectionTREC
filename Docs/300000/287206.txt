<DOC>
<DOCNO> 287206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sontur10.html </URL>
<DATE> 2004/11/08/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Hareket halinde şoför değiştirdiler 1 ölü, 31 yaralı 
</HEADLINE>
<TEXT>

     Konya'nın Ereğli İlçesi'nde bir yolcu otobüsünün devrilmesi sonucu 1 kişi öldü, 31 kişi yaralandı. 
     Alınan bilgiye göre, Ereğli'ye bağlı Yeniköy yakınlarında E-90 karayolunda, sürücüsünün kimliği henüz belirlenemeyen 34 UR 3497 plakalı bir yolcu otobüsü devrildi. 
     
     HAREKET HALİNDE ŞOFÖR DEĞİŞİNCE ... 

     Trafik kazasının, otobüs hareket halindeyken şoför değiştirilmek istendiği sırada meydana geldiği ileri sürüldü. 
     Ereğli Kaymakamı Cevdet Can, AA muhabirine yaptığı açıklamada, Ereğli'ye bağlı Yeniköy yakınlarındaki E-90 Karayolu'nda, Muhittin Taş'ın 42 kullandığı 34 UR 3497 plakalı yolcu otobüsünün devrilmesi sonucu meydana gelen kazada yaralananların sayısının 32'ye yükseldiğini söyledi. 
     Can, yolcuların ifadelerine göre, kazanın otobüs hareket halindeyken şoför değiştirilmek istenmesi sırasında olduğunu ifade etti. 
     
     HASTANEDE ÖLDÜ 

     Ereğli Devlet Hastanesi'ne kaldırılan 16 yaralıdan durumları ağır olan Zeynep Güneş, Lale Çelik, Fidan Simple, Server Ulusan, Gönül Aydoğan ve 10-11 yaşlarındaki bir erkek çocuğu, ilk tedavilerinin ardından Konya'daki hastanelere sevk edildi. 
     İsmi belirlenemeyen 10-11 yaşlarındaki erkek çocuğun Konya Numune Hastanesi'nde hayatını kaybettiği bildirildi. Ereğli Devlet Hastanesi'ne getirilen 10 kişi ise ayakta tedavi edildi. 
     Niğde Devlet Hastanesi'ne kaldırılan otobüs şoförü Muhittin Taş ile Hasan Polat, Yasemin ve Adile Erbay'ın durumunun iyi olduğu bildirildi. Niğde'nin Bor İlçesi Devlet Hastanesi'nde tedavi altına alınan yaralıların isimleri ise şöyle 
     Bedriye ve Erol Ercan, Sinan Ağaya, Adile Kaya, Nihat Vural, İlyas Erbay, Ergin Gündoğdu, Cumali Erkoç, Mehmet Emin, Mehmet Tangün, Yüksel Altın ve Sabri Adirt. 
     

     
</TEXT>
</DOC>
