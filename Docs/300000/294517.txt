<DOC>
<DOCNO> 294517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sonspo28.html </URL>
<DATE> 2004/12/03/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Tahkim Kurulu, Diyarbakırspor'un yaptığı itirazı reddetti... 
</HEADLINE>
<TEXT>

     Diyarbakırspor'un Profesyonel Futbol Disiplin Kurulu'nun PFDK verdiği ceza kararına karşı Tahkim Kurulu'na yaptığı itiraz reddedildi. 
     Diyarbakırspor Kulübü Menajeri İsmet Yılmaz, yaptığı açıklamada, Ankaragücü maçında yaşanan ufak bir olay nedeniyle haketmedikleri bir cezaya çarptırıldıklarını ileri sürerek, şöyle konuştu 
     ''1 maç seyircisiz oynama cezası aldık. Bunun yanısıra Recep'e de 2 maç oynamama cezası verildi. Tahkim Kurulu'na yaptığımız itiraz reddedildi. Buna çok üzüldük. Kararların objektif olmasını beklemek hakkımızdır. Ancak objektiflik maalesef sağlanmamıştır. Çünkü ligdeki en ağır ceza haksız şekilde bize verildi. Bu sadece Diyarbakır'a değil, Diyarbakırsporlu sporseverlere yapılan bir haksızlıktır. Çünkü futbol seyir oyunudur. Seyircinin olmadığı bir futbol maçında zevk olmaz.'' Yılmaz, sakatlıkları nedeniyle Sertan ve Talip'in yanısıra cezalı Recep'in de yarın seyircisiz olarak Konyaspor ile yapacakları maçta yer almayacağını belirterek, ''Tüm olumsuzluklara rağmen maçı kazanmak için mücadele eedceğiz'' diye konuştu. 
     
</TEXT>
</DOC>
