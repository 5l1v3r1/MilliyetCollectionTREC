<DOC>
<DOCNO> 278946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/son/sontur20.html </URL>
<DATE> 2004/10/10/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Üniversite öğrencisi patronuyla ölü bulundu... 
</HEADLINE>
<TEXT>

     Kütahya'da, 3 gündür kendilerinden haber alınamayan bir üniversite öğrencisiyle patronu, yarı çıplak ve başlarından vurularak öldürülmüş halde bulundu. 
     AA muhabirinin aldığı bilgiye göre, merkeze bağlı Okçu Köyü Bebeklikaya mevkiinde, köpeğini gezdirmeye çıkan bir kişinin ihbarı üzerine, güvenlik güçleri 43 NS 220 plakalı otomobilin içinde bir erkek ve yakınında bir kadın cesedi buldu. 
     Jandarma ekiplerince yapılan incelemede, cesetlerin, 3 gündür kendilerinden haber alınamayan reklam ajansı sahibi Numan Başpınar ve yanında çalışan Dumlupınar Üniversitesi DPÜ üçüncü sınıf öğrencisi Şeyda Özen 21 olduğu tespit edildi. Başpınar'ın evli olduğu öğrenildi. 
     Başpınar ve Özen'in kafasından kurşunlanarak öldürüldüğünün belirlendiği, olayla ilgili soruşturmanın sürdüğü bildirildi. 
     
</TEXT>
</DOC>
