<DOC>
<DOCNO> 276566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sonspo33.html </URL>
<DATE> 2004/10/01/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
B.B. Ankaraspor 0 - Galatasaray 2 maç sona erdi 
</HEADLINE>
<TEXT>

     Birinci Süper Ligde, Galatasaray, Büyükşehir Belediyesi Ankaraspor'u deplasmanda 2-0 yendi. 
     Ev sahibi ekip Ankaraspor, karşılaşmanın ikinci yarısına hücumda daha etkili başlasa da Volkan'ın oyuna girmesiyle ortaalanda daha iyi top yapmaya başlayan Galatarasay, oyundaki dengeyi sağlarken maçın son dakikasında Ümit'in ayağından kazandığı golle Başkent deplasmanından 3 puanla ayrılmasını bildi. 
     
     İLK YARI 

     23. dakikada, Hakan Şükür'ün pasında cezaalanının sol çaprazında topla buluşan Ergün, kaleye şut atmak yerine orta yapmayı tercih edince Ankaraspor defansı, tehlikeyi uzaklaştırdı. 
     27. dakikada, Sabri'nin sol taraftan kullandığı korner atışında, cezaalanında yükselen Hakan Şükür'den seken topla kale alanında buluşan Necati, rahat pozisyonda topu filelere göndermekte zorlanmadı 0-1 
     36. dakikada, Wederson'un sol taraftan kullandığı korner atışında cezaalanında iyi yükselen Ramazan, topa kafayla vurdu. Kaleci Mondragon, tehlikeyi yatarak önledi. 
     44. dakikada, Sabri'nin cezaalanına gönderdiği topla buluşan Hakan Şükür, göğsüyle yumuşattığı meşin yuvarlağı ortaya çıkardı. İsmail, Galatasaray forvetlerinden önce müdahale ederek tehlikeyi uzaklaştırdı. 
     Karşılaşmanın ilk yarısı, 1-0 Galatasaray üstünlüğü ile sona erdi. Karşılaşmanın ilk 25 dakikasında yarı alanını kalabalık tutan ve defans güvenliğine önem veren Ankaraspor karşısında, özellikle ortaalanda bir türlü organize olamayan Galatasaray, rakip cezaalanında tehlike de yaratamadı. Sarı-kırmızılılar, kornerden yarattığı pozisyonla aradığı golü bulurken, hızlı hücumlarda tehlike yaratmaya çalışan ev sahibi ekip Ankaraspor ise ilk yarıda rakip defansı fazla zorlayamadı. 
     
     İKİNCİ YARI 

     49. dakikada, Sobrinho'nun cezaalanı dışından şutunda top, yandan auta gitti. 
     55. dakikada, Sobrinho'nun pasıyla cezaalanına sol taraftan giren Wederson, ters vurdu. Mondragon'dan dönen topu, defans uzaklaştırdı. 
     62. dakikada, Galatasaray cezaalanında sağ çapraz pozisyonda topla buluşan Hüseyin, meşin yuvarlağı kontrol eder etmez vurdu. Mondragon'u geçen top, uzak kale direği yanından auta çıktı. 
     64. dakikada, tribünlerden oyun sahasına 2 kişi girdi. Bunlardan biri güvenlik güçleri tarafından hemen engellenirken, ikinci şahıs hakem Cem Deda'nın yanına kadar giderek elinde tuttuğu kırmızı kartı gösterdi. Daha sonra bu kişi de güvenlik güçleri tarafından kontrol edilerek saha dışına çıkarıldı. 
     Sahaya giren kişilerin Gazi yakınları oldukları ve Gazilere, eski yerleri olan saha içi yerine tribünde yer verilmesini protesto etmek için oyun alanına girdikleri öğrenildi. 
     66. dakikada, Necati'nin ara pasında kaleci ile karşı karşıya pozisyonda kalan Hakan Şükür'ün vuruşunda meşin yuvarlak, Şenol'dan dönünce Galatasaray mutlak bir golden oldu. 
     89. dakikada, Sabri şık hareketlerle taşıdığı topu Ümit'e aktardı. Cezaalanına giren Ümit, topu kaleci Şenol'un altından filelere gönderdi 0-2 

     KÜNYE 
     

B. B. ANKARASPOR 0 - GALATASARAY 2 Stat 19 Mayıs Hakemler Cem Deda xx, Adil Sinem xx, Erhan Sönmez xx Büyükşehir Belediyesi Ankaraspor Şenol xx, Ramazan xx, Gökmen xx, İsmail x Dk. 46 Sobrinho xx , Wederson xxx, Tolga x, Hürriyet xx, Molnar xx, Jaba xx, Tita xx Dk. 52 Evren x , Saffet x Dk. 46 Hüseyin x Galatasaray Mondragon xx, Cihan xx, Song xx, Tomas xx, Hakan Ünsal x, Sabri xx, Saido xx, Ergün xx, Necati xx Dk. 69 Bülent xx , Arif x Dk. 56 Volkan xx , Hakan Şükür xx Dk. 73 Ümit xx Gol Dk. 27 Necati, Dk. 89 Ümit Sarı Kartlar Dk. 77 Molnar, Dk. 80 Sobrinho Büyükşehir Belediyesi Ankaraspor , Dk. 85 Volkan Galatasaray      
</TEXT>
</DOC>
