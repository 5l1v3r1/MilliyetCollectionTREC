<DOC>
<DOCNO> 257916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sontur33.html </URL>
<DATE> 2004/07/24/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Meraklı kişiler tren enkazıyla hatıra fotoğrafı çektiriyor... 
</HEADLINE>
<TEXT>

     Sakarya'nın Pamukova İlçesi'nde meydana gelen tren kazasının olduğu bölgede meraklı vatandaşlar trenin enkazıyla hatıra fotoğrafı çektiriyor. 
     E-25 Karayolu'ndan Bilecik veya Sakarya yönüne giden özel araçlardaki bazı meraklı vatandaşlar kazanın olduğu bölgede inerek trenin enkazını inceliyor. Enkazla birlikte hatıra fotoğrafı da çeken vatandaşların bazıları da vagonların içine girerek enkazı yakından izliyor. 
     İstanbul'a giden Gazi Omak, AA muhabirine, tren enkazını merak ettiğini ifade ederek, çocuğuyla birlikte enkazı görmek istediklerini söyledi. Enkazın önünde fotoğraf çektirdiklerini belirten Omak, duygularını şöyle açıkladı 
     ''Çok üzücü bir olay. Makinist bu bölgede hızlı gitmiş olabilir. Ancak bazı dedikodulara inanarak hızlı trenin seferi iptal edilmemelidir. Altyapı geliştirilerek tren yeniden çalıştırılmalıdır.'' 
     
</TEXT>
</DOC>
