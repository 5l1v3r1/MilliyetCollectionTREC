<DOC>
<DOCNO> 251772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/dunya/adun.html </URL>
<DATE> 2004/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'ye dönek başkan 
</HEADLINE>
<TEXT>


Avrupa Birliği Komisyonu'nun yeni başkanı olması için üzerinde uzlaşmaya varılan Portekiz Başbakanı Jose Durao Barroso, önce Maocuydu, sonra sosyal demokrat oldu, şimdi ise muhafazak r 

DIŞ HABERLER SERVİSİ 


Portekiz'in eski Maocu, dünün sosyal demokratı bugünün ise muhafazak r Başbakanı Jose Durao Barroso 48 , AB Komisyonu Başkanı oluyor. 
Dün Brüksel'de bir araya gelen Avrupa Birliği liderleri, Barroso'yu AB Komisyonu Başkanlığı'na oybirliğiyle seçti. Barroso, dün Belçika'nın başkenti Brüksel'e geçmeden önce Lizbon'da hükümet üyeleri, iktidardaki Sosyal Demokrat Parti'nin üst düzey yetkilileri ve Devlet Başkanı Jorge Sampaio ile görüştükten sonra, bu görevi kabul edeceğini açıklamıştı. Brüksel'deki AB liderlerinin olağanüstü zirevisnde ayrıca Birlik Temsilcisi Javier Solana'nın, AB Anayasası'nın en erken 2007'de yürürlüğe girdiğinde AB Dışişleri Bakanı olması kararlaştırıldı. 
Almanya, Fransa ve İngiltere'nin tam desteğini alan Barroso'nun AB Komisyonu Başkanı olarak göreve başlayabilmesi için başkanlığının Avrupa Parlamentosu tarafından temmuzda yapılacak oylamayla onaylanması gerekiyor. AB Komisyonu'nun şimdiki başkanı Romano Prodi'nin 5 yıllık görev dönemi ekim sonunda tamamlanıyor. Irak Savaşı'nda ABD Başkanı George W. Bush'u destekleyen Barosso, siyasi geçmişiyle zaman zaman polemiklere neden oluyor. Kamu hizmetlerinde yaptığı kısıtlamalar, halk tarafından hoş karşılanmayan ekonomi politikalarıyla da tanınan Barroso, Avrupa ve ABD arasında güçlü bir ilişki olmasını hararetle savunuyor. Barroso, siyasi hayatına 40'larda diktatör Antonio Salazar'a muhalefet ederek başladı. 70'lerde hukuk öğrencisiyken küçük bir Maocu partinin lideri oldu. 80'ler ise Barroso'nun sosyal demokrat kanatta yer aldığı yıllar oldu. Dışişleri Bakanlığı da yapan Barroso, 2002'de muhafazak r nitelikli hükümetin başına geçti. 
4 yıllık başbakanlık döneminin ortasında bulunan Barroso'nun bu görevinden ne zaman ayrılacağı ise belirlenmedi. 


</TEXT>
</DOC>
