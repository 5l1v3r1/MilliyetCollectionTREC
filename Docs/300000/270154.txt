<DOC>
<DOCNO> 270154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sontur21.html </URL>
<DATE> 2004/09/08/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Boşandığı eşini kaçırmaya kalkıştı .. 
</HEADLINE>
<TEXT>

     Kastamonu'da boşandığı eşini kaçırmaya kalkışan kişi ve 2 arkadaşı polis tarafından yakalandı. 
     AA muhabirinin aldığı bilgiye göre, Şerife I. adlı kadından 1 yıl önce boşanan Abdullah I. 29 , yanına Zeki B. ve Murat D. adlı arkadaşlarını alarak eski karısının İsfendiyar Mahallesi'nde bulunan evinin camını kırarak içeri girdi. 
     Şerife I'yı zorla dışarı çıkartarak, otomobile bindirmek isteyen Abdullah I. ve arkadaşları, olayı gören kadının teyzesi Sevim A. tarafından engellendi. 
     Olayın ardından kaçan Abdullah I, Zeki B. ve Murat D, Şerife I'nın polise şikayette bulunmasının ardından gözaltına alındı. Abdullah I. polise verdiği ifadesinde, eski karısını hala çok sevdiğini ve boşandığına pişman olduğu için bu eylemi gerçekleştirdiğini kaydetti. 
     Yetkililer, gözaltına alınan 3 kişinin işlemlerinin tamamlanmasının ardından adli makamlara sevk edileceğini bildirdiler. 
     
</TEXT>
</DOC>
