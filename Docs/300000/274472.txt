<DOC>
<DOCNO> 274472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/yazar/guclu.html </URL>
<DATE> 2004/09/24/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Vakıf rektörlerinin karnesi 
</HEADLINE>
<TEXT>


Yazdıklarım nedeniyle bana kızanların sayısı bir hayli fazlaydı. Şimdi onlara yenileri eklendi. Uluslararası yayın indekslerine yönelik olarak yazdıklarıma kızan kızana. 
Daha önce vakıf üniversitelerinin rektörlerinin de uluslararası yayın sayılarını vereceğimizi duyurmuştuk. İşte sonuçlar 
Yılmaz Yücel Kadir Has 27, Tosun Terzioğlu Sabancı 25, Necati Şen Yaşar 0, Sait Sevgener İstanbul Ticaret 0, Ahmet Serpil Yeditepe 0, Atilla Sezgin İzmir Ekonomi 0, Abdürrahim Özgenoğlu Atılım 1, Sadık Kırbaş Okan 0, Tamer Koçel Kültür 0, Tahsin Kesici TOOB Ekonomi Teknoloji 0, Ersin Kalaycıoğlu Işık 4, Mehmet Haberal Başkent 100 , Yener Gülmez Çağ 1, Fikret Gezgin Beykent 0, Lale Duruiz Bilgi 0, Ali Doğramacı Bilkent 7, Talha Dinibütün Doğuş 0, Ahmet Çakır Haliç 3, İsfendiyer Candan Ufuk 6, Aytekin Berkmen Maltepe 0, Süheyl Batum Bahçeşehir 0, Turgut Balkaş Fatih 23, Atilla Aşkar Koç 66, Ziya Aktaş Çankaya 1 
TÜBİTAK başkan ve yardımcılarının yayınlarında da durum farklı değil. İşte tablo 
Başkan Nüket Yetiş 2, başkan yardımcıları Ömer Anlağan 5, Ömer Cebeci 9, Güldal Büyükdamgacı Aloğan 1 

Teziç'ten bilgilendirme Taramalar sırasında gözden kaçan eserler de olabilir, isim benzerliği nedeniyle hiç yokken var gözükenler de.Yapılan hataları düzeltmeye hazırız. Keşke bu görevi YÖK ya da TÜBİTAK yapsa. Ya da TBMM'de bir milletvekili soru önergesi verse de gereği yerine getirilse .. 
YÖK Başkan Teziç'ten, aynen yayımlamamızı istediği bir açıklama geldi. Fazlasıyla enteresan. Birlikte okuyalım 
"19 Eylül 2004 tarihli ve YÖK Bilim fakiri başlıklı köşenizde Teziç'in tek makalesi yok başlığı altındaki yazınız gerçeği ifade etmemektedir. Çünkü profesörlüğe yükseltildiğim 1980 yılındaki ölçütler içerisinde, profesör olmak için profesörlük takdim kitabı sunmak başlıca kriterdi. 
1990'ların ikinci yarısından itibaren getirilen kriterlerin, 1980 yılına dönük uygulanması mümkün değildir. Kaldı ki hukuk alanında bu tür uluslararası dergilerde makale yayımlanması mecburiyeti aranmamaktadır. Çünkü hukuk yerel bir özellik taşımaktadır. Ayrıca şunu da vurgulayalım Öğretim üyelerinin bilimsel yeterliliklerine ilişkin değerlendirmeleri, bu alanın uzmanlarınca yapılmasında isabet vardır." 
Teziç'in açıklaması böyle. Bizim de söyleyecek bir çift sözümüz var Söz konusu indeks taraması, en saygın üniversitelerimizden birinin, bu konuların uzmanı bilim adamlarınca yapıldı. Biz sadece yayımladık. Ki bu da görevimiz. Teziç'in eseri yok derken, hiç eseri olmadan nasıl profesör oldu demedik. 80'lerin, 90'ların koşullarını elbette çok iyi biliyoruz. Dahası, yasayla profesör sayısının bir gecede nasıl iki katına çıkarıldığını da çok iyi hatırlıyoruz. Bizim sözünü ettiğimiz, Teziç'in uluslararası indekslere giren hiçbir eserinin bulunmadığıydı. Eğer varsa açıklasın, memnuniyetle yayımlar, kendisinden de özür dileriz. 
Değinmek istediğim bir başka nokta ise, hukukçular için geçerli olan sıkıntıların başka alanlar için de söz konusu olması. 
Ayrıca bilimsel yayınlar, profesör ya da doçent olmak için değil, bilimsel üretkenliğin bir gereğidir... 
Teziç'in ne de başkalarının tedirgin olmasına hiç gerek yok. Geçmişe takılıp kalmayalım. Geleceğe yönelik neler yapabiliriz Önemli olan o. Dünya artık, bilimsel yayınların uluslararası indekslere girmesini de yeterli bulmuyor. Ne kadarının patente, üretime, ülke kalkınmasına dönüştüğünü sorguluyor. Çağı yakalamak istiyorsak, bunları sorgulamamız gerekiyor. 
Teziç'e de, rektörlerimize de, diğer bilim adamlarımıza da, herkesten çok daha fazla, saygım, sevgim var. Ama bazı şeyleri birbirine karıştırmamız gerekiyor 



</TEXT>
</DOC>
