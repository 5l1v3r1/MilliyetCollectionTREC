<DOC>
<DOCNO> 267389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/son/sonspo23.html </URL>
<DATE> 2004/08/29/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Brezilya Grand Prix'sini Raikkonen kazandı 
</HEADLINE>
<TEXT>

     Formula 1 Dünya Şampiyonası'nda sezonun 14. yarışı olan Belçika Grand Prix'sini McLaren Mercedes'in Fin pilotu Kimi Raikkonen kazandı. 
     Spa Pisti'nde 44 tur üzerinden yapılan ve toplam 306.812 kilometre uzunluğundaki mücadeleyi, McLaren Mercedes pilotu Kimi Raikkonen, 1 saat 32 dakika 35 saniye 274 saliselik zamanlamayla bitirerek birinciliği elde etti. 
     Fin pilot, saatte ortalama 198.898 kilometrelik hızla yarışırken, bu sezon ilk kez birincilik kürsüsüne çıktı. 
     Ferrari'nin Alman pilotu Michael Schumacher, 2. cepte başladığı yarışı yine aynı sırada tamamladı. Deneyimli pilot, bu başarısıyla 7. Dünya Şampiyonluğunu garantiledi. Schumacher, Monaco Grand Prix'sinden sonra bu sezon ikinci kez damalı bayrağı ilk sırada göremedi. 
     Mücadelede üçüncülüğü ise Ferrari'den Brezilyalı Rubens Barrichello aldı. Böylece Schumacher ve Barrichello bu sezon 7. kez birlikte kürsüye çıkmış oldular. 
     Kazayla başlayan ve mücadele boyunca 3 kez güvenlik aracının girdiği yarışta, birçok iddialı pilot finişi göremedi. 
     Belçika Grand Prix'si sonrasında pilotlar ve markalar klasmanında puan durumu şöyle oluştu 
     

Sürücüler Klasmanı Puan 1.Michael Schumacher Almanya 128 2.Rubens Barrichello Brezilya 88 3.Jenson Button İngiltere 65 4.Jarno Trulli İtalya 46 5.Fernando Alonso İspanya 45 6.Juan Pablo Montoya Kolombiya 38 7.Kimi Raikkonen Finlandiya 28 8.David Coulthard İskoçya 21 9.Takuma Sato Japonya 18 10.Giancarlo Fisichella İtalya 18 11.Ralf Schumacher Almanya 12 12.Felipe Massa Brezilya 10 13.Mark Webber Avustralya 7 14.Olivier Panis Fransa 6 15.Antonio Pizzonia Brezilya 4 16.Christian Klien Avusturya 3 17.Cristiano Da Matta Brezilya 3 18.Nick Heidfeld Almanya 3 19.Timo Glock Almanya 2 20.Zsolt Baumgartner Macaristan 1      

Markalar Klasmanı Puan 1.Ferrari 216 2.Renault 91 3.BAR Honda 83 4.Williams BMW 54 5.McLaren Mercedes 49 6.Sauber Petronas 28 7.Jaguar Cosworth 10 8.Toyota 9 9.Jordan Ford 5 10.Minardi Cosworth 1      
</TEXT>
</DOC>
