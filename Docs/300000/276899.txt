<DOC>
<DOCNO> 276899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/yazar/asik.html </URL>
<DATE> 2004/10/03/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Gıdamız ne halde 
</HEADLINE>
<TEXT>


"Gıdaların Üretimi, Tüketimi ve Denetlenmesi"ne dair yeni yasa 5 Haziran 2004 tarihinde yürürlüğe girdi... 
Yasaya göre bundan böyle her aşamada gıda denetimini Tarım ve Köyişleri Bakanlığı yapacak... Ancak yasanın uygulanması için gerekli 20 dolayındaki yönetmelik çıkarılmadı. O yüzden de 4 aydır gıda denetimi yapılamıyor. Vatandaş tifo, paratifo, dizanteri, kolera, gıda zehirlenmesi, hepatit, tüberküloz vb. gibi hastalıklar tarafından tehdit ediliyor. 
Türk Tabipleri Birliği hükümeti bu konuda acil önlem almaya çağırdı dün. 
İnsana saygımız, "trafik"ten "gıda denetimi"ne kadar işte bu düzeyde... 
Kendine saygısı olmayana başkaları saygı gösterir mi 

Korkut Özal, "Turgut Özal, Türkiye'yi Hz. Ali'nin öğütleriyle yönetti, Erdoğan da bu kitapla büyüdü" demiş. "Referansları İslam" diye AB'ye ihbar ediyor... 
Haldun Eretem 

Tango'nun çizgileri Tangonun ruhlara yansımasını resme kim dökebilir Elbet bir tango sevdalısı... Yeşim Esemen, bu hafta istanbul'da Tünel Meydanı'nda tangonun yarattığı duyguları kara kalemle anlatan resimlerini sergilemeye başladı... Başlığı Beyazın Üstünde, Siyahın Altında... Diyor ki davetinde Esemen 
"Her bir tango, yaklaşık 3 dakika içine sığdırılan bir yansımadır... Hayatın içinden üçer dakikalık renkler, sesler, görünümler, mizansenler... 
Ve günün birinde insan, içinde kendi yansımasını bulduğu bir Tango ile tanışır..." Sergi, 10 Ekim'e kadar açık... Tango ile tanışmalısınız... 

Karl Marx resmi Fıkra 12 Eylül dönemine ait. Ama bu versiyonunu yeni duyduk... 
Polis, Diyarbakır'da bir öğrenci evini basmış, ince ince araştırma yapıyor. Bir ara memurlardan birinin gözü duvardaki Karl Marx resmine ilişiyor 
- Ula bu kimin resmidir 
Hah, demiş çocuk içinden, şimdi yandık 
- Dedemin resmi abi... 
Polis sinirle dişlerini sıkmış, öğrencinin ensesine bir şaplak atmış 
- Ula utanmisan, a pezevenk, bele nur yüzlü, bele ak sakallı bir deden vardir, kakmişsan komonistlik yapisen... 

Boyner'in saati Meslektaşımız ve reklam yöneticisi Necla Zarakol, yıllardır işadamı Cem Boyner'le çalışıyor. Bu hafta bir dostuna Cem Boyner'i anlatırken kulak misafiri olduk 
"Cem Boyner'de öyle bir enerji var, metabolizması öyle hızlı çalışıyor ki, taktığı saat hangi marka olursa olsun bir süre sonra 10 dakika ileri gidiyor." 
Rolex de taksa bu durum değişmiyormuş... 
Neden 9 veya 11 değil de 10 dakika. Neden 10 dakikadan daha ileri gitmiyor saat Bunlar da sır içinde sır... 

Öteki holiganlar Basını, spor adamı, sporu seveni, sevmeyeni... Sporda şiddetten, özellikle de futbol sahalarımızdaki şiddetten şik yetçi olmayan yok gibi... Şiddeti önlemek için özel yasa çıkardık, sonuç yine değişmedi. Peki neden Bunda bütün suç hep "bir avuç" dediğimiz holiganda mı Örneğin basının zaman zaman attığı başlıklar, kulüp yöneticilerinin, sporcuların, teknik adamların verdikleri demeçler pek mi barış yanlısı, çok mu sporun ruhuna uygun Gazi Üniversitesi Beden Eğitimi ve Spor Yüksekokulu öğretim üyelerinden Recep Cengiz, bu soruya yanıt ararken belli bir dönemin gazetelerini taramış. Atılan başlıkları, verilen demeçleri incelemiş. "Yazılı Spor Basınının Şiddet ve Fair Play Sunumu Üzerinde Bir Değerlendirme" adını koyduğu araştırmasında bunlardan ilginç örneklere yer vermiş. Buyrun birkaçına... 
Haber başlıkları 
"Aslan parçalıyor", "Dört koldan taarruz", "Savaşacağız", "Zafer vakti yaklaştı", "Diyarbakır'a füzeler atılacak", "Terim'den üç infaz daha", "Kartal böyle parçalar", "Kiev'de savaş olacak", "Ankaragücü'ne tek kurşun", "İki bomba yolda", "Hesap günü geldi", "Paris'i fetih günü", "Cehennemin yeri değişti"... 
Yönetici demeçleri 
"Sabrımız taştı... Futbolcularımıza boks öğreteceğiz", Transfer bombalarını patlatmak üzereyiz, "Bomba gibi geliyoruz"... 
Futbolcu demeçleri 
"Sakın İstanbul'a gelme... Bu maçın rövanşı da var", "Milli formadan kaçan haindir", "Rakibi ısırırım", "Şampiyon olmasaydık darağacını hazırlamışlardı. Beni İnönü'de asarlardı", "Taraftarla savaşa giderim", "Eriksson cehenneme gel", "Cehenneme geleceksiniz"... 

Tuvalet devrimi Atatürk Havalimanı iç hatlar terminalinde erkek tuvaletlerinde 4'er kabin vardı. Kabinlerin 3'ü alafranga, 1'i alaturka idi. Alafranga tuvaletlerden birini alaturka ile değiştirmişler. Şimdi tuvaletlerde 2 alaturka, 2 alafranga kabin var artık. Görünüşte önemsiz bir şey... Ama birilerinin kafayı nelere taktığının, nelerle uğraştığının göstergesi olarak hazin... 



</TEXT>
</DOC>
