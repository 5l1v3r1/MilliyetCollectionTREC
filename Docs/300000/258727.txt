<DOC>
<DOCNO> 258727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sondun28.html </URL>
<DATE> 2004/07/28/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Silahlı eylemciler 2 bakanı Gazze'den kovdu 
</HEADLINE>
<TEXT>

     Filistinli silahlı eylemci ve göstericilerin, 2 Filistinli bakanı, Gazze Şeridi ile İsrail arasındaki geçiş noktası Erez yakınlarında Gazze Şeridi'nden ayrılmaya zorladığı bildirildi. 
     Filistinli güvenlik güçleri, Batı Şeria'dan Erez'e gelen Sosyal İşler Bakanı İntisar El Vezir ile Eğitim Bakanı Naim Ebul Humus'un yollarının Erez'deki terminal yakınlarında kesildiği ve geri dönmelerinin istendiğini söyledi. 
     Aynı kaynaklar, öfkeli göstericilerin Batı Şeria'ya geri dönmeleri için bakanların içinde bulunduğu aracın yolunu kestiği ve yollarına devam etmelerini engellemek amacıyla barikat kurduğunu aktardı. 
     Gazze kentinin kuzeydoğusundaki Beyt Hanun ile Erez'i birbirine bağlayan yolda silahlı Filistinli eylemciler düzenli olarak devriye geziyor. 
     Bakanların İsrail yönünde terminale girdiği, ancak nereye gittiklerinin kesin olarak bilinmediği belirtiliyor. 
     
</TEXT>
</DOC>
