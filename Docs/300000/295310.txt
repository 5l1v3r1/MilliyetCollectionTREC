<DOC>
<DOCNO> 295310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sontur38.html </URL>
<DATE> 2004/12/06/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Bingöl'de ev sahipleri sıkıntılı... 
</HEADLINE>
<TEXT>

     Depremin ardından Toplu Konut İdaresi TOKİ tarafından yapılan konutların hak sahiplerine teslim edilmesinin ardından kentte birçok evin boşaldığı, bu durumun da ev sahiplerini sıkıntıya soktuğu bildirildi. 
     AA muhabirinin edindiği bilgiye göre, Bingöl depreminin ardından TOKİ tarafından yapılan toplam 2 bin 16 konutun depremzedelere teslim edilmesinin ardından, kentte ev kiraları yüzde 50 oranında düştü. 
     Evlerini kiraya verme şansı düşen konut sahipleri, bu durum karşısında ''yakıt karşılığında kiralık ev'', ''yakıt parasını ver 7 ay kira verme'' gibi ilanlarla kiracıların ilgisini çekmeye çalışıyorlar. 
     Saray Mahallesi'nde konutunu kiraya vermeye çalışan Tayyip Beykondu, TOKİ'nin yaptırdığı konutların ev sahiplerini olumsuz etkilediğini belirterek, ''Benim gelirimin önemli bir kısmını ev kirası oluşturuyordu. Ancak TOKİ konutları teslim edince, kiracılar da evleri boşalttı. Kiralar çok düştü.'' dedi. 
     
</TEXT>
</DOC>
