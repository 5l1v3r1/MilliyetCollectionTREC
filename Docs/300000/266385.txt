<DOC>
<DOCNO> 266385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sonyas07.html </URL>
<DATE> 2004/08/25/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Jennifer Lopez kendisiyle kavga etmediği için Ben Affleck'tan ayrılmış .. 
</HEADLINE>
<TEXT>

     New York'un suç oranının yüksekliğiyle ünlü kenar semti Bronx'ta büyüdüğünü dile getiren ünlü yıldız Jennifer Lopez, ''eli maşalı'' çıktı. Lopez'in kendisiyle kavga etmeyi reddettiği için aktör Ben Affleck ile ilişkisini bitirdiği belirtildi. 
     Internetteki ''imdb'' sitesinin haberine göre, Lopez'in yakın bir arkadaşı, tanınmış yıldızın eski nişanlısının sakin bir yaradılışa sahip olduğunu söyledi. 
     Lopez'in çok sinirli yapısı olduğunu ve Affleck'in sakinliği karşısında çileden çıktığını dile getiren arkadaşı, ''Jennifer sinirlendiğinde sessiz kalan Affleck ona daha da kızdırıyordu. Bir ilişki tartışmasız olmaz. Ben'in annesi öğretmen, babası ise bağımlılara yardımcı olan bir uzman. Ailesinden aldığı eğitim, Ben'in kendisini kontrol ederek karşısındakini sinirlendirmesine sebep oluyor'' dedi. 
     Jennifer Lopez'in annesi Guadalupe Lopez'in damadı Marc Anthony'yi benimsemediği ve Ben Affleck'in kızına daha uygun olduğunu düşündüğü yönündeki haberlerin de doğru olmadığını ifade eden arkadaşı, ''Jennifer'ın ailesi düğünden haberdar olunca rahat bir nefes aldı'' açıklamasında bulundu. 
     Jennifer Lopez ile Ben Affleck, bu yılın Ocak ayında yollarını ayırmıştı. Lopez, 6 Haziran'da hayatını şarkıcı Marc Anthony ile birleştirmişti. 
     Ünlü yıldız Jennifer Lopez, ilk evliliğini 22 Şubat 1997'de garson Ojani Noa ile yapmış, 10 ay süren evlilik 1998 yılının hemen başında noktalanmıştı. Daha sonra hayatını dansçı Cris Judd ile birleştiren Lopez, iki yıl sonra onunla da yollarını ayırmıştı. 
     
</TEXT>
</DOC>
