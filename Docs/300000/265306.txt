<DOC>
<DOCNO> 265306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/sontur02.html </URL>
<DATE> 2004/08/21/ </DATE>
<TIME> 05.00 </TIME>
<AUTHOR>  </AUTHOR>
<HEADLINE>
Küçükçekmece'de kimyevi maddelerin depolandığı alanda yangın çıktı 
</HEADLINE>
<TEXT>

     İstanbul Küçükçekmece'de, kimyevi maddelerin depolandığı alanda yangın çıktı. 
     AA muhabirinin aldığı bilgiyle göre, saat 04.00 sıralarında İkitelli Organize Sanayi Sitesi girişindeki Turgut Özal Bulvarı'nda bulunan Bilpaz Kimyevi Maddeler Pazarlama A.Ş.'nin deposunda henüz belirlenemeyen nedenle yangın çıktı. Açık alanda bulunan geniş bir arazideki depoda çıkan yangın, içlerinde kimyevi maddelerin bulunduğu varillere sıçrayarak kısa zamanda büyüdü. Yangın daha sonra depo kenarındaki bir binaya sıçradı. 
     Yangın, önce olay yerine gelen Sefaköy İtfaiye ekiplerince söndürülmeye çalışıldı. Ancak bu ekibin yetersiz kalması üzerine çok sayıda takviye itfaiye ekibi istendi. 
     Zaman zaman patlamalara yol açması nedeniyle itfaiye ekiplerinin güçlükle müdahale ettiği yangının özellikle çevredeki işyerlerine sıçraması engellenmeye çalışılıyor. 
     Bu arada, çevrede önlem alan emniyet güçleri de vatandaşların yanan depo çevresine yaklaşmasını engellerken, ölen ya da yaralanan olup olmadığı konusunda henüz bir bilgi edinilmedi. 
     
</TEXT>
</DOC>
