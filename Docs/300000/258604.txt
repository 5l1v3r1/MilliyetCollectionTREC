<DOC>
<DOCNO> 258604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sonyas04.html </URL>
<DATE> 2004/07/27/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Düğününüzü nasıl alırsınız 
</HEADLINE>
<TEXT>

     Yaz geldi malum. Gökten konfeti yağıyor adeta. Zaman evlilik zamanı. Nikah memurları fazla mesaide. Aynı gün iki - üç düğüne davetiye geldiği oluyor. Peki ya sizin düğününüz Nasıl olsun isterdiniz Bu yazıyı okumadan plan yapmayın 
     Havalar pek de öyle ısınmadı güneş, içimizi kıpır kıpır edeceğine saklıyor kendini. Fakat adettendir, acilen evlenmeyi gerektirecek bir durum yoksa ya da kış, en sevilen mevsim değilse, yaz düğünü yapılır. Hem çamura bulaşmaz beyaz gelinlik hem kimseler üşümez hem de balayına güneye gidilir Şu söylediklerimizin yapılabilmesi için son bir buçuk - iki ayın içindeyiz. Eğer evlilik kararını verdiyseniz harekete geçmek için daha fazla beklemeyin ve yapın en güzel tarafından bir yaz düğünü Ya da daha iyisi, yapmayın, yaptırın Öyle ya, siz ne yorulacaksınız, bırakın başkaları yorulsun. "Başkaları"ndan kasıt, ne aile ne de arkadaşlar basbayağı profesyonellerden söz ediyoruz. Şöyle ki Müstakbel eşinizle birlikte düğün organizasyonunuz için bir organizasyon şirketinin kapısını çaldınız. Zaten kafanız karışık evlilik iyi güzel de, tören kısmı epey masraflı. Üstelik bu en güzel gününüzün hakikaten sorunsuz, dahası "unutulmaz" olmasını arzuluyor, davetlilerinizi mutluluğunuzu sizinle paylaştıkları için ödüllendirmek istiyorsunuz. Şirket, sizinle önce uzun bir sohbete başlıyor tarzınızı, törenden beklentilerinizi ve pek tabii ki bütçenizi ölçüyor. Şirketlerin faaliyet alanları genelde şöyle Mekanın belirlenmesi, davetli listesinin ve davetiyelerin hazırlanması, LCV hizmetleri, dekorasyon, ses - ışık - görüntü sistemlerinin, podyum ve sahne platformunun kurulması, masa parterlerinin ve ışıklandırma sisteminin seçimi, nikah masası, gelin el çiçeği, gelin arabası, nikah şekeri tasarım ve uygulamaları, konukların ulaşım ve konaklama hizmetleri, multi - vizyon gösterimi, fotoğraf - video çekimi, havai fişek ve diğer gösteri efektleri, DJ, orkestra ve sanatçı danışmanlık hizmetleri, hostes - güvenlik ve tüm organizasyon görevlilerinin temini, çadır ve tente sistemlerinin kurulması. Eğer kendi evinizin bahçesinde bir düğün organizasyonu gerçekleştirecekseniz, şirket sizin adınıza bir catering firmasıyla koordineli olarak çalışıyor. Ancak burada dikkat edilmesi gereken, kendi evinizin bahçesi gibi özel mekanlardaki düğünlerin, düğün mekanlarında düzenlenen organizasyonlara göre daha pahalı olması çünkü normalde mekanlarda hazır olan ses ve ışık sistemleri ile oturma düzeni için nakliye ve kiralama ücretleri de dahil oluyor bu durumda organizasyona. Şirketlerin hizmetlerine daha yakından bakalım 
     
     MEKAN 

     Unutmayın, düğün töreni için seçtiğiniz mekan, tarzınıza ilişkin en önemli ipucu. Bir kır düğünü mü istiyorsunuz, dünya evine deniz kokularıyla girmek mi yoksa sıcaklardan korkup havalandırma sistemine güvenebileceğiniz kapalı bir mekan mı artık orası size kalmış. Yankı Organizasyon, her mekanın, çiftin beklentilerine göre belli avantajları ve dezavantajları olduğunu söylüyor, mekanın aynı zamanda kapalı bölümünün de olmasını bir avantaj şeklinde değerlendiriyor. 2004 yazı, İstanbul'da bir serin bir sıcak, bir yağmurlu bir açık geçtiğine göre, onlara kulak vermeli. 

     
</TEXT>
</DOC>
