<DOC>
<DOCNO> 285610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/siyaset/siy05.html </URL>
<DATE> 2004/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Artık hediye isteme 
</HEADLINE>
<TEXT>


ANKARA Milliyet 


CHP Genel Başkanı Deniz Baykal, tüccar siyaseti yapmakla suçladığı Erdoğan'a "Lütfen bir daha, başbakan sıfatıyla yabancılardan hediye isteme" diye seslendi. Baykal, partisinin dünkü grup toplantısında, Almanya'da Airbus alımı sırasında VIP uçak istendiği iddialarını sert dille eleştirdi. Baykal, şunları söyledi "Başbakanın, ulusal onur konusunda çok geniş olduğunu biliyoruz. Ama kendi kişisel ölçülerini Türkiye'ye dayatmaya hakkı yok. Ulusal onur anlayışımızla başbakanın ki farklı. Türk halkını rencide ve mahcup etmeye hakkı yok. '2.8 milyar dolarlık uçak alıyoruz. Bir uçak da bize verin'. 'Uçak kurtarmaz, bir Mercedes verelim' deniyor. Ayıp değil mi Başbakanın tüccar siyaset anlayışı ölçüyü kaçırmıştır." 


</TEXT>
</DOC>
