<DOC>
<DOCNO> 278859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/yazar/yilmaz.html </URL>
<DATE> 2004/10/10/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Başbakanlık senaryoya sızıyor 
</HEADLINE>
<TEXT>


Popüler kültürün taşeronu olarak evimize akın eden televizyon dizilerine bir tahammülsüzlük başladı bende iyi kötü ayrımına zaman ayıracak mecalim kalmadı. Bu durumuma ilk kez, hafta içinde dostlarla birarada olduğumuz Ece Bar'ın 20. yıl kutlamasında karşılaştığım Gül Oğuz'u dinleyince hayıflandım. 
Gül'ün yönetmenliğini ve yapımcılığını üstlendiği, yaşamın kıyısındaki kadın hikayelerinden örülü 'Sil Baştan' dizisi, Kanal D'de 13 bölümü geride bırakmış. Oysa hem konusu, hem oyuncuları ile dikkatimi çekebilecek hem de etkilerini gözlemlemek isteyebileceğim bir dizi. 
Bölümlerini kaçırdığım için bu akşam izleyeceğim içindeki hikayelerden bir yorum getiremeyeceğim dizinin, etkilerini yankılarını aktarmak istiyorum. 

Kamuoyu bilgilensin 
Gül'ü müzik ve eğlence dünyasının önde gelen isimlerinden Most Production'un Yönetim Kurulu Başkanı eşi Mustafa Oğuz ile birlikte çalışan ışık ve sahne tasarımları yapan Sezen Aksu'nun unutulmaz şarkılarına klipler çeken ve arka planda kalmayı tercih eden bir kadın olarak tanırdım. 
İstanbul Güzel Sanatlar Akademisi Sahne Sanatları bölümünü bitirdikten sonra 'Cahide' ve 'Ateşten Günler' gibi yapımlarda sanat danışmanlığı yapan Gül TRT'de, 2001 yılında 13 bölüm yayınlanan ve hikayesini kendi yazdığı 'Hayalköy' çocuk dizisinden sonra, ikinci kez yönetmen olarak 'Sil Baştan' ile izleyicinin karşısına çıkıyor. Sinema filmi için de hazırlıkları sürüyor. 
Gül, Sil Baştan'a gelen tepkileri anlatıyor. Bir tanesi çok ilginç. Başbakanlık 'Kamuoyu Bilgilendirme Merkezi' diye bir birimin varlığını öğreniyorum. Bu birimin uzmanı Ümit Başaran geçtiğimiz günlerde Gül'ü arıyor ve kadın dramlarının yer aldığı dizinin senaryosu için öneri getiriyor. 
Başbakanlık çocuk eğitim ve sağlığı için Ekim 2004 itibariyle, 50 trilyonluk kaynak aktarmış. Ancak kadınlar bu fondan yeterince bilgi sahibi olmadığı için yararlanamıyormuş. Bugüne kadar 590 binin üzerinde çocuğun eğitim, 273 binin üzerinde çocuğun da sağlık desteği gördüğü Sosyal Yardım ve Dayanışma Fonu'nun çalışmaları, böylece dizinin senaryosuna girecek Başbakanlık ricasıyla 

Kadın evine 500 milyar 
Gül'ün dizisinin 'gerçek hayata' yolculuğu bununla bitmiyor. Gül söze, "Bu kadar sene nasıl da buralardaki kadın sorunlarını bu kadar kuvvetli algılamamışım, bir şeyler yapmamışım" diye yakınarak başlıyor. Dizinin Hasankeyf'te süren 10 günlük çekimleri için gittiği Diyarbakır'dan yüreği şişmiş olarak dönmüş besbelli. 
Gördüğü, dinlediği kadın intiharları, cinayetleri, kayıpları, ezilmişliği ile örülü hayatlar yeni bir projeye yönlendirmiş. Güneydoğu'da 'Sil Baştan' adında bir 'kadın merkezi' kurmaya çalışıyor. 
Diyarbakır Bağlar Belediyesi Başkanı Yurdusev Özsökmenler, Gül'e bölgedeki kadın kuruluşlarından aldığı bilgi ve deneyimler ışığında bir ön çalışma çıkarmış. 
Gül "Doğumhane ihtiyacı var. Kadın, çocuk sağlığı birimleri sosyolojik ve psikolojik danışmanlık merkezi üretim atölyelerinin de olduğu bir kadın evi kurmaya çalışıyoruz" diyor. 
Bağlar Belediye Başkanı Özsökmenler, "Diyarbakır'da doğumların yüzde 70'i evlerde yapılıyor. Bunun sonucunda, bedensel ve zihinsel engelli çocuk sayısı artıyor" bilgisini veriyor. 
Sözkonusu kadın evi için 500 milyar lira kaynak gerekli. Bağlar Belediyesi ve Gül arayışlara başladılar. 



</TEXT>
</DOC>
