<DOC>
<DOCNO> 273143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/son/sonspo07.html </URL>
<DATE> 2004/09/19/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Konyaspor, Sakıp Özberk'i gönderiyor 
</HEADLINE>
<TEXT>

     Teknik Direktör Sakıp Özberk ile yollarını ayırma kararı alan Konyaspor, ''sözleşmeyi karşılıklı olarak feshedelim'' şeklinde teklif götürdüğü Özberk'in kararını bekliyor. 
     Basın sözcüsü Sefa Ortaç, kendi sahalarında Akçaabat Sebatspor ile yapılan maçta son anda alınan beraberlikten sonra yönetim kurulunun Özberk ile devam edilmeyeceği yönünde karar aldığını bildirdi. 
     Konyaspor'un menfaatleri için kendisi ile yolları ayırmak istediklerini Özberk'e ilettiklerini ifade eden Ortaç, ''Karşılıklı sözleşmenin feshi konusunda kendisine teklif götürdük. Özberk'in kararını bekliyoruz. Artık, birlikte çalışamayacağımızı kendisine söyledik. Anlaşıyla karşılayacağını umuyoruz'' dedi. 
     Ortaç, sözleşmeden doğan küçük sorunların çözülmesinden sonra Özberk ile bağları tamamen koparacaklarını dile getirerek, ''Özberk'in yerine yeni bir teknik direktör ile anlaşana kadar eski futbolcumuz Hamza Hamzaoğlu görev yapacak'' diye konuştu. 
     
</TEXT>
</DOC>
