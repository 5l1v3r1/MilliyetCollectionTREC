<DOC>
<DOCNO> 253949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sonyas07.html </URL>
<DATE> 2004/07/08/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Komedi severlere müjde 'Polis Akademisi' geri dönüyor... 
</HEADLINE>
<TEXT>

     Polislerin başından geçen komik maceraları anlatan ''Polis Akademisi'', yıllardır uzak kaldığı beyaz perdeye 8'inci kez geri dönüyor. 
     Filmin serisini yaratan Paul Maslansky, ''Yeniden başlamanın zamanı geldiğini düşündüm. 'Starsky Hutch' gibi çok sayıda filmin yeniden oynatıldığını gördüm. Polis Akademesi'nin büyük bir tarihi vardı. 'Neden olmasın' diye düşündüm'' dedi. 
     Baş yapımcı Maslansky, ilk 7 filmin başarısının, filmin bir kez daha çekilmesini sağladığını belirtti. 
     Yeni ''Polis Akademisi''nde yeni ve eski oyuncuları biraraya getirmeyi düşünen Maslansky, ''Bir aile gibi olduk. 7 filmde neredeyse aynı oyuncuların yer alması pek alışılmış bir şey değil'' dedi. 
     İlk ''Polis Akademisi'' filmi, 1984 yılında sinemalara ulaşmıştı. 
     
</TEXT>
</DOC>
