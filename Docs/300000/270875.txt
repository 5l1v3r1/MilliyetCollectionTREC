<DOC>
<DOCNO> 270875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/yasam/ayas.html </URL>
<DATE> 2004/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ellerine sağlık öğretmenim .. 
</HEADLINE>
<TEXT>


Öğrenciler için tatil bitiyor ama öğretmenler için biteli çok oldu. İşte, bütün öğretmenler adına üç 'örnek' öğretmenin hik yesi 


Cabbar öğretmen bu okulun her şeyi 

ÖZCAN ÇİRİŞ Bitlis DHA 
Bitlis'in Başhan Köyü İlköğretim Okulu'nda dokuz yıldır tek başına görev yapan Cabbar Duymaz, 37'si kız 54 öğrencinin eğitim gördüğü okulun hem müdürü, hem öğretmeni, hem de müstahdemi. Sobayı yakıyor, camları siliyor, sınıfı süpürüyor. Bütün bu işleri seve seve yapan Duymaz, şimdide kolları sıvamış ve öğrencileriyle birlikte okulunu boyuyor. 

Müdür ustabaşı öğretmenler işçi 

YÜKSEL MENEKŞE, ALİ DOĞAN Tokat DHA 
Tokat Zile'de, Melikgazi İlköğretim Okulu'nun bahçesinde inşa edilen prefabrik spor salonunun inşaatında, öğretmenler çalışıyor. Zile Belediyesi ve hayırsever vatandaşların malzemelerini karşıladığı binanın inşaatını gönüllü üstlenen altı öğretmen ve iki hizmetli, çalışmalarını yeni eğitim öğretim yılının başında tamamlamayı planlıyor. Müdür Zekeriye Sayar, "Burayı spor salonu, iş eğitim atölyesi ve depo olarak kullanacağız. Portatif duvarları belediye yerleştirdi. Bizler kalan kısımları tamamlıyoruz" dedi. 


Çocukları için çalıştı yılın öğretmeni oldu 

BEHÇET DALMAZ Hakkari DHA 
Hakkari'nin Geçitli Köyü Yatılı İlköğretim Bölge Okulu'nda YİBO görev yapan Salih Başbülbül, Hakkari'de yılın öğretmeni ilan edildi. Yaz tatiline gittiği İzmir'de hayırsever vatandaşları dolaşarak okul ve öğrencileri için kitap, kırtasiye, bilgisayar, oyuncak toplayan Başbülbül, 47 koliyle Hakkari'ye döndü. Başbülbül'ü kutlayan İl Milli Eğitim Müdürü A. Hekim Turgut, "Bir değil, çok Salih öğretmene ihtiyacımız var. Kendisini öğrencilerine adamış böyle fedak r öğretmenin herkes tarafından örnek alınması gerekir" dedi. 


</TEXT>
</DOC>
