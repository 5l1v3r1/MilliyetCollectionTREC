<DOC>
<DOCNO> 261953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/spor/spo04.html </URL>
<DATE> 2004/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tarihe geçmek istiyorum' 
</HEADLINE>
<TEXT>



TRABZONSPOR Teknik Direktörü Ziya Doğan, Dinoma Kiev maçının oynanacağı stadda yaptığı basın toplantısında "Rakibimizin gücünü biliyoruz" dedi. Doğan, "Orta sahada, hücumda etkili oynuyorlar. Bizim de etkili silahlarımız var. Ben, Şampiyonlar Ligi'ne ilk kez yükselen takımın hocası olarak tarihe istiyorum. Kozumuzu iyi kullanıp avantajlı skorla dönmek istiyoruz. Sakatlık gibi hiçbir mazeretin arkasına da sığınmayacağız. Mehmet Yılmaz'ın durumu maç saati belli olacak" diye konuştu. Ziya Doğan'ın Ukrayna'ya takımdan bir gün önce gelmesi kafalarda soru işareti bıraktı. 

Kiev'e gittiler 
ŞAMPİYONLAR Ligi 3. ön eleme turunda Dinamo Kiev ile karşılaşacak olan Trabzonspor dün özel uçakla Ukrayna'ya gitti. Tolga ve Erdinç dışındaki tüm futbolcular ile Güney Koreli Young da kafilede yer alırken, Başkan Atay Aktuğ, yenilmedileri takdirde turu geçen taraf olacaklarını iddia etti. Aktuğ, "Rakibi çok iyi analiz edecek zaman bulamadık. Yorgunuz ve sakatlarımız var. Bunlar bizim için dezavantajlar. Orta saha ve forvet yine gününde olursa fazla sıkıntı yaşamayız" dedi. 

Somers mucizesi 
BORDO - Mavili takımın sözleşmesini feshederek Hollanda'nın Utrecht takımına gönderdiği Hans Somers, kupa maçında harikalar yarattı. Belçikalı oyuncu, Ajax ile oynanan final karşılaşmasının son bölümlerinde oyuna girmesine rağmen bitime üç dakika kala beraberlik golünü attı, uzatmalarda da dördüncü gole imza koyarak, kupayı getiren adam oldu. 

Dinamo Kiev-Trabzon 

STAT Valery Lobanovsky 
SAAT 20.00 
HAKEM Frank De Bleeckere Belçika 
TV Show TV - Naklen 

Dinamo Kiev 
Shovkovskiy 
Fedorov 
Leko 
Nesmachniy 
Peev 
Belkevich 
Cernat 
Gusev 
Gavranchich 
Shatskikh 
Verpakovskis 

Trabzon 
Petkoviç 
Emrah 
Tayfun 
D'Haene 
Celaleddin 
Yattara 
Hüseyin 
Adem 
Gökdeniz 
Mehmet 
Fatih 



</TEXT>
</DOC>
