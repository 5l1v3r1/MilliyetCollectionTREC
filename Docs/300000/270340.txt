<DOC>
<DOCNO> 270340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sondun20.html </URL>
<DATE> 2004/09/09/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Endonezya'daki patlamada ölü sayısı 8'e yükseldi 
</HEADLINE>
<TEXT>

     Endonezya'nın başkenti Cakarda'da, Avustralya Büyükelçiliği yakınında düzenlenen bombalı saldırıda ölenlerin sayısı 8'e yükseldi. 
     Endonezya Sağlık Bakanlığı yetkilileri, saldırıda 3'ü elçilik koruması 8 kişinin öldüğünü, 161 kişinin yaralandığını söylediler. 
     Bu arada, Avustralya Ticaret ve Dışişleri Bakanlığı, vatandaşlarını Endonezya'ya yapacakları ziyaretleri ertelemeleri yönünde uyardı. 
     Açıklamada, Güneydoğu Asya'da teröristlerin, aralarında yabancıların sıklıkla ziyaret ettiği mekanların da bulunduğu birçok yere saldırı plandığı yolunda istihbarat alındığı kaydedildi. 
     Öte yandan, Brunei'ye yaptığı ziyareti yarıda keserek ülkesine dönen Endonezya Devlet Başkanı Megavati Sukarnoputri, Cakarta'da patlamanın meydana geldiği bölgeye gitti. Sukarnoputri'nin, Avustralya Büyükelçisi David Ritchie ile görüştüğü kaydedildi. 
     
</TEXT>
</DOC>
