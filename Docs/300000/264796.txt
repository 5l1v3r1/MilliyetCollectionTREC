<DOC>
<DOCNO> 264796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/sontur19.html </URL>
<DATE> 2004/08/19/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Kazanan yine dersaneler oldu 
</HEADLINE>
<TEXT>

     Sınav sistemindeki çarpıklık yine en çok dersanelerin işine yaradı. Sınavda en büyük başarıyı yeni mezunlar değil, dersanelere abone olan eski mezunlar kazandı. 
     Liseden yeni mezun olanların sadece yüzde 27'si üniversiteyi kazanırken, bu oran önceki yıllarda üniversiteyi kazanamamış adaylarda yüzde 39.2, daha önce bir üniversiteyi kazanmışlarda yüzde 33.9, bir üniversiteyi bitirmiş olanlarda da yüzde 35 düzeyinde oldu. 
     Ortada öylesine çarpık bir tablo var ki içler acısı. 
     Yüzbinlerce aday, herhangi bir fakülteye girmemezken, yüzbinlercesi kazandığı üniversiteyi yarım bırakıp bir başka fakülteye giriyor. Bir o kadarı da bitirdiği üniversiteyi beğenmeyip, bir başka üniversiteye geçiyor. 
     Türkiye, kaynaklarını böylesine hovardaca kullanacak bir ülke değil. Elbette isteyen istediği fakültede okumalı. Ama bazı adayların en büyük hayali olan fakülteler de, birilerince hoyratça kullanmamalı. 
     Dikkat çeken bir başka nokta ise 2 bin 131 lise birincisinin açıkta kalması. ÖSYM, önceki yıllarda olduğu gibi bu okulların hangileri olduğunu yine açıklamadı. Oysa açıklanmalı ki veliler bu okullara, çocuklarını göndermesin. MEB de derhal bu okullar hakkında soruşturma açmalı ki, önümüzdeki yıl aynı sonuçla karşılaşmasın. Bilerce okul birincisinin üniversitede hiç bir yeri kazanmaması MEB için yüz karasıdır. 
     ÖSS sonuçlarının açıklanması ile ilgili en sevindirci sonuç 34 bin kontenjan açığının bulunması. Ön kayıtla öğrenci alan fakülteleri de dikkae aldığımızda, en 50 bin öğrenciye daha üniversiteye girme şansı var. Ek kontenjan kayıtları eylül ayında gerçekleşecek. 
     Gelen ilk veriler, bazı üniversitelerde ve bazı fakültelerde puanların önceki yıla göre bir hayli yükseldiğini ortaya koyuyuyor. 
     Şampiyonların tercihi ise yine Boğaziçi, ODTÜ ve Bilkent. İlk 2000'de Boğaziçi, ilk 5 binde ise ODTÜ ilk sırada... 
     Dört yıllık fakültelere göre öğrenci yerleştirme oranında Antalya'nın yine ilk sırada olması, bu kentimizin daha önceki başarılarının tesadüf olmadığını ortaya koyuyor. 
     Her ne kadar başarılı olsa da her 100 öğrenciden 86'si açıkta kaldı. Antalya'yı, hemen hemen aynı oranlarla yani yüzde 13'lük başarılar ile İzmir, Kırklareli, Aydın, Muğla, Ankara izliyor onuncu her zamanki gibi yine Hakkari. Başarı oranı yüzde 4.83 Bu yılın en enteresan olayı olayı ise 20 yıllıdr belki de ilk kez ÖSYM Başkanının basın toplantısı düzenlememesi .. 
     
</TEXT>
</DOC>
