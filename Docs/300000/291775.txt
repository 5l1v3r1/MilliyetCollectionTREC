<DOC>
<DOCNO> 291775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sonspo11.html </URL>
<DATE> 2004/11/24/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Hakemleri döven futbolcunun 32 ay hapsi isteniyor 
</HEADLINE>
<TEXT>

     Enis YILDIRIM TRABZON, DHA 

TRABZON 1'inci Amatör Küme'de oynanan Tosköyspor-Boztepespor maçında kendisine kırmızı kart gösteren maçın orta hakemi Muhammet Başkan ile yan hakem Murat Özcan'ı dövdüğü iddia edilen Boztepespor futbolcularından 24 yaşındaki Cafer Aksoy için 32 ay hapis istenmiyle dava açıldı. 
     Trabzon Yavuz Selim Futbol Sahası'nda 5 Kasım 2004 tarihinde oynanan ve Tosköyspor'un 1-0 önce olduğu maçın 74'üncü dakikasında rakibine sert giren Cafer Aksoy, maçın orta hakemi Muhammet Başkan tarafından kırmızı kart ile cezalandırıldı. Kırmızı kart gören Cafer Aksoy, önce orta hakemi ardından da yan hakemi dövdü. Dövülen ve hakarete uğradığını öne süren maçın orta hakemi Muhammet Başkan ile yan hakem Murat Özcan, Boztepespor'lu futbolcudan şikayetçi oldu. 
     Soruşturmayı tamamlayan Trabzon Cumhuriyet Savcısı Fatih Genç, Cafer Aksoy'un Görevli memura hakeret ve etkili eylemde bulunduğu' gerekçesiyle hakkında 2 aydan 32 aya kadar hapis cezası istemiyle dava açtı. Boztepesporlu Cafer Aksoy, Asliye Ceza Mahkemesi'nde önümüzdeki günlerde yargılanmaya başlanacak. 
     
</TEXT>
</DOC>
