<DOC>
<DOCNO> 250223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/soneko18.html </URL>
<DATE> 2004/06/23/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
İMKB... THY'nin sırası işleme 2. seanstan itibaren açılacak 
</HEADLINE>
<TEXT>

     Türk Hava Yolları THY , uçak alımları ile ilgili kesinleşmiş bir kararın bulunmadığını, halen Boeing ve Airbus firmaları ile görüşmelerin sürdüğünü bildirdi. 
     Türk Hava Yolları A.O.'dan İMKB'ye gönderilen açıklamada, basında yer alan haberde THY'nin 16 adet Boeing 737 800 yolcu uçağı sipariş edeceğine ve teslimatın 2005 yılında başlayacağına ilişkin bilgilere yer verildiği belirtilerek, Borsa Başkanlığı'nca habere ilişkin açıklamalarının sorulduğu kaydedildi. 
     Açıklamada, '''Ortaklığımızın uçak alımları ile ilgili kesinleşmiş bir kararı bulunmamakta olup, halen Boeing ve Airbus firmaları ile görüşmelerini sürdürmektedir. Konu ile ilgili bir gelişme olması halinde Borsanıza açıklama yapılacaktır'' denildi. 
     Borsa Başkanlığı, açıklama sonrası THY hisse senedinin sırasının 2. Seans'tan itibaren yeniden işleme açılacağını duyurdu. 
     
</TEXT>
</DOC>
