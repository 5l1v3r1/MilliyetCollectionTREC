<DOC>
<DOCNO> 281548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonsiy04.html </URL>
<DATE> 2004/10/19/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Köşk, basını bilgilendirmeyi unuttu... 
</HEADLINE>
<TEXT>

     Cumhurbaşkanlığı Dış Politika Başdanışmanı ve Sözcüsü Sermet Atacanlı'nın en son 4 ay önce gerçekleştirdiği basını bilgilendirme toplantıları konusunda Köşk'ün basın bürosuna herhangi bir hazırlık talimatı gelmediği öğrenildi. 
     Cumhurbaşkanlığı tarafından yakın bir zamana kadar ayda bir, hatta önemli dönemlerde iki kez yapılan basını bilgilendirme toplantılarında dört aydır kesinti yaşanıyor. 
     Cumhurbaşkanlığı Dış Politika Başdanışmanı ve Sözcüsü Sermet Atacanlı'nın en son haziran ayında gerçekleştirdiği toplantıdan bu yana, yeni bir toplantı yapılmadı. 
     Türkiye'nin iç ve dış gündemine ilişkin olarak Cumhurbaşkanı Ahmet Necdet Sezer'in görüşlerini yansıtması açısından hayati öneme sahip bu toplantıların dört aydır gerçekleştirilmemesi kamuoyunda merak uyandırdı. 
     Cumhurbaşkanlığı Basın Bürosu yetkilileri yeni bir toplantının ne zaman yapılacağına ilişkin soruya karşılık "Şu an için öyle bir hazırlık yok" demekle yetindi. 
     
</TEXT>
</DOC>
