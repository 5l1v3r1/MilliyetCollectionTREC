<DOC>
<DOCNO> 250094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/ekonomi/eko06.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF'nin şimdi de spor kulübü oldu 
</HEADLINE>
<TEXT>


Tasarruf Mevduatı Sigorta Fonu, televizyon, radyo kanalları, gazete, erotik yayın yapan kanalın ardından İstanbulspor'a da el koyarak spor kulübü sahibi oldu 

GÜRKAN AKGÜNEŞ İstanbul 

Tasarruf Mevduatı Sigorta Fonu TMSF yetkilileri, 4 Haziran tarihinde yönetime Uzanlara yakın kişilerin getirildiği İstanbulspor'a, alacaklarına karşı el koydu. 
TMSF yetkilileri, dün akşam saatleri Mali Şube ekipleri ve Çevik Kuvvet desteği ile İstanbulspor'un Ataköy'deki tesislerine gitti. Çevik kuvvet polisi de bina çevresinde geniş önlem aldı bir kişi gözaltına alındı. Daha sonra polis ekipleri ile tesislere gelen TMSF yetkilileri belge ve bilgisayarları incelemeye aldı. TMSF tarafından yapılan açıklamada gerekçe olarak "4 Haziran'da fiili durum yaratılarak göreve getirilen, malvarlığını yoğun bir şekilde kaçırma eylemleri içinde olan, hisseleri Uzan Grubu'na ait olmasa bile onlar nam ve hesabına hareket ettiği yapılan araştırmalar sonucu tespit edilen İstanbulspor Spor Faaliyetleri ve Tic. AŞ yönetimi görevden uzaklaştırıldı. 
Yüzde 90 hissesini 2002 yılına kadar elinde bulunduran Uzan Ailesi, 2002 yılı sonrasında ise dolaylı olarak İstanbulspor'u idare etmekteydi" denildi. Yeni yönetim ise şu kişilerden oluştu Yönetim Kurulu Başkanı Mehmet Akif Yaşın, Başkan Vekili Orhan Seyfi Güner, üyeler Yusuf Adıgüzel, Salim Alkan ve Taner Kıral istanbul Erkek Lisesi Vakfı temsilcisi . Fondan yapılan açıklamaya göre İstanbulspor, birinci ligdeki tüm sportif faaliyetlerine devam edecek, transferlerini sürdürecek ve en kısa zamanda satışı gerçekleştirilerek, TMSF'nin alacağı tahsil edilecek 
Fon tarafından el konulmasıyla birlikte TMSF'nin elinde Star Grubu'ndan aldığı gazete, televizyon kanalları, radyoları, Erol Aksoy'dan aldığı Cine - 5'te erotik yayın yapan Fantasy kanalı, hatta Star televizyonun düzenlediği Miss Turkey'de birinci seçilen bir güzelinin ardından futbol takımı da oldu. 

Futbolculara bile tedbir kondu 1926'da İstanbul Erkek Lisesi öğrencilerden oluşan bir takım olarak kurulan İstanbul Spor, 1930'da birinci lige çıktı. 
1931-32'de İstanbul ve ardından da Türkiye şampiyonu oldu.1934-35'te İstanbulspor için parasız ve zor günler başladı.1991-92'de İstanbulspor AŞ oldu.1993'te Cem Uzan kulübü aldı1994-95 sezonunda 23 yıldan sonra yeniden birinci lige çıktı. Uzanlar 1998'de İstanbulspor'dan çekildi. İmar Bankası'na el konulunca İstanbulspor da el değiştirmiş oldu. Futbolcularına bile tedbir konuldu. Kulüp adını taşıdığı 12 milyonluk kentte seyircisiz kaldı. 




</TEXT>
</DOC>
