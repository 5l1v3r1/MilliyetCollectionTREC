<DOC>
<DOCNO> 268539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sontur30.html </URL>
<DATE> 2004/09/02/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
CHP'li Anadol "Sokaklara çıkmakla CHY'ye başkan olunmaz" 
</HEADLINE>
<TEXT>

     CHP Grup Başkanvekili Kemal Anadol, ''Sokaklara çıkmakla CHP'ye başkan olunmaz'' dedi. 
     CHP Aydın milletvekilleri Mehmet Mesut Özakcan ve Özlem Çerçioğlu ile beraber Aydın İl Başkanlığı'nı ziyaret eden Anadol, burada gazetecilerin sorularını yanıtladı. 
     Anadol, gazetecilerin, CHP Genel Başkanlığı için adı geçen ve parti üyeliğinin askıya alınması söz konusu olan Şişli Belediye Başkanı Mustafa Sarıgül ile ilgili soruları üzerine şunları söyledi 
     ''CHP aşiret partisi değildir. Partinin tüzüğünde kim, nerede, nasıl genel başkan olabilir açıklanmıştır. Belediye Başkanı işini gücünü bırakıp diyar diyar gezmez. Miting yaptığı yerlere uçak ve otobüsle insan taşımaz. Böyle sokaklara çıkmakla CHP'ye başkan olunmaz.'' 
     
     ZİNA TARTIŞMALARI 
     Anadol, ''zina'' tartışmaları ile ilgili olarak da Avrupa'da zinanın boşanma sebebi olduğunu belirterek, ''AK Parti kendi tabanına seslenmek için zinanın suç olmasını istiyor. CHP olarak kadın erkek eşitliğinden yana olduğumuz için hem erkek, hem kadınlar için zina yasak olsun diyoruz. Mecliste bir tane dahi çok eşli CHP'li milletvekili yok. Oysa AK Parti'de var. Zina suç olursa, çok eşli AK Partili milletvekilleri düşünsün hallerini'' dedi. 
     
</TEXT>
</DOC>
