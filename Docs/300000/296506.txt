<DOC>
<DOCNO> 296506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sondun24.html </URL>
<DATE> 2004/12/10/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Türkiye'den 17 Aralık taslağına 11 itiraz 
</HEADLINE>
<TEXT>

     Brüksel'den yayın yapan ABHaber.com, Türkiye'nin AB Dönem Başkanı Hollanda'ya 17 Aralık zirve taslağı için gönderdiği değişiklik taleplerinin metnine ulaştı. Taslak üzerinde değişiklik taleplerini 11 maddede sıralayan Ankara, Kıbrıs ve müzakerelerin sonucuna ilişkin ifadelere karşı da 2 yeni öneri iletti. 
     AB Dönem Başkanlığı’na gönderilen belgede, müzakerelerin sonucunun tam üyelik'' olması gerektiği, bunun Ankara'nın kırmızı çizgisi''olduğu vurgulandı. Müzakerelerin 26 Nisan 2005'te' başlamasını isteyen Ankara, serbest dolaşım gibi alanlarda öngörülen kalıcı sınırlamalara' da, bunun imtiyazlı ortaklık'' anlamına geleceğini belirterek karşı çıktı. 
     Türkiye, metinde yer alan Kıbrıs ve müzakerelerin sonucuna ilişkin ifadelere karşı 2 yeni öneri iletti. Kıbrıs paragrafında, Ankara Antlaşması'nın uyumlandırılması beklentisi yerine, Türkiye'nin aldığı 'Gümrük Birliği'ni yeni AB üyesi ülkeleri içerecek şekilde genişletme' kararına işaret edilmesini önerildi. Ankara, müzakerelerin sonucunun ne olacağına ilişkin olarak da, AB'nin 1997 Lüksemburg Zirvesi'nde 10 aday ülke için benimsediği 26 nolu paragrafı kabul edebileceğini iletti. 
     Bu paragraf şöyle 
     "Müzakerelere başlama kararı, aynı zamanda müzakerelerin başarıyla sonuçlandırılacağı anlamına gelmez. Farklı aday ülkelerle müzakerelerin sonuçları ve müteakip katılım, her birinin Kopenhag kriterlerine uyumuna ve AB'nin yeni üyeleri entegre edebilme yeteneğine bağlı olacaktır''. 

     
</TEXT>
</DOC>
