<DOC>
<DOCNO> 290008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/guncel/gun01.html </URL>
<DATE> 2004/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Eskiden demir tüccarıydım' 
</HEADLINE>
<TEXT>


Çakıcı'nın, "Türkbank ihalesine fesat karıştırmak" ve "çete kurmak" suçundan yargılanmasına başlandı 

ESRA ALUS İstanbul 

Avusturya'da yakalanarak Türkiye'ye iade edilen Alaattin Çakıcı, "cürüm işlemek amacıyla teşekkül oluşturmak" ve "Türkbank ihalesine fesat karıştırmak" suçlarından yargılandığı davanın duruşmasına ilk kez katıldı. Çakıcı, h kimin ne işle uğraştığı sorusuna, "Eskiden demir tüccarıydım" yanıtını verdi. 
İstanbul 6. Ağır Ceza Mahkemesi'ndeki duruşmaya, Tekirdağ F Tipi Cezaevi'nden zırhlı araçla getirilen Çakıcı ve 4 avukatı katıldı. Kimlik tespiti sırasında Çakıcı, dul ve 3 çocuk babası olduğunu söyledi. Ne işle uğraştığı sorusuna ise, eskiden demir tüccarlığı yaptığını söyleyerek yanıt verdi. Çakıcı, adresi sorulunca da Gültepe'de bir adres verdi. 
İddianame okunmadan önce söz alan avukatları, Fransa'dan iade şartları uyarınca Çakıcı'nın sorgulanamayacağını, olumsuz karar çıkarsa davayı uluslararası arenaya taşıyacaklarını söyledi. Savcının görüşünü dinleyen mahkeme, yargılamanın devamına karar vererek duruşmayı erteledi. 


</TEXT>
</DOC>
