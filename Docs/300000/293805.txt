<DOC>
<DOCNO> 293805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/soneko40.html </URL>
<DATE> 2004/12/01/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Kasım ayı zam şampiyonu domates oldu... 
</HEADLINE>
<TEXT>

     İstanbul'da geçen ayın zam şampiyonu, fiyatı yüzde 60.8 artan domates oldu. 
     İstanbul Ticaret Odası İTO , Kasım ayı ve yıllık bazda fiyatları en fazla artan madde ve hizmetleri açıkladı. 
     Kasım ayında en fazla artış yüzde 60.8 ile domateste olurken, halı yüzde 13.9 artış ile ikinci, erkek paltosu yüzde 12.1 artış ile üçüncü olarak belirlendi. 
     Yıllık bazda ise sağlık ve kişisel bakım harcamaları arasında yer alan devlet hastanesi enjeksiyon ücreti yüzde 110 artış ile birinci oldu. İkinci sırada yüzde 92.6 artışla domates, üçüncü sırada yüzde 75.0 artışla fındık yer aldı. 
     İTO açıklamasında, mevsimsel özellik arz eden ve üretimi iklim şartlarına bağlı olarak değişen domatesin, ürün azlığı nedeniyle, Kasım ayında fiyatı en fazla artan madde olduğu belirtildi. 
     Açıklamada, kamu hizmetlerinde geçmiş aylarda yaşanan fiyat artışlarının, enflasyon hedefinin üzerinde seyretmeye devam ettiği kaydedildi. 
     
</TEXT>
</DOC>
