<DOC>
<DOCNO> 280296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sondun21.html </URL>
<DATE> 2004/10/15/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Schröder'den Libya'ya tarihi ziyaret 
</HEADLINE>
<TEXT>

     Almanya Başbakanı Gerhard Schröder'in, Libya lideri Albay Muammer Kaddafi'yi Almanya'ya davet ettiği, Kaddafi'nin daveti kabul ettiği bildirildi. 
     Schröder'e Libya ziyaretinde eşlik eden Alman heyetine yakın bir kaynak, Alman Başbakanı'nın dün akşam Kaddafi ile Trablus'ta Libya liderinin Bedevi çadırında 2 saat süren bir görüşme yaptığını, iki liderin uluslararası siyasi konularla ikili ilişkileri ele aldığını, daha sonra da birlikte akşam yemeği yediğini söyledi. 
     Görüşmede, Irak ve Ortadoğu konularının özellikle gündeme geldiğini belirten kaynak, Albay Kaddafi'nin Irak krizinden ABD'yi sorumlu tuttuğunu ve Amerikan birliklerinin Irak'tan çıkması gerektiğini söylediğini anlattı. 
     Heyete yakın kaynak, Schröder'in ise Amerikan birliklerinin Irak'tan hızlı çekilmesi olasılığından endişe duyduğunu ifade ettiğini kaydetti. 
     İkinci Dünya Savaşı sırasında Almanya'nın Libya topraklarına yerleştirdiği mayınlar meselesinin çözülmesi başta olmak üzere, iki ülke arasındaki ikili ilişkileri geliştirme hedefinin ele alındığını belirten aynı kaynak, Kaddafi'nin Almanya'dan, ülkesini bu mayınlardan temizlemesi konusunda jest beklediğini ifade ettiğini de söyledi. 
     
</TEXT>
</DOC>
