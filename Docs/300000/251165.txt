<DOC>
<DOCNO> 251165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/guncel/axgun02.html </URL>
<DATE> 2004/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler rekoru 'ip'le çekiyor 
</HEADLINE>
<TEXT>


Guinness'e girebilmek için sıraya giren Türkler gözünden süt fışkırtma gibi akla hayale gelmeyecek denemelerle rekorlar kitabına adını yazdırmaya çalışıyor. En iddialı olduklarımız da çamaşır ipi ve balon patlatma rekorları 

ÖNAY YILMAZ İstanbul 

Türkiye'den organizasyon ve eserler ile Türklerin kırdığı 18 rekor, Guinness Rekorlar Kitabı'na girdi 22 başvuru da sırada bekliyor. Başvuruların en şanslıları arasında, 42 bin 300 parça çamaşır serilen en uzun çamaşır ipi ile aynı anda 1983 kişinin dünya barışı için balon patlatma rekorları yer alıyor. 

Çoğu eleniyor 
Haluk Levent'in en uzun süre ile solo konser, Halil Kargulu'nun 1 günde 9.7 kilo vermek istemeleri sağlık nedenleri ile kabul edilmedi. En uzun dili ile rekor kitabına girmek isteyen İbrahim Gemicioğlu'nun başvurusuna ise henüz yanıt gelmedi. Guinness Rekorlar Kitabı'nın Türkiye'deki Temsilcisi Prof. Dr. Orhan Kural, her gün çeşitli başvurularla karşılaştıklarını, çoğunu elediklerini belirterek, "Şu anda 2 başvuru için iddialıyız. Adana'da yapılan en uzun çamaşır ipi ile Antalya'da düzenlenen balon patlatma rekorları" dedi. Kural, rekor denemeleri arasında gözünden su ve süt fışkırtma, en uzun horon zinciri, en fazla top sektirme gibi başvuruların da yapıldığını söyledi. 

Guinness'e girenler 
Kırkpınar Yağlı GüreşleriDünyada bilinen en eski köprü İzmir Melez Çayı üzerindeki köprüDünyanın en eskisi Çatalhöyük'teki duvar resmiAyakta duran en büyük dikilitaşı Sultahahmet'teki obeliksBeşparmak Dağları'ndaki 500 metreye 240 metre boyutlarındaki KKTC bayrağıAlmanya'da sahnelenen, aynı anda 1246 bağlama ve 674 kişilik semah ekibiyle Bin Yılın Türküsü1994'te Selçuk'ta festival kapsamında 20 bin kişinin izlediği deve güreşleri2001'de 112 ülke para birimi arasında en değersiz para seçilen Türk Lirası. 

Kitaptaki rekortmenler 

Avustralya'da 2 ton 349 kilo ağırlığında Türk lokumu yapan Bahattin Pektüzün.ABD'de toplamda 285 kilo kaldırarak en genç şampiyon ve rekortmen unvanını kazanan Naim Süleymanoğlu.56 kiloda 138.5 kilo kaldıran halterci Halil Mutlu.Web sitesi Kasım 1999 - Nisan 2000 arasında 3 milyon 173 bin 973 ziyaretçi alan "İnternet Mahir" lakaplı Mahir Çağrı.3.2 metreye 1.05 metre ebadında ve 1.23 metre yüksekliğindeki dev ayakkabıyla Konyalı Zahit Okurlar.Zürih'teki bir festivalde 1030 kilo ağırlığında döner yapan Kadir Çetinkaya.1.5 mm çapında, 1 mm kalınlığında mikrofon yapan Prof. İbrahim Kavrakoğlu.8.8 cm burnuyla Mehmet Özyürek.Zonguldak'ın Devrek ilçesinde 7 metre 52.5 santim uzunluğuyla dünyanın en büyük bastonunu yapan Reşit Korum.Almanya'da dünyanın en küçük televizyonunu yapan Ali Yıldırım. 

</TEXT>
</DOC>
