<DOC>
<DOCNO> 269250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/son/sontur11.html </URL>
<DATE> 2004/09/05/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Yaşlı kadını dövüp sokağa attılar... 
</HEADLINE>
<TEXT>

     DHA KAYSERİ'de Sultan Özer adlı yaşlı kadın dövülüp sokağa atıldı. Özer, kendisini kızlarının dövdüğünü iddia etti. 
     Sokakta perişan halde bulunan Sultan Özer, polisler tarafından Kayseri Devlet Hastanesi Acil Servisi'ne getirildi. Sağlık kontrolünden geçirilen Sultan Özer, iki oğlu ve iki kızının olduğunu ve kendisine bakmadıklarını söyledi. Aldığı yaşlılık maaşına el koyan kızlarının kendisini dövüp sokağa attıklarını ileri süren Sultan Özer, iki gündür hiç bir şey yemediğini söyledi. 
     Hastane personelinin meyvesuyu ve simit alarak karnını doyurduğu Sultan Özer, Yozgatlı olduğunu söyledi. Tedavisi tamamlanan Sultan Özer, ailesinin bulunması için polis ekiplerine teslim edildi. 
     
</TEXT>
</DOC>
