<DOC>
<DOCNO> 265579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/siyaset/siy02.html </URL>
<DATE> 2004/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Erbakan lisede Türkçüydü' 
</HEADLINE>
<TEXT>


Necmettin Erbakan, 1943'te, "Türkçülük, Türk milletinin gelişmesi için lüzumludur. Türkçülüğü en büyük tehlike olarak görmek, en büyük tehlikedir" demiş 

ANKARA ANKA 


Türk siyasi tarihine "Milli Görüş" hareketinin lideri olarak geçen, 35 yılda, kurduğu dört parti "irticai faaliyetler ve laiklik karşıtı söz ve eylemleri" nedeniyle kapatılan, siyasi yasaklı durumuna düşen Necmettin Erbakan'ın, lise yıllarında "Türkçü" olduğu ortaya çıktı. 
Bilim ve Düşünce dergisi, 1940'lı yılların önemli yayın organlarından Çınaraltı dergisinin 7 Ağustos 1943 tarihli sayısında yer alan ve henüz lise öğrencisi olan Erbakan'ın verdiği yanıtlarda "Türkçü" düşüncelere sahip olduğunu ortaya koyan bir anketi yayımladı. Nadir Nadi, Peyami Safa, Burhan Felek, Fahrettin Kerim, Ebuzziye Velid, Faris Erkman'ın da katıldığı "Türkçülüğe Dair" adlı anketi yanıtlayanlar arasında bulunan Erbakan, lise öğrencisi fotoğrafıyla yer aldı. Erbakan'a, 1969'da Bağımsızlar Hareketi ile Milli Görüş'ün temelini atarak siyasete atılmasından 26 yıl önce yöneltilen sorular ve yanıtları şöyle 

Türkçülüğe düşman, bir Türk vatanperverliği tasavvur edebilir misiniz 
Erbakan Hayır. 

Türkçülüğü, Türk milletinin gelişmesi ve Türkiye'nin hürriyet ve istiklali bakımından lüzumlu mu, lüzumsuz mu görürsünüz 
Erbakan Lüzumlu görürüm. 

Milleti Ziya Gökalp'le beraber dil, kültür, vicdan ve din birliği şeklinde anlayanlara iştirak eder misiniz 
Erbakan Evet. 

Türkçülüğü ne şekilde anlarsanız anlayın, fakat Türkçü müsünüz 
Erbakan Evet. 

"En Büyük Tehlike" isimli Türkçülüğü tehlike olarak gösteren bir broşür yayınlandı. Siz buna ve bu türlü neşriyata ne dersiniz 
Erbakan Buna söyleyeceğim şey, Türkçülüğü en büyük tehlike olarak görmenin en büyük tehlike olacağıdır. 

Milliyet aleyhtarı, solcu fikirlerin şiir, hik ye, resim, roman, makale, mecmua şeklinde gençlerin arasına yayılmakta olduğunu ve bunun gitgide zararlı neticeler doğurmak kabiliyetini gösterdiğini söyleyenlere karşı ne dersiniz 
Erbakan Doğru söylüyorsunuz. Bu halin düzeltilmesi Türkçülerin ödevidir. 


</TEXT>
</DOC>
