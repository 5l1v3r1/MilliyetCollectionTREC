<DOC>
<DOCNO> 258418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/spor/axspo01.html </URL>
<DATE> 2004/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bosque'nin listesi belli 
</HEADLINE>
<TEXT>


İspanyol teknik adam dün Akaretler'de Başkan Yıldırım Demirören ile biraraya geldi. Okan Koç, Sinan Kaloğlu, Kaan Dobra, Serdar Özkan ve Ümit Aydın'ın gönderilmesi raporunu verdi 

BİLAL MEŞE 


Başbaşa görüştüler 
BEŞİKTAŞ Teknik Direktörü Bosque ile Başkan Yıldırım Demirören'in beklenen zirvesi dün Akaretler'deki kulüp binasında gerçekleşti. Yaklaşık bir saat süren özel görüşmede İspanyol teknik adamın Başkan Demirören'e gönderilmesini istediği futbolcuların listesini verdiği belirtildi. Kulüpten sızan habere göre listede Okan Koç, Sinan Kaloğlu, Kaan Dobra, Serdar Özkan ve Ümit Aydın'ın isimlerinin yer aldığı öğrenildi. 

Takımdan memnun 
VİCENTE del Bosque'nin takımda istemediği futbolcuların kiraya verileceği ifade edilirken yönetimin gönderilecek oyuncular ile ilgili resmi açıklamayı bugün yapacağı bildirildi. Bu arada Bosque'nin Başkan Yıldırım Demirören ile yaptığı ikili görüşmede takımın disiplini ile ilgili olumlu bir rapor verdiği ve gelecek için umutlu görüşler belirttiği kaydedildi. 

Bir hafta süre 

MEHMET ÇİFTÇİ 

Juanfran beklemede 
BEŞİKTAŞ'IN, Celta Vigo ile bonservis sorununu halledememesi, Juanfran'ın canını sıktı. Takımıyla birlikte Fransa'da kampta bulunan İspanyol futbolcu, transferine h l son noktanın konulmamasından dolayı üzgün olduğunu ifade etti. İspanyol futbolcu buna rağmen kafasının Beşiktaş'ta olduğunu söyledi. Del Bosque tarafından alınması istenen futbolcu, transferin bu hafta içinde gerçekleşmemesi halinde yeni arayışlara gideceğini belirtti. 

Masaya oturacaklar 
TRANSFERİ bitirmek için çaba harcayan Beşiktaş'ın Celta Vigo ile bu hafta konuşacağı açıklandı. Başkan Gomez, Siyah-Beyazlılar'ın renklerine bağlamaya çalıştığı oyuncuları Juanfran'ın bonservisi için kendilerinden görüşme talep ettiğini ve birkaç gün içinde masaya oturacaklarını söyledi. Beşiktaş'tan yüksek bir bonservis bedeli talep etmediklerinin altını çizen Gomez, Juanfran'ın şahsi kararının etkileyici olduğunu vurguladı. 

BEŞİKTAŞ GÜNLÜĞÜ 
Galatasaray'ı iple çekiyor 
KARTAL'IN Denizlispor'dan transferi Çağdaş, Galatasaray ile 6. haftada oynayacakları maçın kendisi açısından büyük önem taşıdığını söyledi. İlk beş hafta deplasmanda oynayacaklarına dikkat çeken Siyah - Beyazlı futbolcu, "Bu maç, hem benim taraftarın önüne çıkacağım ilk maç olacak, hem de Beşiktaş formasıyla ilk derbi maçında oynayacağım" dedi. 

Lucescu'nun boşu yok 
BEŞİKTAŞ'TAN ayrıldıktan sonra Shakthar Donetsk takımının başına geçen Teknik Direktör Mircea Lucescu, yeni sezonda oynadığı ilk üç maçından da galibiyetle ayrıldı. Ukrayna Ligi'nde 9 puanla liderlik koltuğunda oturan Rumen çalıştırıcının ekibi, 3 maçta 6 gol atıp, sadece 1 gol yedi. Ligde Shakthar Donetsk'i 7 puanlı Metalurg Donetsk ve Vorskla Poltava takımları izliyor. 

İbrahimler hastanede 
İBRAHİM Üzülmez ve İbrahim Toraman'a dün kan testi yapıldı. Sezon öncesi rutin sağlık kontrolleri sırasında kan testi yapılmayan iki oyuncunun testlerinin tamamlandığı ifade edildi. Kulüp doktoru Ayhan Optur, Avusturya kampında sakatlanan Toraman'ın sakatlığının gün geçtikçe iyiye gittiğini söyledi. 


</TEXT>
</DOC>
