<DOC>
<DOCNO> 276398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/spor/ygokberk.html </URL>
<DATE> 2004/10/01/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Manchester'daki Rıdvan'lar ve Ben'ler 
</HEADLINE>
<TEXT>


Doğrusu bir 'Köyün Delisi' dolusu yorumlara ve yorumculara takılacağımı tahmin etmemiştim ama laf lafı, açtı ve... 
Türkiye'de çok değerli ve işinin ehli yorumcular var ve onları tenzih ediyorum tabii... 
Sürç - ü benlik ettiysem affola... 
Önce Christoph, Manchester United'ı iyi yorumlayamamıştı, sonra Christoph'un futbolcusu da tabii... 
Maçtan üstelik bir gün önce hala puan veya puanlar almaya geldik diyordu Hepsi aynı şeyi söylüyor bir Fenerbahçeli futbolcu ve devam ediyordu "Manchester iyi takım yok ya ama biz de iyi takımız sadece iyi futbolculardan kurulu bir futbolcu grubuyuz şimdilik demeliydi belki de " ve en 'geyik' cümle geliyordu tabi "iyi mücadele edersek filan falan..." 
'Orta'sında koşan sadece bir Aurelio ile Manchester United ile mücadele edilemeyeceğini maçtan bir gün önce bile hala bilmeyen bir futbolcudan kendine ne hayır gelirdi ki takımına gelsin 
'Allah Yardımcımız Olsun' söylenecek en gerçekçi üç kelimeydi belkide maç öncesinde. 

Yorumcularımız 
Futbolcuları böyle olan futbolumuzun, yorumcuları farklı mı sanki Çoğu o Fenerbahçeli futbolcu gibi başlıyorlar söze. 
Sanki her uzatılan mikrofona konuşmak zorundalar. Önce onlarda Manchester iyi takım filan falan, sonra İngilizler favori falan filan, sonra artık bir 'Türkiş futbol yorumcusu klasiği' olan o 'ama', sonrasında da o 'ama'nın sonrasındaki filan falan tabii. 
"Yok kanatları iyi kullanırsak, yok ilk topa ve her topa basarsak, defansı bazen önde, bazen ortada, bazen şurda, burda kurarsak, arkamıza adam kaçırmazsak, alan daraltıp, pres yapıp, rakibi yarı sahasından çıkartmazsak, yok sarkan sarkmayan liberoları, yok tandemi, yok çarpraz koşan santrforu, yok ön direk arka direk, tabii Giggs'e Rooney'e, Nistelrooy'a top aldırmazsak..." 
Hani 'anasının nikahı' en kibarcası... 
Yorumcunun yukarıda söylediklerini yapabilen her takım yenerdi zaten her rakibini... 
Ama Fenerbahçe mesela 1956'dan beri kaç maçta yapabilmişti yorumcuların buyurduklarını 
Veya Daum'un Fenerbahçesi'nin 1.5 senedir, 1.5 maçı var mıydı böyle oynadığı 

Rıdvan ve ben 
Rıdvan'ın Dilmen 'en acccaip' oynadığı 'dün'lerdi. Fenerbahçe'deki bizim Dalyan Kulüp'e Çelebiç ile minyatüre gelmişlerdi. Bizim de Kaya'lı Çilingiroğlu , ben'li Gökberk her Allah'ın günü en sıkı 4'e 4 oynadığımız günler. Rıdvan yine müthiş oynuyordu. 
Bir ara 'biz'den biri bağırdı bana 
- 'Bas' be şu Rıdvan'a 
Gel de sen 'bas' be dedim ben de... Zaten anam ağlıyordu, üstelik 'bas'ıyordum da, ama Rıdvan öyle çabuk ve kıvraktı ki, 'anlaşılmıyordum' belli ki... 
'Bas' demek kolaydı tabii... 
Manchester - Fenerbahçe maçını seyrederken, o karşılaşma geldi aklıma, Manchester'da bir sürü Rıdvan vardı, Fenerbahçe'de de bir sürü 'ben'. 

Her uzatılan mikrofona... 

Bir İstanbul derbisi öncesinde bir kanalın kamerası önünde toplanmıştık. İki taraflı yorumcu, bir bilimsel uzman ve de ben... İlk ikisi yine "O yener, bu yener, ama mama" deyip olabilecek her ihtimali saymışlardı. Maç yarıda kalsa, hatta hiç oynanmasa, hatta hakem düdüğünü çalarken aniden ölse bile 'ben demiştim' diyebileceklerdi... Bilimsel uzman Değerli bir uzmandır , bilimsel girip vücuttaki alyuvar ve akyuvar sayısının sonuç üzerindeki etkisini bile anlatmış, sıra bana gelmişti. 
- Siz ne diyorsunuz Sayın Gökberk 
- 4 kişi fazla diyorum, maç sonu 3 kişi toplanın... 
- 
- Bana bir şey kalmadı da... 
- Siz kendinize has üslubunuzla bir şeyler bulursunuz 
- İşte bulamıyorum kendime has üslubumla bir şeyler malesef, zor durumdayım, beni azat edin... 
Sunucu öyle ısrar ediyordu ki... 
Çok da bunalmıştım... 
-İki yorumcu söylenebilecek her şeyi söylediler, bana kala kala bir tek vücuttaki alyuvar ve akyuvar sayısının maç sonucuna olan etkisi kalmıştı, onu da hoca söyledi... 
Kanaldaki arkadaşların söylediğine göre, kanalın telefonları kilitlenmişti, 'Helal olsun en doğruyu o ben konuştu.' 
Hiç konuşmamıştım ki 

PİVOT 

Herkes aylardır onları konuşuyor... 
Bogdan Tanjevic'in gençlerinden Oğuz, Ülker takımı ile italya'da, Semih Yugoslavya'da, gelmiş geçmiş en iyi denilen Ersan da ameliyat oluyor. Ama geri kalanlar yani Cenk, Barış, Cevher, Hakan, Pazar günü 
15.10'da CNN TÜRK'teki Pivot'ta benle olacaklar... 
Hepsi bu kadar da değil. 
Geleceğin Cenk, Barış, Cevher, Hakan'ları da olacak yanımda... 
Hatta Abdi İpekçi'nin koridorlarında tek isteği Alan Iverson'la tanışmak olan ve tanışan arkadaşım küçük Alan Iverson da... 
Kaçırmayın. 

Bilgin'den 

Bilgin'den de ben gülerken, benle beraber gülüyorsunuz, ben ağlarken benle beraber ağlıyorsunuz ve gittikçe daha 'kalabalık'laşan bir 'kalabalık' haline geliyorsunuz... 
Ve bana 'acccaip iyi' geliyorsunuz. 
Hele kendimi 'acccaip kötü' hissettiğim bu günlerde... 
Ne accaipsiniz... 
Ve iyi ki varsınız... 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 




</TEXT>
</DOC>
