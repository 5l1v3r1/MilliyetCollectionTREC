<DOC>
<DOCNO> 287876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sonyas17.html </URL>
<DATE> 2004/11/10/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Güvercin besledi, 5 bin euro ceza aldı 
</HEADLINE>
<TEXT>

     İsviçre'nin Lozan kentinde, 77 yaşındaki bir kadının, sokaktaki güvercinleri beslediği için 8 bin İsviçre Frangı yaklaşık 9,5 milyar Türk lirası cezaya çarptırıldığı bildirildi. 
     ''24 Saat'' gazetesinin haberinde, birçok gayri menkul sahibi Genevieve isimli yaşlı kadının dava masrafı olan 2679 İsviçre Frangını da ödemesi gerektiği belirtildi. 
     Mahkemede iddia makamı tarafından ''İsviçre'nin efsanevi temizliğine'' halel getirmekle suçlanan ve kuşlara olan tutkusuyla tanınan yaşlı kadının kendini, ''Çöpçülerin işlerini çok iyi yapmaları yüzünden kuşlar yiyecek bulamıyor. Benim çocuklarım ve torunlarım yok. Kuşlarla ilgilenmek yerine kendimi içkiye ya da uyuşturucuya verseydim daha mı iyi olurdu'' şeklinde savunduğu kaydedildi. 
     20 yıldır sokaktaki kuşları besleyen ve daha önce de birçok kere para cezasına çarptırılan yaşlı kadının mahkeme heyetine, ''Hiçbir duyarlılığınız yok, kalbinizin yerinde para çekmecesi taşıyorsunuz'' dediği ifade edildi. 
     Yaşlı kadının avukatının davayı Federal Mahkemeye taşımaya hazırlandığı bildirildi. 
     
</TEXT>
</DOC>
