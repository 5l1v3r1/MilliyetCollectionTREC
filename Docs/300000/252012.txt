<DOC>
<DOCNO> 252012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sonyas09.html </URL>
<DATE> 2004/06/30/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Ünlüler ve ''gerçek'' isimleri... 
</HEADLINE>
<TEXT>

     Daniel Michael, Thomas Mapother IV, Jennifer Anistopoulou, Cherilyn Sarkisian, Demetria Guynes, Alicia Christian Foster, Steven Tallarico, Ralph Lipschitz... 
     Hiç kimseye bir şey ifade etmeyen bu isimler, aslında müzik, spor, moda ve Hollywood'un birbirinden ünlü yıldızlarına ait. İsimlerini uzun, kısa ya da ünlülerin parıltılı dünyasına göre uygun bulmayan yıldızlar, değiştirerek bambaşka bir isimle hayranlarının karşısına çıktı. 
     Internetteki ''netscape'' sitesi, ''Hollywood İsim Oyunu'' adlı mini bir eğlenceyle ünlülerin ''ipliğini pazara'' çıkardı. Buradaki bilgiye göre, ismi ''uzun menzilli füzeleri'' andıran Tom Cruise'un asıl adı kraliyet ailesi mensuplarını andıran Thomas Mapother IV. ''Matuschanskayasky'' olan tam 17 harflik soyadını 7 harfe düşüren isim ise sinemanın ünlü komedyeni Walter Matthau... 
     Charlie Sheen, babası Martin Sheen'e uyarak ''Estevez'' soyadını değiştirirken, herkesin gittiği Mersin'de tersine giden ünlü Nicholas Cage. Yıldız adayları tanınmaya çalışırken, ailesinden gelen meşhur soyadı ''Coppola''yı kullanmayan mütevazı oyuncu, ''Nicholas Cage'' ismiyle şöhret basamaklarını alnının teriyle tırmandı. 
     
     KİM TANIR DEMETRIA'YI... 

     Kulağa hoş gelmeyen ''Demetria Guynes'' ismini Demi Moore yapan ünlüler bulunurken, kimileri de din değiştirip ''Muhammed Ali'' adını aldı. 
     ''Sarkisian'', ''Anistopoulou'', ''Panayiotou'' gibi milliyetini gözler önüne seren soyadları da yine kırpılarak, ''Aniston'', ''Michael'' gibi Amerikanvari soyisimlerine yerini bıraktı. İşte, ünlüler ve ''gerçek isimleri 
     
</TEXT>
</DOC>
