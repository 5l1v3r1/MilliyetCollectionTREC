<DOC>
<DOCNO> 285370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sondun39.html </URL>
<DATE> 2004/11/02/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
'Türkiye ile müzakerelere başlamamak akla karşı günahtır' 
</HEADLINE>
<TEXT>

     AB Komisyonu'nun eski başkanı ve Fransa'nın kıdemli Sosyalist Parti Jacques Delors, ''Türkiye ile AB'ye üyelik müzakereleri başlamalı, bunu yapmamak, özgürlüğe ve aklıselime karşı günah işlenmesidir'' dedi. 
     Almanya'da iktidardaki Sosyal Demokrat Parti'nin SPD aylık dergisi Vorwaerts'e mülakat veren Delors, ''Avrupa Birliği, Komünist Blok'un çöküşü ve Batı dünyasıyla İslam dünyası arasında cereyan ettiği söylenen medeniyetler çatışmasıyla baş etmek zorundadır'' diye konuştu. ''İşte bu yüzden Türkiye ile üyelik müzakerelerinin başlaması çok önemlidir'' diyen Delors, şunu söyledi 
     ''Bunu reddetmek, başka kültürü yadsımak, akıl yoluna, özgür düşünceye karşı suç teşkil edecektir.'' İngiliz Reuters ajansının aktardığı Vorwaerts'in Delors mülakatında, ''Delors'un çıkışının Sosyalist Parti'nin diğer yöneticileriyle uyuşmadığı, ama genel manada Fransa Cumhurbaşkanı Jacques Chirac'ın Türkiye'ye bakışıyla aynı yolda olduğu anlamına geldiği'' hatırlatıldı. 
     Alman yayın organı, Türkiye hakkında müzakere yolunun başlangıç tarihine işaret verilmesi beklenen AB'nin 17 Aralık zirvesinden önce 6 Ekim 2004 tarihli AB Komisyonu'nun ilerleme raporunda Türkiye'ye müzakerelerin başlaması için kapının açık tutulduğu hatırlatıldı. 
     
</TEXT>
</DOC>
