<DOC>
<DOCNO> 279267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/ekonomi/eko05.html </URL>
<DATE> 2004/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Girişim halka açılıyor 
</HEADLINE>
<TEXT>


İş Bankası iştiraklerinden İş Girişim Sermayesi'nin hisseleri perşembe ve cuma günü 3 bin 800 liradan halka arz edilecek 

EKONOMİ SERVİSİ 

İş Bankası bir iştirakini daha halka açıyor. İş Girişim Sermayesi Yatırım Ortaklığı hisseleri 14 - 15 Ekim tarihlarinde halka arz edilecek. İş Yatırım Genel Müdürü İlhami Koç, şirkette yüzde 45'lik payları bulunduğunu belirterek, girişim sermayesinin bir çeşit finansal ortaklık olduğunu ve daha çok KOBİ'leri kapsadığını söyledi. 
Girişim sermayelerinin, Türkiye ortalamasının çok üzerinde büyüyen veya büyüme potansiyeli bulunan şirketleri kapsaması nedeniyle riski yüksek, fakat getirisi fazla yatırım ortaklıkları olduğuna dikkat çeken Koç, "Biz de yüksek büyüme potansiyeli bulunan şirketler içinde en fazla büyüyenleri seçeceğiz" dedi. 
Koç, İş Girişim'de İş Menkul'ün yanı sıra TSKB ve Türkiye Teknoloji Geliştirme Vakfı aracılığıyla Dünya Bankası'nın da ortaklığı bulunduğunu söyledi. Koç, girişim sermayelerinin yasal zorunluluk nedeniyle halka arz edilmesi gerektiğine işaret ederek, İş Girişim Sermayesi hisse senetlerinin de bu zorunluluktan dolayı yüzde 32.78'lik bölümünün satışa sunulacağını ve bir hissenin değerinin 3 bin 800 lira olarak tespit edildiğini bildirdi. 

Halka arzın yarısı yurtdışına 
İlhami Koç, halka arzın yüzde 50'sinin yurtiçi bireysel yatırımcılara, yüzde 15'inin alım gücü yüksek büyük bireysel yatırımcılara, yüzde 15'inin yurt dışı kurumsal yatırımcılara, yüzde 10'inin yurt içi kurumsal yatırımcılara ve kalan yüzde 10'luk kısmın da İş Bankası emekli ve çalışanları ile İş Girişim'in iştiraki konumundaki şirketlerin çalışanlarına tahsis edildiğini söyledi. 
İş Girişim'in 4 yılda 4 kat büyüdüğüne dikkat çeken Koç, ''2000'de 20 trilyon lira kurulan şirketin bugün portföy büyüklüğü 82 trilyon liraya ulaşmıştır. 

İş Girişim Sermayesi Y.O. 28.1 trilyon lira arz geliri 
Halka arz oranı yüzde 32.78Halka arz fiyatı 3.800Halka arz tarihi 14-15 EkimFiyat istikrarı 15 günHisselerin satışı Yarısı yabancılara yarısı yerli yatırımcıya yapılacak 

</TEXT>
</DOC>
