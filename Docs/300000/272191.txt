<DOC>
<DOCNO> 272191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/siyaset/siy03.html </URL>
<DATE> 2004/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Pasaport şartı 
</HEADLINE>
<TEXT>


KKTC'de onaylanan yeni yasayla, çalışmak ve ikamet etmek için bu ülkeye gitmek isteyen Türk vatandaşları, kimlikle giremeyecek 

SEFA KARAHASAN Lefkoşa 


Türkiye ile KKTC arasında ikamet ve sosyal güvenlik haklarını düzenleyen ve KKTC Bakanlar Kurulu tarafından onaylanan yeni yasaya göre, KKTC'ye çalışmak ve ikamet etmek amacıyla gelecek Türk vatandaşları artık kimlikle giriş yapamayacak, pasaport göstermeleri zorunlu olacak. Turist olarak gelecek Türkler ise kimlikle girebilecek. Türkiye ile KKTC arasında 7 Eylül'de imzalanan Çalışma ve Sosyal Güvenlik Protokolü'nün onaylayan Bakanlar Kurulu'nun amacının, Türklere daha sağlıklı ortam hazırlamak olduğu belirtiliyor. İçişleri Bakanı Özkan Murat da, Türkiye'den bugüne dek çalışmak ve ikamet için kimlikle gidenler hakkında muhaceret yasasının uygulanacağını, bu kişilerin izin çıkarmamaları halinde Türkiye'ye geri gönderileceğini belirtti. 
Öte yandan BM Genel Sekreteri Kofi Annan'ın, adadaki 1274 kişilik BM Barış Gücü'nün azaltılması için rapor hazırladığı, Rum Kesimi'nin bundan rahatsız olduğu belirtildi. 



</TEXT>
</DOC>
