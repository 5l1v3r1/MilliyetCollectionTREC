<DOC>
<DOCNO> 264876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/guncel/gun18.html </URL>
<DATE> 2004/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Topbaş, halka ayakkabı dağıttı 
</HEADLINE>
<TEXT>


İSTANBUL Milliyet 

İstanbul Büyükşehir Belediye Başkanı Kadir Topbaş, selden etkilenen bölgelerdeki yaklaşık 400 binanın istimlak edileceğini söyledi. Topbaş, Eyüp Belediye Başkanı Ahmet Genç ve İSKİ Genel Müdürü Dursun Ali Çodur ile selden zarar gören vatandaşları ziyaret ederek, "geçmiş olsun" dileğinde bulundu. Topbaş, esnaf gezisi sırasında bir dönercideki dönerleri, fırındaki ekmekleri ve ayakkabıcıdaki ayakkabıları satın alarak halka dağıttırdı. Topbaş, yaptığı açıklamada kararlar hakkında bilgi verdi. Topbaş, şunları söyledi "İstimlak Bürosu kurduk. Büro öncelikle karşılıklı anlaşarak adımlar atacak. Selden etkilenen bölgelerde yaklaşık 400 bina istimlak edilecek." 


</TEXT>
</DOC>
