<DOC>
<DOCNO> 284167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sontur41.html </URL>
<DATE> 2004/10/28/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Ankara'da yarın trafiğe kapatılacak yollar ve alternatifleri... 
</HEADLINE>
<TEXT>

     Ankara'daki 29 Ekim Cumhuriyet Bayramı kutlamaları nedeniyle bazı yollar trafiğe kapatılacak. 
     Törenler nedeniyle sabah saat 08.00 - 13.30 arasında Ankara Devlet Karayolunun, İnönü Bulvarı Balgat Köprü varyantlarından, Bahçelievler Çiftlik yol kavşağı istikameti ile Bahçelievler Çiftlik Kavşağı'ndan, Et-Balık Akköprü-Migros Kavşağı istikametleri, Yenimahalle Köprüsü'nden Hipodrom Caddesi eski Terminal Kavşağı ile İstasyon Kavşağı arası ve Kazım Karabekir Kavşağı, Ulaştırma eski Terminal Kavşağı, Celal Bayar Tandoğan Köprü Varyantları arası, geliş-gidiş olarak trafiğe kapatılacak. 
     Ayrıca, Celal Bayar Bulvarı'ndan Konya Yolu'na çıkan varyant ile Etiler Orduevi ışıklı kavşaktan Konya Yolu'na çıkış da trafiğe kapalı olacak. 
     Trafik akışındaki değişiklikler nedeniyle Adana ve Konya yolundan gelip İstanbul ve Samsun istikametine gidecek araçlar, Balgat Köprülü Kavşağı'ndan Eskişehir yolu Anadolu Bulvarı'nı takiben İstanbul Yolu'na, Eskişehir Yolu'ndan Samsun istikametine gidecek araçlar, Ümitköy köprü, AŞTİ Bulvarı, Anadolu Bulvarı, İstanbul Yolu, Et-Balık Kavşağı'ndan Akköprü-Migros Samsun istikametine, Samsun tarafından gelip Konya, Eskişehir, İstanbul ve Adana istikametine gidecek araçlar ise Turgut Özal Bulvarı'ndan Anatamir Kavşağı'ndan sağa dönmek suretiyle Eşref Bitlis Caddesi'ni takiben Et-Balık Akköprü Migros köprülü kavşağına gelecek ve sağa dönerek İstanbul yolu ve Anadolu Bulvarı'na çıkacaklar. 
     
</TEXT>
</DOC>
