<DOC>
<DOCNO> 251878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sondun34.html </URL>
<DATE> 2004/06/30/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Riyad'da silahlı çatışma 
</HEADLINE>
<TEXT>

     Suudi Arabistan'ın başkenti Riyad'da, militanlarla güvenlik kuvvetleri arasında çatışma çıktığı bildirildi. 
     Güvenlik yetkilisi, çatışmanın kentin doğusunda çıktığını ve 2 militanla bir polis memurunun öldüğünü söyledi. 
     Görgü tanıkları, militanlarla güvenlik kuvvetlerinin karşılıklı ateş açtıklarını belirttiler. 
     Bölgedeki Reuters muhabiri, helikopter desteği alan polisin bölgeyi kuşattığını söyledi. 
     Dünyanın en büyük petrol ihracatçısı Suudi Arabistan, ABD yanlısı yönetimi hedef alan El Kaide militanlarının saldırılarına sahne oluyor. 
     El Kaide'nin sorumlu tutulduğu saldırılarda en az 85 polis memuru ile aralarında yabancıların da bulunduğu birçok sivil öldürüldü. 
     
</TEXT>
</DOC>
