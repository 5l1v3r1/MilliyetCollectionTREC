<DOC>
<DOCNO> 256425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/spor/spo15.html </URL>
<DATE> 2004/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Jones 200'de yok 

100 metre Olimpiyat Şampiyonu ABD'li atlet Marion Jones, 100 metre seçmelerinde elendikten sonra, 200 metre finallerinde de yarışmayacağını açıkladı. Jones, Atina Olimpiyatları'nda uzun atlama dalında yarışacak. 

UEFA, Örümcek Adam'a karşı 

İSPANYA'NIN Atletico Madrid takımı, Intertoto Kupası maçında Zlin'i 4-2 ile eledi ama karşılaşmaya "Örümcek Adam 2" adlı filmin reklamının bulunduğu formayla çıkınca başı belaya girdi. UEFA'nın, araştırma başlattığı, ceza verilme olasılığının da gündemde olduğu belirtildi. 

Gümüşte kaldı 

SLOVENYA'DA yapılan Avrupa Gençler Grekoromen Güreş Şampiyonası'nın son gününde, 96 kiloda final güreşen Atilla Güzel, Yunanlı rakibi karşısında sakatlanınca gümüş madalyada kaldı. Bu arada 74 kilo üçüncülük maçında Alman ve Gürcü güreşçi arasında tartışma çıktı, FILA tarihinde ilk kez iki sporcuya birden bronz madalya takıldı. 

Çeşme'de offshore 

TÜRKİYE Offshore Şampiyonası'nın dördüncü etabı, İzmir'in Çeşme İlçesi'ndeki Aya Yorgi Koyu'nda yapıldı. Yarışma sonunda Unique 6 isimli teknenin pilotları Mehmet Gamgam ve Özgür Öncel ikilisi, birinciliği elde etti. 

Kolombiya'nın rakibi Arjantin 

AMERİKA Futbol Şampiyonası'nda ev sahibi Peru'yu 1-0 yenen Arjantin ile Kosta Rika'yı 2-0 mağlup eden Kolombiya yarı finale yükseldi. İki takım, yarın final için karşılayacak. Diğer yarı finalistler ise Brezilya-Meksika ve Paraguay-Uruguay maçlarının sonucunda belirlenecek. 

Simic, Diyar için geldi 

ARNAVUTLUK'UN Dinamo Tiran takımının milli kalecisi Lika ile prensipte anlaşan Diyarbakırspor, Bosna-Hersek'in 1. lig takımlarından Riek'in 25 yaşındaki orta saha oyuncusu Predrag Simic'i İstanbul'a getirdi. Simic, Kızılcahamam kampında denenecek. 

Kayserispor denemede 

DEFANSINI sağlamlaştırmak isteyen Kayserispor, Arjantin'in Atletico Raphael takımının 26 yaşındaki defans oyuncusu Gustavo Semino'yu denemek üzere kampa getirdi. Bir süre takımla idmanlara çıkacak oyuncu, 22 Temmuz'da Konyaspor ile yapılacak hazırlık maçından sonra karar verilecek. 

Hedefe ulaştılar 

ULUSLARARASI Askeri Spor Konseyi'nin CISM düzenlediği 39. Dünya Askeri Atış Şampiyonası'nda Türkiye iki madalya kazandı. Millilerimiz erkek tüfek askeri çabuk atış takımı müsabakasında 43 ülke arasında ikinci olurken, bayan tabanca askeri çabuk atışta da 19 ülke arasından üçüncülüğü yakaladı. 

Hazırlık maçları 

Malatya - A.Sebat 2 - 0 
G.Antep - M.Haifa 1 - 2 
G.Birliği - Styrian Karması 10 - 1 
Poznan - Rizespor 2 - 2 


</TEXT>
</DOC>
