<DOC>
<DOCNO> 259125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sontur44.html </URL>
<DATE> 2004/07/29/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Sağlık Bakanlığı'ndan "sıcak" uyarısı... 
</HEADLINE>
<TEXT>

     Sağlık Bakanlığı, son günlerde hava sıcaklığında önemli artışlar meydana geldiğini anımsatarak, vatandaşları sıcak havanın neden olabileceği rahatsızlıklara karşı uyardı. 
     Sağlık Bakanlığı'ndan yapılan açıklamada, sıcak havadan özellikle çocuklar, yaşlılar, kalp ve akciğer rahatsızlıkları bulunanlar ile yüksek tansiyonlu hastaların daha çok etkilendiği ifade edildi. 
     Aşırı sıcaklarda terleme nedeniyle vücudun mineral kaybına uğrayacağı belirtilen açıklamada, bu nedenle bol sıvı ve sulu besinlerin tüketilmesinin önemi vurgulandı. 
     Açıklamada, ultraviyole ışınlardan koruyucu gözlük kullanılmasının, açık renkli bol elbiseler giyilmesinin ve geniş kenarlı şapka takılmasının da sıcak havanın olumsuz etkilerini en aza indireceği ifade edildi. 
     -SUYA VE BESİNLERE DİKKAT- Havaların ısınmasıyla birlikte su ve katı gıda yoluyla bulaşan hastalık etkenlerinin neden olduğu rahatsızlıkların sıkça görüldüğü belirtilen açıklamada, su ve besin yoluyla bulaşan hastalıkların en sık görülen belirtilerinin karın ağrısı, ishal ve kusma olduğu vurgulandı. 
     Açıklamada, sıcakların sebep olacağı hastalıklardan korunmak için 
     
</TEXT>
</DOC>
