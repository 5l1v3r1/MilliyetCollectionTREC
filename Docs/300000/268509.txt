<DOC>
<DOCNO> 268509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sonspo23.html </URL>
<DATE> 2004/09/02/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Samsunspor, yarın Trabzonspor ile oynayacak... 
</HEADLINE>
<TEXT>

     Samsunspor, Birinci Süper Futbol Ligi'nin 5. haftasında Galatasaray ile yapacağı maçın hazırlıklarını sürdürüyor. 
     Teknik sorumlu Ertuğrul Sağlam yönetiminde bugün yapılan çalışmalara sakatlıkları süren Serkan Aykut ve Şenol ile Ümit Milli Takım kadrosunda yer alan Caner'in yarı sıra izinli olarak ülkelerine giden Kais ve Ayari katılmadı. 
     Ivanov, Erman ve Kirita'nın takımdan ayrı olarak çalıştığı idmanda teknik sorumlu Sağlam, ağırlık çalışması yaptırdı. 
     Bu arada, Çaykur Rizespor maçında oyundan alınmasına öfkelenerek teknik sorumlu Ertuğrul Sağlam'la tartışan Ali Akdeniz'in olaydan pişmanlık duyması üzerine, kulüp yönetim kurulunun bu konuyu yeniden değerlendirileceği öğrenildi. 
     Hazırlık çalışmaları kapsamında Samsunspor yarın akşam Trabzonspor ile özel bir maç yapacak. Samsun 19 Mayıs Stadı'nda oynanacak karşılaşma saat 19.00'da başlayacak. 
     Bayanların ücretsiz izleyeceği karşılaşmanın bilet fiyatları kapalı tribün 5, maraton 3, kale arkası ise 2 milyon lira olarak belirlendi. 
     
     EVREN KULÜPTEN AYRILDI 
     Öte yandan, takas yoluyla Ankaragücü ile anlaşan Evren Turhan, kulüpteki eşyalarını toplayarak ayrıldı. 
     Evren'e karşılık Ankaragücü'nden Ergin Yücetaş'ı renklerine bağlayan Samsunspor'un, daha önce de Erzurumspor ve Adanaspor'da forma giyen bu futbolcuya karşılık bir miktar para alacağı öğrenildi. 
     
</TEXT>
</DOC>
