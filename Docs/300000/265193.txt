<DOC>
<DOCNO> 265193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/spor/bbas.html </URL>
<DATE> 2004/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Devler geç uyandı 75-64 
</HEADLINE>
<TEXT>


Basketbol Milli Takımımız, Almanya'da düzenlenen Super Cup turnuvasının ilk maçında Letonya'yı ikinci yarıdaki etkili oyunuyla geçti. Ay-Yıldızlı ekibin sert savunması dikkat çekti 

GÖKHAN GERMEN 


A Milli Basketbol Takımımız, 2005 Avrupa Şampiyonası elemeleri hazırlıkları çerçevesinde Almanya'nın Bamberg kentinde katıldığı Super Cup Dörtlü Turnuvası'nın ilk maçında Letonya'yı ikinci yarıdaki etkili oyunuyla geçti. Devreyi 41 - 36 geride kapayan Ay-Yıldızlı ekibimiz, üçüncü çeyrekteki sert savunmasıyla rakibini durdurdu, hızlı hücumlarla galibiyeti buldu. 12 Dev Adam bugün TSİ 17.00'de Fransa ile karşılaşacak. 

İstatistik 

TÜRKİYE OYUNCU TS 2S 3S SA R Kerem 6 - 2 2 - 2 Hidayet 9 3 7 1 4 0 1 6 İbrahim 12 1 2 2 5 4 4 1 Kerem G. 11 5 8 - 1 3 8 Mehmet 7 3 7 - 1 3 8 Barış 2 1 1 0 1 - 1 Serkan 8 1 3 2 3 - - Fatih 2 0 3 - 2 2 1 Ermal 1 0 3 0 1 1 2 4 Rasim 5 1 3 1 2 - 1 TOPLAM 75 15 39 12 24 9 15 40 

LETONYA OYUNCU TS 2S 3S SA R Helmanis 10 1 2 1 6 5 6 9 Timermanis 2 - 0 2 2 2 - Stelmahers 9 2 4 0 5 5 5 4 Valters 3 0 1 0 1 3 3 2 Petersons - - - - - Skele 20 6 10 1 5 5 7 3 Buskevics - 0 1 - - 1 Janicenoks - 0 3 0 1 - 6 Ostler 4 1 1 0 1 2 2 - Skirmants 6 3 5 - - 1 Cipruss 4 1 1 - 2 3 3 Vecvagars 6 3 3 0 1 - 1 TOPLAM 64 17 31 2 22 24 28 31 

1.PERİYOT 23 - 19 Türkiye , 2.PERİYOT 41-36 Letonya , 3.PERİYOT 58 - 47 Türkiye , 
MAÇ SKORU 75 - 64 Türkiye 
HAKEMLER B.Schmidt, H.Weichert Almanya 

Tanjevic memnun 

AY - Yıldızlı ekibimizin coachu Tanjeviç, ikinci yarıdaki etkili savunmanın galibiyeti getirdiğini söyledi. Sırp antrenör, "Yol yorgunluğu oyunumuzu etkiledi. Ayrıca sistem oturana kadar bazı sıkıntılar olacak. Yine de takımın performansından memnunum" diye konuştu. 

Ermal ilk kez 

EFES Pilsen'de forma giyen Arnavut asıllı basketbol Ermal Kurtoğlu, dün ilk kez Ay-Yıldızlı formayı giydi. Arnavutluğun da kendi milli takımında oynatmak istediği genç basketbolcu büyük uğraşlar sonunda Türk Milli Takımı'na kazandırıldı. 

Notlar... Notlar... Notlar... 

Bayrak krizi 
KAFİLEMİZ maçın oynandığı Bamberg'teki salonda sabah idman yaparken nizami ölçülerde olmayan Türk bayrağını görünce kriz çıktı. Menajer Doğan Hakyemez, bayrağın hemen değiştirilmesini istedi. Frankfurt konsolosluğundan getirilen bayrak takılarak, kriz çözüldü. 

Gönlüm'e izin yok 
NBA'İN San Antontio Spurs takımının ısrarla istediği Kerem Gönlüm'e, Ülkerspor'dan izin çıkmadı. Dün son kez Ülkerspor Başkanı Orhan Özokur'dan NBA'e gitmek için izin isteyen genç basketbolcuya onay verilmedi. Kerem böylece NBA hayallerini gelecek yıla bırakmak zorunda kaldı. 


</TEXT>
</DOC>
