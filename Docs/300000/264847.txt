<DOC>
<DOCNO> 264847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/ekonomi/eko01.html </URL>
<DATE> 2004/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK Danıştay'a bayrak açtı 
</HEADLINE>
<TEXT>


Bankacılık yasasını yenileyen taslakta, el konulan bankalarını Danıştay kararıyla geri alma hakkı kazanan ortakların banka kurucusu olma yolu kapatılıyor 

Ahmet Erhan Çelik - Ankara 

Bankacılık mevzuatını yenilemeyi öngören 'kredi kuruluşları kanun taslağı'nda Danıştay'ın el konulan Kentbank ve Demirbank'ın eski sahiplerine iade edilmesi önündeki kararını geçersiz hale getirebileceği belirtilen yeni bir düzenlemeye yer verildi. 
Hukuki açıdan tartışmalı görünen düzenleme Bankacılık Düzenleme ve Denetleme Kurumu'nun BDDK dün web sayfasında yayınladığı kanun taslağının 9. maddesinin c fıkrasında yer aldı. Banka kurucularında aranan şartları içeren ve BDDK yetkililerinin "IMF'nin en hassas olduğu konu" diye tanımladığı düzenleme aynen şöyle 
"...Ortaklarının temettü hariç ortaklık hakları ile yönetim ve denetimi Fon'a TMSF intikal eden ve veya bankacılık yapma ve mevduat kabul etme izin ve yetkileri kaldırılan bankalarda Fon'a intikalinden ve veya bankacılık yapma kabul etme izin ve yetkileri kaldırılmadan önce nitelikli paya sahip olmaması şarttır ." 
Bu düzenlemeye göre eğer bir kişi el konulan bankada "el konulmadan önce" yüzde 10'dan daha fazla hisseye sahipse banka kurucusu olamayacak. BDDK'nın mayıs ayında hükümete ilettiği kanun taslağında bu maddenin yer almaması dikkat çekti. 
Bankaların "mali olmayan iştirak" edinmelerine de yasak getirildi. Taslağın "ortaklık paylarına ilişkin sınırlamalar" başlığını taşıyan 59'uncu maddesi şöyle "Kredi kuruluşları ile kalkınma ve yatırım bankaları kredi kuruluşları, finansal kuruluşlar ile Kurul tarafından belirlenecek kuruluşlar dışındaki ortaklıklarda pay edinemez." 

İştirak yasağı 
BDDK bir kredi kuruluşu ya da finansal holdingin mali gücünü ve yönetim yapısını yeterli görmezse kesin biçimde iştirak edinimini de engelleyecek. 
Geçici 19 ve esas 181 maddeden oluşan taslakta bankalarda pay sahibi olamayacaklara ilişkin herhangi bir düzenleme yer almadı.Taslağın "yasak işler" başlığını taşıyan 5. maddesinde bankaların kredi müşterilerinin, mevduat veya fon çoğunluğunu kredi kuruluşunun ortakları veya mensupları oluşturamayacağı hükmüne yer verildi. Madde gerekçeleri açıklanmadığı için taslağa neden konulduğu belli olmayan bu düzenlemenin yanı sıra dolaylı pay sahipliğinin de tanımı genişletildi. 
Taslakta ayrıca kredi kuruluşlarının yapabilecekleri bağış miktarı özkaynaklarının onbinde biriyle sınırlandı.Kredi kuruluşlarına sağlık, sosyal yardım, emeklilik ve benzeri gerekçelerle kurdukları sandıklara açıklarını kapatmak üzere kaynak aktarma yasağı getirildi. 

Çılgın faize güvence yok, bankazedeye ödeme geliyor Kredi kuruluşları kanunu tasarısı taslağının ana maddeleri şöyle 
Finans kurumunun mali durumunun kötüleşmesine neden olacak biçimde ve piyasa koşullarının üzerinde faiz ve imtiyaz sağlayan mevduat, fon ve hesaplar sigorta kapsamında olmayacak.Fon'a devredilen bankalarda, hakim ortaklar dışında banka ortaklarının hisseleri, zararın ödenmiş sermayeden düşülmesi suretiyle hesaplanacak sermaye esas alınarak bulunacak ve hisse bedeli üzerinden yapılacak ödeme ile Fon tarafından satın alacak.Likiditenin güçlendirilmesi için Fon'un istediği tedbirleri almasına rağmen sorunu giderilemeyen kuruluş Merkez Bankası'ndan zorunlu karşılıklarının serbest bırakılmasını isteyebilecek.Hakim ortaklara kullandırılan kaynaklar nedeniyle uğradığı zarar öz kaynakları aşan bankanın hisseleri Fon'a devredilmeyecek, faaliyet izni kaldırılarak, mevduatları ödendikten sonra iflası istenecek.Kredi kuruluşları, ticaret amacıyla taşınmaz alım ve satımı faaliyetinde bulunamayacak altın ve diğer kıymetli madenler hariç .Off - shore'a karşı getirilen önlem maddesiyle, yurtdışında kurulu bir bankanın veya Türkiye'deki kredi kuruluşunun yurtdışındaki şubeleri adına Türkiye'de hesap cüzdanı vermeleri ve bulundurmaları yasaklanıyor.Merkez Bankası ve benzeri kuruluşlar istenecek her hürlü bilgi ve belgeyi gizli de olsa bankalar yeminli murakıpları ve yardımcılarına geciktirilmeksizin vermekle yükümlü kılınıyor.BDDK üyeleri ile personelinin görevleri sırasında ve görevden ayrıldıktan sonra görevleriyle ilgili olarak açılan davalarda görevlendirilecek avukatın ücretini Kurum karşılayacak.Danıştay'a BDDK kararlarına karşı yapılan başvurular acele işlerden sayılarak öncelikle görüşülecek. 

</TEXT>
</DOC>
