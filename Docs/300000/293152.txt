<DOC>
<DOCNO> 293152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sontur04.html </URL>
<DATE> 2004/11/29/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Üniversitelere 805 öğretim elemanı alınacak... 
</HEADLINE>
<TEXT>

     Bakanlar Kurulu, 16 üniversitede çeşitli unvanlarda toplam 805 öğretim elemanı kadrosunu serbest bıraktı. 
     Bakanlar Kurulu'nun çeşitli üniversitelerde kadro değişikliği ve kadroların serbest bırakılmasına ilişkin kararı, Resmi Gazete'de yayımlanarak yürürlüğe girdi. 
     Üniversitelerde çok sayıdaki öğretim elemanı kadrosunun derecesinin yükseltildiği kararda, 16 üniversitenin boş bulunan toplam 805 kadrosu da serbest bırakıldı. 
     Kocaeli Üniversitesi 85'le en fazla kadrosu serbest bırakılan üniversite oldu. Bu üniversitenin 1'inci derecedeki 10 profesör kadrosu ile 4'üncü derecede 15, 5'inci derecede 15, 6'ncı derecede 25 ve 7'nci derecede 20 araştırma görevlisi kadrosu serbest bırakıldı. 
     Öğretim görevlisine silahlı saldırı 
     
     DİCLE ÜNİVERSİTESİ'NE 50 PROFESÖR 
     Dicle Üniversitesi'nin ise 2004 bütçesi kapsamında verilen 1'inci dereceli 50 profesör kadrosuna atama izni verildi. 
     Bakanlar Kurulu kararıyla, Gaziantep Üniversitesi'nin 65, Gaziosmanpaşa ve 19 Mayıs Üniversiteleri'nin 60'ar, Muğla Üniversitesi'nin 55, Trakya, Uludağ, Yüzüncü Yıl, Dokuz Eylül, Mersin, Dumlupınar ve Ege Üniversiteleri'nin 50'şer, Adnan Menderes ile Kahramanmaraş Sütçü İmam Üniversiteleri'nin 30, Galatasaray Üniversitesi'nin de 20 öğretim görevlisi kadrosu serbest bırakıldı. 

ANKA 
     
</TEXT>
</DOC>
