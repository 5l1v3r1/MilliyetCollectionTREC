<DOC>
<DOCNO> 287594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sonyas22.html </URL>
<DATE> 2004/11/09/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Karısını baltayla doğradı, 4 kez intihara kalkıştı, en son penisini kesti 
</HEADLINE>
<TEXT>

     58 yaşındaki Alman, 80 yaşındaki karısını baltayla doğrayarak öldürdükten sonra tam dört kez intihar etmeye çalıştı, hiçbirini başaramayınca penisini kesti, sonra da gidip polise teslim oldu. 
     Bild gazetesinin haberine göre, Köln kentinde yaşayan Werner W. adlı Alman, televizyon seyretme yüzünden karısıyla tartıştı. Eşini baltayla öldüren adam, intihar edebilmek için tam üç gün uğraştı. İlkin kendini asmayı denedi, beceremeyince karısından kalan 200 ensülin hapını içti, ancak ilaç yalnızca midesini bulandırdı. 
     Bu kez havalı tüfekle başına ateş eden adam, hafif yarayla kurtulunca bilek damarlarını keserek ölmek istedi. Ama bunu da başaramadı. Bir türlü intihar edemeyen adam, cinsel organını kesmeye karar verdi ve bunu yaptı da, ancak hastanede organı yerine dikilince sonunda gidip polise teslim oldu. 
     
</TEXT>
</DOC>
