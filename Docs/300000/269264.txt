<DOC>
<DOCNO> 269264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/son/sontur26.html </URL>
<DATE> 2004/09/05/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Pamukkale'den 798 milyar lira turizm geliri elde edildi... 
</HEADLINE>
<TEXT>

     UNESCO'nun dünya kültür mirasları arasında gösterdiği, beyaz cennet olarak adlandırılan Pamukkale'den, ağustos ayında 798 milyar lira turizm geliri elde edildiği bildirildi. 
     Denizli Kültür ve Turizm Müdürü Mehmet Korkmaz, AA muhabirine yaptığı açıklamada, şifalı suları ve beyaz travertenleriyle ünlü turizm merkezi Pamukkale'ye, geçen ay gelen turist sayısının yıl içinde en yüksek düzeye ulaştığını söyledi. 
     Geçen ay Pamukkale'yi ziyaret eden 185 bin yerli ve yabancı turistin 798 milyar lira gelir bıraktığını ifade eden Korkmaz, yıl boyunca Pamukkale'ye gelen 833 bin turistten de toplam 3 trilyon 600 milyar lira gelir elde edildiğini kaydetti. 
     Fuarlarda yapılan tanıtımların turist sayısının artışında büyük etkisi olduğunu vurgulayan Korkmaz, şunları söyledi 
     ''Turizmin nazik bir sektör, dünyada olağanüstü bir gelişme yaşanmazsa Pamukkale'ye gelecek turist sayısının yıl sonunda 1 milyon 500 bine ulaşmasını bekliyoruz. Ayrıca turistlerin bir geceden fazla konaklaması için gerekli çalışmaları yapıyoruz.'' 
     
</TEXT>
</DOC>
