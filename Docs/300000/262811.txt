<DOC>
<DOCNO> 262811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sonsiy20.html </URL>
<DATE> 2004/08/12/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
CHP'li Ülkü Fransız bilim adamlarının deprem araştırması açıklansın 
</HEADLINE>
<TEXT>

     CHP İzmir Milletvekili ve TBMM İçişleri Komisyonu üyesi Hakkı Ülkü, Başbakan Recep Tayyip Erdoğan'dan, Fransız bilim adamlarının Marmara Denizi'nde yaptığı deprem araştırmasının raporlarının kamuoyuna açıklanmasını istedi. 
     Ülkü, Başbakan Erdoğan'ın yanıtlaması istemiyle TBMM Başkanlığı'na verdiği önergede, Marmara Denizi'nde, Marmara Depremi ve fay hattıyla ilgili geçen yıl araştırma yapan Fransız Le Suroit gemisinde görevli 12 bilim adamınca gerçekleştirilen araştırma sonucunda hazırlanan raporların hükümet yetkililerine sunulup sunulmadığını sordu. 
     Raporların kamuoyuna açıklanmasını isteyen Ülkü, önergesinde şunları kaydetti 
     ''Fransız bilim adamlarının hazırladığı raporlara göre, olası bir depremde Marmara Denizi'nde 4 metre ve daha yüksek tsunami dalgalarının olabileceği, depremin Eminönü, Fatih, Zeytinburnu, Bakırköy, Avcılar, Küçükçekmece ve Büyükçekmece'yi 9 büyüklüğünde sarsacağı iddia ediliyor. Bu iddiaların doğruluk payı nedir İstanbul'da olası bir depremin şiddetinin sanıldığından daha büyük olacağı, vereceği zararın etkisi karşısında korkulması ve önlem alınması gerekmiyor mu '' 
     
</TEXT>
</DOC>
