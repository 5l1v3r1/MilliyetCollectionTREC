<DOC>
<DOCNO> 268773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sonsiy05.html </URL>
<DATE> 2004/09/03/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
AKP Kadın kolları Zinada hükümetten farklı bir görüşümüz yok 
</HEADLINE>
<TEXT>

     AKP Kadın Kolları, zina tartışmasıyla gündemde olan TCK değişikliği konusunda hükümet ve parti yönetiminden farklı hiçbir görüşleri olmadığını açıkladı. 
     AKP Genel Merkez Kadın Kolları Başkanı Selma Kavaf, ANKA'nın sorusu üzerine, TCK değişikliği ile ilgili olarak başta zina olmak üzere tartışılan konularda, "AKP yönetiminin ve hükümetin görüşü neyse AKP kadın kollarının gürüşünün de aynısı olduğunu" söyledi. Kavaf, Başbakan Recep Tayyip Erdoğan ve Adalet Bakanı Cemil Çiçek'in, hükümetin ve partinin tavrını yansıtan açıklamalarına aynen katıldıklarını, bu açıklamaların kadın kolları adına da yapılmış olduğunu kaydetti. 
     Kavaf, AKP'li kadınlar olarak Meclis'te TCK görüşmeleri sırasında hükümetin ve parti grubunun izleyeceği tutuma tam destek vereceklerini bildirdi. 
     
</TEXT>
</DOC>
