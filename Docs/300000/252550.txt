<DOC>
<DOCNO> 252550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sonyas14.html </URL>
<DATE> 2004/07/02/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Noir Desir'in solisti Cantat, Fransa'da bir cezaevine nakledilebilir... 
</HEADLINE>
<TEXT>

     Sinema oyuncusu Marie Trintignant'ı döverek ölümüne sebep olmaktan mahkum olan ve cezasını Litvanya'da çeken Fransız şarkıcı Bertrand Cantat'ın, 2 ila 4 ay içerisinde bir Fransız hapishanesine nakledilebileceği bildirildi. 
     Litvanya Adalet Bakanlığı Uluslararası Hukuk Bölümü Müdür Yardımcısı Mindauskas Silkauskas, Cantat'ın bir Fransız cezaevine naklinin 2 ila 4 ay alabileceğini belirtti. 
     Cantat'ın Litvanyalı avukatı Virginius Papirtis ise,müvekkilinin cezasını Fransa'da çekmek istediğini, bu taleplerini 28 Haziran'da yazdıkları bir dilekçeyle bakanlığa ilettiklerini kaydetti. 
     ''Noir Desire'' rock grubunun solisti Bertrand Cantat, Fransız oyuncu sevgilisi Marie Trintignant'ı geçen yıl bir otel odasında feci şekilde döverek ölümüne sebep olmaktan suçlu bulunmuş ve 29 Mart'ta 8 yıl hapse mahkum edilmişti. 
     
</TEXT>
</DOC>
