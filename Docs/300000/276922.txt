<DOC>
<DOCNO> 276922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/son/sondun10.html </URL>
<DATE> 2004/10/03/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
AB ülkeleri Türkiye'nin üyeliğini tartışıyor... 
</HEADLINE>
<TEXT>

     Türkiye'nin AB üyeliğine ilişkin tartışmaların çoğu AB ülkelerini sardığı, en canlı tartışmaların Almanya'da yapıldığı, Akdeniz ülkelerinin ise Türkiye'nin üyeliğini olumlu baktıkları bildirildi. 
     Fransız Le Monde gazetesi, AB ülkelerinin Türkiye'nin üyeliğine ilişkin tutumlarını değerlendirdi. Le Monde'a göre, çeşitli AB ülkelerinde durum şöyle 
     
     ALMANYA 

     "Federal Almanya, en canlı tartışmaya sahne oluyor. 
     Başbakan Schröder, stratejik nedenlerden dolayı ve ülkedeki 2 milyon Türk'ü baştan çıkarabilmek için Türkiye'nin üyeliğinden yana. Dışişleri Bakanı Fischer de. Ancak Hristiyan demokratlar ve kamuoyu karşı. 
     
     BENELÜK 

     Belçika, Hollanda ve Lüksemburg hükümetleri, Ankara'ya verilen sözlere saygı duyulması gerektiğini belirtiyor ancak Türkiye'deki insan hakları durumundan ve kamuoyunlarının giderek artan isteksizlikten kaygı duyuyorlar. 
     
     AVUSTURYA 

     Avusturya halkının dörtte üçü karşı ve tüm siyasi partiler de öyle. Başbakan Schüssel, Avrupa'da izole kalmaktan korktuğu için kesin olarak üyeliğe yol açmaması şartıyla müzakerelerin açılmasını kabul etmeye hazırlanıyor. 
     
     ÇEK CUMHURİYETİ 

     Türkiye'nin üyeliğine sadece Hristiyan demokratlar karşı çıkıyor. 
     
     POLONYA 

     Polonyalılar, Türkiye'nin katılımından yana, özellikle komşuları, Ukranya ve Beyaz Rusya'nın üyeliğine zemin hazırlayacağı umuduyla. Baltik ülkelerinin benzer duyguları var. 
     
     AKDENİZ ÜLKELERİ 

     Yakınlığından dolayı Türkiye'nin üyeliğine olumlu karşılıyor. Konu, halkın yarısından Türkiye'nin katılımından yana olduğu İtalya'yı meşgul etmiyor. Başbakan Berlusconi, taraftar. İspanya, hem sağ hem de sol Türkiye'nin katılımından yana. Konu pek tartışma yaratıyor. Portekiz'de de öyle. 
     
     DANİMARKA 

     Hukuk devleti ve demokrasi gereği üzerinde duran Danimarka, Kuzey Avrupa'nın en isteksiz ülkesidir. Halkın yarısı Ankara'nın katılımına karşı. Yana olanlar ise yüzde 30. Hükümet partileri ihtiyatlı. Aşırı sağ ise referandum istiyor. 
     
     İNGİLTERE 

     Uzun bir süreden beri taraftar. AB'nin, tarım ve bölgesel yardımları olmak üzere, destek politikalarında bir revizyon gerektirecek Türkiye'nin girişi, İngiltere'nin Avrupa'nın bir serbest ticaret bölgesi vizyonuna uygun. 
     
     YUNANİSTAN 

     Türkiye'nin üyeliğine artık karşı çıkmıyor. Asıl Yunanistan'ın tutum değişikliği, 1999 yılından beri Türkiye'nin adaylığını inandırıcı yapıyor. Rumlar ise Türkiye ile müzakerelerin açılmasını veto etmeyi düşünmüyor ancak Türkiye tarafından tanınmayı talep edecekler." 

ANKA 

     
</TEXT>
</DOC>
