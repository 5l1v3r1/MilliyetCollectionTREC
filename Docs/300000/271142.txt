<DOC>
<DOCNO> 271142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/son/sondun16.html </URL>
<DATE> 2004/09/12/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Powell Kuzey Kore'deki patlama nükleer deneme değil 
</HEADLINE>
<TEXT>

     ABD Dışişleri Bakanı Colin Powell, Kuzey Kore'nin Çin sınırında üç gün önce meydana gelen şiddetli patlamanın nükleer denemeden kaynaklanmadığını bildirdi. 
     Powell, NBC televizyonuna verdiği demeçte, ''ellerindeki bilgiye göre'' Kuzey Kore'nin herhangi bir nükleer deneme yapmadığını ifade etti. 
     ABD Dışişleri Bakanı, Kuzey Kore'nin nükleer deneme yapmaya hazır olup olmadığı sorusuna, bugünkü durumda bunu belirlemenin mümkün olmadığını kaydetti. 
     Güney Kore'nin Yonhap haber ajansı, Yangkang bölgesinde meydana gelen patlamanın ardından bölgede 4 kilometre çapında bir mantar bulut oluştuğunu ve ABD kaynaklarının, patlamanın nedeninin nükleer deneme olabileceğini söylediklerini bildirmişti. 
     
</TEXT>
</DOC>
