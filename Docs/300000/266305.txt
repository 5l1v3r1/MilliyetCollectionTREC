<DOC>
<DOCNO> 266305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sonsiy10.html </URL>
<DATE> 2004/08/25/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Baykal'dan Özkök'e başsağlığı mesajı... 
</HEADLINE>
<TEXT>

     CHP Genel Başkanı Deniz Baykal, Şemdinli'de terör örgütü mensuplarının silahlı saldırısı sorucu bir erin şehit olması, bir erin de yaralanması nedeniyle Genelkurmay Başkanı Orgeneral Hilmi Özkök'e başsağlığı mesajı gönderdi. 
     CHP'den yapılan yazılı açıklamaya göre, Baykal, mesajında şunları kaydetti 
     ''Kuzey Irak'ta konuşlanan terör örgütü mensuplarının saldırısı sonucu Hakkari'nin Şemdinli İlçesi'nde bir askerimizin şehit olduğunu ve bir erin de yaralandığını üzüntüyle öğrendim. 
     Türkiye'nin ulusal bütünlüğüne yönelik olarak arkası arkasına yapılan ve sonuçsuz kalacağı kesinlikle bilinen bu saldırılar, Silah kullanmadan gereğini yapacağız diyenlerle, Türkiye'ye verdikleri sözü tutmayanlara da sorumluluklarını hatırlatmalıdır. 
     Şahsınızda, terörist saldırı sonucu şehit olan askerimize rahmet, kederli ailesiyle, Türk Silahlı Kuvvetleri'ne başsağlığı, yaralı ere de acil şifalar dilerim.'' 
     
</TEXT>
</DOC>
