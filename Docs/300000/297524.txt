<DOC>
<DOCNO> 297524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sondun54.html </URL>
<DATE> 2004/12/14/ </DATE>
<TIME> 20.35 </TIME>
<AUTHOR>  </AUTHOR>
<HEADLINE>
ESPAD araştırması "Avrupa'da en ağırbaşlı gençler Türkler" 
</HEADLINE>
<TEXT>

     Avrupa Uyuşturucu ve Alkol Okul Araştırmaları Projesi ESPAD tarafından yapılan araştırma, Avrupa'da en alkolik gençlerin Danimarkalılar, en ağırbaşlıların da Türkler olduğunu ortaya koydu. 
     2003 yılında Avrupa'da ortalama 16 yaşındaki gençlerin alkol, sigara ve uyuşturucu alışkanlıklarıyla ilgili yapılan bir araştırmada, Danimarkalı gençlerin yüzde 36'sının ömürleri boyunca 20 ya da daha fazla sarhoş olduğu belirlendi. Danimarkalıları yüzde 30'luk oranla İrlandalılar izledi. 
     Danimarkalı gençlerin yüzde 50'sinin ömürleri boyunca 40 ya da daha fazla kez içki içtiği bildirilirken, bunları yüzde 48'le Avusturyalılar, yüzde 46 ile de Çek gençleri takip etti. 
     En çok hintkeneviri tüketen gençler ise yüzde 44'le Çek gençleri oldu. Bu konuda yüzde 40'lık oranla İşviçreliler ikinci geldi. 
     Yapılan araştırmada ''en temiz yaşam sürenler'' Türk gençleri oldu. Türkler her kategoride en alt sırada yer aldı. 
     
</TEXT>
</DOC>
