<DOC>
<DOCNO> 270655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/soneko09.html </URL>
<DATE> 2004/09/10/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Büyüme hızı açıklandı 14.4 
</HEADLINE>
<TEXT>

     DİE, bu yılın Nisan, Mayıs, Haziran aylarını kapsayan ikinci çeyreğinde büyüme hızını, 'beklentilerin üzerinde' yüzde 14.4 olarak açıkladı. 
     Yılın altı ayındaki büyüme hızı ise yüzde 13.5 olarak hesaplandı. 
     DİE'nin, 2004 yılı 2. Dönem GSMH geçici sonuçları açıklandı. 
     Buna göre, bu yılın ikinci çeyreğinde yaratılan Gayrısafi milli hasıla GSMH , cari fiyatlarla 94 katrilyon 732 trilyon 995.5 milyar lira, 1987 yılı sabit fiyatlarıyla 32 trilyon 347.5 milyar lira oldu. 
     Buna göre 2004 yılı ikinci döneminde, geçen yılın aynı dönemine kıyasla büyüme hızı, cari fiyatlarla yüzde 20.2, sabit fiyatlarla yüzde 14.4 olarak gerçekleşti. 
     Yılın ilk yarısında ise GSMH, cari fiyatlarla yaklaşık 174 katrilyon 175 trilyon 958 milyar lira, 1987 yılı sabit fiyatlarıyla yaklaşık 59 trilyon 643 milyar lira olarak gerçekleşti. 
     Altı ayda, 2003 yılının aynı dönemine kıyasla büyüme hızı ise cari fiyatlarla yüzde 19, sabit fiyatlarla yüzde 13.5 olarak gerçekleşti. 
     Büyüme hızı, 2003 yılının tamamında yüzde 5.9, 2004 yılının ilk çeyreğinde ise yüzde 12.4 olmuştu. 
     
</TEXT>
</DOC>
