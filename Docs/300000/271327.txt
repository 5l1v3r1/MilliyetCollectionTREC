<DOC>
<DOCNO> 271327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sondun14.html </URL>
<DATE> 2004/09/13/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Liberation AKP, zina yasasıyla başarısızlığına kılıf arıyor 
</HEADLINE>
<TEXT>

     Fransa'da yayımlanan Liberation gazetesi, Türk Ceza Kanunu'nda TCK zinanın yeniden suç olarak değerlendirilmesine yönelik çalışmalarla ilgili haberde, ''bu değişikliğin yıkıcı bir etkiye neden olma riski taşıdığı'' yorumunu yaptı. 
     ''Türkiye aldatanları cezalandırmak istiyor'' başlığıyla çıkan haberde, Türkiye'de zinanın yeniden suç sayılmasına ilişkin farklı görüşlere geniş yer verildi. 
     Brüksel'deki AB kaynaklarına dayanarak Türkiye ile tam üyelik müzakerelerinin 2005 sonundan veya 2006'dan önce başlamayacağını öne sürülen haberde, ''bu riskin farkında olan iktidardaki AK Parti'nin, başarısızlığının nedenini önceden haklı çıkartmak istediği'' görüşü savundu. 
     Liberation gazetesinde yine Türkiye ile ilgili çıkan Brüksel kaynaklı ikinci bir haberde ise AB Komisyonu'nun Türkiye konusunda ikiye bölündüğü ifade edildi. 
     AB Komisyonu'nun bir üyesinin görüşlerine atıfta bulunan Liberation, Komisyon içinde 30 üyeden sadece 7'sinin Türkiye ile müzakerelere başlanmasına karşı çıktığını, bunun da Türkiye hakkında çıkacak olumlu bir raporun engellenmesine yeterli olmayacağını belirtti. 
     
</TEXT>
</DOC>
