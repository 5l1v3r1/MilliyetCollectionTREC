<DOC>
<DOCNO> 276065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/ekonomi/eko01.html </URL>
<DATE> 2004/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'den petrol şoku uyarısı... 
</HEADLINE>
<TEXT>


IMF, petrol fiyatlarının yol açabileceği şoktan en çok zarar görecek ülkelerden birinin Türkiye olacağını bildirdi ve faiz dışı fazla oranının yüzde 6.5'in altına düşürülmemesini tavsiye etti 

Yasemin Çongar 

Uluslararası Para Fonu IMF 2005 yılına ilişkin öngörüleri kapsamında, Türkiye ekonomisi açısından genelde olumlu işaretler verdi. Ancak dünya petrol piyasasında artan fiyatlar ve azalan yedek kapasite nedeniyle şoklar yaşanabileceği uyarısında bulunan Fon, bu şoklardan en fazla zarar görecek ülkeler arasında Türkiye'yi de saydı. 
Fon'un dün yayımlanan 'Dünyanın İktisadi Görünümü' raporunda, "Yedek kapasitenin tarihteki en düşük düzeylerinde ve tek bir ülkede yoğunlaşmış olması petrol piyasasını şoklar karşısında savunmasız bırakıyor" denildi. 
Petrol arzını sekteye uğratan terörist saldırıların risk oluşturmayı sürdürdüğünü vurgulayan IMF, bu durumun petrol fiyatlarının yüksek düzeyini ve istikrarsızlığını korumasına yol açabileceğine dikkat çekti. 
Petrol arzındaki ve fiyatındaki sıkıntıların küresel büyümeyi binde 3 oranında azaltabileceğini öngören IMF, "Bu durum özellikle, iç talebin zayıf olduğu ülkeler Filipinler ve Türkiye dahil yüksek miktarda borcu olan petrol ithalatçıları ve çok sayıda yoksul ülke açısından kaygı nedenidir" dedi. IMF, petrol şoklarına karşı korunmak için "petrol talebindeki artışı frenleyici önlemler alınması ve petrol üreticisi ülkelerin de kapasite artırımına yönelik yatırımlar yapması" önerisinde bulundu. 

'Harcamaları dizginleyin' 
IMF'nin raporunda, dünyadaki petrol fiyatı ve faiz oranları artışının Türkiye'de mali disiplini şart kıldığı belirtilerek, "Artan petrol fiyatlarının ve liranın değer kaybının gecikmeli etkisi yakından izlenmeli. ... Cari açığın arttığı düşünülürse, harcamaları dizginlemek ve Türkiye'nin yüksek iç borcu göz önünde tutularak, faiz dışı fazlayı 2005 ve sonrasında yüzde 6.5 oranının altına düşürmemek kritik önem taşıyor" denildi. 
Rapor, yapısal alanda Türkiye'den beklenen adımlar arasında, devlet bankalarının yeniden yapılandırılması ve özelleştirilmesi, yeni ve kapsamlı bir bankalar yasasının yürürlüğe girmesi sınırlı mevduat garantisi uygulamasına pürüzsüz geçiş sağlanması ve özelleştirmenin yeniden ivme kazanmasını saydı. 

Büyüme ve enflasyon performansına övgü IMF'nin 'Dünyanın İktisadi Görünümü' raporunun Türkiye'ye ayrılan bölümünde, 2004 yılındaki büyüme ve enflasyon performansı övülürken, 2005'e ilişkin olumlu öngörüler de ön plana çıktı. 

30 yılın en düşük enflasyonu 
Parasal yönden Türkiye'nin güçlü bir performans gösterdiği, enflasyonun tek haneli oranlara indirilerek son 30 yılın en düşük düzeyine gerilediği kaydedildi. Raporda, Türkiye'nin yüksek preformansının, 2004'te Avrupa'nın gelişmekte olan piyasalarındaki ortalama büyüme oranını yukarı çektiği, ancak bu piyasaların büyük bölümünün aksine Türkiye'de enflasyonun artmadığı vurgulandı. 
Rapor ayrıca, Türkiye'deki yüksek büyüme oranı ile canlı iç talebin, artan petrol fiyatlarıyla birleşince dış açığın artmasına yol açtığına dikkat çekti. Buna karşın, turizm gelirlerinin yüksek düzeyi ve liranın değer kaybı sayesinde, 2005'te cari açıkta belirgin iyileşme öngörüldü. 

Büyüme tahmini yüzde 7 
IMF, Türkiye için 2004 büyüme tahminini yüzde 7'ye çıkarırken, cari işlemler açığının milli gelire gayri safi yurtiçi hasıla - GSYİH oranının ise yüzde 4'ü bulacağını öngördü. IMF, dünya ekonomisine ilişkin büyüme tahminini de yüzde 5'e yükseltti. 

Türkiye yeni Avrupa'nın büyümesini hızlandırıyor GSYİH Enflasyon Bütçe dengesi 2004 2005 2004 2005 2004 2005 Gelişmekte olan Avrupa 5.5 4.8 7.1 5.9 -4.3 -4.1 Türkiye 7.0 5.0 11.4 10.8 -4.0 -3.5 Türkiye dışında 4.9 4.7 5.3 4.0 -4.5 -4.5 Estonya 5.8 5.4 3.0 2.5 -11.2 -9.5 Letonya 6.5 6.0 5.8 3.5 -9.3 -8.2 Litvanya 7.0 7.0 0.6 2.5 -7.1 -6.9 Çek Cumhuriyeti 3.3 3.4 3.2 3.0 -5.5 -4.9 Macaristan 3.5 3.7 6.9 4.4 -8.8 -8.2 Polonya 5.8 5.1 3.7 3.8 -1.7 -2.1 Slovakya 4.8 4.3 7.7 3.0 -2.3 -2.6 Slovenya 3.9 4.1 3.7 3.2 -0.6 -1.4 Bulgaristan 5.2 5.2 6.3 3.6 -8.7 -8.3 Kıbrıs 3.0 3.5 2.2 2.6 -4.3 -4.2 Malta 1.3 1.7 3.0 2.0 -4.0 -2.6 Romanya 5.0 5.0 11.5 7.2 -5.2 -5.3 
AB'ye yeni üe olan 10 ülke ve 2007'de üye olacak Romanya ile Bulgaristan'da yeni Avrupa reel gayrisafi yurtiçi hasıla GSYİH - milli gelir , tüketici fiyatları ve cari bütçe dengesinde yıllık yüzde değişimleri. 
Tüketici fiyatlarındaki hareketler yıl içinde aralık ayından aralık ayına değişimler yerine yıllık ortalamalar şeklinde belirtilmiştir. 
GSYİH'nin yüzdesi 

Petrol fiyatındaki her 5 dolarlık artışın etkisi GSYİH Enflasyon Ticaret Dengesi Dünya GSYİH'si -0.3 ... Endüstrileşmiş Ülkeler -0.3 0.2 -0.1 ABD -0.4 0.3 -0.1 Euro Bölgesi -0.4 0.3 -0.1 Japonya -0.2 0.1 -0.2 Diğer -0.2 0.1 0.1 Gelişmekte olan ülkeler Latin Amerika -0.1 0.6 0.0 Brezilya -0.2 1.0 -0.2 Şili -0.2 1.0 -0.7 Meksika - 0.1 0.2 Asya -0.4 0.7 -0.5 Çin -0.4 0.4 -0.3 Hindistan -0.5 1.3 -0.6 Yeni Avrupa ve Afrika 0.1 0.3 0.2 Polonya -0.3 - -0.4 Rusya 0.7 - 1.8 Güney Afrika -0.4 1.2 -0.9 Türkiye -0.2 ... -0.3 
Bir yılda varil başına 5 dolarlık kalıcı bir artışın etkisi gayrisafi yurtiçi hasılanın - GSYİH - yüzdesi olarak . 


</TEXT>
</DOC>
