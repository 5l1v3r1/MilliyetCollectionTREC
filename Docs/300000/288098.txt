<DOC>
<DOCNO> 288098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sonspo15.html </URL>
<DATE> 2004/11/11/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Mahmuti O kadar kötü oynadık ki yorum yapacak birşey yok 
</HEADLINE>
<TEXT>

     Basketbolda, Uleb Erkekler Avrupa Ligi A Grubu'ndaki 2. maçında İtalya'nın Climamio Bologna takımına, 92-71 yenilen Efes Pilsen'de, oynanan kötü basketbol, moralleri, alınan mağlubiyetten daha fazla bozdu. 
     Efes Pilsen Antrenörü Oktay Mahmuti, İtalyan temsilcisi karşısında maçın hiçbir bölümünde varlık gösteremediklerini belirterek, ''Maçta o kadar kötü oynadık ki yorum yapacak birşey yok'' dedi. 
     Oyuncularının karşılaşmada, vasat bir performans dahi sergileyemediklerini vurgulayan Mahmuti, şöyle konuştu 
     ''Açıkçası biz çok kötü oynadık ve yenildik. Bu kadar kötü bir oyun için yapılabilecek hiçbir yorum yok. Biz maçı ilk yarıda kaybettik. Farkı birden açtılar, yapabileceğimiz birşey kalmadı. Zaten gerekli direnci de gösteremedik.'' Takım idari menajeri Engin Özherhun ise mücadeledeki kötü oyuna dikkati çekerek, ''Daha farklı da kaybedebilirdik. Hiçbir oyuncumuz sistem içinde oynamadı ve bedelini de ödedik'' diye konuştu. 
     Avrupa Ligi gibi güçlü takımların mücadele ettiği bir organizasyonda mağlup olmanın normal olduğunu belirten Özerhun, ''Daha önemli olan ise sahaya yansıttığımız mücadele. Biz bu mücadeleyi sahada göremedik. İleriki maçlar için tabi ki ümit verici olmadı'' dedi. 
     
</TEXT>
</DOC>
