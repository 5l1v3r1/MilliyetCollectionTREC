<DOC>
<DOCNO> 263968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/guncel/gun09.html </URL>
<DATE> 2004/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkaya, adli yılın açılışını bekliyor 
</HEADLINE>
<TEXT>


ANKARA Milliyet 

MİT Dış Operasyonlar Daire Başkan Yardımcısı Kaşif Kozinoğlu ile organize suç örgütü lideri Alaattin Çakıcı dosyasını görüştüğü ortaya çıkan Yargıtay Başkanı Eraslan Özkaya, istifa beklentilerine karşılık tüm iddiaları 6 Eylül'deki adli yıl açılış konuşmasında yanıtlayacağını söyledi. MİT Müsteşarı Şenkal Atasagun'un "Yargıtay Başkanı doğru söylemiyor. Kozinoğlu bize Yargıtay'da Çakıcı dosyasını konuşmadığını söyledi" sözleriyle zor durumda kalan Özkaya, önceki gün Star'da yayımlanan demecinde, şunları söyledi 
"Hakkımdaki yayınların nedenlerini biliyorum. Zamanı ve sırası geldiğinde açıklayacağım. Bu olayda görüldü ki, tetikçiler var. Tetikçilik, belli bir grup ve belli bir noktadan yönlendiriliyor. Bunlar buradan aldıkları talimatı yerine getiriyor. Bunların kim olduğu zamanla ortaya çıkacaktır. Vatandaşlarımızın bu insanları bilmesinde, tanımasında yarar var." 


</TEXT>
</DOC>
