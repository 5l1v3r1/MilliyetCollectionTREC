<DOC>
<DOCNO> 283798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sonspo05.html </URL>
<DATE> 2004/10/27/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Hakan neden fikir değiştirdi İşte perde arkası... 
</HEADLINE>
<TEXT>

     Kazakistan ve Danimarka Milli maçları kadrosuna alınmadığı için milli takımlar teknik direktörü Ersun Yanal’la arasına kara kedi giren Hakan Şükür’ün, milli takımı bırakma niyetinde olduğunun öğrenilmesi gündeme bomba gibi düşmüştü. Trabzonspor maçından dönüşte CNN ve DHA’nın deneyimli muhabiri Kadir Çetinçalı’ya, Milli takımı bırakacağım. Önümüzdeki günlerde bir basın toplantısıyla kararımı açıklayacağım" diyen Kral, dün tam aksi bir açıklama yaptı. 
     
     Sitede yalanladı ama... 

     Galatasaray’ın resmi sitesine konuşan Hakan, Hiç kimseye milli takımı bırakacağım yönünde ya da benzer bir açıklamada bulunmadım. Milli takıma girdiğim ilk gün duyduğum heyecan, bugün de aynı şekilde devam ediyor" ifadelerini kullandı. Haberi yapan Kadir Çetinçalı ise Trabzon dönüşü Şükür’le arasında geçen diyalogu anlattı Trabzon maçı sonrası Hakan’la röportaj yaptım. Karşılaşmanın dışında, Ersun Yanal ve milli takımı da konuştuk." 
     
     Çetinçalı Haberim doğru 

     Hakan uçakta, röportajda neden milli takım meselesini açtığımı sordu. Ben de, Söylemek istemediğin bir şey varsa, yanıtlamazsın olur biter’ dedim. O ise kendiğinden, Zaten milli takımı bırakacağım. Bunu da basın toplantısıyla açıklayacağım. Hem spekülasyonlar da biter’ dedi. Ben haberi yazacağımı söylediğimde Biraz daha bekle’ dedi. Bense haberi yapacağımı ikinci kez söyledim. Haberi ilk ben vermek istediğim için de yazdım. Haberim yalan değil." 
     
</TEXT>
</DOC>
