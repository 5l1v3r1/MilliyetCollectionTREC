<DOC>
<DOCNO> 263530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/yasam/axyas01.html </URL>
<DATE> 2004/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte 'ilanın' gücü 
</HEADLINE>
<TEXT>


Karaciğer kanseri olan Todd Krampitz, en işlek caddelerdeki billboardlara verdiği ilanla hayatını kurtaracak organı buldu 

DIŞ HABERLER SERVİSİ 

ABD'nin Houston kentinin en işlek yerlerindeki iki billboarda verdiği ilanlarla acil karaciğer bulmazsa öleceğini duyuran 32 yaşındaki Teksaslı Todd Krampitz, amacına ulaştı. 
Todd Krampitz'in eşi Julia, iyiliksever bir ailenin sevdiklerinden ölen birinin karaciğerini bağışladığını söyledi. Julia, karaciğer bulunana kadar durumu çok umutsuz olan Todd'un önceki gece yarısı ameliyata alındığını açıkladı. Ancak Todd'un durumu hakkında bir duyuru yapılmadı. 
Mayıs ayında kanser teşhisi konulan Krampitz'in yaşaması için karaciğer nakli yapılması gerekiyordu. Doktorlar, kemoterapi ve çok sayıda ameliyata rağmen, Todd'a "Yeni bir karaciğer bulunamazsa öleceğini" söylemişti. 

İnterneti de kullandı 
Billboardlardaki ilanında "Karaciğere ihtiyacım var. Lütfen hayatımı kurtarın" diyen Todd Krampitz, www. toddneedsaliver.com Todd'un bir karaciğere ihtiyacı var adresli internet sitesinin yanı sıra gazetelere verdiği ilanlarla da kendisine karaciğer arıyordu. ABD'de her gün 70 karaciğer nakli ameliyatı yapılıyor. Ancak gerekli organın bulunamaması yüzünden her gün organ bekleme sırasındaki 16 kişi ölüyor. 




</TEXT>
</DOC>
