<DOC>
<DOCNO> 296868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/son/sonspo36.html </URL>
<DATE> 2004/12/11/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Samsunspor 0 - Trabzonspor 4 
</HEADLINE>
<TEXT>

     Birinci Süper Futbol Ligi'nde Trabzonspor, Samsunspor'u 4-0 yendi. 
     
     İlk yarı 

     Karşılaşmaya her iki takım da kontrollü başladı. İlk dakikalarda taraflar rakip kale önünde etkili olamadı. 
     16. dakikada Yattara'nın sol taraftan kale alanına gönderdiği topta, Trabzonsporlu futbolculardan önce araya giren Samsunspor savunması, tehlikeyi köşe atışıyla savuşturdu. 
     18. dakikada Musa'nın ceza alanı dışından vuruşunda, top üstten dışarı gitti. 
     32. dakikada Hüseyin'in sağ taraftan kale alanına gönderdiği topta ön direk dibinde Tolga'nın kafa vuruşunda, meşin yuvarlak auta gitti. 
     38. dakikada Samsunspor ceza alanı içinde meydana gelen karambolde topu son olarak önünde bulan Tolga sert vurdu. Savunmaya çarpan top, direğin yanından kornere çıktı. 
     42. dakikada Trabzonspor'un golü geldi. Bu dakikada ceza alanı içinde topla buluşan Gökdeniz, sol çaprazdan sert vurdu. Kerem'in çeldiği topu önünde bulan Fatih, meşin yuvarlağı kaleye göndermekte güçlük çekmedi 1-0. 
     Karşılaşmanın kalan bölümlerinde tarafların çabaları gol getirmeyince, ilk yarı 1-0 Trabzonspor'un üstünlüğüyle sona erdi. 
     
     İkinci Yarı 

     47. dakikada ceza alanı ön çizgisi üzerinde topla buluşan Caner sert vurdu, top kalecide kaldı. 
     50. dakikada Trabzonspor, farkı 2'ye çıkardı. Kerem'in hatalı pasını yakalayan Fatih Tekke, sağ taraftan ceza alanına girdi. El Yasa'nın müdahalesine karşın Fatih'in kalecinin üzerinden aşırdığı top filelere gidince durum 2-0 oldu. 
     70. dakikada konuk ekip farkı 3'e çıkardı. Bu dakikada Samsunspor savunması topu uzaklaştıramadı, Şenol'un ayağından seken topla kale sahasının sağ köşesine yakın bir noktada buluşan Gökdeniz, plase bir vuruşla meşin yuvarlağı ağlara göndererek takımını 3-0 öne geçirdi. 
     79. dakikada sol taraftan Lee Yong, ceza alanına girdikten sonra Kerem tarafından düşürnülünce Kuddusi Müftüoğlu penaltı noktasını gösterdi. Atışı kullanan Fatih Tekke, Kerem'in solundan topu ağlara gönderince durum 4-0 oldu. 
     86. dakikada Fatih Tekke'nin arapasıyla bir anda kaleciyle karşı karşıya kalan Gökdeniz, kaleciden sıyrılamadı. Kerem, tehlikeyi yatarak önledi. 
     89. dakikada sağ taraftan ceza alanına gönderilen topa Lee Yong gelişine vurdu. Top, direğin üstünden dışarı gitti. 
     Karşılaşmanın kalan bölümlerinde gol olmayınca, Trabzonspor sahadan 4-0 galip ayrıldı. 
     
</TEXT>
</DOC>
