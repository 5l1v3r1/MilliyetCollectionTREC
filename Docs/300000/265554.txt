<DOC>
<DOCNO> 265554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/guncel/axgun01.html </URL>
<DATE> 2004/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
En küçük deprem yıkacak 
</HEADLINE>
<TEXT>


Alibeyköy'de istimlak kararı alınan binaların sel baskınlarıyla tahrip olduğunu belirten uzmanlar uyardı Bu binalar ikinci bir selde ya da küçük büyüklükteki bir depremde bile ayakta kalamazlar 

ÜMRAN AVCI İstanbul 

Uzmanlar, Alibeyköy gibi sel sularına maruz kalan dere yatağındaki evlerin depreme karşı güvenli olmadığını vurguladı. 
Binaların sürekli suyla temas etmesi nedeniyle yorulup yıprandığını belirten uzmanlara göre, korozyon oluşan binaların orta büyüklükte bir depreme dayanması mümkün değil. Hatta yeni bir sel baskınıyla bile yıkılabilir. Uzmanların konuyla ilgili görüşleri şöyle 
Prof. Dr. Naci Görür İTÜ Maden Fakültesi Öğretim Üyesi "Binaların sürekli olarak suyla temas etmeleri, zeminin periyodik olarak su baskınına maruz kalması, hem zemini hem de binayı önemli bir şekilde tahrip eder ve yorar. Ayrıca önemli ölçüde malzeme yıpranmasına, korozyona, malzemenin ayrışmasına yol açtığı kesindir. Bu tür yerlerin ciddi bir depremde ayakta kalması mümkün değildir. Daha küçük depremlerde, orta büyükle bir depremde bile ayakta durması kuşkuludur. 
Ayrıca İstanbul'da beklediğimiz depremde afet yönetimiyle ilgili 'yaptık' denilen hiçbir şeyin işlemeyeceğini son yağmurda kanıtlandı. Yağmura teslimiyet, depremde de afet yönetimi açısından alınan tedbirlerin işlemeyeceğinin göstergesidir. " 

'Demirler paslanmıştır' 
Cemal Gökçe İnşaat Mühendisleri Odası İstanbul Şube Başkanı "Buralar zemin güvenliği olmayan yerler. Suyun çevreden toplayıp getirdiği toprağa yapılan yapılar. Böyle bir zemin üzerine, plansız yapılan binaların deprem güvenliği söz konusu olamaz. Kaçak yapılan, beton kalitesi son derece yetersiz olan demirlerin korozyona uğramış olması kesindir. Beklenen deprem büyüklüğü İstanbul için, 6.5 - 7.5. Bu yapılan hem bu büyüklükteki, hem de normal büyüklükteki depreme dayanma şansları yok. Hatta bir başka selde temellerin altındaki toprağın kayıp gitmesi durumunda binalar kendi kendine bile yıkılabilir. Buraların tahliye edilip yeşil alana dönüştürülmesi gerekir." 

'Ölsek de terk etmeyiz ' 

PINAR AKTAŞ İstanbul 
Alibeyköy'de selden büyük zarar gören çoğunluğu Arnavut kökenli vatandaşların oturduğu Karadolap Mahallesi'nde İstanbul Büyükşehir Belediyesi'nin "istimlak kararı"na karşın sessiz ancak öfkeli bir bekleyiş var. Henüz kendilerine istimlakla ilgili bir şey söylenmediğini belirten mahalleliler, "Burası baba yadig rı. Ölsek de gitmeyiz. Can güvenliğimizi tehlikeye soktuğu için belediyeye tazminat davası açmaya hazırlanıyoruz. Gerekirse Avrupa İnsan Hakları Mahkemesi'ne AİHM gideriz" diyor. Selde 25 bin nüfuslu Karadolap Mahallesi'nin özellikle Bahar, Zümrüt, Işık, Şahin ve Şençalar sokakları etkilendi. Su seviyesinin iki metreye çıktığı sokaklarda, Muhtar Lütfi Sertkaya'nın ifadesiyle 150 evde maddi zarar bulunuyor. Bölge şu sıralar Büyükşehir Belediyesi'nin aldığı istimlak kararıyla çalkalanıyor. Halk kendi arasında toplantılar yaparak nasıl hareket edeceklerini tartışıyor. İsmail Kosovalı, 1957'den beri bölgede oturduklarını belirterek, "Hepimiz vergimizi vermişiz. Buradaki herkes 'Çıkmayız' diyor. Bu Arnavut damarıyla ilgili değil, can damarıyla ilgili" diyor. Muhtar Kaya da hizmet yapmadığı gerekçesiyle belediye aleyhine tazminat davası açacaklarını kaydederek, "Gerekirse AİHM'ye gideriz" diye konuşuyor. İsmail Kosovalı ise, "Ben bu selden şik yetçi değilim. Ama belediye başkanının hizmet yapmamasından şik yetçiyim" diye konuşuyor. 


</TEXT>
</DOC>
