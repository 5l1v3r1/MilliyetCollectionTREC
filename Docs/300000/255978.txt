<DOC>
<DOCNO> 255978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/sontur35.html </URL>
<DATE> 2004/07/16/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Erzurum Adliyesi'nde arbede 
</HEADLINE>
<TEXT>

     Erzurum Adliyesi'nde bir sanığın yakınları jandarmaya saldırmak istedi. 
     AA muhabirinin edindiği bilgiye göre, 2 yıl önce eniştesini öldürmeye teşebbüs ettiği gerekçesiyle tutuklanan Ömer Kanbur'un yargılanmasına, Ağır Ceza Mahkemesi'nde devam edildi. 
     Kanbur, Ağır Ceza Mahkemesi'nde ifade verirken fenalık geçirdi. Duruşmayı izleyen Kanbur'un yakınları, jandarmanın sanığı tartakladığını ileri sürerek, görevli askerlere saldırmak istediler. 
     Jandarma ve polisler tarafından duruşma salonundan çıkarılan Kanbur'un yakınları, dışarıda da güvenlik görevlilerine taş atarak taşkınlık yaptılar. Olay büyümeden önlendi. Ambulansla Numune Hastanesi'ne kaldırılan Kanbur'un sağlık durumunun iyi olduğu öğrenildi. 
     Mahkeme heyeti, Kanbur'un tutukluluk halinin devam etmesine ve duruşmanın ertelenmesine karar verdi. 
     
</TEXT>
</DOC>
