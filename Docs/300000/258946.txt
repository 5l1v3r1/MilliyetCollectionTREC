<DOC>
<DOCNO> 258946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sondun02.html </URL>
<DATE> 2004/07/29/ </DATE>
<TIME> 00.40 </TIME>
<AUTHOR>  </AUTHOR>
<HEADLINE>
Ebu Hafız El Masri Tugayları ''İlk hedefimiz Berlusconi'' 
</HEADLINE>
<TEXT>

     Bu arada El Kaide ile bağlantısı olduğundan şüphelenilen Ebu Hafız El Masri Tugayları örgütü, El Kaide'nin lideri Usame Bin Ladin süresi ay başında dolan ''ateşkes''in sona ermesinin ardından Avrupa'ya ''kanlı savaş'' başlatacakları tehditinde bulundu. 
     Örgütün, bir internet sitesinde yayınlanan açıklamasında, ''Bugün, size kanlı savaş ilan ettik ve doğru yola dönene kadar size saldırıları sonlandırmayacağız'' ifadesi yer aldı. 
     Irak'ta, El Kaide ile bağlantısı olduğu belirtilen Ebu Hafs El Masri Tugayları Avrupa ülkelerini saldırmakla tehdit ederek, ilk hedefinin ise İtalya Başbakanı Silvio Berlusconi olacağını duyurdu. 
     Örgüt adına imzalanan ve bir internet sitesinde yer alan açıklamada, ''Avrupa kentlerini sallayacağız ve Berlusconi ile başlayacağız'' denildi. Açıklamada, Berlusconi ile müttefiklerine ''bizi bekleyin'' denilirken, bu konudaki tehditlerinin yerine getirileceği ifade edildi. 
     Ebu Hafs El Masri Tugayları'nın, yine bir internet sitesinde yer alan açıklamasında, ay başında süresi dolan ''ateşkes''in sona ermesinin ardından Avrupa'ya ''kanlı savaş'' başlatacaklarına yer verildi. 
     Örgüt, yaklaşık 2 hafta önce de, Berlusconi'nin görevde kalması halinde İtalya'nın ''kan gölüne'' çevrileceği tehdidinde bulunmuştu. 
     
</TEXT>
</DOC>
