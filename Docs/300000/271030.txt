<DOC>
<DOCNO> 271030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sonyas09.html </URL>
<DATE> 2004/09/11/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Kapadokya, yabancı televizyon kanallarının ilgi odağı oldu... 
</HEADLINE>
<TEXT>

     Kapadokya bölgesi, yabancı televizyon kanallarının ilgi odağı haline geldi. 
     Nevşehir Valiliği'nden yapılan açıklamaya göre, bu yılın 8 aylık döneminde, Dışişleri Bakanlığı kanalıyla Kültür ve Turizm Bakanlığı'ndan, Kapadokya bölgesinde tanıtım amaçlı belgesel çekimi yapmak amacıyla ABD'den 3, İngiltere, Almanya ve Japonya'dan 2, Lübnan, İtalya, İsviçre, Portekiz ve Güney Kore'den de l'er televizyon kanalı istekte bulundu. 
     Bu arada, TRT ve bazı özel televizyon kanalları da yine aynı dönemde bölgede belgesel nitelikli film çekimi yapmak amacıyla Kültür ve Turizm Bakanlığı'na başvurdu. 
     Bazı reklam filmlerinin de tarihi doku içinde çekiminin yapıldığı Göreme, Ürgüp, Uçhisar, Zelve-Paşabağları, Çavuşin, Kaymaklı, Derinkuyu, Gülşehir Açıksaray, Ortahisar ve Mustafapaşa, çekim mekanlarını oluşturdu. 
     Bu alanlarda bulunan Bizans, Selçuklu ve Osmanlı dönemlerinden kalma kayadan oyma dinsel yapıların yanı sıra peribacaları, yeraltı yerleşimleri, şapel, manastır, cami, mescit, han, kervansaray, çeşmeler, kaleler ve konakları, ana çekim mekanları olarak belirleyen televizyon ekiplerinin gerçekleştirdiği belgesel filmlerin, 2004 Ekim-Aralık dönemlerinde izleyicilerle buluşmasının planlandığı belirtildi. 
     
</TEXT>
</DOC>
