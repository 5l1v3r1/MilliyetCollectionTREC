<DOC>
<DOCNO> 293932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sontur54.html </URL>
<DATE> 2004/12/01/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
"Ereğli'yi karıştıran kadın" haberini yapan muhabir Tehdit ediliyorum 
</HEADLINE>
<TEXT>

     Zonguldak'ın Ereğli İlçesi Emniyet Müdürü Ünal Şahin'in sevgilisi olduğu iddia edilen G.Y'nin, eski erkek arkadaşlarını makam odasına çağırarak dövdüğüne yönelik haberleri yapan Merkez Haber Ajansı muhabiri, tehdit edildiği gerekçesiyle savcılığa dilekçe verdi. 
     Ajansın Ereğli muhabiri olarak görev yapan Seyfi Boyraz, dilekçesinde, haberin yayınlanmasının ardından konuyla ilgili gelişmeleri izlemek için gittiği ilçe adliyesinde G.Y'nin yakınları tarafından ''namusumuzla nasıl oynarsın, bunun hesabını vereceksin'' diye tehdit edildiğini savundu. 
     Boyraz, adının Orhan olduğunu söyleyen bir kişinin de kendisini cep telefonundan 4-5 kez aradığını, söz konusu kişinin kendisine mail adresi vererek belgeler de istediğini öne sürdü. Boyraz, can güvenliğinden endişe ettiğini söyledi. 
     
</TEXT>
</DOC>
