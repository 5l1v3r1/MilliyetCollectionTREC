<DOC>
<DOCNO> 256529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sonsiy01.html </URL>
<DATE> 2004/07/19/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Erdoğan'ın Paris'i ikna turu başlıyor 
</HEADLINE>
<TEXT>

     Başbakan Recep Tayyip Erdoğan, resmi ziyaret için bugün Fransa'ya gidecek. 
     Bu ziyaret Avrupa Birliği ilerleme raporunun açıklanacağı ekim ayı öncesinde Fransa'daki tereddütleri giderip, Paris'in tutumunu etkileme açısından kritik önem taşıyor. 
     Başbakan Erdoğan, üç gün sürecek ziyaretinde Fransa Cumhurbaşkanı Jacques Chirac, Başbakan Jean-Pierre Raffarin ve meclis dış ilişkiler komisyonu üyeleriyle görüşecek. 
     
     Erdoğan'ın Fransa programı yoğun 
     Başbakan Erdoğan'ın gündeminde, meclis başkanı, muhalefet partilerinin liderleri ve Fransa'nın önde gelen işadamlarıyla randevular da bulunuyor. 
     Erdoğan'ın randevu listesini geniş tutması, Fransa'nın karar alma mekanizmasındaki tüm önemli isimleri etkileme arayışında olduğunu gösteriyor. 
     İstanbul'daki NATO zirvesi sırasında Fransa Cumhurbaşkanı Jacques Chirac, ABD Başkanı George Bush’un Türkiye’nin AB üyeliğiyle ilgili sözlerine tepki göstermişti. 
     Fransa Cumhurbaşkanı, ABD Başkanı Bush’un bu konuda konuşmaya hakkı olmadığına dikkat çekerek, bu benim ABD’ye Meksika ile ilişkilerini nasıl düzenlemesi gerektiğini söylememe benzerö demişti. 
     Fransız kamuoyundan gelen Türkiye karşıtı tepkiler üzerine Cumhurbaşkanı Chirac, Türkiye'nin AB üyeliği konusunda son aylarda daha mesafeli açıklamalar yapıyor. 
     
</TEXT>
</DOC>
