<DOC>
<DOCNO> 293722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sondun09.html </URL>
<DATE> 2004/12/01/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
BM'de reform için 101 öneri 
</HEADLINE>
<TEXT>

     Birleşmiş Milletler'in BM 1945'te kuruluşundan bu yana uluslararası örgüt bünyesinde yapılması planlanan en köklü reform için toplam 101 öneri getirildi. 
     Irak savaşı konusunda 2002 ve 2003 yıllarında yapılan sert tartışmalar sonrasında BM Genel Sekreteri Kofi Annan'ın görevlendirdiği uluslararası Akil Adamlar Komisyonu, uzun süredir üzerinde çalıştığı raporu tamamlayarak dün yayınladı ve yeni bin yılda küresel sorunların çözümünde BM'yi daha etkin kılacak önerileri sıraladı. 
     Komisyon raporunda, aralarında BM diplomatlarının yıllardır sonuçsuz bir şekilde tartıştığı Güvenlik Konseyi'nin genişletilmesi ve terörizmin tanımının yapılması gibi konuların da bulunduğu bir dizi reform önerisinde bulundu. 
     
     OGS 
     Raporun önsözünde Annan, ''önemli olanın eski ve yeni tehditlere karşı koyacak, zengin, yoksul, zayıf ve güçlü tüm ülkelerin güvenlik endişelerini giderecek ortak bir güvenlik sisteminin tam anlamıyla oluşturulması olduğunu'' belirterek, ''komisyon raporunun yeni güvenlik ortaklığı için geniş bir çerçeve sağladığını ve yeni bin yıla uygun şekilde bu kavrama daha fazla anlam yüklediğini'' kaydetti. 
     Irak savaşı konusunda ABD'yi de üstü kapalı eleştiren Annan, ''güvenliğin, güçlerin dengesince sağlanması yerine iyi amaçlı da olsa süper bir güç tarafından sağlanması düşüncesinin dünyada az kabul gördüğünü'' belirterek, ''Hukuk devleti ilkesine dayalı bir uluslararası sistem beklentisi artmaktadır. Gücü her ne olursa olsun hiçbir devlet, bugünün tehditlerine tek başına karşı koyamaz'' dedi. 
     Annan, bu gezegenin sakinlerinin terörizm ve kitle imha silahlarından ziyade öncelikle yoksulluk ve hastalıklardan endişe duyduğunu sürekli dile getirirken, rapor da bu görüşe destek veriyor. 
     
     6 BÜYÜK TEHDİT 
     Görev süresi gelecek yılın sonunda dolacak Annan, raporun önsözünde, altı büyük tehdidi şöyle sıralıyor 
     ''Ekonomik ve sosyal tehditler yoksulluk, enfeksiyon hastalıkları ve çevrenin kirlenmesi , devletler arası çatışmalar, iç çatışmalar iç savaşlar, soykırım , nükleer, radyolojik, kimyasal ve bakteriyolojik silahlar, terörizm ve uluslararası organize suç.'' BM'nin 60. kuruluş yıldönümünde gelecek yıl eylülde Genel Kurul çalışmaları sırasında bu önerilerin sunulması için rapora tüm desteğini vereceğini belirten Annan, görevde kaldığı süre boyunca bu raporun üye devletlerce kabul edilmesi için elinden geleni yapacağını vurguluyor. 
     
     KONSEY'İN GENİŞLETİLMESİ 
     Annan'ın Akil Adamlar Komisyonu, özellikle Güvenlik Konseyi'nin üye sayısının 15'ten 24'e çıkarılmasını, Konsey'deki sandalyelerin iki ayrı modelle paylaşımını ve şu anda beş daimi üyeye ait olan veto hakkı üzerinde de bir statüko öneriyor. 
     Öneriye göre, Güvenlik Konseyi'nde ilk modelde altı yeni daimi üye ve üç daimi olmayan üye öngörülüyor. Buna göre Konsey, 11 daimi üye ve 13 seçimle gelen üyeden oluşuyor. Ancak yeni gelecek daimi üyelere veto hakkı tanınmıyor. 
     Önerideki ikinci modelde de daimi üyelerle ilgili bir statüko 5 daimi üye ve şu andaki 10 daimi olmayan üyeye 9 yeni üye eklenmesi öngörülüyor. 
     Ancak 9 yeni üyeden 8'ine şu andaki iki yılda bir yapılan seçim yerine 4 yılda bir seçim hakkı tanınıyor. 
     
     5 SORUYA YANIT 
     Annan'ın Akil Adamlar Komisyonu ayrıca, Irak'ın işgali sırasında ortaya çıkan ayrılıkların çok hassas dengeler yaratmasından ötürü de güç kullanımından önce Güvenlik Konseyi'nden beş soruya yanıt vermesini öneriyor. 
     Akil Adamlar raporunda yer alan önerilere göre bu beş soru şöyle 
     -Tehdidin ciddiyeti Tehdit güç kullanımını doğrulayacak kadar açık ve ciddi mi İç tehdit konusunda soykırım veya büyük ölçekli bir kıyım, etnik temizlik ya da uluslararası insan hakları kurallarının ciddi bir ihlali söz konusu mu 
     -Eylemin amacı Tasarlanan askeri eylemin baş hedefinin tehdidi durdurmak veya önlemek olduğu kesin mi 
     -Son çabalar Askeri eyleme başvurmadan önce diğer yollar denendi mi 
     -Yöntemler Tasarlanan askeri eylemin önemi, uzunluğu ve gücü tehdide uygun mu ya da eşdeğer mi 
     -Sonuçları Sonuçlarının eylemsizlikten daha kötü olmaması hedefiyle tehdide karşı askeri eylemin başarılı olabilmesi şansı var mı 
     BM'nin 191 üye ülkesinin bu talimatlara uymalarının önerildiği Akil Adamlar raporunda ayrıca, Güvenlik Konseyi'nin şimdiye dek güç kullanımına izin verdiği ve BM Sözleşmesi'nin başlıca maddelerinden biri olan ''BM üyelerinden birinin silahlı saldırıya uğraması durumunda bireysel ya da ortak kendi savunma hakkının'' değiştirilemeyeceği vurgulandı. 
     
</TEXT>
</DOC>
