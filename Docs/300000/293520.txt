<DOC>
<DOCNO> 293520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sonspo52.html </URL>
<DATE> 2004/11/30/ </DATE>
<TIME> 22.41 </TIME>
<AUTHOR>  </AUTHOR>
<HEADLINE>
FIBA Avrupa Ligi... Beşiktaş 103 - BS Energy 87 
</HEADLINE>
<TEXT>

     Basketbolda, FIBA Erkekler Avrupa Ligi B Grubu'nda oynanan maçta Beşiktaş, Almanya'nın BC Energy takımını 103-87 yenerek 6. maçında 5. galibiyetini elde etti. 
     Karşılaşmaya tutuk başlayan Beşiktaş, pota altında Varda, Bekir ve Erkan'ın sayılarına rağmen, özellikle Firic ve Blom'un dış atışlardan bulduğu basketleri önleyemeyince, ilk periyodu konuk ekip 19-18 önde geçti. 
     İkinci periyotta savunmasını güçlendiren siyah-beyazlılar, Tolga ve El Amin'in üst üste sayılarıyla oyunda üstünlüğü ele geçirdi. Beşiktaş ilk yarıyı 10 sayı farkla 50-40 önde tamamladı. 
     Düşük şut yüzdeli oyununu ikinci yarıda da sürdüren BS Energy karşısında dış atışlarda ve pota altında Bekir, El Amin ve Tolga ile skor üretmeyi sürdüren Beşiktaş, son çeyreğe 19 sayılık üstünlükle 82-63 girdi. 
     Rakibine son periyotta da büyük üstünlük sağlayan siyah-beyazlılar, mücadeleden 103-87 galip ayrıldı. 
     KÜNYE 
     
     
EŞİKTAŞ 103 - BS ENERGY 87 Salon Akatlar Hakemler Eduardo Sancha İspanya xxx, Manchello Reatto İtalya xxx, Tamas Földhazi Macaristan xxx Beşiktaş El Amin xxx 17, Bekir xxx 19, Mouring xx 10, Nedim xxx 15, Varda xx 12, Erkan xxx 14, Tolga xxx 16, Haluk x, Umutcan x, Murat x, Eren x BS Energy Firic xx 7, Zagorac xx 6, Hall xxx 19, Rarangwa xx 13, Blom xx 11, Noopila xx 8, Djuric xx 14, Lipke xx 7, Niebuhr x 2, Stückemann x 1. periyot 18-19 İlk yarı 50-40 3. periyot 82-63 5 faul alan Dk. 38.43 Hall BS Energy 
     
</TEXT>
</DOC>
