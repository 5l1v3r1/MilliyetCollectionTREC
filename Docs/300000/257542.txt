<DOC>
<DOCNO> 257542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/yasam/axyas01.html </URL>
<DATE> 2004/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ye, iç, gül, evlen sağlıklı yaşa .. 
</HEADLINE>
<TEXT>


Sağlık için önerilen reçeteler kafanızı mı karıştırıyor Bir de bunu dinleyin İşte son günlerin popüleri 'Mükemmel Sağlık Piramidi' 

DIŞ HABERLER SERVİSİ 

Sağlıklı bir yaşam sürmek için her geçen gün yeni bir önerinin ortaya çıkması yüzünden ne yapacağını şaşıranlar, son günlerde popüler olan "Mükemmel Sağlık Piramidi" sayesinde, basit yöntemlerle zinde ve uzun bir yaşam sürebilecek. 
İngiliz Daily Mirror gazetesi, uzun ve kaliteli bir hayat için her gün yapılması gerekenlerden, hayat boyunca bir defa yapılması gerekenlere kadar sağlıklı yaşam önerilerini içeren "Mükemmel Sağlık Piramidi"ni yayımladı. 

Hayatta bir kez yapılması gerekenler 
Evlenin ve çocuk yapın Araştırmalar, evlilerin felç geçirme riskinin yüzde 46 azaldığını gösteriyor. Evlenip düzenli bir hayat sürdüğünüzde, daha az içki içip daha sağlıklı besinler yiyeceğiniz ve stresi paylaşacağınız için, sağlığınız daha da iyileşecek. Çocuk doğuran kadınların da doğurmayan hemcinslerine oranla daha fazla yaşadığı biliniyor. 

Yılda bir kez yapılması gerekenler 
Kan verin Yılda bir kez kan vermek kalp krizi riskini azaltırken ömrü uzatıyor.Diş ve göz doktorunuza görünün Düzenli testlerle ağız kanseri veya görme bozukluklarını erken teşhis edebilirsiniz. 

Ayda bir kez yapılması gerekenler 
Göğüslerinizi kontrol edin Bunu özellikle det döneminiz bittiğinde yapın. Bu dönemde yeni bezeleri tespit etmek daha kolay olacaktır.Masaj yaptırın Masaj acı hissini azaltan ve kendinizi iyi hissetmenizi sağlayan endorfin hormonunun salgılanmasını sağlar. Böylece kendinizi tamamen rahatlamış ve hoşnut hissedersiniz.Benlerinizi kontrol edin Bir benin şekil veya renk değiştirmesi kanser habercisi olabilir. Kanayan ve kızaran benler de tehlike işaretidir.Bir günü tamamen kendinize ayırın İzin gününüzde iş ve evin sorumluluklarından tamamen uzaklaşın. Ertesi gün çok daha mutlu ve üretken olacaksınız. 

Haftada bir kez yapılması gerekenler 
Seks yapın Seks kalori yakmanıza yardımcı olur ve bağışıklık sisteminizi güçlendirir. Bir araştırma, haftada bir veya iki kez seks yapanların vücutlarındaki, soğuk algınlığı ve gribe karşı koruyan immunoglobulin A kimyasalının seviyesinin yüzde 30 oranında arttığını gösterdi. Arkadaşlarınızla görüşün Ne kadar çok sosyalleşirseniz o kadar mutlu olursunuz. ABD'de yapılan bir araştırmaya göre arkadaş sayısı fazla olanların ömürleri de uzun oluyor. Yakın arkadaşlara sahip olmanın bağışıklık sistemini güçlendirdiği ve stresi azalttığı düşünülüyor.Kendi kendinizi tatmin edin Mastürbasyon yapmak iyidir. Araştırmalar, mastürbasyonun, kadınlarda adet dönemi sancılarını hafifletmeye yardımcı olduğunu gösterdi. Her gün mastürbasyon yapan erkeklerde de prostat kanseri riskinin azaldığı biliniyor.Yağlı balık yiyin Som balığı, sardalye, ton balığı ve uskumruda, bol miktarda omega 3 yağ asidi bulunur. Omega 3, kalp hastalıkları, felç, alerji, astım ve depresyona karşı korur. Aynı zamanda beyin gücünü ve konsantrasyonu artırır. Deriyi güneşin zararlı etkilerine karşı güçlendirir.Yabanmersini suyu için Yabanmersininde bulunan moleküller, sidik torbasını zararlı bakterilerden korur, sistit gibi idrar yollar hastalıklarını önler. Bir araştırmaya göre, yabanmersini sistit semptomlarını yüzde 50 oranında azaltıyor.Yüzün Yüzmek yalnızca harika bir fiziksel egzersiz değil, aynı zamanda akıl sağlığını da güçlendiren bir aktivitedir. Araştırmalar, depresyondaki insanların düzenli olarak yüzerek hızlı bir şekilde iyileşebildiklerini gösterdi.Tavuk yiyin Tavukta bulunan bir amino - asit, kasların zayıflamasını önler, kalp ve beyin gibi organları korur ve deride oluşan kırışıklıkları geciktirir. Derisiz tavuk göğsünde bu amino - asitten buttakinin iki katı kadar bulunur. 

Günde bir kez yapılması gerekenler 
Bir kadeh şarap veya bira için Kırmızı şarapta bulunan kimyasallar kalp hastalıkları, kanser ve Alzheimer'a karşı korur ve kolesterolü düşürür. Beyaz şarap akciğerleri güçlendirirken bira kalp krizi riskini azaltır.Veda ederken öpüşün Sigorta şirketlerinin yaptığı araştırmalar, her sabah eşinden veda öpücüğü alan erkeklerin, trafik kazası yapma riskinin azaldığını, ömrünün beş yıla kadar uzadığını ortaya çıkardı. Veda öpücüğünün kadınların da kendilerini iyi hissetmesini sağladığı belirlendi.20 dakika güneş banyosu yapın Güneş ışığı D vitamininin üretimini artırır, kemikleri güçlendirir ve MS multiple sclerosis hastalığı riskini düşürür. Ayrıca melatonin üretimini de azalttığı için ruh halini iyileştirir. Melatonin fazlalığı, özellikle kış mevsiminde hüzünlü hissetmeye yol açar.Evcil hayvanınızla oynayın Kedi, köpek gibi tüylü hayvanlarla oynamak beyindeki "mutluluk" kimyasallarının seviyesini artırır, bağışıklık sistemini güçlendirir ve kan basıncını ve kolesterol seviyesini düşürür. Bir araştırmada, evcil hayvanı olan insanların daha az kalp hastalıkları çektikleri belirlendi.Beş porsiyon meyve, sebze yiyin Meyve sebze tüketmenin kanser ve kalp hastalıkları riskini azalttığı çok sayıda araştırmayla kanıtlandı. Eğer günde beş kez meyve sebze yiyemiyorsanız, meyveli yoğurt gibi gıdalar da işe yarayacaktır.Pelvis egzersizleri yapın Kaslarınızı, idrarınızı tutmaya çalışıyormuş gibi sıkarak yaşlandığınız zaman idrarınızı tutamamanın önüne geçebilirsiniz. Ayrıca bu egzersizin seks hayatınıza da olumlu katkıları olacaktır.Yeşil çay için Yeşil çaydaki kimyasallar kanser, parkinson ve kalp hastalıkları gibi bir çok rahatsızlığa karşı koruma sağlar, kolesterolü düşürür ve alerjilerle savaşır. İsviçre'de yapılan bir araştırma, günde 3 bardak yeşil çay içmenin 24 saat içinde 80 kalori yakmaya yardımcı olduğunu gösterdi.Gülün Komedi filmleri izlemek veya eğlenceli arkadaşlarla vakit geçirmek mikroplarla savaşan akyuvar sayısını artırır ve hastalıklara karşı korur.Bol bol su için Bol miktarda su içmek beyin ve diğer bazı organların iyi çalışmasını sağlar ve cilt güzelliğine katkıda bulunur. Üstelik bu özellikler yalnızca suda değil, portakal suyu, çorba ve süt gibi sıvılarda da bulunur.20 dakika yürüyün Günde fazladan 1.5 kilometre yaklaşık 2 bin adım yürümek kalbi sağlıklı tutar.Sade çikolata yiyin Sade çikolatada kalp için yararlı olan polifenoller ve antioksidan kimyasallar bulunur. Sade çikolata sütlü çikolatadan daha sağlıklıdır, ancak yine de aşırı miktarda yemekten kaçının.Gazetelerdeki bulmacaları çözün Bilim adamları, beyin cimnastiği ve bulmacaların bunama ve Alzheimer'a karşı koruduğunu söylüyor. 



</TEXT>
</DOC>
