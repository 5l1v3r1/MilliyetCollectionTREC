<DOC>
<DOCNO> 251829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/spor/spo06.html </URL>
<DATE> 2004/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kulüplerden ültimatom 
</HEADLINE>
<TEXT>


Birlik, Futbol Federasyonu'ndan naklen yayın ihalesinin bir an önce yapılmasını ya da mevcut sözleşmenin bir yıl uzatılmasını istedi 

CEMAL ERSEN 


Aydın yetki aldı 
KULÜPLER Birliği, naklen yayınların durumunun çözüme kavuşması için Futbol Federasyonu'na ültimatom verdi. Yeni seçim tarihinin 22-23 Temmuz olarak açıklanmasıyla ortaya çıkan krizin sona ermesi gerektiğini vurgulayan Başkan Cemal Aydın, Galatasaray Başkanı Özhan Canaydın hariç tüm kulüplerin başkanlarından federasyonun uyarılması konusunda yetki aldı. 

'Mağdur durumdayız' 
FEDERASYONA gönderilen yazıda, ihalenin en kısa sürede yapılması ya da mevcut sözleşmenin 1 yıl uzatılması teklif edildi. Yazıda ayrıca kulüplerin mağdur olduğu, yayın ihalesinde yaşanan gecikmenin her gün trilyonlarca lira zarara yol açtığı vurgulandı. Ancak görev almama olasılığı bulunan yöneticilerin ihaleye imza atmak istememesi, Ulusoy'u zor durumda bıraktı. 



</TEXT>
</DOC>
