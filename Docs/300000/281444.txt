<DOC>
<DOCNO> 281444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/yazar/asik.html </URL>
<DATE> 2004/10/19/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
AŞTİ haberleri 6 
</HEADLINE>
<TEXT>


Ankara'dan arayan okurlarımızdan haber iletmeye devam ediyoruz 
- İzmir Caddesi'nde ve Harikalar Diyarı'nda birçok büfeyi de Keçiörengücü işletiyor... 
Ankara Şehirlerarası Otobüs Terminali'nde AŞTİ şoförleri ve yolcuları haraca kesen Keçiörengücü'nün Üçüncü Lig'de nal topladığını yazmış, paraların nereye gittiğini sormuştuk. 
Ankara Büyükşehir Belediye Başkanı Melih Gökçek, bu sorulara yanıt vermek yerine bizi mahkemeye vermekle tehdit ediyor. 
Belediye Meclisi'ndeki CHP grubu bir soru önergesi verdi... 
Dün de CHP Ankara Milletvekili Zekeriya Akıncı, Meclis'e verdiği yazılı soru önergesiyle Devlet Bakanı Mehmet Ali Şahin ve İçişleri Bakanı Abdülkadir Aksu'ya bizim yanıtını alamadığımız soruları sordu... 
Umarız bir yanıt alınır da... Keçiörengücü adına kesilen yüz milyarların sırrı çözülür 
Ankara Taksiciler ve Otomobilciler Odası Başkanı Ahmet Çiçek'in de konuyla ilgili söyleyecekleri var... Diyor ki 
- AŞTİ otoparkının Oda'mız tarafından işletilmesi konusunda zamanın Belediye Başkanı Murat Karayalçın'la prensip anlaşmasına varmıştık. Ama daha sonra seçilen Melih Gökçek bunu kabul etmedi. Belediye buranın işletmeciliğini bize versin, şik yetleri şıp diye sona erdirelim... 
Verirler mi altın yumurtlayan tavuğu 

Bazı vatandaşlarımız, Sayısal Loto'dan ikramiye çıkması için kuponu Oruç Baba Türbesi'ne sürüyorlarmış. 
Tabii, her şeyi hükümetten beklememek lazım... 
Haldun Ertem 

TRT'nin leyleği TRT'den Sorumlu Devlet Bakanı Beşir Atalay, CHP Ankara Milletvekili Zekeriya Akıncı'nın sorusunu cevapladı... Buna göre TRT Genel Müdürü Şenol Demiröz, göreve başladığından bu yana geçen ilk 266 gün içinde 114 günü iç seyahatlerde geçirmiş. 50 günü ise dış gezilerde. TRT Genel Müdürünün Ankara'da bulunduğu gün sayısı 102, Ankara dışındaki gün sayısı 164... 
İç gezilerin 91 günü, çoğu hafta sonuna rastlamak üzere ailesinin oturduğu İstanbul'da geçmiş. Noktayı koymadan önce TRT çalışanlarının bu ayın 15'inde almaları gereken ikramiyeleri para olmadığı gerekçesiyle h l almadıklarını kaydedelim... 

Ortaoyunu, Hacivat - Karagöz gibi gösterilerin yapıldığı geleneksel Ramazan çadırı, ekonomik kriz sonucu açların iftar çadırı oldu... 
Akif Kökçe 

Cahiller niye galip Epiktetos, "Düşünceler ve Sohbetler" adlı kitabında soruyor 
- Nasıl oluyor da münakaşalarda ve kavgalarda cahiller sizden daha kuvvetli oluyorlar ve sizi susmaya mecbur ediyorlar 
Cevabı şöyle veriyor 
- Çünkü onlar yanlış ilkelerine kuvvetle inanmışlardır. Siz ise kendi ilkelerinizin gerçekliğine zayıf şekilde bağlısınız. Sizin gerçekleriniz kalpten gelmiyor, dudaklarda doğuyor. Bunun için cılız... 

Ciğer sökücü Adalet Bakanı Cemil Çiçek, hafta sonuna yine damgasını vurdu. Dedi ki 
"ABD'de Adalet Bakanı'nın tutuklama yetkisi var. Bende bu olsa bankacıların hepsinden paraları söker alırdım. Eğer bir yıllığına savcı olsam, bunların ciğerlerini sökerdim." 
Ciğer sökmek bir hukuk adamının lügatine yakışır mı 
Yakıştı diyelim... Uzanlar'ın ciğerlerini sökmediler mi 
Başbakan "Keçilerini bile sattık" diye böbürlenmedi mi meydanlarda .. 
Peki diğerlerinin neden ciğerlerini sökemiyorlar 
Siyasi rakip olmadıkları için mi 
Kendi çıkarları söz konusu olduğunda gösterdikleri ciddiyeti neden halkın çıkarları konusunda göstermiyorlar 
Yoksa Adalet Bakanı bazı hortumculara gösterdikleri ayrıcalığın üstünü örtmek için mi böyle esip gürlüyor 
Onca soygunun üstü lafla örtülür mü 

Süleyman Demirel'in, büyük boy şapkasının Guinness Rekorlar Kitabı'na girmesi için başvuru yapılmış. 
O zaten 6 kere devrilip 7 kere koltuğa oturmasıyla rekorlar kitabına girmemiş miydi 
Arif Ayhan 

Bakkalı yaşatın... Son bir yılda 1502 bakkal kepenk indirmiş. 660 market açılmış. 
Marketler bakkalları öldürdü diyebilir miyiz 
Hayır... Bakkalı müşterileri öldürür... 
Birkaç kuruş ucuz diye artık sigarayı, kibriti, gofreti, çikleti, şişe suyunu, kolayı, sodayı bile marketlerden alan vefasız müşteriler. 
Bakkal mahallenin ışığıdır, sesidir, acil ihtiyaçlara yetişen hızırıdır, geleni gideni gözler, mahalleyi kollar... 
Marketten aldıklarınızın bir kısmını bakkaldan alırsanız bakkal yaşar... 
Bakkal giderse mahalleden ses gider, ışık söner... Market kazanır mahalle kaybeder... 



</TEXT>
</DOC>
