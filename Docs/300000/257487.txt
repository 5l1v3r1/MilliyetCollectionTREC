<DOC>
<DOCNO> 257487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/ekonomi/aeko.html </URL>
<DATE> 2004/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapı Kredi'nin alıcısı belli mi 
</HEADLINE>
<TEXT>


Başbakan Paris dönüşünde 'Fransız bankaları Yapı Kredi'ye talip mi ' sorusuna 'Geç kaldılar' yanıtını verdi. BDDK Başkanı ise dolaylı da olsa talip olduğunu doğruladı 

Kadife Şahin 

Başbakan Recep Tayyip Erdoğan'ın Yapı ve Kredi Bankası YKB ile ilgili sözleri kafaları karıştırdı. Erdoğan, Paris dönüşünde uçakta gazetecilere Fransa'nın iki önemli bankasının Türkiye'de Fon'a devredilen ve kamu bankası niteliğindeki bankaları almak istediğini söylemesinin ardından, "Yapı ve Kredi Bankası'nı almak istiyenler var mı " sorusuna "Yok, geç kaldılar onlar" yanıtını verdi. Bu yanıt, "Yapı Kredi'nin alıcısı belli mi ' sorusuna neden oldu. Bu soruyu yönelttiğimiz Bankacılık Düzenleme ve Denetleme Kurulu BDDK Başkanı Tevfik Bilgin şunları söyledi 

'YKB güzel bir banka' 
"Yeni yapılan düzenlemeyle ek ödeme mutabakatı bu yıl içinde satışı tamamen Çukurova Grubu'nun yetkisinde. Sözleşmelerden hemen sonra bir ay içinde bir yatırım bankası bulacaklar. Bu banka YKB'yi satışa hazır hale getirecek. Üç - dört aylık bir süreç. Dolayısıyla herkes şunu çok iyi biliyor YKB öyle veya böyle satılacak. YKB güzel bir banka. Sektörde bir çok alanda önde giden bir banka. Bazı alanlarda çok kuvvetli. Dolayısıyla ilgili tarafların bu bankanın avantajlarını çok iyi analiz ettiklerini düşünüyorum. YKB'yi bizden çok daha iyi gözlemlediklerini düşünmekteyim. Kendileri, kim talipli ise ilk önce Çukurova Grubu ile görüşür. 2005 yılında da Çukurova ve TMSF'nin ortaklığında onlarla görüşür. Biz BDDK olarak sadece lisans anlamında bir kişi YKB'nin yüzde 10'unun fazlasına sahip olmak isterse devreye gireriz ve kurumumuz karar alır." 

Sanırım, Yapı Kredi'nin alıcısı veya taliplisi kimse bu konuda ön bir bilgilendirme var ki, Başbakan böyle bir yorum yapıyor... Evet. 

Siz de bu bilgiye sahip misiniz Bize her zaman yurtdışından, yurtiçinden konuklarımız gelir, gider... Konuşuruz. 

Alıcısı hazır mı Resmi herhangi bir başvuru yok. 

Bağlayıcı bir gelişme var mı Şu anda BDDK bünyesinde bağlayıcı bir gelişme yok. Buraya herkes gelir, konuşuyoruz. Yabancılarla yerlilerle... Herkes niyetini söylüyor. Şu an itibariyle kurumumuza resmi bir başvuru olmamıştır. 

Hükümet düzeyinde de bu tür görüşmeler yaşandı mı Benim bir malumatım yok. 
BDDK'nın geçen salı günü açıkladığı, Çukurova Grubu'nun 6.2 milyar dolarlık borcunu 4.1 milyar dolara indiren ek ödeme mutabakatına göre Çukurova Grubu kendisine ait yüzde 39.15 ve TMSF'ye ait yüzde 12.89 oranındaki YKB hisselerinin satışı için en geç 31 Ekim 2004'e kadar bir yatırım bankasına veya danışman kuruluşa 'yetki' vererek satış çalışmalarını başlatacak. 
Çukurova Grubu idaresindeki satış çalışmalarının 31 Ekim 2005 tarihine kadar sonuçlandırılamaması halinde, TMSF, 1 Kasım 2005'ten itibaren satış işlemlerini yürütecek. 

'Köprü şirketi Çukurova açıklar' BDDK Başkanı Bilgin, Çukurova ile yapılan mutabakatta 4.1 milyar dolarlık 5.9 katrilyon lira ödemeye aracılık yapacak olan 2 bin paund 5 milyar lira sermayeyle kurulmuş olan köprü şirkete Northway ilişkin bilginin neden açıklanmadığı sorusunu şöyle yanıtladı "Buna karar verecek kurum Çukurova Grubu'dur. Çünkü bu ilişki Çukurova Grubu ile yurtdışındaki bir finansör arasındaki bir ilişkidir. Çukurova Grubu oradan kredi aldığı sürece bize ödeyecek ve kendi aralarındaki ilişki devam edecek. Dolayısıyla biz gelecek paraya bakıyoruz ve mevzuatımızda bunu yasal çerçeve anlamında uygun bir ortama oturtmaya çalışıyoruz." 

'Para yatırıldığı yerde incelenecek' Çukurova'nın 4.1 milyar dolarlık ödemesinde paranın uluslararası finans sisteminden geçeceğini belirten Bilgin şunları söyledi "Yurtdışından para köprü şirket üzerinden finans sisteminden geçerek gelecek. Para dünya çapında bildiğiniz bankalar aracılığıyla YKB'ye intikal edecek. YKB de TMSF ve banka bünyesinde kalacak paraların ayırımı yapılacak. Özellikle 11 Eylül olaylarından sonra yurtdışındaki en küçük para transferlerine bile çok büyük bir şüphe ile yaklaşılıyor. Bu anlamda zaten bu kaynak yurtdışında yatırıldığı yerde anında araştırılacaktır, o banka aracılığıyla. Yapı Kredi Bankası da para geldiğinde eğer o işlemin şüpheli bir işlem olduğunu düşünürse sözleşmeyi sona erdirme yetkisine sahip." 

'Penaltı oranı' güvence olacak Bilgin mutabakattaki sigortalar konusunda şöyle konuştu "Yurtdışından 100 dolar geldiğinde, karşı tarafa veya Çukurova'ya 100 dolarlık hisse verilmeyecek. Arada bir marj olacak. Buna penaltı oranı diyoruz. 100 doların oldukça altında bir oranda hisse senedi serbest bırakılacak. Diğerleri YKB'nin bünyesinde korunmaya devam edecek. Bir çökme olursa YKB onlara da el koyabilecek. Bu çok önemli. Turkcell hisseleri değerli hisseler." Bilgin, aktarılacak kaynağın aslında Çukurova Grubu'nun sahibi Mehmet Emin Karamehmet'in parası olup olmadığı sorusuna, "Hiçbir yorum yapamam. Önemli olan anlaşmadaki sigorta unsurlarının iyi çalışması" yanıtını verdi. 


</TEXT>
</DOC>
