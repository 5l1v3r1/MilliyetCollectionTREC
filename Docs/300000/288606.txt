<DOC>
<DOCNO> 288606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/sontur06.html </URL>
<DATE> 2004/11/13/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Hamamda zehirlendiler... 
</HEADLINE>
<TEXT>

     Eskişehir'in Sivrihisar İlçesi'nde tadilatı yeni tamamlanan hamamda boya ve vernik soluduğu için 10 kişinin zehirlendiği bildirildi. 
     Alınan bilgiye göre, Atatürk Caddesi'nde faaliyet gösteren ve 1 ay süren tadilatın ardından hizmete açılan Şehir Hamamı'na giden Sema Yörü, Nermin Altınbaş, Ayşe Altınbaş, Saniye Gür, Meral Kerpiç, Songül Kılıç, Gözde Kılıç, Ö.K. 17 , Beyhan Yazar ve V.A. 1 , bir süre sonra fenalaştı. 
     Çalışanlar tarafından Devlet Hastanesi'ne kaldırılan 10 kişinin muayenelerinde boya ve vernik soluduklarından dolayı zehirlendikleri belirlendi. 
     Hamamın sahipleri Duran ve Mensure Çelik, güvenlik güçlerine verdikleri ifadede, tadilattan sonra 2 gün hamamı havalandırdıklarını, zehirlenme olayının boya ve vernik kokusundan gerçekleşemeyeceğini iddia ettikleri bildirildi. 
     Olayla ilgili soruşturma sürdürülüyor. 
     
</TEXT>
</DOC>
