<DOC>
<DOCNO> 277549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sontur42.html </URL>
<DATE> 2004/10/05/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Dayak yiyen küçük S.A ''Beni anneme vermeyin'' 
</HEADLINE>
<TEXT>

     Bolu'da anne ve babası tarafından dövüldüğü iddia edilen 3.5 yaşındaki S.A'nın sağlık durumunun iyiye gittiği bildirildi. 
     Bir süre önce anne ve babasından yediği iddia edilen dayak sonrası hastaneye kaldırılan S.A'ya uygulanan tedavi olumlu cevap verdi. 
     İzzet Baysal Devlet Hastanesi'ne geldiğinde komada olan S.A, bugün yürümeye başladı. Günler sonra, hastanede ve hastane bahçesinde dolaşan S.A'yı görenler, onu öpmek için sıraya girdi. S.A, ''Babaannem ve dedemle kalmak istiyorum. Beni anneme vermeyin'' dedi. 
     Öte yandan, Sosyal Hizmetler Çocuk Esirgeme Kurumu SHÇEK , 2828 Sayılı Kanun'un 22. maddesi gereğince valilik makamının onayıyla küçük S.A'yı aldı. SHÇEK, anne Çiğdem ve baba Ali A. hakkında ''çocuğa şiddet uygulama'' suçundan Asliye Hukuk Mahkemesi'ne dava açtı. Sosyal Hizmetler Müdürlüğü de aileyle ilgili geniş çaplı araştırma başlatıldı. Ayrıca, S.A'nın annesinden dayak yedikten sonra dedesi ve babaannesi tarafından çekilen fotoğraflarının savcılığa verildiği belirlendi. 
     
     ANNENİN İLK EŞİNDEN OLAN KIZININ DURUMU 

     Geniş çaplı araştırma başlattıklarını belirten Bolu Sosyal Hizmetler İl Müdürü Ali Andaç, şöyle konuştu 
     ''Şu an S.A. bizimdir. Hastaneden taburcu olduktan sonra onu alacağız. Aile hakkında dava açtık. Aileyi de geniş kapsamlı olarak araştırıyoruz. 2000 yılında anne Çiğdem A'nın ilk eşinden olan bir kız çocuğunun Eskişehir Çocuk Yuvası'na yerleştirildikten sonra hayatını kaybettiğini tespit ettik. Araştırmalarımız devam ediyor. Gelişmelere göre şu an ailenin yanında bulunan erkek çocuğunu da koruma altına alabiliriz.'' S.A. ile ilgili haberleri izleyen vatandaşların kendilerini arayarak küçük kızı evlatlık almak istediklerini söylediğini ifade eden Andaç, ''S.A, tüm Türkiye'nin sevgilisi oldu'' dedi. 
     Anne kendini savundu... 
     Bolu'da 3.5 yaşındaki kızını dövdüğü iddia edilen anne Çiğdem Alakaz tutuklandı. 
     Bolu Adliyesi Sulh Ceza Mahkemesi'nde, ''çocuğa şiddet uyguladığı'' iddiasıyla sorgulanan anne Çiğdem Alakaz, Ceza Muhakemeleri Usul Kanunu'nun 104'üncü maddesi gereğince tutuklandı. 
     Mahkeme sonrasında basın mensuplarıyla tartışan Çiğdem Alakaz, bu olaylar başladıktan sonra sinir krizleri geçirdiğini belirterek, ''Bu olayların bu kadar büyümesine gazeteciler sebep oldu. Zaten ben tutuklanacağımı biliyordum'' dedi. 
     Tutuklanarak cezaevine gönderilen Çiğden Alakaz, kendisini görüntüleyen basın mensuplarının ''Çocuğunuz kendisine işkence yaptığınızı iddia ediyor, doğru mu '' sorusu üzerine şunları söyledi 
     ''Ben çocuğumu dövmedim. Merdivenden düştü. Küçük çocuk ne söylenirse onu tekrar eder. Küçük çocuk nereden bilebilir merdivenden düştüğünü '' 

     
</TEXT>
</DOC>
