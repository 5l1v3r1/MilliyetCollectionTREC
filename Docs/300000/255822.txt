<DOC>
<DOCNO> 255822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/yasam/yas08.html </URL>
<DATE> 2004/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çarptı, can aldı sonra hatırlamadı 
</HEADLINE>
<TEXT>


Çarptığı minibüsün sürücüsü ölen Ersan Pala, 212 promil alkollü çıktı ve 'Hatırlamıyorum' dedi 

MUTLU BOZDAĞ İstanbul 

Maltepe'de alkollü sürücünün yol açtığı trafik kazasında bir kişi öldü, üçü çocuk sekiz kişi yaralandı. 
Ersan Pala'nın kullandığı 34 VR 8829 plakalı otomobil, dün 00.30 sıralarında O2 karayolu Kasırcılar mevkiinde, önünde giden Çetin Demirci yönetimindeki 34 URG 35 plakalı minibüse çarptı. Çarpmanın etkisiyle kontrolden çıkan minibüs, takla atarak karşı şeride geçti. Kazada, minibüs sürücüsü Demirci 23 olay yerinde can verdi. Minibüste bulunan Demirci'nin annesi İfakat 45 , babası Ramazan 57 , kardeşi Nazire 20 , eşi Seher 25 , kızı Ayşegül 3 ve kendisiyle aynı ismi taşıyan 4 yaşındaki oğlu ile 2 yaşındaki Taha Ramazan adlı bir başka çocuk yaralandı. Otomobil sürücüsü Pala da hafif yara aldı. 

Bir yaralının durumu ciddi 
Dr. Lütfi Kırdar Kartal Eğitim ve Araştırma Hastanesi'ne kaldırılan yaralılardan Nazire Demirci'nin sağlık durumunun ağır olduğu bildirildi. 
Olayın ardından aynı hastanede tedavi edilen Pala daha sonra Cumhuriyet Polis Merkezi'ne götürüldü. Pala'nın alkol kontrolünde 212 promil alkollü olduğu anlaşıldı. Polisin ifadesine başvurmak istediği Pala, kazaya ilişkin hiçbir şey hatırlamadığını söyledi. 



</TEXT>
</DOC>
