<DOC>
<DOCNO> 265363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/ekonomi/eko07.html </URL>
<DATE> 2004/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hyundai'den 52 öğrenciye burs 
</HEADLINE>
<TEXT>


52 öğrencinin üç yıl süreyle eğitim amaçlı her türlü giderini karşılayacak olan Hyundai, proje için yıllık 600 bin dolar ayırdı 

İSTANBUL MİLLİYET 

Türk Eğitim Derneği ile Hyundai bayilerinin destek verdiği 'Hyundai Meşaleleri' projesi çerçevesinde, Türkiye genelinde 52 öğrenciye Tam Eğitim Bursu sağlanacak. 
Türk Eğitim Vakfı'nın 2004 - 2005 eğitim - öğretim yılı için seçtiği 200 öğrenciden 52'sini Hyundai tam destek bursuyla okutacak. 
Bu burstan başarılı olan ancak maddi durumu yetersiz öğrenciler yararlanacak. Burslar, yeni eğitim öğretim yılında başlayıp, üç yıllık öğrenim dönemini kapsayacak. 

Tüketici desteği 
Öğrencilerin eğitim giderlerinden yurt harcamalarına, kıyafetlerinden kırtasiye malzemelerine, cep harçlığından eğitim amaçlı diğer tüm giderlerine varıncaya kadar her türlü masrafları da bu bursun içinde yer alacak. Bu projenin üç yıllık maliyeti ise 600 bin dolar olacak. 
Ayrıca tüketiciler de satın aldıkları Hyundai otomobillerle projeye destek vermiş olacaklar. 


</TEXT>
</DOC>
