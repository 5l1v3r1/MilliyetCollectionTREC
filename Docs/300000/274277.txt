<DOC>
<DOCNO> 274277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/soneko35.html </URL>
<DATE> 2004/09/23/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Babacan TL'nin değer kazanması kaçınılmaz bir sonuç 
</HEADLINE>
<TEXT>

     Devlet Bakanı Ali Babacan, ''Bazı çevreler maalesef her vesileyle Türkiye'de işlerin kötüye gittiği yönünde devamlı bir şeyler yazıp çizmektedirler'' dedi. 
     Babacan, Merkez Bankası'nda düzenlenen ''Yeni Türk Lirası Tanıtım Kampanyası'' toplantısında Merkez Bankası Başkanı Süreyya Serdengeçti ve Başkan Yardımcısı Şükrü Binay ile birlikte soruları yanıtladı. Babacan Kura ilişkin bir soru üzerine şunları söyledi 
     ''Yeni liraya geçiş Türk Lirasının itibarının yeniden oluşmaya başlamasından sonra alınmış bir karardır. Fakat bazı çevreler maalesef her vesileyle Türkiye'de işlerin kötüye gittiğini yönünde devamlı bir şeyler yazıp çizmektedirler. Ama bütün bunların boşa çıkacağını hep beraber göreceğiz. Hiç bir rasyonalitesi, teknik nedeni yok. Sadece ve sadece konu bulunmadıklarından mı bunu yazıyorlar ne yapıyorlar. Bazı ülkelerde bir defalık enflasyonda bir sıçrama etkisi olmuş. Türk lirası yuvarlanmış bir paradır zaten. Yuvarlanacak rakamlar o kadar komik rakamlar ki enflasyonu etkileyecek bir konu da değil. 
     Bazılarının eski kötü günlerini ara ara özlediğini, nostalji yaşadığını görüyoruz ya da görmek istediklerini maalesef gözlemliyoruz. Artık Türkiye'de hiç kimse o tür bir beklentiye girmesin, o tür beklentiye girenler hep zarar eder.'' Merkez Bankası Başkanı Sürreya Serdengeçti de ''Bakan'ın söylediklerine aynen katılıyorum'' dedi. 
     
     BAŞBAKAN YTL'Yİ GÖRDÜ MÜ 
     Başbakan Recep Tayyip Erdoğan'ın Yeni Türk Lirasını görüp görmediği yönündeki sorusuna şu yanıtı verdi 
     ''Biliyorsunuz yeni banknot serisi var. 1,5,10, 20, 50 ve 100 lira, Kuruşlarda da 1,5,10 25,50 ve 1 liradır,.Bütün bu dizaynlar konusunda sadece ve sadece Başbakan Recep Tayyip Erdoğan'ın görüşleri alınmıştır. Yalnızca Başbakan'ın bilgisi vardır.'' Devlet Bakanı Babacan, 50 liralık ve 100 liralık kupürlerin çıkarılıp çıkarılmamasına ilişkin eleştiriler bulunduğunu belirterek, ''Ben bu görüşlere kesinlikle katılmıyorum. İnsanlar nakit taşıma zorunda kaldıklarında, paralarını Euro ve Dolar'a çeviriyorlar taşınması kolay olsun diye. Bu 50'lik 100'lük banknotlar o talebi karşılamaya yönelik olacak'' diye konuştu. 
     TRT'nin, Yeni Türk Lirası kampanyasına katılımına ilişkin bir soruya Babacan ''TRT yönetimi ile görüşülüyor. Merkez Bankası'nın tam olarak talep ettiği nedir Bu daha somut bir şekilde TRT'ye iletildikten sonra TRT yönetimi bunu değerlendirecek'' karşılığını verdi. 
     Babacan, madeni paraların Euro'ya benzemediğini AB'ye anlatacak bir heyet halen Avrupa'da görüşmelerini sürdürdüğünü de bildirdi. 
     
     ''NİNELERİMİZ BİLE EVLERİNDE DOLAR BULUNDURMAYA ALIŞIK'' 
     Devlet Bakanı Ali Babacan bir soru üzerine, pek çok ülkede para birimlerinin değiştirildiğinin görüldüğünü, bu değişimlerin kimisinin Türkiye'nin yapacağı gibi sıfır atma, kimisinin de AB'ye üye 12 ülkenin tek para birimi Euro'ya geçmesi gibi ayrı para birimine geçme şeklinde olduğunu söyledi. Türkiye'de yapılanın, para biriminden sadece 6 sıfırı kaldırmak şeklinde olduğunu ifade eden Babacan şöyle devam etti 
     ''Türkiye ekonomisi, başka para birimlerinin sıklıkla kullanıldığı bir ülke. Her ülkenin kendi içine baktığınızda o ülkelerin kendi para birimleri dışında başka para birimlerinin kullanılmadığını görüyoruz. Ancak Türkiye'de durum çok farklı. Türkiye'de yüksek enflasyon sürecinin getirdiği sonuç olarak insanlar başka para birimlerini kullanmaya, iş yapmaya oldukça alışık. Türkiye'de adaptasyon sürecinin diğer ülkeler ile karşılaştırıldığında çok daha hızlı olacağını düşünüyorum. Düşünün ki yaşlı ninelerimiz, teyzelerimiz bile evlerinde dolar euroya bulundurmaya alışık kişiler. Doların, euronun hesabını yapıyorsa YTL hesabının yapmasının da çok kolay olacağını düşünüyorum.'' Yeni Türk Lirası'nın beklediği, durduğu yerde değerini kaybetmeyen bir para birimi olacağını ifade eden Babacan, bir süre sonra Türkiye'de insanların günlük hayatlarında dolar, euro kullanmaktan bıkacaklarını bildirdi Babacan, ''Bir iniyor. Bir çıkıyor. Ne olacağını bilmiyorsunuz. Devletin bir taahhüdü yok. Ben en iyisi işimi YTL ile yapayım. Tasarrufum YTL olsun. Hesabını yapabileyim, önümü görebileyim. Bundan sonraki dönemde TL'ye geçişin daha da artacağını düşünüyoruz.'' dedi. 
     Babacan cari açık ile ilgili bir başka soru üzerine, Türkiye ekonomisinin gittikçe azalmasına karşın dolarize olmuş bir ülke olduğunu hatırlatarak, ters para ikamesinin yaşandığını söyledi. 
     Babacan şöyle dedi 
     ''Türkiye'de işler normale döndükçe, ters para ikamesi daha güçlenecek. Bu normalleşme sürecinin kaçınılmaz sonucu. Bu gayet doğal. Bu sürecin dikkatli yönetilmesi gerekiyor. Uzun vadede 5-10 senede Türk Lirasının değer kazanması kaçınılmaz bir sonuç. Bu AB'ye yakınlaşan tüm ülkelerde görüldüğü gibi ya da dünya genelinde gelişen tüm ülkelerde görüldüğü gibi bu kaçınılmaz süreç. Bu sürece artık biz girmiş durumdayız. Dikkatli yönetildiği sürece bir problem olmadığını düşünüyorum'' 
     
     ''ŞÜKRÜ BEY, YTL'YE ALIŞAMADINIZ GALİBA'' 
     Babacan çift etiket uygulamasına ilişkin bir soruya ''Etiketle ilgili hazırlıkları var. Koordinasyon Kurul toplantısında Sanayi ve Ticaret Bakanlığı yetkililerine talimatları verdik. Çift etiketin konulması ve denetlenmesi konusunda çalışmaları olacak. Aynı zamanda 100 milyon lira etiket başına bir cezası olacak. Tam rakamı ilgili arkadaşlardan alırsınız. Cezai yaptırım da var. Bir yıl boyunca izleyeceğiz, denetleyeceğiz. Bun esnafımızdan tüccarımızdan talep edeceğiz.'' Söz alan Merkez Bankası Başkanı Şükrü Binay, ''Çift etiket uygulamasında Sanayi ve Ticaret Bakanlığımız konuyu yerel yönetimlerle paylaşıyor. çift etiket uygulanmaması halinde ceza 128 milyon 500 bin liradır. Yeni Türk lirasına çevirirseniz ne oluru size bırakıyorum sayın Bakanım '' dedi. 
     Bunun üzerine Bakan Babacan, ''Şükrü bey Merkez Bankası Başkan Yardımcısı Şükrü Binay Yeni Türk Lirasına alışamadınız galiba'' diye yanıtladı. 
     
     -FAİZLERİ DÜŞÜRDÜĞÜNÜZE PİŞMAN MISINIZ 
     Merkez Bankası Başkanı Sürreya Serdengeçti de zina ve son günlerdeki gelişmelerden sonra faizleri düşürmekten dolayı pişman mısınız şeklindeki soruya şu yanıtı verdi 
     ''Türkiye'de kısa vadeli faizler, içinde bulunduğumuz dönemde ve başından beri açıklandığı gibi enflasyondaki görünüme göre yapılmaktadır. Bu görünümü elde edebilmek için de mümkün olduğu kadar geniş bir bilgi setine ekonomide başvurulmaktadır. O bakımdan değişen hiç bir şey yok.'' Serdengeçti, Kuzey Kıbrıs Türk Cumhuriyeti'nin KKTC ve Türklerin yoğun olarak yaşadığı ülkelerde de tanıtım kampanyası yapacak mısınız sorusu üzerine şunları söyledi 
     ''KKTC'de Türk lirası kullanılıyor. Ora da kampanya alanlarımızdan biri oluyor. Konuyla ilgili yasa KKTC'nin meclisinde, kararname ise tamam. Diğer taraftan vatandaşlarımızın yoğun olarak yaşadığı Almanya'da, Türkçe yayın yapan televizyon kanalları var.'' 
     
     KALPAZANLAR VE YTL'NİN TANITIM TAKVİMİ 
     Yeni Türk Lirasını kamuoyuna ne zaman göstereceksiniz sorusuna Serdengeçti şu yanıtı verdi ''Her zaman geçmişte de yaptığımızı gibi yeni bir banknot basıldığı zaman onun bir takvimi vardır. Çok erkenden ilan edilmez hem tasarım açısından hem de güvenlik açısından. Zamanı gelince kampanyanın ikinci aşamasında yeni parayla tanışacaksınız.'' Bu yıl verilmiş çeklerin vadesinin 2005 yılına sarkması halinde ne olur sorusuna Serdengeçti, 2005 yılı vadeli bir çekin nakit ödemesinin Yeni Türk Lirası ile yapılacağı yanıtını verdi. 
     
     PARADAN SIFIR ATILMASI İLK KİMİN AKLINA GELDİ 
     Paradan sıfır atılması ilk kimin aklına geldi sorusuna ise Serdengeçti, Merkez Bankası'nın gündeminde bu konunun 10 yıldır bulunduğunu, Ancak uygun ortam olduğuna inanıldığında bu konunun hükümete açıklandığını ve sürecin başlandığı yanıtını verdi. 
     Bakan Babacan da, konuyu 3 Kasım seçimlerinin hemen ardından bir toplantıda Merkez Bankası Başkanı Serdengeçti ile görüştükleri yanıtını verdi. 
     
     BAŞKAN YARDIMCISI BİNAY 
     Merkez Bankası Başkan Yardımcısı Şükrü Binay kampanyanın maliyetine ilişkin bir soruya, kampanyanın maliyetinin 700-750 bin dolar civarında olacağını söyledi. 
     Yeni Türk Lirası'nda banknot basmanın bedelinin 25 milyon dolar civarında olacağını belirten Binay, şu görüşlere yer verdi 
     ''Bunun 10 milyon dolarını düşmeliyiz. Çünkü biz 2 yılda bir para stokunu yeniliyoruz, yani 15 milyon dolar net maliyeti var. Darphane dün madeni para maliyetini 50 milyon dolar olarak açıkladı. Yazar kasa yenilenmesi var. 200 bin yazar kasanın yenilenmesi gerekiyor. Çünkü onlar yeniden programlanamıyor.'' 
     
</TEXT>
</DOC>
