<DOC>
<DOCNO> 295743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/siyaset/siy04.html </URL>
<DATE> 2004/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP Grubu'nda Sarıgül kavgası 
</HEADLINE>
<TEXT>


ANKARA Milliyet 


CHP Meclis Grubu'nda milletvekilleri arasında, küfürleşmeye varan "Sarıgül" kavgası yaşandı. Genel Sekreter Önder Sav, Mustafa Sarıgül'ün Mersin mitingine katıldıkları için Yüksek Disiplin Kurulu'na "kınama" cezası almaları istemiyle gönderilen 15 milletvekilinin durumuyla ilgili bilgi verdi. Sav, bu milletvekillerini, "ucuz kahraman" olarak nitelendirdi. İstanbul Milletvekili Ahmet Güryüz Ketenci ucuz kahraman sözünü eleştirince, tansiyon yükseldi. Mersin Milletvekili Şefik Zengin, muhalif milletvekillerini partiye ihanet etmekle suçlarken, Trabzon Milletvekili Şevket Arz da sinkaflı küfretti. Muhaliflerin yanıt vermeleri üzerine Zengin, "Hodri meydan. Erkekseniz dışarı çıkın " dedi. Salondan ayrılanlar oldu. 



</TEXT>
</DOC>
