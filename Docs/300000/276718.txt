<DOC>
<DOCNO> 276718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/yazar/asik.html </URL>
<DATE> 2004/10/02/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Çevre yalanları... 
</HEADLINE>
<TEXT>


Çevre Bakanı Osman Pepe ile Müsteşar Yardımcısı Mustafa Öztürk, çevre suçlarının iki yıl ertelenmesini, "belediye başkanlarına arıtma tesisi kurmak için zaman tanınmasına" bağlıyorlar... 
CHP'li milletvekilleri ise bu gerekçeye "tamamen uydurma" diyor. 
CHP Uşak Milletvekili Osman Coşkunoğlu, kabul edilen 344'üncü maddeye dikkat çekiyor... Okuyalım 
... "Çevrenin kasten kirletilmesi" başlıklı 181'inci maddesinin birinci fıkrası ile "çevrenin taksirle kirletilmesi" başlıklı 182'nci maddesinin birinci fıkrası, yayımı tarihinden itibaren iki yıl sonra... yürürlüğe girer." 
Osman Coşkunoğlu diyor ki 
- İki yıl ertelenen uygulama, çevreye karşı işlenen "kasıtlı" suçları içeriyor. Bu tür yani "kasıtlı" suçlar, arıtma tesisi olduğu halde, işletme masraflarından kaçınmak için arıtma tesisini kullanmadan, atıkların dereye veya toprağa atılmasıdır... 
Osman Coşkunoğlu Meclis görüşmelerinde bu durumu Adalet Bakanı Çiçek'e hatırlatıp yanıt istemiş. Çiçek "Yanıtımı yazılı olarak vereceğim" deyip geçiştirmiş durumu. Zabıtlarda böyle yazılı. Sonuçta... Bu ertelemeyle çevre katilleri cinayete teşvik edilmektedir. Yasa, arıtma tesisi sahiplerini arıtmalarını çalıştırmamaya teşvik etmektedir... Çevreciler uyuyor.. Basın uyuyor... Bu kafalarla yönetilen bir ülke ve ne olup bittiğinin farkında olmayan halk, çevre kirliliği içinde boğulmaya kendini mahk m etmiş oluyor. 

AB'de hayvanlara pasaport yükümlülüğü getirilmesi iyi karar... 
Ancak hangi hayvanlara vize uygulanacağına da açıklık getirilmesi gerekir... 
Umut Er 

Fransız kılçığı... Fransa Cumhurbaşkanı Jacques Chirac, Fransız Anayasası'nı değiştirerek Türkiye'nin AB'ye kabulünü referanduma bağlayacak... İki gündür bu yönde haberler ulaşıyor... Böylece Türkiye'nin üyeliğinin reddi için hayli zeki bir yöntem keşfetmişe benziyor Fransızlar... 
Türkiye'nin bu girişime karşı ayağa kalkması lazım... 
Bugüne dek uygulanmayan bu yöntemin nereden çıktığını sormak lazım 
Referandum demek Türkiye'nin üyeliğinin daha baştan reddi demek. 
Muhtemeldir ki, bu proje biraz da Ankara'nın tepkisini ölçmek için ortaya atıldı. 
Ne var ki Ankara'daki boynu büküklerden ses seda yok... 
"AKP'nin de AB'ye girmek gibi bir niyeti yok, onların derdi AB şemsiyesi altında şeriat modelini oluşturmak" diyenlere hak verircesine suskunlar... 

Morgan Stanley Başkanı Meguid, "Türkiye'de ekonomi Rönesans devri yaşıyor" demiş... Yaşıyor yaşamasına da, birkaç yüzyıl gecikerek yaşıyor. 
A. Ayhan 

Alın vizenizi .. Önümüzdeki hafta başında Kanada'nın Montreal kentinde toplanacak olan "İdam Cezasına Karşı 2. Dünya Kongresi"ne davet edilen kuruluşlardan biri de Türkiye Barolar Birliği idi. Birlik Başkanı Özdemir Özok, davete Prof. Yüksel Ersoy ile birlikte katılacağını bildirdikten sonra vize almak için Kanada Büyükelçiliği'ne başvurdu. Kendisine verilen formlarda akla gelen ne varsa hepsi isteniyordu 
"Davetiye yazısı, banka cüzdanı fotokopisi, maaş bordrosu, iş yerinde hizmet süresi, SSK kayıt bilgilerini içeren çalışma belgesi, son bir yıl içindeki banka dökümleri vs. vs." 
Özok, hepsini sabırla doldurdu... Talepler uzadıkça uzuyordu... Derken sıra annesinin, babasının, eşinin, çocuklarının, kardeşlerinin doğum yeri, doğum tarihi, ikametg h adresleri, eğitim durumları vs. gibi bilgilerin istenmesine gelince öfkelendi... Kendisiyle birlikte seyahat etmeyecek kişilerle ilgili bilgilere ne gerek vardı O kısımları boş bırakarak formları Büyükkelçiliğe gönderdi. Ancak formları eksik doldurduğu gerekçesiyle başvurusu reddedildi. Özdemir Özok bunun üzerine oturdu, Kanada Büyükelçisi Michael Leir'e bir mektup yazdı. Olayı özetledikten sonra noktayı şöyle koydu 
"... Bir hukuk adamı olarak... Kuralların hangi nedenlerle ve niçin uygulanması gerektiğinin bilincindeyim.." 
Özetle bizi aptal yerine koymaya hakkınız yok dedi Kanada Büyükelçisi'ne... ve başvurusunu geri çekti... 
Acaba anlarlar mı Kim bilir 

Uluslararası Saydamlık örgütü Transparency International Hasan Balıkçı'ya 2004 yılı dürüstlük ödülü verdi... Hasan Balıkçı, Urfa'da kaçak elektrik mafyasıyla mücadele ederken öldürülen bir TEDAŞ görevlisiydi. 
Saygı ile anıyoruz... 

IMF Başkanı Rato, "Türkiye bu yıl çok güçlü ekonomik performans gösterdi" demiş. 
Para babalarını memnun eden performans memur maaşlarına yansımıyor nedense 
H. Ertem 




</TEXT>
</DOC>
