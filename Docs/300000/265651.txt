<DOC>
<DOCNO> 265651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sondun23.html </URL>
<DATE> 2004/08/23/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Hz. Ali Türbesi'nden dumanlar yükseliyor... 
</HEADLINE>
<TEXT>

     Amerikan uçaklarının Irak'ın Necef kentinde bulunan mezarlığı bombaladığı bildirildi. 
     Necef'teki AFP muhabiri, yerel saatle 14.00 sularında TSİ 13.00 radikal Şii lideri Mukteda Sadr milislerinin güçlü olduğu mezarlığın bulunduğu bölgede ''kulakları sağır eden bir patlama sesi'' geldiğini ve bundan birkaç saniye sonra mezarlık üzerinde kara bir duman gördüğünü aktardı. 
     Aynı kaynak, birkaç dakika sonra aynı bölgeden daha az şiddetle bir patlama sesi duyulduğunu belirtti. 
     Öte yandan El Cezire televizyonu, Necef'teki Hz. Ali türbesinin yakınlarında yükselen dumanların görüntülerini yayınladı. 
     Amerikan askerleriyle Şii milisler arasındaki yoğun çatışmadan sonra görülen dumanların nedeni henüz bilinmiyor. 
     
</TEXT>
</DOC>
