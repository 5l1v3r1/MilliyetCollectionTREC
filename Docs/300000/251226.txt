<DOC>
<DOCNO> 251226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/son/sondun11.html </URL>
<DATE> 2004/06/27/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Çek Cumhuriyeti, NATO Zirvesi'ne katılamıyor... 
</HEADLINE>
<TEXT>

     Çek Cumhuriyeti Cumhurbaşkanı Vaclav Klaus'un, ülkesindeki hükümet krizi nedeniyle İstanbul'daki NATO zirvesine katılmayacağı belirtildi. 
     Klaus'un sözcüsü Petr Hajek, Başbakan Vladimir Spidla'nın istifasından sonraki siyasi kriz nedeniyle cumhurbaşkanının programını değiştirerek, ülkesine döneceğini kaydetti. 
     Sözcü, bir konferansa katılmak için İsviçre'de bulunan Klaus'un, NATO zirvesine katılmadan Prag'a döneceğini belirtti. 
     Başbakan Spidla, Avrupa Parlamentosu seçimlerinden sonra lideri olduğu Sosyal Demokrat Parti içinde yaşanan huzursuzluk nedeniyle çok az farkla güvenoyu almış ve ''partisinin güvenini kaybettiği'' gerekçesiyle başbakanlık ve parti liderliği görevinden dün istifa etmişti. 
     Çek Anayasası'na göre, Cumhurbaşkanı Klaus'un hükümeti kurması için yeni bir başbakan ataması gerekiyor. 
     Spidla, çarşamba günü yapılacak kabine toplantısından sonra istifasını Klaus'a sunacak. 
     
</TEXT>
</DOC>
