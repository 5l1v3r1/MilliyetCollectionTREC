<DOC>
<DOCNO> 251660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/soneko27.html </URL>
<DATE> 2004/06/29/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Vergi Barışı'nda son gün uyarısı... 
</HEADLINE>
<TEXT>

     Gelirler Genel Müdürü Vekili Osman Arıoğlu, vergi barışından yararlanmak isteyen mükellefleri, ödemeleri yarın akşama kadar yapmaları konusunda uyardı. 
     Arıoğlu, A.A muhabirine konuyla ilgili yaptığı açıklamada, Vergi Barışı Kanunu'na göre yapılacak ödemelerin 9. taksidinin son ödeme gününün yarın olduğunu hatırlattı. 
     Mükelleflerin yarın mesai saati bitimine kadar, vergi tahsil yetkisi olan bütün banka veya özel finans kurumlarına ödeme yapabileceğini belirten Arıoğlu, mükelleflerin vergi taksitini ödememeleri halinde ise Vergi Barışı'ndan yararlanma hakkını kalan borçları için kaybedeceklerine dikkati çekti. 
     Arıoğlu, ''Mükellefin borcu, kalan kısım itibariyle yeniden hesaplanacak ve yeniden genel hükümlere göre takibat söz konusu olacak, gecikme faizi uygulanacak. Bunun yaşanmaması için ödemelerini yapmaları gerekiyor'' şeklinde görüş bildirdi. 
     
</TEXT>
</DOC>
