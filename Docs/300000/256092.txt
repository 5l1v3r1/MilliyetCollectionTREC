<DOC>
<DOCNO> 256092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/sondun09.html </URL>
<DATE> 2004/07/17/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
KKTC'de güvensizlik önergesi reddedildi 25 red, 25 kabul... 
</HEADLINE>
<TEXT>

     KKTC'de ana muhalefet partisi Ulusal Birlik Partisi'nin UBP Cumhuriyetçi Türk Partisi CTP -Demokrat Parti DP koalisyon hükümetinin düşürülmesi amacıyla verdiği güvensizlik önergesi, Cumhuriyet Meclisi genel kurulunda reddedildi. 
     Mecliste yapılan oylamada 25 kabul, 25 red oyu verildi. Meclis salt çoğunluğu olan 26'ya ulaşılamadığı için, önerge reddedilmiş oldu. 
     Önergeye hükümet ortakları CTP ve DP milletvekillerinin yanı sıra Toplumcu Kurtuluş Partisi TKP Genel Başkanı Hüseyin Angolemli ile Birleşik Kıbrıs Partisi BKP Genel Başkanı İzzet İzcan red oyu verdi. 
     Önergeye UBP, Barış ve Demokrasi Hareketi BDH , Yeni Parti YP ile 2 bağımsız milletvekili kabul oyu verdi. 
     Meclis, pazartesi günü CTP'nin Hukuk ve Siyasi İşler Komitesi'nde reddedilen erken seçim önerisini görüşecek. 
     Bu arada meclis genel kurulunda, DP'nin seçim ve halk oylaması yasasında değişiklik önerisinin ivedilikle görüşmesi önerisi reddedildi. 

     
</TEXT>
</DOC>
