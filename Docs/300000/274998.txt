<DOC>
<DOCNO> 274998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/yasam/yas01.html </URL>
<DATE> 2004/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatağan'da kanser uyarısı 
</HEADLINE>
<TEXT>


Yatağan Belediye Başkanı, termik santraldan yayılan kirlilik yüzünden beldede kanser vakalarının arttığını ve 1 yılda 30 kişinin öldüğünü iddia etti 


Yatağan Belediye Başkanı Haşmet Işık, ilçedeki termik santralın baca gazından çevreye yayılan kükürtdioksit ve partiküllerin yaşamı tehdit eden boyuta ulaştığını savunarak, Başbakan Recep Tayyip Erdoğan ve bakanları, "kirliliği yaşamaları" için bir günlüğüne ilçeye davet etti. 
Santralın 1976'da davul zurnayla açtıklarını belirten Işık, gelinen noktada "her gün ölüme biraz daha yaklaştıklarını" iddia etti. Meyve ve sebze bahçelerinin kuruduğunu belirten Işık, şunları söyledi 
"Santral aleyhine 7 - 8 avukat, bine yakın dava açtı. Üst solunum yolu ve kanser vakalarında artış gözleniyor. Turgut beldemize bağlı köylerde bir yılda 30 kişi öldü, 20 - 25'i kanserden yaşamını yitirdi. Tam donanımlı laboratuvar kurulmasını ve genel sağlık taraması yapılmasını istiyoruz. Sağlık Ocağı, ölçümde 'kirlilik yok' diyor. 100 - 150 kişi telefon açıp 'Türkiye'nin hangi yerinde bu kadar kirlilik var ' diye soruyor. Rüzg rın yönüne doğru ya Bozüyük ya da Turgut tarafına daha çok hava kirliliği yayılıyor. Temiz havamızı istiyoruz. İnsan hayatı baca gazı filtre tesisinden ucuz mu " 





</TEXT>
</DOC>
