<DOC>
<DOCNO> 266399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/astro/index.html </URL>
<DATE> 2004/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ciddiyet başarı getirebilir 
</HEADLINE>
<TEXT>


Oğlak burcundaki Ay sayesinde işleri uygulamak ve harekete geçirmek konusunda kararlı davranabiliriz ama bu arada kendimizi duygusal açıdan kısıtlanmış hissedebileceğimiz bir gündeyiz. Koç'lar iş hayatında disiplinli oldukları sürece başarılılar. Üstleriyle ilişkilerde ılımlı olunması gereken durumlar ortaya çıkabilir. Boğa'lar için iyimser olacakları bir gün. Duygusal rahatlıkları sayesinde eğitim ve yolculuklarla ilgili konularda başarılı olabilirler. İkizler borç - alacak konularında temkinli davranmalılar. Aşırı tepkiler vermek yerine duygusal alanda rahat olmaya çalışmalılar. Yengeç'ler ortaklık ve yakın ilişkilerde toleranslı olmaları gereken bir gündeler. Bu alanda tutarlı olunmalı ve duygular öne çıkarılmalı. Aslan'lar tamamlanması gereken işler nedeniyle sıkıntılı olabilir. Enerjilerini doğru kullanarak detay gerektiren işlerde rahatlık sağlamalılar. Başak'lar rahat bir gündeler. Arkadaşlarla beraberlikler onlara iyimserlik katıyor. Enerjik ve pratik olmaları yenilikler konusunda onlara yardımcı olacak. Terazi'ler dikkatli olmalılar. Aşırı sorumluluklar onları gerginliğe itebilir. Eve ait uğraşlar oyalayıcı olsa da bitirilmesi gereken konular var. Akrep'ler sözleriyle ilgi uyandırabilecekler. Eğitim ve kısa yolculuklar konusu onlara yeni sorumluluklar yükleyebilir. Yay'lar pek çok konuda akıllıca hareket etmeliler. Özellikle harcamalar konusunda dikkatli olmalılar. Abartıdan uzak kalmalarında fayda var. Oğlak'lar Ay sayesinde dikkat çekici olabilirler. Kendilerini öne çıkaracak olanaklar da bulunuyor. Yeni girişimleri şans getirici olabilir. Kova'lar duygusal olarak hassas olacakları bir gündeler. Kendilerini daha fazla yıpratmadan dikkatlerini toplamalı ve yeni planlarına netlik kazandırmalılar. Balık'lar yeniliklere açık ve pozitif bir gündeler. Grup çalışmalarında yapıcı önerilere yakın durmaları onlara fayda getirecek. 


</TEXT>
</DOC>
