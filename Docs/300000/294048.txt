<DOC>
<DOCNO> 294048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/yazar/cetiner.html </URL>
<DATE> 2004/12/02/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
DYP - ANAP birleşmesi rejimin güvencesidir 
</HEADLINE>
<TEXT>


SON 40 yılın siyasal olaylarını şöyle anımsıyorum da, gördüğüm, hatırladığım şu Ne zaman siyasi partiler hiçbir konuda anlaşamamış, uzlaşamamış, işi sokağa dökmüşlerse... Ne zaman siyasi partiler içerisinde sen ben kavgası çıkmış, bölünmeler olmuşsa, bundan hem kendileri hem ülke zarar görmüştür. 
Ahh keşke 12 Eylül ihtilalinde toplumda umut etiketi olmuş siyasi partiler kapatılmasaydı Ahı vahı kaldı mı bu işin Siz devletl ler aranızda anlaşsaydınız, ülkeyi o hale getirmeseydiniz 12 Eylül'e gerek mi kalırdı 
H kim, savcı, profesör, doktor, asker, işçi, gazeteci her gün sayısız insan kıyımı vardı, teröre teslim olduğumuz yıllar 
CHP ile AP yine de anlaşamıyor, stadyumlardaki holiganlar gibi birtakım tetikçiler her gün adam öldürüyorlardı. 
Sinemalar, tiyatrolar kapanmış gibiydi. Analar evinin penceresinde oturmuş eşini, çocuğunu bekliyordu kuşku içinde 
Kadıköy, ada vapurları mazot yokluğundan çalışmıyor. Bakanlarımız bile makamlarında paltolarıyla oturuyorlardı. Sigara, kahve, rakı, margarin, tüp kuyrukları uzuyor ha uzuyordu 
Davetlerde toplantılarda Genelkurmay Başkanı'nın yanına sokulan hanımlar, beyler, "Paşam daha ne bekliyorsunuz, mal, can güvenliğimiz yok" diyorlardı. 
Netekim, ihtilal yapıldı daha sonra, Anayasa'nın halka sunulması referandumunda müthiş bir çoğunluk yüzde 91.3 evet dedi. 
Vay vay, 12 Eylül'ü mü savunuyorsun şimdi demeyin Geçmiş günleri anımsatıyorum Bu hareketin oluşumuyla ıstırap çeken meslektaşlarımın büyük haksızlığa uğradığını da üzüntüyle görmüşümdür. Bunu yapanları da kınıyorum. Ama onların başına gelenlerde uzlaşmaz siyasetçilerin büyük payı yok mu 
Hiç unutamam. Erol Simavi bir gece düşünmüş ülke nereye gidiyor böyle diye. Sabahı güç etmiş Genel Yönetmen Nezih Demirkent'le konuşmuş. Başyazarımız Ecvet Güresin ile ben bu olayı gerçekleştirmek için görevlendirildik. Ülke elden gidiyor. Demirel ile Ecevit küs Onların bu anlaşmazlığı kademe kademe partililere yayılıyor. Meclis ikide bir kilitleniyor, iş yapmak yasa çıkarmak güç Ecvet Ağabey'le Ankara'ya gittik. Önce Süleyman Bey'in kapısına dayandık. 
- Benim Bülent Bey'le hiçbir alıp veremediğim yok gardaşım, dedi. Ama doğrusu ya baştan biraz mırın kırın etmedi değil 
Tamam deyip Bülent Ecevit'i evinde ve partide ziyaret ettik. İkna turu uzamıştı çünkü O bizim uygar, zarif Ecevit gerek görmüyordu böyle bir buluşmaya 
Ben biraz ayıp ettim Görüşmezseniz şöyle yazarız, böyle yazarız gibilerde. Nihayet, Meclis'in grup odalarından iki lider de aynı anda çıktı. Onları orada tokalaştırdık, fotoğraflarını çektirdik. Ecvet Ağabey aralarına girdi. Aylardır birbirlerinin yüzüne bakmayan liderler bu kadar olsun bir araya gelmişlerdi 
Hürriyet'in manşeti ertesi gün buydu tabii. 

Adres Doğru Yol 
Demirel Cumhurbaşkanlığı, Turgut Özal'ın vefatından sonra DYP ile ANAP birleşebilirdi. Zaten bir karpuzun bir yarısı ANAP diğer yarısı DYP. Neden bir araya gelemediler Liderlik ve lider kadrosu yüzünden 12 Eylül siyasete öyle bir darbe vurdu ki, vatandaş sevdiği topluluğun adresini kaybetti. 25 yıldır da orada burada aranıp duruyor 
Bu adres sağda bellidir artık. ANAP, DYP ile birleşmelidir. 


</TEXT>
</DOC>
