<DOC>
<DOCNO> 291636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/spor/bbas.html </URL>
<DATE> 2004/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe zirveyi sevdi 73-68 
</HEADLINE>
<TEXT>


Sarı-Lacivertliler, FIBA Avrupa Ligi'nde İsrail'in Galil Elyon takımını devirdi, beşinci maçında dördüncü galibiyetini alarak liderliğini devam ettirdi 


FIBA Avrupa Ligi'nde Fenerbahçe, 5. maçında konuk ettiği İsrail ekibi, Galil Elyon'u devirerek, 4. galibiyetini aldı, liderliğini devam ettirdi. Oyuna tutuk başlayan temsilcimiz, ilk periyodu 19-15, devreyi de 34-29 geride bitirdi. İkinci yarıya daha etkili başlayan ve Mrsiç-Ömer ikilisi ile skor üreten Sarı - Lacivertliler son çeyreğe girilirken skoru 68-68'e getirdi. Son saniyelere kadar dengede giden maçta bitime 5 saniye kala Barış çok kritik bir üçlük attı. Bu pozisyona itiraz eden Coach Oded Katash diskalifiye edilirken, Mrsic'in kullandığı faullerle mücadele 73-68 bitti. 34. dakikada Kurtz'un yaptığı smaç sonrası çemberin kırılması nedeniyle oyun yaklaşık 25 dakika durdu. 

Maçın karnesi 
HAKEMLER R. Chaves İspanya , B. Mrdak Sırbistan Karadağ , T. Foldhazi Macaristan 
FENERBAHÇE Mrsic 8 28, Ömer 7 13, Erdal 6 6, Salyers 5 9, Booker 6 10, Zeki 4 , Rasim 6 3, Barış 6 4 
HAPOEL GALİL ELYON Santana 6 11, Gordon 5 6, Mizrahi 7 18, Skjoldebrand 4 4, Marko 3 , Kurtz 6 12, Eliyahu 7 17, Ben Chimol 3 
1. PERİYOT 19-15 Galil Elyon , 2. PERİYOT 34-29 G. Elyon , 3. PERİYOT 48-48, MAÇ SKORU 73-68 Fenerbahçe 

Beşiktaş Varda'yla coştu 

FIBA Avrupa Ligi B Grubu'nda mücadele eden Beşiktaş, beşinci maçında Yunanistan deplasmanında Ionikos'u 83 - 73'lük skorla geçmeyi başardı ve 4. galibiyetini aldı. Karşılaşmanın ilk yarısını 43 - 42 önde kapatan Kartal özellikle 37 sayı atan Varda'nın mükemmel oyunuyla galibiyete ulaştı. 

Son gülen Tuborg oldu 

FIBA Avrupa Ligi'nde Tuborg Pilsener, İzmir'de ağırladığı İsrail'in Bnei SK Hasharon takımını zor da olsa 85 - 84 mağlup etti. Karşılaşma baştan sona büyük çekişme içinde geçerken Yeşil-Beyazlılar maçın ilk yarısını da 43 - 36 önde kapadı. ULEB Kupası'ndaki temsilcilerimizden Darüşşafaka, Avusturya'nın Kapfenberg ekibini 65-50 yenerken, Türk Telekom ise Rus Dinamo Moskova'ya 80-76'yla boyun eğdi. 

Potada istifa 

YILDIZ Bayan Milli Basketbol Takımı Antrenörü Derya Özyer, görevinden istifa etti. Özerk olduktan sonra ilk genel kurulda oy kullanmak için istifa ettiğini vurgulayan Özyer, en az 75 kere milli formayı giyen 3 oyuncudan 1'i olarak oy hakkını elde etti. 

Potada bugün 
Euroleague 
Polonya 
20.10 Prokom Trefl-Efes Pilsen 
Abdi İpekçi Salonu 
18.40 Ülker - CSKA Moskova 


</TEXT>
</DOC>
