<DOC>
<DOCNO> 259666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/siyaset/siy01.html </URL>
<DATE> 2004/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ordu'da orgeneral sayısı azalıyor 
</HEADLINE>
<TEXT>


Yüksek Askeri Ş ra toplantısında orgeneral sayısı 15'ten 14'e düşürülecek. 1. Ordu Komutanı Yaşar Büyükanıt'ın 2006'da Genelkurmay Başkanı olması bekleniyor 

BARKIN ŞIK Ankara 


Yüksek Askeri Ş ra'nın YAŞ yarın başlayacak toplantısında, Kara Kuvvetleri Komutanlığı'ndan 3 orgeneralin emekliye ayrılmasına karşın, 2 korgeneralin terfi etmesi eğilimi ağırlık kazandı. Bu gelişmeyle TSK'daki orgeneral oramiral sayısı 15'ten 14'e düşecek. Ş rada, korgeneraller arasından birinci sırada orgeneralliğe terfi edecek isim için de 2010'da Genelkurmay Başkanlığı yolu açılacak. 

Emekli olan orgeneraller 
YAŞ toplantısında teammüllerin uygulanması halinde Kara Kuvvetleri Komutanı Orgeneral Aytaç Yalman ve Jandarma Genel Komutanı Orgeneral Şener Eruygur görev sürelerini tamamlayarak, orgenerallikte 3. yılını dolduracak, 3. Ordu Komutanı Oktar Ataman yaş haddinden emekliye ayrılacak. 1. Ordu Komutanı Yaşar Büyükanıt'ın Kara Kuvvetleri Komutanlığı'na getirilmesi ve 2006'da Org. Hilmi Özkök'ten Genelkurmay Başkanlığı'nı devralması bekleniyor. 
Eruygur'dan boşalacak koltuğa getirilebilecek isimler de Ege Ordu Komutanı Orgeneral Hurşit Tolon veya 2. Ordu Komutanı Orgeneral Fevzi Türkeri. Türkeri bu göreve getirilirse Tolon'un 1. Ordu'ya gitmesi, Genelkurmay İkinci Başkanı İlker Başbuğ'un da görevinde bir yıl daha kalması bekleniyor. MGK Genel Sekreterliği'nin sivillere devredilmesi ve NATO Güneydoğu Avrupa Müşterek Komutanlığı'nın lağvedilmesi nedeniyle, TSK'da 2 orgeneral kadrosu açığa çıkacak. Eğitim ve Doktrin Komutanlığı EDOK korgenerallikten orgeneralliğe çıkarılacak ancak KKK'dan 3 orgeneralin emekli olmasına karşın, yalnızca 2 korgeneral üst rütbeye yükselecek. 
7. Uyum Paketi'nin ardından MGK Genel Sekreterliği için Ankara kulislerinde adı geçen Türkiye'nin BM Daimi Temsilcisi Ümit Pamir'in göreve getirilmesiyle, TSK MGK Genel Sekreteri Başyardımcısı'nın seviyesini de korgeneralden tümgeneral seviyesine düşürecek. Deniz ve Hava Kuvvetleri komutanlıklarında bu yıl korgenerallikten üst rütbeye terfi olmayacak. 

Yükselmeyi bekleyenler 
Korgenerallikten orgeneralliğe yükselmeyi bekleyen 7 isim NATO'nun Yüksek Hazırlık Seviyeli Kolordusu Komutanı Köksal Karabay, EDOK Komutanı Ahmet Özteker, Kıbrıs Türk Barış Kuvveti Komutanı Işık Koşaner, Genelkurmay İstihbarat Başkanı Hüseyin Göksu, 4. Kolordu Komutanı Ömer Keçecigil, 2. Kolordu Komutanı Engin Alan ve Kara Kuvvetleri Değ-Dent Başkanı İsmail Koçman. 


</TEXT>
</DOC>
