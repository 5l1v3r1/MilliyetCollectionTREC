<DOC>
<DOCNO> 296937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/magazin/amag.html </URL>
<DATE> 2004/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızlardan eğitime destek 
</HEADLINE>
<TEXT>


Türkiye'nin yıldızları, Kanal D'nin de katkısıyla eğitime destek 'sınıfında' 

MAGAZİN SERVİSİ 

Eğitime destek olmak isteyen ünlüler, bu yıl başkanlığını Okan Bayülgen ile Beyaz'ın yapacağı 'Yıldızlar Sınıfı 3'te bir araya gelecek. 
Türkiye Eğitim Gönüllüleri Vakfı'nın, eğitime duyarlılığı artırmak ve vakıf faaliyetlerini kamuoyuna duyurmak amacıyla düzenlediği etkinlik, bugün saat 22.45'ten itibaren Kanal D'den naklen yayımlanacak. Faturalı cep telefonu sahipleri de, kısa mesaj yoluyla Türk Eğitim Gönüllüleri Vakfı'nın kampanyasına destek olabilecek. Kanal D'de ekrana gelecek programı izleyenler, cep telefonlarının mesaj özelliklerini kullanarak EGITIM yazıp, 3353'e kısa mesaj gönderdiklerinde Eğitim Gönüllüleri'ne 10 milyon lira bağışta bulunmuş olacak. 

Derbiden 'sınıfa' 
Kuruluşunun 10. yılında, yaklaşık 600 bin öğrencinin eğitimine destek veren vakfın yeni 'Yıldızlar Sınıfı'nda şu ünlüler yer alacak 
Emrah, Emre Altuğ, Erdil Yaşaroğulları, Levent Yüksel, Meltem Cumbul, Mor ve Ötesi, Nükhet Duru, Özcan Deniz ile "Haziran Gecesi" dizisinin ekibi, Pınar Altuğ ve "Omuz Omuza" dizisinin ekibi, Seda Sayan, Sefarad, Sunay Akın, Şener Şen, Şifo Mehmet, Timuçin Esen, Galatasaray Futbol Takımı kaptanı Hakan Şükür, Fenerbahçe Futbol Takımı kaptanı Ümit Özat ve bugün oynanacak Galatasaray-Fener karşılaşmasının hakemi Cem Papila. 



</TEXT>
</DOC>
