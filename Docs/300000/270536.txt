<DOC>
<DOCNO> 270536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/guncel/gun02.html </URL>
<DATE> 2004/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi iddiasını kaybedince etek ve sutyenle dolaştı 
</HEADLINE>
<TEXT>


DENİZLİ DHA 

Denizli'de, geçen sezon oynanan Beşiktaş - Fenerbahçe maçı için iddiaya giren öğretmen Osman Ulutürk 43 , iddiayı kaybedince sokakta sutyen ve etekle dolaştı. Yusuf Batur Endüstri Meslek Lisesi Mobilya Dekorasyon Bölümü öğretmeni fanatik Beşiktaşlı Ulutürk, geçtiğimiz sezon oynanan derbi maç öncesi bir arkadaşıyla iddiaya girdi. İddiayı kaybedenin sokakta etek ve sutyenle dolaşmasına karar verildi. Karşılaşmayı Fenerbahçe kazanınca öğretmen Ulutürk, arkadaşına 6 ay boyunca, iddia karşılığında bir hediye almayı önerdi. Ancak Ulutürk, tüm çabalarına rağmen arkadaşını ikna edemeyince önceki sabah eşinin çorabı ve eteğini giyip, üzerine de sadece sutyen takarak İstiklal Caddesi'nde yürümeye başladı. Yoldan geçen ve erken uyanan vatandaşların olayı görüp polise bildirmesi üzerine, Ulutürk gözaltına alındı. "Mesk n mahalde halkı rahatsız edecek şekilde ve adaba aykırı davranışta bulunmaktan" savcılığa sevk edilen Ulutürk, 111 milyon lira para cezasına çarptırıldıktan sonra serbest bırakıldı. 


</TEXT>
</DOC>
