<DOC>
<DOCNO> 267075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/spor/spo05.html </URL>
<DATE> 2004/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ellerine sağlık 
</HEADLINE>
<TEXT>


48 kiloda ringe çıkan Atagün Yalçınkaya, yarı finalde Dünya Şampiyonu Rus Kazakov'a da perişan etti. Genç boksörümüz altın madalya için pazar günü Kübalı Varela ile karşılaşacak 

FUAT ERCAN, MURAT AĞCA, VEDAT DANACI 


Yüzümüzü güldürdü 
ATİNA olimpiyatında ringte peş peşe gelen mağlubiyetlerle asılan yüzümüzü Türk boksunun genç yıldızı Atagün Yalçınkaya güldürdü. Dün yapılan yarı final maçında Dünya Şampiyonu Rus boksör Sergey Kazakov karşısına çıkan ve ringte fırtına gibi esen Yalçınkaya, rakibini 26 - 20 yenerek finale adını yazdırdı, gümüş madalyayı garantiledi. 

Şov yaptı 
KARŞILAŞMAYA oldukça cesur ve atak başlayan boksörümüz ilk raunddan 6 - 4 galip ayrıldı. İkinci raundu 6 - 3 rakibine kaptıran Yalçınkaya, üçüncü ve son raundda adeta şov yaptı. Özellikle sol kroşelerle puan toplayan boksörümüz üçüncü raundu 7 - 4, son raunddu da 10 - 6 kazandı. Yalçınkaya pazar günü saat 13.30'da Kübalı Varela ile altın mücüdelesi yapacak. 

Kalbimiz Elvan'la 

1500 metrenin finalinde bugün piste çıkacak milli atletimiz Atina'da kürsüye çıkmak için mücadele verecek. TSİ 20.30'da başlayacak yarış Türkiye'de nefesleri kesecek 

Son kozunu oynuyor 
ATİNA'YA çifte altın madalya hedefiyle gelen ancak 5 bin metre finalinde beklenmedik şekilde 12.'likte kalan Elvan Abeylegesse, son kozunu bugün 1500 metrede oynayacak. 5 bin metrede yaşadığı şok sonrası son anda yarışmaya karar verdiği 1500 metrede, seçmede 4.06.42 ile 5., yarı finalde de 4.07.10 ile 4. ve klasmanda 11. olarak finale kalan Elvan, saat 20.30'da başlayacak zorlu yarışta kürsüye çıkabilmek için mücadele edecek. 

En iyi dereceye sahip 
BU mesafede 3.58.28 ile halen yılın en iyi derecesini elinde bulunduran milli atletin rakipleri arasında, geçen yıl Paris'teki Dünya Şampiyonası'nda Süreyya Ayhan'ı geçen Rus Tatyana Tomashova ile diğer iki Rus atlet Olga Yegorova ve Natalya Yevdokimova da yer alıyor. Atina'da 800 metreyi kazanan İngiliz Kelly Holmes ise yarışın favorileri arasında gösteriliyor. 1500 metre finalinde hiçbir Etiyopyalı atlet koşmayacak. 

İşte final listesi ADI SOYADI ÜLKESİ YAŞI EN İYİ DERECESİ Kelly Holmesi İngiltere 34 3 58.07 Daniela Yordanova Bulgaristan 28 4 00.65 Anna Jakubczak Polonya 31 4 01.43 Natalya Yevdokimova Rusya 26 4 01.57 Natalia Rodriguez İspanya 25 4 01.30 Maria Cioncan Romanya 27 4 02.10 Lidia Chojecka Polonya 27 3 59.22 Hassa Benhassi Fas 26 4 02.54 Olga Yegorova Rusya 32 4 01.00 Carmen Douma - Hussar Kanada 27 4 04.85 Elvan Abeylegesse Türkiye 22 3 58.28 Tatyana Tomashova Rusya 29 3 58.52 
Dünya rekoru 3 50.46 Yunxia Qu Çin 
Olimpiyat rekoru 3 53.96 Paula Ivan Romanya 

Marion'un k busu 

SİDNEY'DE dört yıl önce üç altın ve iki bronz madalya kazanan ABD'li ünlü atlet Marion Jones için Atina tam anlamıyla bir hayal kırıklığı oldu. ABD seçmelerini geçemediği için Sidney'de altın aldığı 100 ve 200 metrede yer alamayan Jones, dün önce uzun atlama finalinde yarıştı ve 6.85 metreyle ancak 5. olabildi. Yıldız atletin yer aldığı 4 x 100 metre ABD bayrak takımı da Jamaika'nın 41.73'lük dereceyle kazandığı finalde bayrak değiştiremeyince finiş göremedi. 
ERKEKLER 110 metre engellide Çinli Xiang Liu 12.91 ile olimpiyat rekoru kırarken, dünya rekorunu da egale etti. Bayanlar ciritte Kübalı Osleidys Menendez 71.53 metreyle olimpiyat rekoru kırarak altın aldı. Bayanlar 10 bin metrede Çinli Huina Xing, 30.24.36 ile Etiyopyalı Dibaba, Tulu ve Kidane'yi geride bıraktı. Sırıkla atlamada ABD'li Timothy Mack 5.95 ile olimpiyat rekoru kırarak, 50 km. yürüyüşte Polonyalı Korzeniowski 3 38.46, bayanlar uzun atlamada Rus Lebedeva 7.07 metreyle şampiyon oldular. 

Tek teselli Polatçı 

Serbestte güreşçilerimiz ilk gün hayal kırıklığı yarattı. Mindere çıkan dört sporcumuzdan üçü elenirken, 120 kiloda Aydın Polatçı yarı finale uzandı 

Rakip Özbek Taymazov 
SERBEST Güreş Milli Takımımız, Atina Olimpiyatı'na kötü bir başlangıç yaptı. İlk gün mindere çıkan dört sporcumuzdan üçü elendi, sadece 120 kiloda Aydın Polatçı yoluna devam etti. Polatçı önce Rumen Chintoan'ı 3 dakika 19 saniyede tuşla, ardından Alman Thiele'yi 5 - 1 sayıyla yenerek grup birincisi oldu. Güreşçimiz çeyrek finalde ise Kübalı Rodriguez'i uzatmada 3-1 ile geçti. Aydın Polatçı bu sabah gelen yılın Dünya Şampiyonu Özbek Taymazov'dan final vizesini yapmaya çalışacak. 

Harun Doğan sakatlandı 
66 kiloda Ömer Çubukçu, ilk maçında Slovak Stefan Fernyak'ı 5-1, ikinci karşılaşmada ise Macar Hatos 3-1 yendi ve grup birinciliğini elde etti. Çubukçu çeyrek finalde Rus Murtazaliev önünde tutunamadı ve 6-0'lık sonuçla elendi. 55 kiloda Harun Doğan Ermeni Berberyan ve Yunan Karntanov'a yenilerek şansını erken yitirdi, Sidney'de olduğu gibi sakatlığı nedeniyle son maçına çıkmadı. 84 kiloda Gökhan Yavaşer de Ukraynalı Danko'ya ilk maçında yenilince gruptan çıkamadı ve elendi. 

Ve rüya bitti 

OLİMPİYATLARA 1992 Barcelona'dan itibaren NBA yıldızları ile katılan ve son üç olimpiyatta altına ulaşan ABD'nin rüyası, Atina'da yarı finalde son buldu. Arjantin'e 89 - 81 mağlup olan ABD, 1936 Berlin'den bu yana 12 kez şampiyon olduğu oyunlarda bu kez finale çıkamadı. 
İLK yarıyı da 43 - 38 önde kapayan Arjantin'de müthiş bir oyun sergileyen Ginobili 29 sayıyla takımı sırtladı. Yarı finalin diğer maçında İtalya güçlü rakibi Litvanya'yı 100-91 yendi. Finalde bugün saat 22.30'da Arjantin-İtalya karşılaşacak. 

ATİNA'DA DÜN 
FUTBOL 
1960 Roma'dan bu yana ilk madalyasını futbolda arayan Irak, üçüncülük maçında İtalya'ya 1 - 0 yenilerek amacına ulaşamadı. İtalya'yı bronz madalyaya taşıyan golü 8. dakikada Gilardino kaydetti. 

TEKVANDO 
Erkekler 68 kiloda Taipeili Huang'ı finalde 4 - 3 yenen İranlı Hadi Saei Bonehkohal kazandı. Bayanlar 57 kiloda ise ABD'li Nia Abbdallah'ı 2 - 1 yenen Koreli Won Ji Jang altın madalyanın sahibi oldu. 

SENKRONİZE YÜZME 
Takım yarışmalarında altın madalyayı 99.501 puanla Rusya elde ederken, Japonya 98.501 puanla ikinci, ABD'de 97.418 puanla üçüncü oldu. 

ÇİM HOKEYİ 
Erkeklerde altın madalyayı finalde Hollanda'yı 2 - 1 yenen Avustralya elde ederken, İspanya'yı uzutma sonunda 4 - 3 yenen Almanya'da bronz madalyanın sahibi oldu. 

Gözler IOC'de 

ULUSLARARASI Olimpiyat Komitesi IOC , çekiç atmada altın madalya alan Adrian Annus'a dün nihayet ulaştı. Macar sporcu tüm uyarılara rağmen kendisine tanınan süre içinde doping kontrolüne gelmedi. IOC bugün yapılacak yönetim kurulu toplantısında Annus hakkındaki kararını verecek. Eğer Macar sporcunun altın madalyası geri alınırsa, Eşref Apak bronzun sahibi olacak. 

MADALYA SIRALAMASI ÜLKELER A G B TOP. 1.ABD 28 33 27 88 2.ÇİN 27 17 13 57 3.RUSYA 17 23 28 68 4.AVUSTRALYA 17 11 16 44 5.JAPONYA 15 10 10 35 6.ALMANYA 12 14 18 44 7.FRANSA 10 7 11 28 8.İTALYA 9 7 9 25 9.KORE 8 10 8 26 10.ROMANYA 8 5 5 18 11.UKRAYNA 8 4 7 19 12.İNGİLTERE 7 8 11 26 13.MACARİSTAN 6 7 3 16 14.YUNANİSTAN 6 4 4 14 15.HOLLANDA 4 9 8 21 22.TÜRKİYE 3 1 2 6 

GÜNÜN PROGRAMI 
Güreş 
09.30 - 16.30 60 kilo Tevfik Odabaşı 
M.Oumakhanov Rus , G.Sissaouri Kanadalı 
96 kilo Fatih Çakıroğlu 
E.Tuvshintur Moğol , A.Shemarov Belarus 
Tekvando 1.Tur 
11.45 80 kilo Bahri Tanrıkulu - D.Geisler Filipinler 

</TEXT>
</DOC>
