<DOC>
<DOCNO> 282839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/siyaset/siy06.html </URL>
<DATE> 2004/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Masonlar Anıtkabir'de 
</HEADLINE>
<TEXT>



Hür ve Kabul Edilmiş Masonlar Büyük Locası üyeleri, Cumhuriyet Bayramı nedeniyle dün Anıtkabir'i ziyaret etti. "Loca Büyük Üstadı" Kaya Paşakay başkanlığında Ankara, İstanbul ve İzmir'den gelen masonlar, eşleri ve çocuklarından oluşan heyet, Atatürk'ün kabrine çelenk koydu, saygı duruşunda bulundu. Paşakay, Anıtkabir Özel Defteri'ne şunları yazdı "Aziz Atatürk, çağdaş uygarlığın üzerine çıkmayı hedefleyen Türk masonları olarak bir kez daha senin huzurundayız. Özlediğin Türkiye'yi sonsuza dek yaşatacağımıza olan inancımızı ve kararlılığımızı ifade ederim. Senin ilke ve devrimlerine candan bağlı Türkiye Büyük Locası'na mensup kardeşlerimle, şahsım adına ve yakın silah arkadaşın Halil Kut Paşa'nın torunu olarak en derin özlem, sevgi ve saygılarımı sunarım." 



</TEXT>
</DOC>
