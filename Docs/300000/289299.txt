<DOC>
<DOCNO> 289299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sontur02.html </URL>
<DATE> 2004/11/16/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
Antalya'da yağmur... Sele kapılan 600'e yakın keçi telef oldu 
</HEADLINE>
<TEXT>

     Antalya'nın Kale İlçesi'nde 600'e yakın keçinin, sel sularına kapılarak telef olduğu bildirildi. 
     AA muhabirinin edindiği bilgiye göre, Kale İlçesi'nde akşam saatlerinde başlayan şiddetli yağış, Toros Dağlarındaki Çağman Köyü'nün yakınında bulunan Ağul ve Börülce derelerinin taşmasına neden oldu. 
     Taşkın sırasında, dere kenarlarında mağaralarda bulunan Yusuf Kocaçınar, Abdullah Gebeş ve Arif Gebeş'e ait 600'e yakın keçi, sel suyuna kapılarak telef oldu. 
     Kale Kaymakamı Mustafa Masatlı, AA muhabirine yaptığı açıklamada, sel nedeniyle bir süre kapanan köy yolunun ulaşıma açıldığını bildirdi. 
     Sel nedeniyle 30 dönüm buğday ekili arazi ile 200 dönüm nadasa bırakılan arazinin sel nedeniyle zarar gördüğü belirtildi. 
     Çağman Köyü Muhtarı Süleyman Karakaş, yıllardır bu iki derede sel görülmediğini, ani başlayan sağanak yağışın, 15 dakika içinde Toros Dağlarından inerek 4 metre derinliğinde sele dönüştüğünü kaydetti. 
     
</TEXT>
</DOC>
