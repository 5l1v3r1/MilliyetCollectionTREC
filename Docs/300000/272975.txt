<DOC>
<DOCNO> 272975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/son/sontur25.html </URL>
<DATE> 2004/09/18/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Motosiklet gelin aracı oldu 
</HEADLINE>
<TEXT>

     Balıkesir'in Edremit İlçesi'nde motosiklet tutkunu bir genç, düğününde motosikletini gelin arabası yaptı. 
     İlçede faaliyet gösteren İda Motosiklet Kulübü'nün üyesi İlkay Çağlayan, evlendiği Emine Çağlayan'ı, gelin arabası yerine motosikletiyle baba evinden aldı. 
     İlçe halkının şaşkın bakışları arasında motosiklet üzerinde şehir turu atan gelin ve damadı, İda Motosiklet Kulübü üyeleri de yalnız bırakmadı. Çift, yaklaşık 30 motosikletten oluşan konvoy eşliğinde Akçay Beldesi'ndeki düğün salonuna gitti. 
     Baba evinden motosikletle alınan Emine Çağlayan, ilk kez eşiyle motosiklete bindiğini ve sevdiğini belirterek, ''Önceleri hatır için bindiğim motosiklet ben de tutkuya dönüştü. Kendim de motosiklet kullanıyorum. Düğün arabası yerine motosiklete binmek benim için büyük mutluluk kaynağı'' dedi. 
     
</TEXT>
</DOC>
