<DOC>
<DOCNO> 263305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/guncel/gun18.html </URL>
<DATE> 2004/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Trengraf'a göre makaslar kırılmış 
</HEADLINE>
<TEXT>


GÜLÇİN ÜSTÜN Ankara 

Trenlerin hangi istasyondan nasıl geçtiğini kaydeden "trengraf" çözümlemesi tamamlandı. İki trenin seyir çizgisinin kesişmediğini gösteren trengrafa göre, kaza anında yol yalnızca Adapazarı Ekspresi'ne açıktı ve Başkent Ekspresi'ne kırmızı sinyal veriliyordu. Bilirkişi heyetinin ulaştığı ilk bulgulara göre, Başkent Ekspresi, kendisine kapalı olan makasları kırarak yolu açtı. Sinyal sisteminde bir arıza tespit edilmediği kaydedildi. Yağmur nedeniyle sinyal sisteminde arıza oluşabileceği iddialarını da değerlendiren heyet, bu tür bir arızada sinyalin sürekli kırmızı yanacağını ve makiniste "Dur" ihtarı vereceğini bildirdi. 


</TEXT>
</DOC>
