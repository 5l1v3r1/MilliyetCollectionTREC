<DOC>
<DOCNO> 282616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/siyaset/axsiy02.html </URL>
<DATE> 2004/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay'dan çıkış 
</HEADLINE>
<TEXT>


Yargıtay bildirisinde, "Yargıtay, karalamaların hedefi haline getirildi. Önemli devlet sorumluluğu olan kişiler, sorumsuz açıklamalarda bulundu" denildi 

ANKARA Milliyet 


Yargıya yönelik iddialara karşı "etkin ve etkili" eylemler yapmayı kararlaştıran Yargıtay, ilk adımı, siyasileri isim vermeden ağır biçimde eleştirdiği bildiriyle attı. 
Yargıtay Başkanı Eraslan Özkaya, başta kendisi olmak üzere yargı mensupları hakkında iddiaları değerlendiren Yargıtay Büyük Genel Kurulu'nun YBGK oybirliğiyle kabul ettiği bildiriyi, Disiplin Kurulu'na sevkinin gerektiğini savunan 1. Başkan Vekili Mater Kaban ve diğer Başkan Vekili Mehmet Handan Surlu'nun da katıldığı basın toplantısında okudu. Bildiride şunlar kaydedildi 
Yargıtay, bir süredir sistemli ve kararlı şekilde sürdürülen karalamaların hedefi haline getirilmiştir. Cumhuriyetin, yargının ve Yargıtay'ın beğenilen nitelik ve yapısını içine sindiremeyen bazı çevrelerin, bunu değiştirme düşüncesiyle erkler arası dengeyi bozma, denetleyen vasfından rahatsız oldukları yargıyı yıpratma gayesi içinde oldukları görülmektedir.Bakan, milletvekili, TBMM Komisyon Başkanlığı gibi önemli devlet sorumluluğu olan kişilerin, yargı ve Yargıtay hakkındaki yakışıksız ve sorumsuz açıklamalara, bir kısım kurum ve kuruluşların, basın ve yayın organlarının da kişisel ikbal ve istikbal ya da ekonomik çıkar uğruna katıldıkları saptanmış, bu olumsuzluklar YBGK üyelerince esefle karşılanmıştır.Yargıtay'ın soruşturmaya konu olan dosyaların, hangisinin kötü niyetli kişilerin istekleri doğrultusunda karara bağlandığı açıklanamamıştır. Müvekkil - vekil arasındaki telefon görüşmelerinde oluşan ilişkilerin tek mağduru h kimler olmuştur.Bağımsızlık, h kimlik teminatı ilkeleri bütün gönüllerde yerleşmiş olmalıdır. Bir h kimden, mahkeme kararından söz edilirken saygılı olmak gerekir. H kim de bir insandır ve mahkemeler de insanlardan oluşur. H kimi teminattan ve bağımsızlıktan yoksun kılmak bunu kötüye kullanan tek h kimin mevcudiyetine katlanmaktan çok daha sakıncalı, hatta tehlikelidir. Bu imtiyaz değildir.Yargı mensuplarının söz ve eylemlerinden dolayı sorumlu olmayacakları ve yargılanamayacaklarına dair Anayasada, yasalarda hiçbir hüküm bulunmamaktadır. Oysa, seçimden önce veya sonra suç işlediği ileri sürülen milletvekili, Meclis'in kararı olmadıkça tutulamaz, sorguya çekilemez, tutuklanamaz ve yargılanamaz. Bu düzenlemeler yasama organı temsilcileri için bir imtiyaz, hatta zırhtır. 

Eleştiride kimler hedef 

Yargıtay, bildirideki, "Cumhuriyet'in yapısını içine sindiremeyen bazı çevrelerin, erkler arasındaki dengeyi bozmaya çalıştığı" ifadesiyle AKP iktidarını "yakışıksız ve sorumsuz açıklamalar" ifadesiyle, "dokunulmazlıkların, yargıya güvenilmediği için kaldırılmadığını söyleyen" AKP milletvekilleriyle, eski TBMM Dokunulmazlıkları Araştırma Komisyonu Başkanı Hüsrev Kutlu'yu eleştirdi. Adalet Bakanı Cemil Çiçek de, "Sadece TBMM'deki değil, her kurumdaki dokunulmazlıklar kaldırılsın" görüşü nedeniyle yargıyı yıpratmak eleştirisinden nasibini aldı. Yargıtay Başsavcısı Nuri Ok'un, "Yargıtay üyelerini başsavcılık soruştursun" görüşü, "rejimi demokratik çizgiden çıkarabilecek kadar tehlikeli" diye nitelendirildi. 


</TEXT>
</DOC>
