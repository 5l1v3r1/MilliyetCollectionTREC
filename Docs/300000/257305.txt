<DOC>
<DOCNO> 257305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sondun23.html </URL>
<DATE> 2004/07/22/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
AB Komisyonu'nun yeni başkanı Jose Manuel Durao Barroso 
</HEADLINE>
<TEXT>

     Avrupa Komisyonu Başkanlığı’na Portekiz eski Başbakanı Jose Manuel Durao Barroso seçildi. 
     Avrupa Parlamentosu’nda bugün yapılan seçimlerde Baroso 711 milletvekilinden 413’ünün oyunu alarak Komisyon başkanı oldu. 
     732 üyeli Avrupa Parlamentosu'nda 251 milletvekili de Barroso'nun başkanlığı için karşı oy kullandı. 
     Barroso, beş yıl için seçildiği yeni görevine 1 kasımdan itibaren başlayacak. 
     Avrupa Komisyonu Başkanlığı’nı İtalya eski Başbakanı Romano Prodi yürütüyordu. 
     
     AB liderleri, Barroso ismi üzerinde uzlaşmıştı 
     Brüksel'de temmuz ayı başında yapılan zirvede Avrupa Birliği liderlerinin ismi üzerinde uzlaştığı Jose Manuel Durao Barroso'nun 732 üyeli Avrupa Parlamentosu'ndan da büyük oranda destek alması bekleniyordu. 
     
     Barroso'yu bekleyen en ağır görev 
     Barroso'yu bekleyen en ağır görev yeni dönemde yapacağı iş bölümü olacak. 
     Fransa ve Almanya, bu süreçte birliğin ekonomi politikalarından sorumlu olacak bir süper komiser ataması yönünde Barroso'ya baskı yapıyor. 
     Barroso ise "başında olduğum komisyonda birinci ya da ikinci sınıf komiserler olmayacak" diyerek bu fikre net bir şekilde karşı çıkıyor. 
     
</TEXT>
</DOC>
