<DOC>
<DOCNO> 252833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/son/soneko03.html </URL>
<DATE> 2004/07/04/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Dövizcinin zararını düşen enflasyon da kesmedi... 
</HEADLINE>
<TEXT>

     Haziran ayında en fazla reel getiriyi Borsa yatırımcısı elde etti. Borsa'ya yatırım yapanlar yüzde 5.3'lük reel getiri sağladı. Borsa, ilk altı ayda ise yatırımcısını yüzde 6.4 oranında reel kayba uğrattı. Son bir yıl itibariyle Borsa'ya yatırım yapanların reel olarak yüzde 51.6'lık kazanç elde ettiği belirlendi. 
     Geçen ay altın yatırımcısı yüzde 2.2 oranında reel getiri sağladı. İlk altı ayda yüzde 0.3 oranında kayba uğratan altında, son bir yılda ise yüzde 11.7'lik reel getiri oluştu. 
     
     DOLAR MEVDUATI 
     Dövizdeki gerilemeye bağlı olarak dolar mevduatı, haziran ayında vadelerine göre yüzde 0.4 oranında kaybettirdi. Dolar mevduatına yatırım yapanlar ocak-haziran döneminde vadelerine göre yüzde 4.4-5 arasında kazanç sağladı. Son bir yıl itibariyle ise bir ay vadeli dolar mevduatı yüzde 0.9, üç ay vadeli dolar mevduatı reel zarara uğrattı. Bir yıl vadeli dolar mevduatında ise yüzde 0.5'lik reel getiri oluştu. 
     
</TEXT>
</DOC>
