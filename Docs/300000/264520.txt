<DOC>
<DOCNO> 264520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sontur48.html </URL>
<DATE> 2004/08/18/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Sultanbeyli'de silahlı çatışma... 
</HEADLINE>
<TEXT>

     Sultanbeyli'de, polis ekibi ile gasp zanlısı arasında çıkan silahlı çatışmada, 1 polis memuru ile zanlı yaralandı. 
     Alınan bilgiye göre, Sultanbeyli'de cep telefonu silahlı bir kişi tarafından gasp edilen bir kadın, Emniyet Müdürlüğü'ne giderek şikayette bulundu. 
     Kadının fotoğrafından teşhis ettiği Fatih Esnek 21 , Asayiş Bürosu ekiplerince bulunarak takibe alındı. Kendisini takip eden sivil polis ekibinden kurtulmak için kaçan gasp zanlısı Esnek, Veysel Karani Mahallesi Asiltürk Caddesi'ndeki boş arsada sıkıştırıldı. 
     Esnek, ''Teslim ol'' çağrısına uymayarak polisle silahlı çatışmaya girdi. Fatih Esnek'in açtığı ateş sonucu polis memuru Ergün Ayhan 29 sağ ayağından yaralandı. Çatışmada Esnek de vurularak yakalandı. 
     Polis memuru Ayhan, Kartal Dr. Lütfi Kırdar Eğitim ve Araştırma Hastanesi'ne, karın boşluğundan yaralanan Fatih Esnek ise Haydarpaşa Numune Hastanesi'ne kaldırıldı. Ayhan ve Esnek'in hayati tehlikesi bulunmadığı belirtildi. 
     
</TEXT>
</DOC>
