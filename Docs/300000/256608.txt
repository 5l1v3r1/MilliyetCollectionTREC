<DOC>
<DOCNO> 256608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sontur32.html </URL>
<DATE> 2004/07/19/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Çiftçi Ailesi Çakıcı'yı tanımayız 
</HEADLINE>
<TEXT>

     Avusturya'da yakalanan Alaaddin Çakıcı'nın, daha önce pasaportunu kullandığı kişiler arasında adı geçen Talip Çiftçi'nin kardeşi Ali Şahin Çiftçi, Çakıcı'yı tanımadıklarını bildirdi. 
     Çiftçi, dünkü gazetelere yansıyan ve Düsseldorf Başkonsolosluğu'ndan ağabeyi adına düzenlendiği belirtilen pasaportun, 1992 yılında Gebze Bayramoğlu'nda çalındığını söyledi. 
     Pasaportun çalınması üzerine, o dönemde Bayramoğlu Polis Karakolu'na başvurduklarını belirten Çiftçi, 'Ağabeyimi 1999 yılında kaybettik. Muhtemelen, 12 yıl önce çalınan pasaportu kullanılmış, kendisini tanımayız'' dedi. 
     Ağabeyinin adının böyle bir olayla gündeme gelmesinin, aileyi çok üzdüğünü ifade eden Çiftçi, şunları kaydetti 
     ''Kamuoyunun yanlış kanılara varmasını istemiyoruz. Alaaddin Çakıcı'yı hiç tanımayız ve o tür ilişkilerimiz kesinlikle olamaz. Kendisi pırıl pırıl bir insandı, adının bu tür bir olayda geçmesi bizi çok rahatsız etti.'' 
     
</TEXT>
</DOC>
