<DOC>
<DOCNO> 266847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/soneko02.html </URL>
<DATE> 2004/08/27/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Sabancı Topluluğu organizasyonunda değişiklik... 
</HEADLINE>
<TEXT>

     Hacı Ömer Sabancı Holding A.Ş'den İMKB'ye yapılan açıklamaya göre, Lastik ve Takviye Malzemeleri Grup Başkanlığı ile Otomotiv Grup Başkanlığı birleştirildi. Yeni oluşan Lastik, Takviye Malzemeleri ve Otomotiv Grup Başkanlığı görevini, Lastik ve Takviye Malzemeleri Grup Başkanı Turgut Uzer yürütecek. 
     Demir Sabancı, 1 Eylül 2004 tarihi itibariyle yürütmekte olduğu Perakendecilik Grup Başkanlığı görevinden ayrılacak. 
     Aynı tarihten geçerli olmak üzere Perakendecilik Grup Başkanlığı ile Gıda Grup Başkanlığı birleştirilecek. Oluşacak Gıda ve Perakendecilik Grup Başkanlığı görevini, Gıda Grup Başkanı Haluk Dinçer yürütecek. 
     Açıklamaya göre, Dış İlişkiler Grup Başkanlığı'nın ismi Dış Ticaret Grup Başkanlığı, Banka ve Sigorta Grup Başkanlığı'nın ismi ise Finansal Hizmetler Grup Başkanlığı olarak değiştirildi. 

     
</TEXT>
</DOC>
