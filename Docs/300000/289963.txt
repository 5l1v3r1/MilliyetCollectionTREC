<DOC>
<DOCNO> 289963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sonyas08.html </URL>
<DATE> 2004/11/18/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Uykunun 84 değişik düşmanı var 
</HEADLINE>
<TEXT>

     İzmir Dr. Suat Seren Göğüs Hastalıkları ve Cerrahisi Eğitim, Araştırma Hastanesi Uyku Merkezi'nden Dr. Zeynep Zeren Uçar, psikolojik nedenlerin yanı sıra 84 değişik hastalığın uyku bozukluğuna neden olduğunu söyledi. 
     Uyku bozukluklarının yalnız psikolojik nedenlerden kaynaklanmadığını, 84 değişik hastalığın uyku bozukluklarına neden olduğunu ifade eden Uçar, toplumda, uykuda yüzde 40 oranında horlama, yüzde 5 de solunum durması görüldüğünü dile getirdi. 
     En tehlikeli uyku bozukluğunun uyku apne sendromu olduğunu dile getiren Dr. Uçar, şu bilgileri verdi "Uykuda nefes durması kanda oksijen düzeyini düşürüp, felç, kalp krizi, kontrol edilemeyen hipertansiyon ve şeker hastalığına neden olabilir... 
     "Bu hastalık toplumda neredeyse şeker hastalığı kadar sık görülmektedir. Tanı konamamış 2 ile 4 milyon hasta olduğu tahmin edilmektedir. Ayrıca uyku bozuklukları yüksek oranda trafik ve iş kazalarına neden olur." 
     
     Belirtiler 
     Yüksek uyku bozukluğu riski taşıyan kişilerin uyku apnesi tehlikesiyle karşı karşıya olduğunu söyleyen Dr. Uçar, aşağıdaki belirtileri gören kişilerin en kısa zamanda bir uyku bozuklukları merkezine başvuırması gerektiğini söyledi. 
     
</TEXT>
</DOC>
