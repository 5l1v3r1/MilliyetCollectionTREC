<DOC>
<DOCNO> 252383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sondun06.html </URL>
<DATE> 2004/07/02/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Bir kadının boğazını kesen kişi idam edildi 
</HEADLINE>
<TEXT>

     ABD'nin Georgia eyaletinde, 1985 yılında bir kadının boğazını keserek öldürmekten idam cezasına çarptırılan idam mahkumunun cezası zehirli iğneyle infaz edildi. 
     Cezası infaz edilen 47 yaşındaki Robert K. Hicks'in, tecavüz suçundan aldığı cezasının sona ermesinden 9 ay sonra söz konusu cinayeti işlediğini belirten yetkililer, Georgia Yüksek Mahkemesi'nin önce idam cezasını bir gün ertelediğini, ancak daha sonra 5'e 2 oyla cezanın infaz edilmesine karar verdiğini kaydettiler. 
     Hicks'in, Toni Strickland Rivers adlı 23 yaşındaki kadını bir çakı ile 8 defa bıçakladıktan sonra boğazını keserek belden aşağısı çıplak vaziyette Griffin kenti yakınında bıraktığı belirtildi. 
     Hicks'in, öldürdüğü kadını tanımadığı, bir kırsal bölgedeki manav dükkanında paralı telefonla konuşma yaptığı sırada gördüğü ve takip ettiğinin anlaşıldığı ifade edildi. 
     Son idamla birlikte ABD Yüksek Mahkemesi'nin idam cezasını tekrar yürürlüğe koyduğu 1976'dan beri toplam 900 idam mahkumunun cezası infaz edildi. 
     
</TEXT>
</DOC>
