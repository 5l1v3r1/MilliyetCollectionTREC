<DOC>
<DOCNO> 261985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sondun02.html </URL>
<DATE> 2004/08/10/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Meksika'dan ABD'ye geçen 5 kaçak, çöl sıcağına dayanamadı... 
</HEADLINE>
<TEXT>

     Bülent Keneş AA 

Meksika'dan ABD'ye geçen kaçaklardan beşinin Arizona'daki çöllük sınır bölgesinde aşırı sıcaklar nedeniyle öldüğü, bir kişinin kayıp olduğu bildirildi. 
     ABD Sınır Güvenlik sözcüsü Andy Adame, altıncı kişiyi sağ bulmayı umduklarını belirterek, kaçaklardan iki yetişkin ve iki çocuğun hayatta kalmayı başardığını söyledi. 
     Hayatta kalan Meksikalı yetişkin kaçaklardan birinin bir çiftlikten yardım istemesi üzerine harekete geçen sınır güvenlik ekiplerinin, çölde dört kişinin cesedini bulduğu, beşinci kişinin hastaneye kaldırılırken hayatını kaybettiği kaydedildi. 
     Ölenlerden ikisinin kadın olduğu belirtildi. Bu olayın, Arizona bölgesinde 14 kaçağın cesedinin bulunduğu Mayıs 2001'den bu yana bölgedeki en trajik olay olduğu ifade edildi. 
     ABD ve Meksika arasındaki en yoğun kaçak göçmen rotası olan Arizona çölünde 1 Ekim 2003 tarihinden bu yana 115 kaçağın cesedinin bulunduğu belirtiliyor. 

     
</TEXT>
</DOC>
