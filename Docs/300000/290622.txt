<DOC>
<DOCNO> 290622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/son/sondun12.html </URL>
<DATE> 2004/11/21/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Çin'de maden yangını 8 işçi öldü, 79 işçi halen mahsur... 
</HEADLINE>
<TEXT>

     Çin'in kuzeyinde bir demir madeninde çıkan yangında 8 işçinin öldüğü, 79 işçinin halen mahsur olduğu bildirildi. 
     Yeni Çin Haber Ajansı'nın haberine göre, Hıbey Hebei eyaletine bağlı Şahı Shahe şehrindeki bir demir madeninde dün yerel saatle 18.20'de TSİ 12.20 çıkan yangında ilk anda 5 işçi kaçmayı başarmıştı. Yetkililer, bugün erken saatlerde 19 işçinin daha kurtarıldığını belirttiler. 
     Kurtarma çalışmalarına 175 kişiden oluşan 15 ekip katılıyor. 
     Çin Başbakanı Ven Ciaboo Wen Jiabao , yerel yetkililerden, mahsur madencilerin kurtarılması için hiçbir fedakarlıktan kaçınılmamasını istedi Yangının elektronik kablodan çıktığı sanılıyor. Madenin sahibi tutuklandı ve banka hesapları donduruldu. 
     Çin'de bu yılın Ocak ve Eylül ayları arasında meydana gelen maden kazalarında 41 kişi hayatını kaybetti. Kazaların çoğunluğu, yetersiz güvenlik koşulları ve geri kalmış donatımdan kaynaklanıyor. 
     
</TEXT>
</DOC>
