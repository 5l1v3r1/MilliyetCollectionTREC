<DOC>
<DOCNO> 282600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/guncel/gun01.html </URL>
<DATE> 2004/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalçınkaya Başkan talebinizi yerine getirdi 
</HEADLINE>
<TEXT>


İSTANBUL Milliyet 

Alaattin Çakıcı'nın yargıdaki girişimleri nedeniyle hakkında soruşturma açılan eski Yargıtay Genel Sekreter Yardımcısı Ercan Yalçınkaya'nın, Sedat Peker'in adamı Varis Küçük ve avukatı Turgay Özdoğan'la görüşmeleri de dinleme kayıtlarında yer alıyor. Kayıtlara göre, Yalçınkaya, Çakıcı ile bağlantısının olmadığının Peker'e iletilmesini isteyerek, "Başkanın olabilir ama benim bağım yok" diyor. Yalçınkaya, Peker'in avukatı Turgay Özdoğan'a da, Konya Başsavcılığı ve Mersin Ağır Ceza Mahkemesi ile ilgili taleplerini "başkan"ın yerine getirdiğini söylüyor. 
Küçük'le Yalçınkaya arasındaki görüşme şöyle 
Yalçınkaya Selam Bayram, nasılsın 
Küçük İyiyim başkan, sen nasılsın 
Yalçınkaya Sana bir şey anlatacağım... MİT-Çakıcı-Yargıtay ilişkisiyle çıkan haberlerle ilgili hiçbir alakam yok. 
Küçük Anladım. 
Yalçınkaya Bir operasyon dönüyor. Bunu bil ve bilmesi gereken yerlere bildir. Bu adamla hiçbir bağım yok. 
Küçük Size inanıyorum başkan, haberlere rağbet etmedik o yüzden. 
Yalçınkaya Birine merhaba dedik mi başkasını tanımam. 
Küçük Anladım abi. 
Yalçınkaya Alacakları bir tedbir varsa alsınlar, sonra ah vah etmeyelim. Konumum benim değil, sizin için önemli. 
Küçük Tabii abi, çok önemli yerdesin. 
Yalçınkaya Böyle bir ilişki olsa Hüseyin Boyrazoğlu savcı bilirdi, mutlak haberi olurdu. 
Küçük Anladım. 
Yalçınkaya Bu haberi dostlara ulaştır. Bir an önce... 
Küçük Tamam. 

Bir gün sonra 
Yalçınkaya, bir gün sonra Peker'in avukatı Turgay Özdoğan'ı arayarak, "Yazılanlarla ilgim yok. Başkanın olabilir ama benim bir bağım yok. Müteahhit oğluyla ilgili başkan bir şeyler istedi, bir tek onu yaptım. Ben bu ilişkinin hiçbir boyutunda yokum" diyor. 


</TEXT>
</DOC>
