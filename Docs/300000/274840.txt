<DOC>
<DOCNO> 274840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/son/sonsiy04.html </URL>
<DATE> 2004/09/25/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Erdoğan, AB'ye çıkışının tepki olmadığını açıkladı 
</HEADLINE>
<TEXT>

     Başbakan Recep Tayyip Erdoğan, ''İçişlerimize kimseyi karıştırmayız'' sözlerine açıklık getirdi ve ''biz 'farklı bir medeniyetin, farklı bir kültürün temsilcisi olarak AB içerisinde medeniyetler uzlaşmasını ortaya koyacağız' diyoruz. Bu bir asimilasyon olayı değildir'' dedi. 
     Kanal 7'de yayınlanan, 'İskele-Sancak' programına konuk olan Başbakan Erdoğan, 'AB'ye tepkinizin arkasında ne vardı ' sorusu üzerine, ifadelerinin 'tepki' olarak değerlendirilmesinin yanlış olacağını söyledi. 
     
     "Abdullah Bey ile görüş ayrılığımız söz konusu değildir" 

     AKP içinde AB ile ilgili görüş ayrılıkları yaşandığı yönünde iddialar olduğunun hatırlatılması üzerine Erdoğan, "benim Abdullah Bey'e olan bağlılığım, sadakatim aynı şekilde Abdullah Bey'in de bana vardır. Aramızda görüş ayrılığı gibi bir şey söz konusu değildir" dedi. 

     
</TEXT>
</DOC>
