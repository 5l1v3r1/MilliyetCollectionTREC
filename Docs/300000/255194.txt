<DOC>
<DOCNO> 255194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sontur38.html </URL>
<DATE> 2004/07/13/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Ermenistan sınırını geçen 2 Türk balıkçı, Türkiye'ye iade edildi 
</HEADLINE>
<TEXT>

     Balık tutarken Ermenistan'a geçtikleri için Ermenistan güvenlik güçlerince tutuklanan 2 kişi, Türkiye'ye iade edildi. 
     Iğdır'ın Aralık İlçesi Kaymakamı Aytekin Yılmaz, Türkiye-Ermenistan sınırındaki Alican Sınır Kapısı'na giderek, tutuklanan balıkçıların iade edilmesi konusunu Ermenistan yetkilileriyle görüştü. 
     Görüşmeler sonucu yapılan protokolle, Ermenistan'da tutuklu Taner Tazegül ve Yılbay Teksay, Türk yetkililere teslim edildi. 
     Yılmaz, balıkçıların sağlık durumunun iyi olduğunu, teslim alınan balıkçılarla ilgili soruşturma başlatıldığını kaydetti. 
     Önceki gün Türkiye-Ermenistan sınırından geçen Aras Nehri'nde balık tutmaya çalışan Tazegün ile Teksay, Ermenistan sınırına geçtikleri gerekçesiyle tutuklanmış, Türkiye'ye iade edilmeleri için girişim başlatılmıştı. 
     
</TEXT>
</DOC>
