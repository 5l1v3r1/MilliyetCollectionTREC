<DOC>
<DOCNO> 280061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sonsiy05.html </URL>
<DATE> 2004/10/14/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
7 partinin kapatılma istemi reddedildi... 
</HEADLINE>
<TEXT>

     Anayasa Mahkemesi, 7 partinin arka arkaya yapılan iki milletvekili genel seçimine katılmadıkları gerekçesiyle kapatılmaları istemiyle açılan davayı reddetti. 
     Anayasa Mahkemesi Başkanı Mustafa Bumin, bu sabahki toplantının ardından gazetecilere yaptığı açıklamada, Siyasi Partiler Yasası'nın kapatma davalarına gerekçe gösterilen 105. maddesinin iptal edildiğini anımsatarak, bu nedenle kapatma davalarının reddedildiğini bildirdi. 
     Yargıtay Cumhuriyet Başsavcılığı, Türkiye Sosyalist İşçi Partisi, Adalet Partisi, Türkiye Adalet Partisi, Büyük Adalet Partisi, Türkiye Özürlüsüyle Mutludur Partisi, Devrimci Sosyalist İşçi Partisi ve Anayol Partisi'nin üst üste yapılan iki milletvekili genel seçimine katılmadıkları gerekçesiyle, Siyasi Partiler Yasası'nın 105. maddesi uyarınca kapatılmaları istemiyle dava açmıştı. 
     
</TEXT>
</DOC>
