<DOC>
<DOCNO> 286983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/magazin/yazdud.html </URL>
<DATE> 2004/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülben Anadolu'ya açılıyor... 
</HEADLINE>
<TEXT>


Blue Ball'da özel davet, Balkon On5 ve Wan-na yıkılıyor, Polo Tropicana'da Ramazan şenliği, Balıkçı Hasan farkı, Emirgan'da bir konak, Huysuz'dan 35 yıllık sevda masalı, 'Vizontele Tuuba' DVD ve VCD'de, gündemdeki CD'ler, taze dedikodular ve... 


Havalar müthiş güzel. Ama sizler bu yazıyı okuduğunuzda sanırım kış kendini göstermiş olacak. Meteoroloji öyle diyor Geçtiğimiz hafta sonu dört günlüğüne Bursa'daydım. İlk kez Bursa'yı bu kadar keyifli yaşadım. Tabii bunda Bursalı genç iş adamı dostum Hasan Dağcı'nın müthiş katkısı oldu. Bursa dönüşü daldım İstanbul gece yaşamına. Can dostum İzzet Çapa'yı özlediğimden iftar sonrası çay içmeye Beyoğlu'nun zirvedeki ismi Balkon On5'e gittim. Ama önce son günlerde çok popüler olan Wan-na'ya uğradım. Gerçekten şu an eğlence dünyasında Balkon On5 ve Wan-na yarışı var. Yalnız Balkon On5'de eğleniyorsunuz. Ama Wan-na'da herkes birbirini süzüyor. Fakat keyifli Allah için. Özellikle paparazzilere bol malzeme var. Vietnam, Thai, Japon ve Çin mutfağı meraklıları için ideal. Hong Kong Hollywood Road Central'da yer alan ünlü Song Restaurant'ın sahibi Duyen Hackett bu sezon mönüyü hazırlamış. Sevgili Rıza-Levent Büyükuğur kardeşlerin sahibi olduğu Doors Grubu'na ait Wan-na'da yemekler kadar müzik de başarılı. O akşam Nurettin Hasman, sevgilisi Eda Taşpınar, Çiğdem Kayalı, Tarkan Sualp, çiçeği burnunda evliler Tuba Ünsal-Cem Cantaş, Deniz Akkaya o kalabalık içinde görebildiklerim oldu. Ben çıkarken sevgili Yılmaz Erdoğan giriyordu, Deniz ile pişti oldular mı bilmiyorum. Wan-na telefon 0 212 243 17 94. Yürüyerek Balkon On5'e gittim. Kapıda Kraliçe Rose Kar kalabalıktan kendini sokağa atmış hava alıyordu. Buranın başarılı işletmecisi Gügü Gülsüm Sami barda hemen bir yer ayarladı. Burada eğlence bambaşka. Yemekler zaten yıkılıyo Cengizhan, İsmet ve Metin'den oluşan Drag Queen ekibi müthiş. Madonna'dan, Shirley Bassey'e kadar dünya starlarının yanı sıra Türk starlarını da o kadar güzel canlandırıyorlar ki şoke olursunuz. Kimler vardı kimler Sezai Taşkent, Tuba Peksayar, Luciano Pezotti, Aydan Şener, Mahmut Anlar, Pınar Altuğ, Toni, bir süre sonra Deniz Akkaya, Cem Lokmanhekim, moda editörü Hakan Öztürk, fotoğraf sanatının harika çocuğu Nihat Odabaşı ve Dilruba Sarıyer de geldi. Kısacası tıklım tıklımdı. Balkon On5 telefon 0212 231 03 56. O akşam finali Beyoğlu'nun genelde 40 yaş üzeri entel isimlerin gidip jazz ve Latin müzik dinledikleri Blue Ball'da yaptım. O gece DJ fly ve House Daddy çalıyordu. Burası bayağı eğlenceli oluyor. Geçtiğimiz günlerde de Serhat Hacıpaşalıoğlu'nun doğum günü partisi vardı. Melis Sökmen, Seyyal Taner, Ahmet Tuğsuz, balerin ve baletler çok eğlenmişler. İşletmecisi Saadet Vurgun sıcak ve sempatik. Saat 03.30'a kadar gece devam ediyor. Mönüsü de keyifli ve fiyatlar normal. Her çeşit çorba, ev yapımı makarnalar, salatalar, et ve tavuk çeşitleri, soğuk, sıcak içecekler var. Blue Ball telefon 0212 244 34 67 

Gülben canlı canlı DVD ve VCD'de 

Çeşme'ye her gittiğimde keyif aldığım Dalyan'daki Balıkçı Hasan bildiğiniz üzere bir şubesini de İstanbul'da açtı. Önce Arnavutköy'de, ama daha sonra Yeniköy'e taşındı. Hasan Kandemir yalnız mezelerine değil, taze balık çeşitlerine ve de sohbetine doyamayacağınız tipik bir İzmirli. Ortağı ise 20 yıllık arkadaşım Celal Eğriboz. Celal komşum da olduğundan balık yemesem bile ara sıra uğrarım, Yeniköy'deki Balıkçı Hasan'a. Baltalimanı'ndaki camide kıldığım teravinin ardından çay içmeye uğradım. Of, acayip bir dekorasyon yapmışlar. Baştan aşağıya yenilemişler. Hele şömine bölümü, plazma ekran müthiş. Valla keyifli yemeğin de adresi Balıkçı Hasan Yeniköy. Telefon 0212 262 00 71. Baltalimanı'nda cami çıkışı Emirgan'da da çok şık bir yer dikkatimi çekmişti. Ama Hasan'a uğrayacağımdan es geçtim. Bir başka gece yolumun üzerinde olduğu için merak edip baktım. Emirgan Sabancı Müzesi'nin hemen yanında. Işıl ışıl yanan gerçek bir konak. 2004 Haziran ayında açılmış. Modern mimari ile dekore edilmiş. Çok büyüleyici bir havası var. İşletmeci ve Genel Müdür Adem Aydın. Mönü dünya mutfağı. Bahçesi olağanüstü. Ramazan ayı nedeniyle fazla kalabalık değildi. Bayram sonrası kesin gidip yemek yiyeceğim. Bebek-Yeniköy arası oturanlar için gerçekten keyifli bir yer Konak Restaurant, bir uğrayın dermişim Sevgili Gülben Ergen de biliyorsunuz Emirgan sırtlarına taşındı. Söz Gülben'den açılmışken onla ilgili birkaç haber vereyim sizlere. Cumhurbaşkanı'nın 29 Ekim davetinde gerçekten çok şık ve hoştu. Gülben albümünün çıktığı günlerde Mydonose'da verdiği konserin DVD ve VCD'si kayınbiraderi Yılmaz Erdoğan'ın ortağı olduğu BKM Beşiktaş Kültür Merkezi tarafından piyasaya çıkıyor. Bugüne değin Tarkan, Serdar Ortaç, Mustafa Sandal gibi pek çok sanatçı konser verdi ama ilk kez Gülben'in 17 şarkılık konserinin DVD ve VCD'si çıkıyor. Gülben Anadolu ve Avrupa'da hayranlarına canlı bir performansla ulaşacağı için mutlu. Kısmetse 2005'in yaz aylarında anne olmak istiyor. O tarihlerde eşi Mustafa Hoca'nın Erdoğan Demirciköy'deki evinin de dekorasyonu tamamlanacağından kendi evinde doğum yapmak istiyor Gülben. Bu arada BKM 'Vizontele Tuuba'nın da VCD ve DVD'sini çıkardı, bilginize. Efendim Darüşşafaka Çetin Berkmen Spor Tesisleri evime yürüme mesafesinde. Eskiden buraya spora gidiyordum. Şimdi evde koşu bandında hallediyorum ama geçenlerde bir dostumun iftar davetine uğradım. Tesisin içinde yer alan Polo Tropicana çok hoş bir restoran olmuş. Ramazan mönüsü hayli zengin. Zaten açık büfe. İftariyelikte de yok yok. Zeytinyağlı çeşitleri, çorbalar, sıcak yemekler, tatlı ve meyve kısacası mönü zengin. Hafta içi 25, hafta sonları ise 30 milyon lira. Aradaki fark semazen gösterileri için. Eski Ramazanları yaşamak istiyorsanız Darüşşafaka Polo Tropicana'nın yolunu tutun. Telefon 0 212 286 26 76 

Seyfi Bey ve Huysuz, bu CD'leri kaçırmayın 

Neşe Demirkat müzik dünyasının bana göre Demir Lady'si. Yaşadıkları beni hiç enterese etmez. İşini onun kadar iyi bilen çok az insan tanırım. Neşe Türkiye'nin müziğini bir koleksiyonda toplamış. Alıp dinlemeniz lazım. Türkiye'nin müzikal zenginliğini yaşamanız, hissetmeniz gerek. Üç ana başlık altında müzik marketlerde yerini alan koleksiyonun birinci bölümünde Akdeniz'den Ege'ye uzun havalar, bozlaklar, türkülerimiz yer alıyor. 'Müziğimizden Çeşitlemeler'de Mevlevi, sufi müziği, aşk ve meyhane şarkıları var. Klasik Türk Müziği'nde ise belli başlı 15 makamdan derlenmiş şarkılar bulunuyor. Neşe benim yapmak istediğimi Sunay Akın ile gerçekleştirmiş. Sunay Akın'ın inanılmaz öykülerini de bir CD'de toplamış. Kendisini kutlamak için aradım ama ulaşamadım. Aklına sağlık Neşe. Sonunda 'Katina'nın Elinde Makası'nı yarıladım. O kadar yoğunluk yaşıyorum ki bitiremedim. Huysuz ile Seyfi'nin 35 yıllık sevda masalını, yaptıkları söyleşiyi iki usta kalem Korhan Atay ve Figen Kumru Akşit 'Katina'nın Elinde Makası' adlı kitapta toplamışlar. Çok keyifli. Hafifmeşrep bir İstanbul beyefendisi Seyfi Dursunoğlu'nun saygılı, duyarlı anıları. Alıp okuyun. 
Bu kitaptan elde edilecek gelir zaten Türkiye Eğitim Gönüllüleri Vakfı'na gidecek. O nedenle hiç kaçırmayın. Evet efendim bu pazar da bu kadar sevinçleriniz okyanuslar, üzüntüleriniz ise kum tanesi kadar olsun. Hoşkalın. 





</TEXT>
</DOC>
