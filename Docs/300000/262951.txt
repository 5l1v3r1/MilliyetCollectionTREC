<DOC>
<DOCNO> 262951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/astro/index.html </URL>
<DATE> 2004/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapıcı olmak elimizde 
</HEADLINE>
<TEXT>


Ay küçülürken büyük risklere girmemek gerekiyor. Uzun zamandır süren işleri tamamlamak gerekecek. Öğle saatlerinde duygusal açıdan kendimizi çaresiz hissedebiliriz. Daha iyimser olmaya bakmalıyız. Koç'lar eve ait konular ve günlük işler arasında bocalayabilir. Çabuk hareket etmeleri halinde kendilerine dönük konulara zaman yaratacaklar. Boğa'lar akıcı enerjilerle beraberler. Yakın çevrelerinde hareket, iletişim yoğunluğu var. Bu arada kısa seyahatler öne çıkabilir. İkizler harcamalarını dikkatli yapmak zorunda. Gereksiz alışverişleri yüzünden üzülmek yerine kazançlarını değerlendirmeye bakmalılar. Yengeç'ler için öne çıkabilecekleri şartlar var. Pek çok konuda yenilik yapmak onları harekete geçirebilir. Kişisel alanda başarıya açıklar. Aslan'lar biraz dikkatli olmalılar. Göz ardı ettikleri konular üzerinde tekrar düşünmek ve yeni fikirler ortaya koymak lazım. Başak'lar verimli günlerindeler. Arkadaşlarla beraber olmak ve yeni planlar üretmek söz konusu. Bu arada yararlı grup çalışmaları olabilir. 
Terazi'ler çok sayıda işi üstlenmek durumundalar. Bu arada başkalarından destek almaları onların işini kolaylaştıracak. Akrep'ler çok şey başaracak durumdalar. Eğitim hayatında başarılı sonuçlar alınabilir. Yabancılarla temaslar onları cesaretlendiriyor. Yay'lar duyguları konusunda huzursuz bir gündeler. Yeteri kadar toleranslı olmamak ilişkilerinde bazı engeller çıkarabilir. Oğlak'lar esnek olmaya özen göstermeli. Böylece ortaklıkla alakalı konularda fayda sağlamaları daha kolay olacak. Hızlı karar vermeleri gereken ayrıntılar var. Kova'lar kendilerine zaman ayırmakta zorlanacaklar. İşlerindeki yeni sorumluluklar ve tamamlanması gereken işleri onlar için zorlayıcı olacak. Balık'lar iş hayatında önemli kararları olsa da bugün enerjilerini arkadaşlarla beraberlikler ve paylaşımlara yöneltmeliler. 


</TEXT>
</DOC>
