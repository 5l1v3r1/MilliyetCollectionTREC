<DOC>
<DOCNO> 257673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sonspo29.html </URL>
<DATE> 2004/07/23/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Konyasporlu Altan Takımın alternatif bir santrfora ihtiyacı var... 
</HEADLINE>
<TEXT>

     Konyasporlu futbolcu Altan, takımının alternatif bir forvet oyuncu veya santrfora ihtiyacı olduğunu söyledi. 
     Takımına destek vermek amacıyla Kule Site'de açılan kombine bilet satış standında Konyaspor taraftarlarıyla biraraya gelen Altan, hayranları için forma ve bayrak imzaladı. 
     Altan, geçen yıl yakaladıkları başarının daha da üstünde bir başarı yakalamayı hedeflediklerini belirterek, ''Geçen yıl ligi 11. bitirdik. Bu yıl çıtayı yükseltmek zorundayız'' dedi. 
     Başarılı olabilmek için sürekli çalıştığını dile getiren Altan, kendisi için hangi takımda oynadığı değil, nasıl oynadığının önemli olduğunu bildirdi. 
     Altan, takımın yeni oyunculara ihtiyacı olduğunu belirterek, ''Takımın alternatif bir forvet oyuncusu ya da santrfora ihtiyacı var. Yeni gelen arkadaşlarımızın yanısıra bir forvet oyuncusu daha alınabilir'' diye konuştu. 
     Taraftarların desteğini beklediklerini kaydeden Altan, diğer takım arkadaşlarının da takıma destek olmak için forma imzalayacağını söyledi. 
     
</TEXT>
</DOC>
