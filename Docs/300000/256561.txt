<DOC>
<DOCNO> 256561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sonspo12.html </URL>
<DATE> 2004/07/19/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Konyaspor kaleci deniyor... 
</HEADLINE>
<TEXT>

     Konyaspor, hazırlık maçlarında izlenecek Yugoslav Çoluboviç ve Avusturyalı Petranoviç'ten birisi ile teknik direktör Özberk'in vereceği rapor doğrultusunda anlaşma sağlayacak. 
     Kulüp basın sözcüsü Sefa Ortaç, kadroya bir stoper ve kaleci daha almayı planladıklarını, transfer çalışmalarını bu yönde yürüttüklerini bildirdi. 
     Kaleci konusunda görüşülen Yugoslav Çoluboviç ve Avusturyalı Petranoviç'in denenmek üzere Konya'ya getirildiğini ifade eden Ortaç, ''Bu oyuncular takımla birlikte antrenmanlara çıkmaya başladı. Hazırlık maçlarında izlenecek iki kaleciden birisi ile Özberk'in vereceği rapor doğrultusunda sözleşme imzalayacağız'' dedi. 
     Stoper konusunda ise daha önce görüştükleri Bulgar oyuncu Krilov ile yollarını ayırdıklarını ifade eden Ortaç, ''Yine Bulgar Vesselin Vatchev'i denenmek üzere Konya'ya getirdik. Ancak, antrenmanlardaki performansı dikkate alınarak geri gönderildi. Rotayı tamamen Türkiye'ye çevirdik'' diye konuştu. 
     
</TEXT>
</DOC>
