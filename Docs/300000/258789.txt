<DOC>
<DOCNO> 258789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sonspo03.html </URL>
<DATE> 2004/07/28/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Şükrü Saracoğlu Stadı'nın kapasitesi arttı... 
</HEADLINE>
<TEXT>

     Fenerbahçe Şükrü Saracoğlu Stadı'nın kapasitesinin 160 koltuk artırıldığı bildirildi. 
     Sarı-lacivertli kulüpten yapılan açıklamada, taraftarların kombine kartlara gösterdiği yoğun ilginin ardından, maraton alt D tribününe 160 koltuk ilave edilerek, oturma kapasitesinin genişletildiği kaydedildi. 
     Oyuncuların sahaya çıkış koridorunun her iki tarafını kapsayan D tribününe temelden oturtulan çelik konstrüksiyonlu bölümle oturma kapasitesine 160 koltuk ilave edildiği bildirildi. 
     Yeni koltukların satışa çıktığı andan itibaren kısa sürede tamamen satıldığı belirtilen açıklamada ayrıca, stattaki tüm birimler, saha çıkış koridoru, tüm tribünler ve sahadaki çimin yeniden gözden geçirilerek sezona hazır hale getirildiği ifade edildi. 
     
</TEXT>
</DOC>
