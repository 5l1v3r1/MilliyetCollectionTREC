<DOC>
<DOCNO> 261717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/sondun11.html </URL>
<DATE> 2004/08/09/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Sadr, 'kanının son damlasına kadar' savaşacak... 
</HEADLINE>
<TEXT>

     Iraklı radikal Şii lideri Mukteda Sadr, ''kanının son damlasına kadar Necef'i savunacağını'' söyledi. 
     Necef'teki Hz. Ali türbesinin önünde basın toplantısı yapan radikal lider, ''Necef'teki işgali sona erdirinceye dek mücadele edeceklerini'' yineledi. 
     Amerikan kuvvetleriyle Şii milisleri arasında 5 gündür şiddetli çatışmalara sahne olan kentte konuşan Sadr, ''Kanımın son damlasına kadar Necef'i savunacağım. Bize Mehdi Ordusu'nun mücahitleri değil, kentin savunucuları deyin'' dedi. 
     ''İşgalciler çekip gitmeli ki, demokratik süreç başlayabilsin'' diyen Sadr, ''Mücahitleri desteklemek için burada kalıyorum. Bütün dini önderlerden de aynı şeyi yapmalarını istiyorum'' diye konuştu. 
     
</TEXT>
</DOC>
