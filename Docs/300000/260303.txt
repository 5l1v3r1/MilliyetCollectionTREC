<DOC>
<DOCNO> 260303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sonspo49.html </URL>
<DATE> 2004/08/03/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Asya Futbol Şampiyonası'nda Japonya finalde... 
</HEADLINE>
<TEXT>

     Çin'de süren Asya Futbol Şampiyonası'nın ilk finalist takımı Bahreyn'i 4-3 yenen Japonya oldu. 
     Japonya çekişmeli geçen yarı final maçını son dakika golüyle uzatmalara taşımayı başardı. Galibiyete uzatma bölümünde attığı golle ulaşan Japonya adını finale yazdırdı. Jinan kentinde oynanan karşılaşmanın normal süresi 3-3 berabere sonuçlandı. Japonya'nın gollerini 48. dakikada Nakata, 55 ve 93. dakikalarda Tamada, 90. dakikada Nakazava atarken, Bahreyn'in golleri 6 ve 71. dakikalarda Hubail ve 85. dakikada Nasır'dan geldi. 
     Japonya orta saha oyuncusu Endo, rakibine kasten vurmaktan dolayı 40. dakikada takımını 10 kişi bıraktı. Bahreyn'in orta saha oyuncusu Mahmut Celal da 107. dakikada kırmızı kartla oyun dışında kaldı. 
     Şampiyonada ikinci finalist, bugün TSİ 16.00'da Çin ile İran arasındaki oynanacak maçtan sonra belli olacak. 
     Turnuvada final maçı 7 Ağustos'ta, üçüncülük maçı da 6 Ağustos'ta yapılacak. 
     
</TEXT>
</DOC>
