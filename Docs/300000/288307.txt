<DOC>
<DOCNO> 288307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/son/sondun24.html </URL>
<DATE> 2004/11/12/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Belçika'da seri cinayet ve kundaklamalar Katilin Türk olduğu duyuruldu 
</HEADLINE>
<TEXT>

     Belçika'nın Flaman bölgesindeki Gand ve Alost kentleri yakınlarında, dün gece değişik yerlerde 4 kişinin öldürülmesi ve 2 kişinin ağır yaralanmasından sonra olayların failinin bir Türk olduğu bildirildi. 
     Elde edilen ilk bilgilere göre, bu şahıs polise teslim oldu. 
     Ölenlerinin 4'ünün de kadın olduğu ifade ediliyor. 
     İki yaralının durumlarının ağır olduğu belirtiliyor. 
     Savcılığın olayla ilgili ayrıntılı açıklama yapması bekleniyor. 
     
     TÜRK KATİL ZANLISI TESLİM OLDU 

     Belçika'nın Flaman bölgesindeki Gand ve Alost kentleri yakınlarında, dün gece değişik yerlerde 4 kişinin öldürülmesi ve iki kişinin ağır yaralanmasından sonra olayların failinin Osman Çalı 35 isimli bir Türk olduğu öğrenildi. 
     Mont Saint Amand ve Nieuwerkerken bölgelerinde, bu sabaha karşı 4 kadının öldürüldüğünü, 2 kişinin ağır yaralandığını bildiren savcılık, bu cinayetlerin cereyan ettiği bütün evlerin kundaklandığını duyurdu. 
     Elde edilen ilk bilgilere göre, Osman Çalı bu sabah polise teslim oldu. 
     Kriz masası oluşturan polis, öldürülen şahısların cesetlerinin yangında kömürleştiğini duyurdu. İki yaralının durumlarının ağır olduğu belirtiliyor. Bu kişilerden birinin Biçer Erbey isimli bir Türk olduğuna ilişkin bilgiler geliyor. 
     Çalı'nın bir Belçikalı kadınla evli olduğu, daha önce ailevi sorunlar nedeniyle 6 ay hapis cezası aldığı, öldürdüğü kadınların eski eşi, eski eşinin çocuğu, son dönemde birlikte olduğu kız arkadaşı ve bu kişinin kız çocuğu olduğu belirtiliyor. Ağır yaralı kişilerden birinin kadın, diğerinin erkek olduğu ifade ediliyor. 
     Savcılığın olayla ilgili olarak bu akşam ayrıntılı açıklama yapması bekleniyor. 
     
</TEXT>
</DOC>
