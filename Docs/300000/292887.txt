<DOC>
<DOCNO> 292887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/son/sontur16.html </URL>
<DATE> 2004/11/28/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Ümraniye... 6 inşaat işçisi sobadan zehirlendi 2 işçi öldü 
</HEADLINE>
<TEXT>

     Ümraniye'de bir inşaatta çalışan 2 işçi sobadan sızan gazdan zehirlenerek hayatını kaybetti. 
     Alınan bilgiye göre, Ümraniye Kazım Karabekir Mahallesi Bahçeler Sokak üzerindeki bir inşaatta çalışan Ahmet Turan, Bekir Turan, Hüseyin Turan, Abdullah Turan, Mehmet Turan ve aynı adı taşıyan akrabası Mehmet Turan, kaldıkları odada bulunan sobadan sızan karbonmonoksit gazından zehirlendi. 
     Olayda, askerden yeni geldiği ifade edilen Ahmet Turan 23 ile evli ve 1 çocuk babası Bekir Turan 23 hayatını kaybetti. Akrabaları olan diğer 4 işçi ise kaldırıldıkları hastanede tedavi altına alındı. 
     Bu kişilerden Hüseyin Turan'ın sağlık durumunun iyi olduğu, diğerlerinin ise yoğun bakım ünitesine alındığı kaydedildi. 
     Zehirlenme olayın, Ahmet Turan'ın babası Fahrettin Turan'ın sabah saatlerinde inşaata gelmesiyle ortaya çıktığı öğrenildi. 
     
     SAMSUNDA DA BİR GENÇ HAYATINI KAYBETTİ 

     Samsun'da da kömür sobasından sızan gazdan zehirlenen bir kişi öldü. 
     Alınan bilgiye göre, Atakent Beldesi Yeni Mahalle'de Serkaç Gültekin'i 18 , uzun süre dışarı çıkmayınca odasına giren yakınları baygın halde buldu. 
     Ondokuzmayıs Üniversitesi Tıp Fakültesi Hastanesi'ne kaldırılan Gültekin, kurtarılamadı. 
     Gültekin'in odadaki kömür sobasından sızan karbonmonoksit gazından zehirlendiği anlaşıldı. 
     
</TEXT>
</DOC>
