<DOC>
<DOCNO> 281259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonspo03.html </URL>
<DATE> 2004/10/18/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Milan bir attı üç aldı Juventus, Inter ve Roma kazandı 
</HEADLINE>
<TEXT>

     İtalya Serie A'da 6. hafta maçları geride kalırken, Juventus liderliği kaptırmadı. Milan, Inter ve Roma da haftayı galibiyetle kapattı, Lazio evinde yenildi. 
     Haftanın açılış maçları Cumartesi oynanırken, lider Juventus sezonun sürpriz ekibi Messina'ya puan kaptırmayarak maçı 2-1 galibiyetle bitirdi. Juventus'u galibiyete götüren golleri Zalayeta ve Nedved kaydetti. 
     Kötü günler geçiren Roma ise Livorno deplasmanında aldığı 2-0'lık galibiyetle rahat bir nefes aldı. Roma'nın sayıları Totti ve Montella'dan geldi. 
     İtalya Ligi’nde Milan zorlu Cagliari deplasmanını tek golle geçip, lider Juventus ile arasındaki üç puanlık farkı korudu. 
     Kırmızı-Siyahlılar’ı üç puana taşıyan gol Pirlo’dan geldi. 
     Inter, Emre’nin 18’de yer almadığı karşılaşmada Udinese’yi 3-1’le geçti. Adriano 2 ve Vieri’nin gollerine Mauri cevap verdi. 
     Lazio ise evinde Chievo'ya tek golle mağlup oldu. 
     Serie A'da toplu sonuçlar şöyle 
     

Bologna 2 1 Atalanta Brescia 3 1 Parma Fiorentina 0 0 Siena Lecce 2 0 Palermo Reggina 0 1 Sampdoria      

     
</TEXT>
</DOC>
