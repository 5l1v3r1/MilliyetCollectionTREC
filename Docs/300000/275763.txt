<DOC>
<DOCNO> 275763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/dunya/adun.html </URL>
<DATE> 2004/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin iki yüzü 
</HEADLINE>
<TEXT>


AB'de Türkiye'ye 'hayır' diyenler göçmen sorunu, nüfus ve kültür farklılığını gerekçe gösterirken, 'evet'çiler Türk ekonomisi ve nüfusunun AB'yi güçlendireceği görüşünde 

DIŞ HABERLER SERVİSİ 


Türkiye hakkındaki en kritik değerlendirmenin yapılacağı AB İlerleme Raporu'nun 6 Ekim'de açıklanmasına az bir süre kala, Avrupa'daki Türkiye algılaması çeşitli kamuoyu yoklamaları aracılığıyla gün ışığına çıkıyor. Türkiye konusunda başta Başbakan Jean - Pierre Raffarin olmak üzere referanduma gidilmesi istenen Fransa'da yapılan son kamuoyu yoklaması, halkın yarısından fazlasının bugün için Türkiye'nin üyeliğine karşı çıktığını ortaya koydu. Ipsos kamuoyu araştırma merkezinin düzenlediği ve Le Figaro'nun yayımladığı ankete göre, Fransa'da şimdi bir referandum yapılsa, seçmenlerin yüzde 56'sı Türkiye'nin AB üyeliğine "hayır" oyu verecek. Türkiye'nin üyeliğine "evet" diyecek Fransızların oranı ise yüzde 36. Reuters'ın değerlendirmesine göre, 25 üyeli AB'de Türkiye'nin üyeliğini isteyenlerin gerekçeleri ile karşı çıkanların argümanları şöyle 

Türkiyecilerin kozları 
GÜVENİLİRLİK SORUNU Önce söz verip sonra Türkiye kriterleri karşılasa dahi vazgeçmek, AB'yi "önyargılı" ve "güvenilmez" yapar. 
KÖPRÜ OLUR Türkiye'nin coğrafi konumu, kültürü ve dini özellikleriyle büyük İslam dünyasıyla bir köprü oluşturur. Uygarlıklar çatışmasının önüne geçilir. 
AB'Yİ DÜNYA OYUNCUSU YAPAR NATO'da ikinci en büyük orduya sahip olan Türkiye, AB'nin dünya çapında oyuncu olma arzusuna katkıda bulunur. 
DİNAMİK EKONOMİ Avrupa'nın en hızlı gelişen, en dinamik ekonomilerinden biri olan Türkiye, genç nüfusuyla da Avrupa'yı canlandırır. 
CAZİBE MERKEZİ AB üyelik hedefi, Türkiye'yi bir dizi reformlar yapmaya itti. Böylece yabancı sermaye için cazip ve istikrarlı bir ülke haline geldi. 
İSTİKRAR UNSURU AB üyesi Türkiye, Yunanistan'la ilişkilerini daha da iyileştirir, Kıbrıs sorunu çözülür ve Ortadoğu daha istikrarlı bir bölge olur. 

Hayırcıların kozları 
GÖÇMEN KORKUSU Türkiye'den AB ülkelerine büyük bir göç olması ihtimali korkutuyor. Almanya'daki gurbetçilerin durumu ise Türklerin gittikleri ülkeye uyum gösteremediğini kanıtlıyor. 
ÇOK BÜYÜK Türkiye gibi çok büyük bir ülkenin katılımı, AB bütçesi üzerinde büyük bir baskı yaratacak. 
PATRON OLUR Mevcut nüfus artış hızları böyle giderse Türkiye kısa sürede AB'nin en kalabalık ve dolayısıyla en fazla oy hakkına sahip ülkesi olacak. 
IRAK'LA KOMŞU MU OLALIM Türkiye AB'ye girdiğinde Birlik'in sınırları Irak, Suriye ve İran'a dayanacak. Bu ülkelerden gelecek olası göçmen akınını durdurmak çok zor. 
REFORMLAR K ĞIT ÜZERİNDE Türkiye etkileyici reformlara imza attı ama işkence, insan hakları ihlalleri ve yolsuzluğun h l yaygın olduğu eleştirileri var. 
DAHA ÇOK ASYALI Müslüman Türkiye, coğrafi ve kültürel olarak daha çok Ortadoğu'ya ve Asya'ya ait. 


</TEXT>
</DOC>
