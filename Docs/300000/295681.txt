<DOC>
<DOCNO> 295681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sonyas07.html </URL>
<DATE> 2004/12/07/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Kadın hakeme, gözlüklü yardımcı... 
</HEADLINE>
<TEXT>

     
     İhsan DÖRTKARDEŞ DHA 
     

İSVİÇRE'deki Birinci Lig takımları Young Boys Bern'in evinde Zürih ile oynadığı kadın hakemin yönettiği maçın yan hakemi sakatlanınca yerine gözlüklü hakem görevlendirildi. 
     Bern'de pazar günü oynanan maça FİFA kokartlı orta hakem Nicole Petignat atandı. Kadın hakemin yönettiği maçın 9'uncu dakikasında yan hakemlerden biri koşarken ayağını burkup, sakatlandı. Bunun üzerine maça kısa ara verildi. Verilen arada federasyon yetkililerinin onayı ile stadyumda bulunan gözlüklü hakem Walter Nyffenegger'in maça çıkmasına karar verildi. Tribündeki binlerce seyirci ilk kez kadın orta hakem ile gözlüklü yardımcısının yönettiği maçı izledi. Kadın hakem Petignat ile gözlüklü hakemin yönettiği maçı Zürih deplasmanda oynamasına rağmen 4-2 kazandı. Ev sahibi ekibin teknik yöneticilerinin zaman zaman itirazına Zürih'in gollerini, 25'inci dakikada Gygax, ve 59'uncu dakikalarda Keita, 83'üncü dakikada Illie, Young Boys Bern'in gollerini ise, 44 ve 64'üncü dakikalarda Ghapuisat attı. 
     
</TEXT>
</DOC>
