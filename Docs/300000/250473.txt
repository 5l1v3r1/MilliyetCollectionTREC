<DOC>
<DOCNO> 250473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sondun17.html </URL>
<DATE> 2004/06/24/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Primakov Saddam, ABD ile anlaşmıştı 
</HEADLINE>
<TEXT>

     Eski Rusya başbakanlarından Yevgeni Primakov, devrik Irak lideri Saddam Hüseyin'in savaştan önce Amerikalılarla anlaşmış olduğunu iddia etti. 
     Gazeta adlı Rus güncesine demeç veren Primakov, ''Ne denli çelişkili görünse de Amerikalılarla Saddam arasında anlaşma vardı'' dedi. 
     Eski istihbaratçı ve Arap dünyası uzmanı olan Primakov, şu soruları sordu ''Amerikan tankları Bağdat'a doğru ilerlerken Dicle üzerindeki köprüler neden uçurulmadı Irak uçakları ve tankları niçin kullanılmadı Bu silahlar şimdi nerede Niçin derhal ateşkes oldu Bir yıl önce niçin hiç direniş olmadı '' Saddam Hüseyin'in yakalanmasıyla ilgili görüntülerin gerçekliğinin de şüpheli olduğunu söyleyen Primakov, ''Saddam'ın sığındığı çukurun girişinin yakınlarında hurma ağaçları görülüyordu. Oysa o tarihlerde aralık ayının ortaları hurmalar çiçek açmaz. Saddam'ın sakalı da şüpheli. 7 ayda sakal bu kadar uzamaz, her erkek bunu bilir'' diye konuştu. 
     Eski başbakan, ''Anlaşılan o ki, Saddam çok daha önce teslim oldu. Çukur hikayesi sonra uyduruldu'' dedi. 
     Primakov, Amerikan saldırısından önce Bağdat'a Devlet Başkanı Vladimir Putin'in temsilcisi olarak gitmişti. 
     
</TEXT>
</DOC>
