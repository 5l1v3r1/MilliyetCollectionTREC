<DOC>
<DOCNO> 271979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sondun49.html </URL>
<DATE> 2004/09/15/ </DATE>
<TIME> 20.20 </TIME>
<AUTHOR>  </AUTHOR>
<HEADLINE>
Şaron "İsrail yol haritasını izlemeyecek" 
</HEADLINE>
<TEXT>

     İsrail Başbakanı Ariel Şaron, ABD'nin desteklediği Ortadoğu barış planı olarak bilinen Yol Haritası'nı izlemeyeceklerini bildirdi. 
     Şaron, Yediot Ahronot gazetesine yaptığı açıklamada, İsrail'in Gazze ve Batı Şeria'nın bir kısmından çekilmesinden sonra bölgede uzun dönem hiçbir şey olmayacağını söyledi. 
     İsrail'in, Filistin yönetiminde ve siyasetinde önemli bir değişiklik olmadığı sürece terörizmle mücadelesini sürdüreceğini belirten Şaron, çekilme planı uygulandıktan sonra geriye kalan topraklarda varlıklarını sürdüreceklerini kaydetti. 
     Şaron, Yol Haritası'na değil, çekilme planına uyacağını bildirdi. 
     Yol Haritası, İsrail ve Filistinliler tarafından geçen yıl benimsenmiş ancak hiçbir zaman uygulanmamıştı. Yol Haritası uyarınca Batı Şeria ve Gazze Şeridi'nde 2005'e kadar bir Filistin devleti kurulması ve sınırların görüşmeler yoluyla belirlenmesi öngörülüyor. 
     Şaron'un çekilme planı da, Gazze Şeridi'ndeki tüm ve Batı Şeria'daki 4 Yahudi yerleşim yerinden 2005 sonuna kadar çekilmesini öngörüyor. 
     
</TEXT>
</DOC>
