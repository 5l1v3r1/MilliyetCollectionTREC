<DOC>
<DOCNO> 274115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/guncel/agun.html </URL>
<DATE> 2004/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Motorize 'ahlak' timi 
</HEADLINE>
<TEXT>


Samsun'da zabıta, "ahlak devriyesi"ne çıktı. Sahil ve parklarda gezen gençleri "yakalayan" ekipler, "Düzgün oturun. Yanlış anlaşılır" diyor 

ŞENOL ÇAKIR Samsun DHA 

Samsun Büyükşehir Belediyesi'nin 9 kişilik motorize zabıta ekibi, deniz kenarında birbirlerine sarılarak sohbet eden sevgilileri, "uygun" davranmaları için uyarıyor. Görevliler, çimlere uzanan ya da ağaç altında sohbet edenlerin de yanlış anlaşılabileceği gerekçesiyle bankta oturmalarını istiyor. 
Sahil Yolu'nda, bankta birbirlerine sarılan, ellerini omuzlarına atan sevgilileri görünce hemen yanlarına giden zabıtalar, çevredekilerin rahatsız olduğunu öne sürerek, "düzgün oturun" uyarısında bulunuyor. Zabıta Güvenlik Amiri Arif Yalçın Kaya, uygulamaya okulların açılmasıyla birlikte ağırlık verildiğini, bazen kötü durumda yakalanan gençlerin tepkisiyle karşılaştıklarını, ancak bunu onların iyiliği için yaptıklarını söyledi. Kaya, "Bir anne baba, çocuğunun okuldan çıktıktan sonra evine gelmesini ister 12 - 13 yaşındaki bu çocukların, kendisinden 5 - 10 yaş büyüklerle gezmesini istemez. Bu eksikliği kapattığımıza inanıyoruz. Bunda yanlış bir şey yok" dedi. 
Okuldan kaçan kızların erkek arkadaşlarıyla dolaşmasını engellediklerini söyleyen Zabıta Başkomiseri Cemil Taflan ise "Önce okula gitmelerini sağlıyoruz. Okul kıyafetiyle sahilde dolaşmamalarını istiyoruz. 'Ailelerinize şik yet ederiz' diyerek uzaklaştırıyoruz" diye konuştu. 
Büyükşehir Belediyesi Genel Sekreteri Kenan Şara, "Kamu ahlakına uygun olmayan, içki içen, insanları rahatsız edenleri sadece ikaz ediyoruz" demekle yetindi. 

CHP Uygulama çağdışı 
Samsun Büyükşehir Belediye Başkanı Yusuf Ziya Yılmaz, 28 Mart seçimleri öncesi ANAP'tan AKP'ye geçerek yeniden başkan seçilmişti. Uygulamanın çağdışı olduğunu kaydeden CHP Samsun Milletvekili İlyas Sezai Önder, "Büyükşehir Belediye Başkanı AKP'ye geçtikten sonra acaba anlayışı mı değişti Türkiye'nin gündemini gereksiz yere zina tartışmaları işgal ediyor. Acaba ondan esinlenerek mi bunları yapıyorlar Anlaşılan AKP'li Belediye Başkanı fikir değiştirmiş" şeklinde konuştu. 

Belediye ve valilik Talimat vermedik 

ANKARA Milliyet 
SAMSUN'daki skandal üzerine İçişleri Bakanlığı bürokratları, Samsun Valiliği ve belediye başkanlığı yetkilileriyle görüştü. Ancak bakanlığa, böyle bir talimat ve uygulamanın olmadığı söylendi. Bakanlık yetkilileri, gelen bu yanıt nedeniyle, şimdilik idari ve adli bir uygulamanın söz konusu olmadığını belirtti. 

Hukukçular Suç varsa müdahale edilebilir 

SAMSUN'da zabıtaların müdahalesini doğru bulmayan hukukçular, konuyla ilgili şunları söyledi "El ele tutuşmak, birbirine sarılmak, hay sızca hareket sayılmaz. Müdahale doğru değildir. Kamu düzenini bozucu hareketler bakımından zabıta müdahale edebilir, ancak suç unsuru taşıyan olaylarda asıl yetki polis ve jandarmadadır." 


</TEXT>
</DOC>
