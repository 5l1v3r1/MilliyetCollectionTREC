<DOC>
<DOCNO> 296911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/ekonomi/eko01.html </URL>
<DATE> 2004/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar aslına döndü 
</HEADLINE>
<TEXT>


Faiz kazançları daralan ve birbirine yaklaşan bankalar, asıl faaliyetleri olan komisyon gelirlerini artırmaya çabalıyor. Sektörün komisyon gelirleri 1 katrilyonu aşarak rekor kırdı 

Tarık Yılmaz 

Maliyet ve getirilerin birbirine yaklaşması nedeniyle yoğun bir rekabet içine giren bankalar k rlarını artırmak için aracılık faaliyetlerinden sağladıkları komisyon gelirlerini yükseltmeye çabalıyor. Eylül itibariyle bilançolarını son bir yılda yüzde 31 büyüten bankacılık sisteminde net komisyon gelirleri yüzde 54 artması da yeni dönem bankacılığının önemli gelirlerinden biri olacağını gösterdi. Üçüncü üç aylık dönemde komisyon gelirleri ise rekor kırdı. 
Bankalar Birliği'nin Eylül 2004 verilerine göre bankacılık sisteminde komisyon gelirleri çeyrek dönemler itibariyle artıyor. 2003 yılının ilk dokuz ayında 1.8 katrilyon lira net komisyon geliri sağlayan bankalar bu yılın ilk dokuz ayında ise gelirini yüzde 54 artarak 2 katrilyon 787 trilyon liraya yükseltti. Temmuz - eylül arasındaki üç aylık dönemde net komisyon gelirleri ise ilk kez 1 katrilyon sınırını aşarak rekor kırdı. Komisyon gelirleri 2004 yılının ilk çeyreğinde 817.3 trilyon, ikinci çeyreğinde 937.4 trilyon üçüncü çeyrekte ise 1 katrilyon 33 trilyon lira oldu. Yılın üçüncü çeyreğindeki net komisyon gelirleri bir önceki yılın aynı dönemine göre ise yüzde 68 artış kaydetti. 
Verilere göre komisyon gelirlerinde aslan payını büyük ölçekli bankalar aldı. En yüksek komisyon gelirini 495.6 trilyon lira ile İş Bankası sağlarken bu bankayı 379.6 trilyonla Garanti, 339.5 trilyonla Yapı Kredi Bankası, 285.6 trilyonla Akbank izledi. 55 katrilyon liralık aktif büyüklüğüyle Türkiye'nin en büyük bankası olan Ziraat Bankası ise geçen yılın ilk dokuz ayına göre yüzde 63.3 artırdığı komisyon gelirleriyle beşinci sırada yer aldı. Bu bankanın komisyon geliri ise 275.7 trilyon lira oldu. 
Bankaların net komisyon gelirlerinin aktif büyüklüğüne oranı ise bankalar arasında büyük farklılıklar gösterdi. Komisyon gelirlerinin aktif büyüklüğüne oranı İş Bankası'nda yüzde 1.32, Garanti Bankası'nda yüzde 1.44, Yapı Kredi Bankası'nda yüzde 1.38, Akbank'ın ise yüzde 0.87 oldu. İlk on banka içinde gelirleri aktiflere oranı en yüksek banka yüzde 1.82 ile HSBC Bank, en düşük yüzde 0.50 ile Ziraat Bankası olarak hesaplandı. 

En yüksek komisyon geliri İş Bankası'nın milyar TL Ocak - Eylül Banka adı 2003 2004 Değ. İş Bankası 318.933 495.558 55,4 Garanti 265.983 379.583 42,7 Yapı kredi 293.252 339.528 15,8 Akbank 117.470 285.609 143,1 Ziraat 168.884 275.733 63,3 Vakıfbank 111.278 187.607 68,6 Finansbank 72.527 130.656 80,1 Koçbank 69.719 116.571 67,2 HSBC 59.864 92.664 54,8 Dışbank 39.496 87.291 121,0 İlk 10 banka top. 1.517.406 2.390.800 57.6 10 bankanın payı 83.9 85.8 

Sektörün komisyon geliri 2.8 katrilyona yaklaştı Ocak Eylül Banka türü 2003 2004 Değ. Ticaret bankaları 1.790.006 2.766.794 54,6 Kamu bankaları 338.781 548.127 61,8 Özel sermayeli b. 1.302.022 2.061.286 58,3 TMSF bankaları b. 61.240 44.739 -26,9 Yabancı bankalar 87.963 112.642 28,1 Mevd. kabul etm. b. 18.407 20.644 12,2 Bankacılık sistemi 1.808.413 2.787.438 54,1 


</TEXT>
</DOC>
