<DOC>
<DOCNO> 252100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sondun12.html </URL>
<DATE> 2004/07/01/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Büyükelçiden itiraf ABD, en çok korkulan tehdit 
</HEADLINE>
<TEXT>

     ABD'nin son Bağdat Büyükelçisi Joseph Wilson, ABD Başkanı George Bush yönetiminin dış politikasının, Amerika'yı dünyada küresel güvenliğe yönelik en çok korkulan tehdit haline getirdiğini söyledi. 
     Wilson, New York'ta ahlaki kültür konulu bir toplantıda yaptığı konuşmada, Irak'ta ABD'nin önderliğindeki işgalin, Saddam rejiminin Amerikan ulusal güvenliğine yakın tehdit oluşturmadığı gerekçesiyle gereksiz olduğunu belirterek, koalisyon güçlerinin kitle imha silahı stokları, Usame Bin Ladin'in liderliğindeki El Kaide örgütüyle Irak arasında işbirliğine ilişkin sağlam kanıtlar bulamamasının, ABD'nin dünyadaki güvenilirliğini sarstığını bildirdi. 
     Dünyadaki, Amerikan liderliğinin kucaklanacaktan çok korkulacak bir şey olduğu görüşünün yaygın olduğunu dile getiren Wilson, Irak işgalini, Bush yönetimi içindeki dinci sağın üyelerle yeni muhafazakarların ''parlak buluşu'' olarak nitelendirdi. 
     
</TEXT>
</DOC>
