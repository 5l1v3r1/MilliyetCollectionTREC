<DOC>
<DOCNO> 272063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sonspo24.html </URL>
<DATE> 2004/09/15/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Tekelioğlu, Akçaabat Sebatspor ile sözleşme imzaladı... 
</HEADLINE>
<TEXT>

     Teknik direktör Sadi Tekelioğlu, Akçaabat Sebatspor ile sözleşme imzaladı. 
     Akçaabat Sebatspor Kulübü binasında düzenlenen ve kulüp başkanı Veli Sezgin'in de katıldığı imza töreninden sonra yaptığı açıklamada Sadı Tekelioğlu, Akçaabat Sebatspor ile başarılı olacaklarına inandığını belirterek, ''Amacımız bundan sonra iyi sonuçlar alıp ligde kendimize iyi bir yer edinmek olacak'' dedi. 
     Başkan Sezgin ise Akçaabat Sebatspor'da daha önce görev yapan Mehmet Birinci'nin çok iyi bir teknik direktör olduğunu, fakat yollarını ayırmak zorunda olduklarını bildirdi. 
     Sezgin, Tekelioğlu ile birlikte yeni bir sayfa açtıklarını ve bundan sonra daha başarılı olacaklarına inandığını kaydetti. 
     
</TEXT>
</DOC>
