<DOC>
<DOCNO> 279187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sontur06.html </URL>
<DATE> 2004/10/11/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Tuvaletini yapmak için boş inşaata giren kadın 15 metreden düştü .. 
</HEADLINE>
<TEXT>

     Çanakkale'nin merkeze bağlı Kepez Beldesi'nde, tuvaletini yapmak için boş bir inşaata giren kadın, yaklaşık 15 metre yükseklikten bodrum katına düşerek ağır yaralandı. 
     AA muhabirinin edindiği bilgiye göre, İsmail Üstün, eşi Ayşegül 32 ve çocuklarıyla birlikte piknik yapmak için Kepez'e geldi. 
     Tekneyle denize açılan ve balık yakalayan Üstün, kıyıda balıkları pişirmeye başladı. Bu sırada tuvaletini yapmak için boş bir inşaata giren Ayşegül Üstün, karanlıkta önünü göremeyince yaklaşık 15 metre yükseklikten bodrum katına düştü. 
     Uzun süre dönmeyen eşini aramak için inşaata giren İsmail Üstün, karısının bağırdığını duydu. 
     Durumun polise bildirmesi üzerine olay yerine gelen polis ve 112 Acil Yardım ekibi, projektörle kadının düştüğü yeri tespit ederek, itfaiyeyi çağırdı. 
     Bodrum katından sedyeyle çıkarılan Üstün, Çanakkale Devlet Hastanesi'nde tedavi altına alındı. 
     
</TEXT>
</DOC>
