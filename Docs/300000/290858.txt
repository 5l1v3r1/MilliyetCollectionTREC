<DOC>
<DOCNO> 290858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/soneko09.html </URL>
<DATE> 2004/10/16/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Hisse senetleri ortalama yüzde 2.07 değer yitirdi... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 2.07 oranında değer yitirdi. 
     Geçen hafta piyasa üzerinde Çukurova Grubu'nun borç ödemesine ilişkin gelişmeler ve yapılan açıklamalar etkili oldu. 23,241 puana kadar yükselerek, seans içi tarihi rekor seviyesine ulaşan Bileşik Endeks, Çukurova Grubu'nun ödemeyi gerçekleştirmemesinin de etkisiyle, kar satışlarıyla karşılaştı. 
     Avrupa Birliği AB Komisyonu İlerleme Raporu'nun açıklanmasının ardından yurtiçi ve yurtdışından gelen değerlendirmelerin de etkili olduğu piyasada, petrol fiyatlarındaki artış ve yurtdışı borsalardaki düşüşler de yakından izlendi. Uluslararası Para Fonu IMF heyetinin temasları ile Avrupa Birliği'ne ilişkin olumlu beklentiler satışları sınırladı. Endeks hafta boyunca en düşük 22,117, en yüksek 23,241 puanı gördü. 
     Borsa uzmanları, önümüzdeki hafta Çukurova Grubu'nun borç ödemesine ilişkin belirsizliğin netleşmesinin bekleneceğini, AB ile ilgili olarak yapılacak açıklamalar ve petrol fiyatları ile alternatif piyasalardaki seyirin de takip edileceğini belirtiyor. 
     
     E PİYASALAR 
     Borsada tarihi rekorların ardından düşüşlerin etkili olduğu bir hafta yaşandı. İMKB Tahvil ve Bono Piyasası'ndaki ortalama oranlarda 1 puanı aşan düşüşler gözlendi. Altın fiyatları düşerken döviz fiyatları dalgalı bir seyir izledi. Mevduat faizlerinin ortalamalarında bir değişiklik gerçekleşmedi. 
     Hisse senetleri haftalık bazda ortalama yüzde 2.07 oranında değer yitirdi. 24 ayar külçe altının gram satış fiyatı yüzde 0.98, Cumhuriyet altınının satış fiyatı da yüzde 1.09 düşüş kaydetti. Türk Lirası karşısında dolar gerilerken euro yerinde saydı. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.42 oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.34, haftalık reponun net getirisi yüzde 0.30 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB , Pazartesi günü ortalama yüzde 0.71'lik düşüşle haftaya başladı. Salı günü de ortalama yüzde 2.18 gerileyen endeks Çarşamba günü ortalama yüzde 1. oranında yükseldi. Perşembe günü ortalama yüzde 1.37'lik düşüşün ardından haftanın son günü ortalama yüzde 0.71'lik artış gerçekleşti. 
     Endeks, hafta boyunca 474.27 puanlık düşüşle 22,951.36 puandan 22,477.09 puana geriledi. Hisse senetlerindeki haftalık ortalama kayıp yüzde 2.07 oldu. 
     İMKB Ulusal-Mali Endeksi 1,131.29 puan düşüşle 31,442.60 puandan 30,311.31 puana gerilerken, İMKB Ulusal-Sanayi Endeksi 10.71 puan artışla 20,619.90 puandan 20,630.61 puana ve İMKB Ulusal-Hizmetler Endeksi de 169. puan artışla 12,282.41 puandan 12,451.94 puana yükseldi. 
     Böylece, mali grup hisseleri ortalama yüzde 3.60 oranında değer yitirirken, sanayi grubu hisseleri ortalama yüzde 0.05 oranında ve hizmetler grubu hisseleri de ortalama yüzde 1.38 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 302 hisse senedinden 141'i değer kazanırken, 139 hisse senedi değer yitirdi, 22 hisse senedinin değeri değişmedi. 
     Geçen hafta en yüksek oranlı artış, yüzde 71.64 ile Lafarge Aslan Çimento hisselerinde gerçekleşti. Yüzde 48.96'lık artışla Bosch Fren Sistemleri hisseleri ikinci ve yüzde 42.48'lik artışla Çimentaş hisseleri üçüncü oldu. 
     En yüksek oranlı düşüş ise yüzde 18.72 ile Toprak Finansal Kiralama hisselerinde oldu. Yüzde 16.34'lük düşüşle Yapı ve Kredi Bankası hisseleri ikinci ve yüzde 15.86'lık düşüşle de Kaplamin hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 631 milyar 112.2 milyon adet hisse senedi işlem gördü ve karşılığında 5 katrilyon 258.9 milyar liralık işlem hacmi gerçekleşti. 
     
     DÖVİZ 
     Geçen hafta dövizde dalgalı bir seyir yaşandı. İstanbul serbest döviz piyasasında alınıp satılan ABD Doları Türk Lirası karşısında yüzde 0.47 oranında gerilerken, euro yerinde saydı. 
     Önceki hafta sonuna göre ABD Doları'nın Türk Lirası satış fiyatı 7 bin lira düşerek 1 milyon 490 bin liraya inerken, euronun önceki hafta sonu 1 milyon 854 bin lira olan fiyatı bu hafta sonu da aynı kaldı. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı haftalık bazda yüzde 0.07 düşerek 2 milyon 690 bin liraya gerilerken, İsviçre Frangı'nın satış fiyatı da yüzde 0.75 artarak 1 milyon 208 bin liraya çıktı. 
     Bugün öğle saatlerinde ise İstanbul serbest piyasada ABD Doları 1 milyon 489 bin liradan, Euro 1 milyon 8 bin liradan, İngiliz Sterlini 2 milyon 690 bin liradan ve İsviçre Frangı da 1 milyon 208 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış yüzde 0.98, Cumhuriyet altınının satış fiyatı da yüzde 1.09 oranında düşüş gösterdi. 
     Külçe altının gram satış fiyatı 20 milyon 200 bin liraya, Cumhuriyet altınının satış fiyatı da 136 milyon 500 bin liraya geriledi. 
     İstanbul Altın Borsası'nda İAB geçen hafta içindeki işlemler sonucunda 24 ayar altının gram fiyatı yüzde 2.32 düşüş göstererek, 19 milyon 685 bin 200 lira oldu. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.42 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 2,213 puan artarak 1,948 puandan 4,161 puana çıktı. 
     Geçen haftanın en çok değer kazanan katılma belgeleri, yüzde 4.72'lik artışla Bizim Menkul Değerler A Tipi Hisse Fon, yüzde 3.98'lik artışla Strateji A Tipi Değişken Fon ve yüzde 3.84'lük artışla Anadolubank A Tipi Değişken Fon olarak sıralandılar. 
     Haftanın en çok değer yitiren katılma belgeleri ise yüzde 2.47'lik düşüşle Garanti A Tipi Yabancı Fon, yüzde 2.44'lük düşüşle MEKSA A Tipi Değişken Fon ve yüzde 2.07'lik düşüşle TEB Yatırım ATipi Hisse Fon oldu. 
     
     HAZİNE İHALELERİ 
     Hazine geçen hafta biri bono, diğeri de tahvil olmak üzere iki ihale düzenledi. 
     Hazine'nin Salı günü düzenlediği 287 gün vadeli Türk Lirası cinsinden iskontolu bono ihalesine nominal 3 katrilyon 451.9 trilyon lira teklif gelirken, nominal satış 1 katrilyon 121.5 lira, net satış 947 trilyon lira oldu. İhalede bileşik faiz yüzde 23.92, basit faiz yüzde 23.37 olarak belirlenirken, kamuya ve piyasa yapıcılarına nominal toplam 1 katrilyon 226 trilyon lira tutarında satış yapıldı. 
     Hazine'nin aynı gün düzenlediği 560 gün vadeli ABD Doları cinsinden iskontolu devlet tahvili ihalesine nominal toplam 955.1 milyon dolar teklif gelirken, nominal satış 520.1 milyon dolar, net satış 484.2 milyon dolar olarak belirlendi. İhalede basit faiz yüzde 4.82, bileşik faiz yüzde 4.76 olurken piyasa yapıcıları ile kamuya nominal toplam 641 milyon dolar satış yapıldı. 
     Her iki ihalede satılan kağıtların ihracı tarihi 13 Ekim olurken, bono ihalesinde satılan kağıtların geri ödeme tarihi 27 Temmuz 2005, tahvilde ise 26 Nisan 2006 olarak belirlendi. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.33 ile yüzde 0.49 arasında gerçekleşti. 
     Mevduat faizlerinin ortalamalarında geçen hafta herhangi bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.34 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 20.7 dolayında bulunan haftalık reponun net getirisi de yüzde 0.30 oldu. 
     
</TEXT>
</DOC>
