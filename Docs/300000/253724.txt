<DOC>
<DOCNO> 253724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/magazin/amag.html </URL>
<DATE> 2004/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Memo'dan bir ömürlük kontrat 
</HEADLINE>
<TEXT>


NBA şampiyonu Detroit'in basketbolcusu Mehmet Okur, Yeliz Çalışkan'la Swissotel'de muhteşem bir düğünle evlendi 

Deniz Altuntaş 

Detroit Pistons takımıyla bu yıl ABD'de NBA şampiyonluğuna ulaşan milli basketbolcu Mehmet Okur, Türkiye güzeli Yeliz Çalışkan ile Swissotel Sultanpark'ta düzenlenen törenle dünya evine girdi. 
İstanbul Büyükşehir Belediye Başkanı Kadir Topbaş'ın kıydığı nik hta Spordan Sorumlu Devlet Bakanı Mehmet Ali Şahin ile Basketbol Federasyonu Başkanı Turgay Demirel şahitlik yaptı. Sonradan nik h masasına davet edilen sinema oyuncusu Kadir İnanır da şahit oldu. İnanır, daha sonra evlilik cüzdanını geline verdi. Yaklaşık 500 kişinin katıldığı düğüne Detroit Pistons takımından Basketbol Operasyonları Müdürü Nancy Kay Bontumasi katıldı. 

Erdoğan'dan çiçek 
Başbakan Erdoğan'ın çiçek gönderdiği düğüne Demet Şener ve İbrahim Kutluay, Azra Akın ve Kıvanç Tatlıtuğ, eski Spordan Sorumlu Devlet Bakanı Fikret Ünlü, Basketbol Milli Takımlar Menajeri Doğan Hakyemez'in de aralarında olduğunu çok sayıda davetli katıldı. 


</TEXT>
</DOC>
