<DOC>
<DOCNO> 284618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sondun26.html </URL>
<DATE> 2004/10/30/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Bağdat'ta patlama... 
</HEADLINE>
<TEXT>

     Irak'ın başkenti Bağdat'ta büyük bir patlama olduğu belirtildi. 
     Bağdat'ın merkezini sallayan patlamaya, bomba yüklü bir aracın El Arabiye televizyonunun Bağdat bürosunun önünde infilak etmesinin yol açtığı belirtildi. 
     El Arabiye, patlamanın Mansur mahallesinin batısındaki bürosunun dışında, bir garajda meydana geldiğini, ilk belirlemelere göre 6 ya da 7 kanal çalışanının yaralandığını duyurdu. 
     Patlamada, Suudi Arabistan Büyükelçiliği'nin yakınında bulunan televizyon binasının ağır hasar gördüğü belirtildi. 
     Görgü tanıkları, kent merkezinde büyük bir patlama olduğunu, kamu binaları ile Amerikan ve İngiliz büyükelçiliklerinin bulunduğu Yeşil Bölge yakınlarından duman yükseldiğini söylemişlerdi. 
     
</TEXT>
</DOC>
