<DOC>
<DOCNO> 299568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sonspo33.html </URL>
<DATE> 2004/12/21/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Türkiye Kupası'nda Ankaragücü bir üst tura yükseldi 4-0 
</HEADLINE>
<TEXT>

     Türkiye Kupası 2. kademe maçında Ankaragücü, Vestel Manisaspor'u 4-0 yenerek, kupada bir üst tura yükseldi. 
     15. dakikada Ayhan'ın sol taraftan ortaladığı topu kontrol eden Hakan Keleş, düzgün bir vuruşla meşin yuvarlağı kaleci Akın'ın altından ağlara gönderdi 1-0 
     50. dakikada gelişen ani Ankaragücü atağında, kaleciyle karşı karşıya kalan Umut'un vuruşunda, top kaleci Akın'dan döndü. Pozisyonu izleyen Umut'un ceza alanı içinden yaptığı ortaya, arka direk önünde uygun durumdaki Evren yatarak kafayla vurdu ve top 2. kez Vestel Manisaspor filelerine gitti 2-0 
     72. dakikada Yılmaz'ın ceza alanı yayı üzerinden verdiği pasta Ayhan, topu çok şık bir vuruşla kaleci Akın'ın yanından ağlarla buluşturdu 3-0. 
     76. dakikada ceza alanına giren Birol, kaleci Akın'ı geçtikten sonra sert bir vuruşla topu filelere gönderdi 4-0. 
     Karşılaşmayı 4-0 kazanan Ankaragücü, böylece 3. tura yükselen ilk ekip oldu. 
     
     KÜNYE 

     

Stat 19 Mayıs. Hakemler Bülent Demirlek xx, Süleyman Özay xx, Ahmet Çalışkan xx. Ankaragücü Zafer xx, Baidoo xx Dk. 80 Cemal , Hakan Kutlu xx, Adem xx, Özgür xx, Yılmaz xxx, Onur xxx, Evren xx Dk. 84 Aykan , Ayhan xx, Hakan Keleş xx Dk. 63 Birol xx , Umut xx. Vestel Manisaspor Akın x, Özgür xx, Yunus x, Yaşar x, Eray x Dk. 68 Mustafa x , Serkan x Dk. Coşkun x , Özkan x, Kenan x, Uğur x, Soner xx, Cafer x Dk. 75 Göksel x . Goller Dk. 15 Hakan Keleş, Dk. 50 Evren, Dk. 72 Ayhan, Dk. 76 Birol. Sarı Kartlar Dk. 78 Baidoo Ankaragücü , Dk. 70 Cafer Vestel Manisaspor . Kırmızı Kartlar Dk. 65 Özgür, Dk. 85 Hakan Kutlu Ankaragücü .      
     ''TAM BİR KUPA MAÇI GİBİ OYNADIK'' 

     Ankaragücü Teknik Direktörü Sakıp Özberk, 4-0 kazandıkları Vestel Manisaspor Türkiye Kupası maçının ardından yaptığı açıklamada, ''Tam bir kupa maçı oynadık'' dedi. 
     Kupa maçlarının havasının çok farklı olduğunu belirten Sakıp Özberk, ''Her maçımız final havasında. Ankaragücü, böyle maçların takımıdır. İlk maçımızı farklı skorla geçtik. Arzulu ve istekliyiz. İyi savunma yaptık ve iyi top oynadık. Bundan sonrasında güzel bir kura diliyoruz'' diye konuştu. 
     Özberk, kırmızı kart gören oyuncularının kartı hakedecek bir davranışta bulunmadığını, ancak hakemin iyi bir yönetim gösterdiğini söyledi. 
     Karşılaşmadaki bir golün sahibi Hakan Keleş ise, ligde iyi oynadıklarını, ancak sonuç alamadıklarını ifade ederek, ''Burada tam tersi oldu ve istediğimizi aldık'' dedi. 
     Vestel Manisaspor Teknik Direktörü Levent Eriş ise Ankaragücü maçını ''angarya'' olarak görmediklerini vurgulayarak, şöyle konuştu 
     ''Kupada gidebildiğimiz yere kadar gitmek istiyorduk. Oynadığımız oyunu maçın skoruna yansıtamadık. Çok net gol pozisyonları yakaladık. Ankaragücü tecrübeli bir takım. Bundan sonraki hedefimiz ligde şampiyon olmak.'' Cafer, hakemin penaltılarını vermediğini ve takdir haklarını Ankaragücü'nden yana kullandığını ileri sürerek, bundan sonraki amaçlarının Birinci Süper Lig'e yükselmek olduğunu kaydetti. 

     
</TEXT>
</DOC>
