<DOC>
<DOCNO> 265912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/yazar/yilmaz.html </URL>
<DATE> 2004/08/24/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Azeri 'sahipk r' Türkiye'yi çağırıyor 
</HEADLINE>
<TEXT>


Tanzimat dönemi edebiyatçılarından Abdülhakhamit'in torunu piyano ve gitar çalıyor, şiir yazıyor diplomat veya müzisyen olmak istiyordu ama, Azerbaycan'da bankası ve yatırım kuruluşları ile Ata Holding'i kuruyor Ahmet Erentok. 
Azerbaycan'la dil, kültür, din, tarihsel yakınlıkları Adana kebap yerken bana anlattığı gibi, Ankara'da Devlet Bakanı Kürşad Tüzmen'e, AKP Grup Başkan Vekili Haluk İpek'e, TOBB, DEİK, TİM gibi iş dünyasının önde gelen sivil toplum örgütlerinin yöneticilerine de vurguluyor. Erentok, bir yıl önce kurdukları Azerbaycan - Türkiye İşadamları Derneği ATİB Başkanı olarak, Türk sermayesini, yatırım olanaklarından yararlanmak üzere Azerbaycan'a çağırıyor. 
Ermenistan'ın Azerbaycan'ın Yukarı Karabağ bölgesini işgali nedeniyle, Türkiye Ermenistan ile diplomatik bağını kesti ve sınırlarını kapadı. AB'den tarih almayı siyasi vizyonu haline getiren AKP hükümeti, belki de sorunu kemikleştirmemek için, Azerbaycan ile mesafeli.Tayip Erdoğan, Başbakan olarak Azerbaycan'a gitmedi. Azerbaycan Cumhurbaşkanı Haydar Aliyev'in cenazesine katılmak üzere Bakü'ye gitti. Babasının ölümünden sonra Cumhurbaşkanı seçilen İlham Aliyev, eşi Mihriban kızı Leyla Aliyev ile ülkemize geldi. 
Komşu ülkelerle ticaret hacmini arttırma hedefinin peşinden Türkiye'nin sınırlarında turlayan Tüzmen, henüz Azerbaycan'a gitmedi. 
Erentok, Tüzmen'den ekim ayında ülkelerine gelme sözü aldıklarını söylüyor. 
1993'te iktidara gelen ve 1996'ya kadar üç kez suikast girişimi atlatan Haydar Aliyev, ölmeden önce ülkesinde istikrarı yakaladı. Bunda en önemli payın, Aliyev'in 1994'te imzaladığı Azerbaycan petrol rezervlerinin 30 yıl boyunca işletilmesini düzenleyen "Yüzyılın Anlaşması" gösteriliyor. Bugüne kadar 15 ülkenin, 30 büyük petrol şirketiyle toplam 60 milyar dolarlık 21 anlaşma imzalandı. Petrol sektörüne "asrın kontratı" çerçevesinde toplam 2.5 milyar dolar yatırım yapıldı. 
Türkiye ile Azerbaycan'ın en büyük ortaklığı Bakü - Tiflis - Ceyhan BTC "Ana Petrol Boru Hattı" inşası. Bu hattan yılda 50 milyon ton petrol ihracatı hedefleniyor. İlk petrolün 2005 yılında akıtılması planlanıyor. Petrol - gaz sektöründen gelecek 5 yıl içinde Azerbaycan devlet bütçesinin 4 katı tutarında, 5 milyar dolar gelir bekleniyor. Azerbaycan ile Türkiye ayrıca Şahdeniz doğalgaz yataklarının kullanımıyla ilgili olarak Bakü - Tiflis - Erzurum doğalgaz boru hattı inşasını da görüşüyor. 
Petrol ve doğalgaz dışında Türkiye ile Azerbaycan arasındaki dış ticaret ve yatırım göstergelerine bakıldığında, 1996 yılından bu yana artacağına azalma eğilimi gösteriyor. 1996'da, Azerbaycan'ın toplam dış ticaret hacminde yüzde 29 olan Türkiye'nin payı 457 milyon dolar 2003 yılına gelindiğinde yüzde 6'ya 302 milyon dolar düştü. Yatırımlar da benzer bir eğri çiziyor. ABD ve İngiltere'nin Azerbaycan'daki yatırımlarının payı yüzde 60'lara ulaşırken, Türkiye yüzde 12.2'de kalıyor. Oysa aynı oran 1995 yılında Türkiye lehine yüzde 45.6'ya çıkmıştı. 
Türkiye, uluslararası piyasalarda rekabet gücünü arttıracak maliyet unsurlarını yakalayabileceği Azerbaycan'da acaba neyi bulamıyor 
Azerbaycan'la ekonomik yakınlaşma özlemimiz Azeri şıklar Ferhat ile Şirin, Leyla ile Mecnun'un aşkına benziyor. 
Girişimci 



</TEXT>
</DOC>
