<DOC>
<DOCNO> 254912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sonyas10.html </URL>
<DATE> 2004/07/12/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
San Fermin'de 1 boğa öldü, 8 yaralı var 
</HEADLINE>
<TEXT>

     Şenhan Bolelli 
İspanya'nın kuzeyindeki Pamplona kentinde yapılan dünyanın en ünlü festivallerinden San Fermin Festivali'nin 6. gününde, boğaların sokaklarda koşturulduğu bölümde 8 kişi yaralanırken, 1 boğa da öldü. 
     Köklü bir geçmişi olan geleneğe göre, akşam arenada matador karşısına çıkarılacak boğalar, sabah 06.00'da getirildikleri ağıldan çıkarılarak, yaklaşık 3-4 dakika 825 metrelik mesafede bulunan arenanın içine kadar sokakta halkla birlikte koşturuluyor. 
     Festivalin 6. günündeki koşuda oldukça heyecanlı anlar yaşanırken, 8 kişinin yaralandığı bildirildi. 
     Koşu güzergahının en dar geçidi olan arenanın girişinde koşan insanların yere düşmesiyle oluşan izdihamda, bir boğanın duvara sıkıştırarak boynuzladığı 2 kişinin yarasının ağır olduğu ancak hayati tehlikelerinin bulunmadığı açıklandı. 
     Verilen bilgilerde ayrıca, arenaya girdikten sonra 1 boğanın öldüğü belirtildi. Festivalin ilk 6 günündeki en heyecanlı koşu bugün olurken, 15 Temmuz'da son kez boğalar koşturulacak. 
     
</TEXT>
</DOC>
