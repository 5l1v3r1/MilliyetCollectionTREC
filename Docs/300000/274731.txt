<DOC>
<DOCNO> 274731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/guncel/gun07.html </URL>
<DATE> 2004/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Atatürk'süz de Cumhuriyet olurdu...' 
</HEADLINE>
<TEXT>


ANKARA Milliyet 

Türk Eğitim - Sen Genel Başkanı Şuayip Özcan, Milli Eğitim Bakanlığı'nın okullara tavsiye ettiği ve ders kitabı olarak okutulan bir İngilizce kitapta, "Türk gençliği, Atatürk olmadan modern bir Türk Cumhuriyeti'nin olacağını çok iyi bilmektedir" ifadelerine yer verildiğini bildirdi. İlköğretim 4., 5., ve 6. sınıf Din Kültürü ve Ahlak Bilgisi ders kitabında da, Hz. Muhammed'in resimlerinin yer aldığını söyleyen Özcan, öğrencilerin, Peygamber'in resminin üzerine kaş, göz çizdiğini belirtti. Özcan, "Bütün bunların Atatürk ve İslamiyetin dış güçler tarafından tartışıldığı, misyonerlik faaliyetlerinin arttığı bir döneme gelmesi manidardır" diye konuştu. MEB yetkilileri, söz konusu kitabın 2002 yılında onaylandıktan sonra okutulmaya başlandığını belirtti. 



</TEXT>
</DOC>
