<DOC>
<DOCNO> 293021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sondun26.html </URL>
<DATE> 2004/11/29/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Fischer, gençliğinde Faslı tecavüzcüyü dövmüş 
</HEADLINE>
<TEXT>

     Alman Focus dergisi, Dışişleri Bakanı Joschka Fischer'in, gençliğinde Faslı bir tecavüzcüyü dövdüğünü ileri sürdü. 
     Derginin haberinde, Fischer'in, 1970'li yıllarda gençlerin ortak oturdukları evlerde yaşadığı dönemde, Faslı bir öğrencinin ''yoldaş kadınlardan'' birine tecavüz ettiği, bunun üzerine toplanan ''yoldaş mahkemesinin'' tecavüzcü hakkında ''dayak'' kararı aldığı, bu cezayı uygulama görevini ise Fischer'e verdiği belirtildi. 
     Fischer'in de kendisine verilen ''görevi'' yerine getirerek, tecavüzcüyü oturduğu binanın avlusunda dövdüğü kaydedildi. 
     Fischer'in, biyografisini yazan Sibylle Krause Burger'e bu olayla ilgili olarak, ''O zaman kendimi çok kötü hissettim, ancak devlette yaptırım gücünün olması zorunluluğunu ilk kez bu olaydan sonra anladım'' dediği ifade edildi. 
     
</TEXT>
</DOC>
