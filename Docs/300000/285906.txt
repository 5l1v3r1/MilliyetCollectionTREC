<DOC>
<DOCNO> 285906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/ekonomi/eko01.html </URL>
<DATE> 2004/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizin parasıyla özel sektör fonlanacak... 
</HEADLINE>
<TEXT>


İşsizlik Fonu, 2005'te Hazine'ye 5.1 katrilyon lira destek verecek. Devletin borç ihtiyacı azalacak, özel sektör ek kaynağa kavuşacak 

Ahmet Erhan Çelik 

Hükümetin 2005 ekonomik program hedeflerine göre kamu kesiminin borçlanma ihtiyacı 7.5 katrilyon lira azalacak, özel sektör aynı miktarda ilave mali fona ulaşma imk nı bulacak. Ağır kanuni şartlar nedeniyle çok az sayıda işsizin yararlanabildiği İşsizlik Sigortası Fonu, önümüzdeki yıl Hazine'ye 5.1 katrilyon lira destek verecek. 
Ekonomide yönetim kararlarını şekillendiren yıllık ekonomik program, kamu kesimi borçlanma gereğinin KKBG gayrisafi milli hasılaya oranının GSMH 2.3 puan azalarak yüzde 3.6'ya düşecek şekilde tasarlandı. 
Bu iyileşmenin 1 puanlık bölümünün gelirlerdeki artıştan, 1.3 puanlık kısmının ise harcamalardaki azalmadan kaynaklanacağı öngörüldü. Böylece kamu kesiminin yıl sonuna kadar 24.8 katrilyon liraya ulaşacağı tahmin edilen borçlanma ihtiyacı, önümüzdeki yıl 17.3 katrilyon liraya gerileyecek. 

Hazine'ye işçi desteği 
Kamu borçlanma ihtiyacındaki çarpıcı gerilemenin başarılmasında İşsizlik Sigortası Fonu önemli rol oynayacak. Fon'un bu yıl sonuna kadar 4.6 katrilyon lira mali fazla vermesi öngörülürken, 2005 hedefi 5.1 katrilyon lira olarak belirlendi. 
Prim ve faizden 5.4 katrilyon lira gelir elde edeceği öngörülen Fon, önümüzdeki yıl için 239 trilyon lira işsizlik sigortası ödemesi yapacak, eğitim hizmetleri benzeri diğer giderlere de 57 trilyon lira ayıracak. 
Çok az sayıda işsize sigorta ödemesi yaptığı için fazla gideri bulunmayan Fon, Hazine'ye en fazla borç veren kuruluşlar arasında yer alıyor. Fon, 30 Eylül verilerine göre 12.2 katrilyon liralık varlığı yönetirken, faizden 7.4 katrilyon lira gelir elde etti. Yılın ilk 9 ayı itibariyle işsizlik sigortası ödemelerinden yararlanan işsiz sayısı ise 72 bin kişi civarında seyrediyor. 

Kamunun borç ihtiyacı azalıyor Katrilyon TL. 2003 1 2004 2 2005 3 KKBG 33.7 24.8 17.4 Konsolide bütçe 40.2 34.0 29.1 KİT -2.7 -1.9 -4.0 - İşletmeci KİT -1.3 -0.4 -1 .8 - Özelleştirme -1.4 -1.4 -2.2 Mahalli İdareler 1.6 0.2 0.1 Döner ser. kur. -1.2 -1.2 -1.1 Sos. güv. kur 0.1 -0.2 0 İşsiz. Sig. Fonu -4.0 -4.6 -5.1 Fonlar -0.5 -1.5 -1.6 
1 Geçici 
2 Gerçekleşme Tahmini 
3 Program hedefi 
Not Eksi işaretler mali fazlayı gösterir. 

KİT'ler de mali fazla verecek İşsizlik Sigortası Fonu'nun yanı sıra KİT'ler de önümüzdeki yıl 4 katrilyon liralık mali fazla yaratacak. Bunun için 2005'te en az 2.2 katrilyon lira özelleştirme geliri sağlanacak. 
Hazine, mahalli idareler, KİT'ler, sosyal güvenlik kurumları başta olmak üzere kamunun daha az borçlanması özel sektörün ulaşabileceği mali fonların çoğalmasını sağlayacak. KKBG hedefleriyle ilgili temel veriler şöyle 
Türkiye ekonomisi 2001 hariç geçen beş yılda net dış borç kullanıcısı durumuna geldi. Bununla birlikte KKBG 2002'den itibaren sürekli azalma eğilimi içine girdi.2005'te vergi gelirleri toplam kamu gelirlerinin yüzde 84.9'unu oluşturacak. Vergilerin GSMH içindeki payının 1.2 puan artarak yüzde 27'ye ulaşması öngörüldü. Özelleştirme gelirleri dahil edildiğinde bu oranın yüzde 31.8 gibi son yılların en yüksek seviyesine ulaşması programlandı.Kamu kesimi, faiz harcamaları hariç tutulduğunda GSMH'ye oranla yüzde 8.5 oranında, yani 40.1 katrilyon lira mali fazla verecek. Bu yolla Telekom gelirleri dahil 32.4 katrilyon liralık IMF tanımlı faiz dışı fazla hedefine ulaşılacak. 




</TEXT>
</DOC>
