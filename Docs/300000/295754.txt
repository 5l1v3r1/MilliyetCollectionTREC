<DOC>
<DOCNO> 295754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/spor/spo11.html </URL>
<DATE> 2004/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim Raporu 
</HEADLINE>
<TEXT>


Milliyet 39 federasyona talip, 105 adayı tanıtıyor 


11 Aralık'ta Türk Spor Tarihi'nde yeni bir sayfa açılacak, sandık başında büyük çekişme yaşanacak. 
Peki kim bu sporumuzu 4 yıl süreyle yönetmek isteyen isimler Kimlikleri özellikleri hedefleri neler 

HENTBOL 

ADI SOYADI Günal Ensari 
DOĞUM YERİ VE YILI Nusaybin - 1955 
EĞİTİMİ Gazi Üniversitesi Beden Eğitimi ve Spor Yüksekokulu 
MESLEĞİ Öğretmen 
YABANCI DİL İngilizce, Arapça 
SLOGANI Türk hentboluna inandık, hep birlikte başardık, yine birlikte başaracağız. 
YAPTIĞI SPORLAR Hentbol, Futbol, Voleybol, Atletizm Hepsi Lisanslı 
SPORTİF BAŞARILARI Milli takım antrenörü, kulüp antrenörlüğü ile çeşitli şampiyonluklar 
PROJE VE HEDEFLERİ "Hentbolun kuruluşundan bugüne hemen hemen her kademesinde çalışma olanağı buldum. Başlattığımız çalışmaların devamını getirmek için yeniden aday oldum. Önce eğitim anlayışı ile önümüzdeki 4 yıla başlamak istiyoruz. Günümüz teknolojisi ve gelişmelerin branşımıza iyi aktarılması için sporcu, antrenör ve hakem eğitimine ağırlık vereceğiz. Okulların kulüpleştirilmesi, çocuk hakem, her antrenöre eğitim materyali sağlanması, özerkliğin alt yapısının kurulması, sponsorların camiaya kanalize edilmesi, milli takım düzeyinde başarılı olunması ana projelerimiz". 

ADI SOYADI Tarık Cengiz 
DOĞUM YERİ VE YILI Samsun - 1963 
EĞİTİMİ Ankara Üniversitesi Siyasal Bilgiler Fakültesi 
MESLEĞİ Üst düzey yönetici 
YABANCI DİL İngilizce 
SLOGANI Hentbol için elele 
YAPTIĞI SPORLAR Hentbol Lisanslı 
ULUSLARARASI GÖREVLERİ 2000 - 2004 yılları arasında Avrupa Hentbol Federasyonu Tahkim Kurulu üyesi, uluslararası gözlemci 
PROJE VE HEDEFLERİ "Hentbolun çözüm bekleyen birçok sorunu var. Profesyonel bir yönetim ile kısa zamanda doğru çözüm üretip, uygulayarak hentbolu layık olduğu yere getirmek için göreve talip olduk. İlk etapta ligin ismini satarak mali kaynak sağlayacağız. Sponsorluk sistemini oturtacağız. Özerklik konusunda kulüplerimiz ile masaya oturup onların istek ve düşünceleri doğrultusunda karar vereceğiz. Okullarla işbirliğini kuvvetlendirip alt yapıyı sağlamlaştıracağız. Kulüpler Birliği kurarak, isteklerini yönetimde karara bağlayacağız. Medya ile iyi ilişkiler kurup, yayın geliri sağlayacağız". 

ADI SOYADI Serhat Bilgi 
DOĞUM YERİ VE YILI Ankara - 1956 
EĞİTİMİ Ankara Meslek Yüksekokulu 
MESLEĞİ Sosyal bilimci, danışman 
YABANCI DİL İngilizce 
SLOGANI Özerklik gelecek 
YAPTIĞI SPORLAR Basketbol Lisanslı 
PROJE VE HEDEFLERİ "7 yıllık başkanı olduğum hentbol federasyonuna 4 yıllık aradan sonra yeniden adayım. İlk adım özerklik dosyasının hazırlanması ve 2005'de özerkliğe geçiş olacak. Pekin Olimpiyatları'nda bayan ve erkek milli takımı olarak mücadele etmek için gerekli programı uygulamaya koyacağız. Büyükler kategorisinde dünya şampiyonasını ülkemizde organize etmek, bilimsel ilkelerin tavizsiz uygulanması hedeflerimiz. Okul takımlarının kulüplerin alt yapısını oluşturacak şekilde teşkilatlanması, devletten alınan bütçenin 3 yıl boyunca kulüp altyapıları ve okullara ayrılması projelerimiz". 

HERKES İÇİN SPOR 

ADI SOYADI Göksel Arsoy 
DOĞUM YERİ VE YILI Kayseri - 1936 
EĞİTİMİ Haydarpaşa Lisesi 
MESLEĞİ Serbest meslek 
SLOGANI Sağlıklı yaşam biçimini 7'den 77'ye Türkiye'ye benimseteceğiz 
YAPTIĞI SPORLAR Tenis, Voleybol, Konkurhipik, Yat kaptanlığı 
PROJE VE HEDEFLERİ "2002'de atandığım başkanlıkta geçirdiğim sürede sağlıklı yaşam için spor yapmanın önemini anlatmaya çalıştık. Önümüzdeki 4 yıl boyunca hedefimiz daha çok ilde faaliyet göstermek. Şu ana kadar 52 ilimizde aktivitelerle halkımızı sporun içine çektik. Yaptığımız panel ve söyleşilerde sağlıklı yaşam, dengeli beslenmenin dışında, sigara, stres, alkol, uyuşturucu ve akraba evliliği problemlerini de işledik. Yurtiçi faaliyetlerimizi yurtdışı temaslarımızla zenginleştirip, daha fazla insanın katılımını sağlayacağız". 

İŞİTME ENGELLİLER 

ADI SOYADI Oktay Aktaş 
DOĞUM YERİ VE YILI Selim - 1959 
EĞİTİMİ Gazi Üniversitesi Mühendislik Fakültesi 
MESLEĞİ Makina Mühendisi 
YABANCI DİL İngilizce 
SLOGANI En iyi hizmet için göreve devam 
YAPTIĞI SPORLAR Güreş Lisanslı 
SPORTİF BAŞARILARI Milli güreşçi, milli takım antrenörü 
PROJE VE HEDEFLERİ "İlk hedefimiz sporcu sayımızı yükseltmek ve uluslararası alanda 7 - 8 branşta şampiyonluk mücadelesi verecek milli takımların oluşmasını sağlamak. Bunun için bilimsel kıstaslara dayalı disiplin ve spor ahlakı içinde çalışacağız. Bugüne kadar uyguladığımız prensiplerden ödün vermeden, tam bir tarafsızlıkla daha önce camiaya hakim olan her türlü ahlak dışı tutum ve davranışların tekrar egemen olmasına izin vermeyeceğiz. İşitme engelli spor okulları kurulması için girişimlere başlayacağız". 

ADI SOYADI Ahmet Özbege 
DOĞUM YERİ VE YILI Ankara - 1965 
EĞİTİMİ Gazi Üniversitesi Eğitim Fakültesi 
MESLEĞİ Kamu Görevlisi 
YABANCI DİL İngilizce 
SLOGANI Sesimi duyuyor musunuz 
YAPTIĞI SPORLAR Güreş Lisanslı 
SPORTİF BAŞARILARI Milli güreşçi, Milli takım antrenörlüğü 
PROJE VE HEDEFLERİ "Üzerinde yüksek lisans yaptığım işitme engellilere daha fazla hizmet götürmek için başkanlığa adaylığımı koydum. İlk amacımız engelli vatandaşlarımızı topluma kazandırmak, özgüvenlerini sağlamak ve entegre etmek. Sporcularımızın ailelerini de bilinçlendirerek, söz sahibi olmasını, kamuda ve özel sektörde yer edinmesine destek olmak. Yaklaşık 3.5 milyon işitme engelliye spor yapma imkanı tanıyacağız. Sponsorluk sayesinde kulüplerimizi destekleyip sporcu sayısını artıracağız. 

İZCİLİK 

ADI SOYADI İbrahim Kurak 
DOĞUM YERİ VE YILI Konya - 1952 
EĞİTİMİ Yüksek İslam Enstitüsü, Ankara Üniversitesi Sosyal Bilimler Enstitüsü 
MESLEĞİ Devlet Memuru Emekli 
YABANCI DİL İngilizce, Fransızca, Arapça, Farsça 
SLOGANI Geleceği gençler şekillendirecek 
YAPTIĞI SPORLAR Futbol, Voleybol, Badminton 
PROJE VE HEDEFLERİ "1969'da tanıştığım izciliğe, genel sekreter ve başkan olarak hizmet verdim. Önümüzdeki 4 yıl içinde de çalışmalarımızı Türkiye geneline yayarak devam ettirmeyi hedefliyoruz. Milli Eğitim Bakanlığı ile entegrasyonu sağlayarak, yerel yönetimler bünyesinde devam eden faaliyetleri geliştireceğiz. Kulüpleşmeye hız vereceğiz, izci sayısını 20 bine ulaştırıp, özerkliğe geçeceğiz. Gençlikle ilgili sivil toplum kuruluşlarıyla Gençlik Platformu oluşturup, izcilikte aşama - ödül sistemini getireceğiz". 

ADI SOYADI Hasan Dinçer Subaşı 
DOĞUM YERİ VE YILI İstanbul - 1965 
EĞİTİMİ İstanbul Üniversitesi Edebiyat Fak. Arkeoloji ve Sanat Tarihi Böl. 
MESLEĞİ TV Program Yönetmeni 
YABANCI DİL İngilizce 
YAPTIĞI SPORLAR Yüzme, dalma, yelken, dağcılık, rafting, kano, okçuluk, bisiklet. 
PROJE VE HEDEFLERİ "6 Yaşından beri sürdürdüğüm izcilik çalışmalarımı, bilgi ve birikimden yararlanarak federasyon başkanı olarak aktarmak amacındayım. İstanbul İzci kulübü başkanıyım. Federasyonda gerçek izcilerin görev yapması için aday oldum. Türk gençliğini izcilik faaliyetleri ile sağlıklı yaşam ve spora çekmek, kötü alışkanlıklardan kurtarıp, üretici, kendine yeter kişiler haline getirmek en büyük hedefimiz. Disiplinli, aktif bir program uygulayarak izciliği daha geniş kitlelere ulaştıracağız". 

ÜNİVERSİTE SPORLARI 

ADI SOYADI Kemal Tamer 
DOĞUM YERİ VE YILI 
Boğazlıyan - 1954 
EĞİTİMİ Oklohama State 
Üniversitesi ABD 
MESLEĞİ Öğretim Üyesi 
YABANCI DİL İngilizce 
SLOGANI Universiad 
YAPTIĞI SPORLAR Futbol, Cimnastik, Voleybol 
ULUSLARARASI GÖREVLERİ Uluslararası Üniversite Sporları Federasyonu yönetim kurulu üyesi 
PROJE VE HEDEFLERİ "1996'dan bu yana üniversitelerimizi ve üniversite gençliğimizi başkan olarak temsil ediyorum. Bu süre içinde tüm camia ile uyum içinde çalışıyor olmaktan güç alarak yeni dönem için de adaylığımı koydum. Öncelikli hedefimiz 2005'te İzmir'de yapılacak 23. Dünya Üniversiteler Yaz Spor Oyunları'nı ülkemize yakışır şekilde organize etmek. Ayrıca adaylık başvurusunda bulunduğumuz 2009 Dünya Kış Oyunları'nın Erzurum'a alınması da ana hedeflerimizden. Bu dönem içinde Türkiye Üniversite Sporları Federasyonu öğrenci konseyini kuracağız. Federasyonun özerk bir yapıya kavuşması için gerekli alt yapıyı oluşturacağız". 


</TEXT>
</DOC>
