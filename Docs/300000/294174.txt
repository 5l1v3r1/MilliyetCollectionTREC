<DOC>
<DOCNO> 294174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sonsiy24.html </URL>
<DATE> 2004/12/02/ </DATE>
<TIME> 21.29 </TIME>
<AUTHOR>  </AUTHOR>
<HEADLINE>
Mehmet Ali Şahin'in Washington temasları... 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, Türkiye'de planlanan acil durum ve kriz yönetimi konularında ABD örneğini incelemek üzere Amerikalı yetkililerle Washington'daki temaslarına devam ediyor. 
     Şahin, bugün de ABD Federal Acil Yönetim Ajansı FEMA yetkililerinden bilgi aldı. 
     Mehmet Ali Şahin, daha sonra ABD Başkanı George Bush'un iç güvenlik konularından sorumlu danışmanı Francis Townsend ile Beyaz Saray'da bir araya geldi. 
     Townsend'in adı, Tom Ridge'den boşalan ABD İç Güvenlik Bakanlığı için geçiyor. Bu hafta başında Ridge, görevinden istifa ettiğini açıklamıştı. 
     Şahin, Washington'da daha önce de ABD Uluslararası Kalkınma Ajansı USAID'in Başkanı Andrew Natsios ve FEMA Başkanı Michael Brown ile ayrı ayrı görüşmüştü. 
     Mehmet Ali Şahin'in, Maryland ve Pennsylvania'da acil durum çalışmalarıyla ilgili incelemelerde bulunduktan sonra cumartesi günü Washington'dan ayrılması bekleniyor. 
     
</TEXT>
</DOC>
