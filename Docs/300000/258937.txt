<DOC>
<DOCNO> 258937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/yasam/yas04.html </URL>
<DATE> 2004/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk ve Rumlar 'gözlerini kapadı' 
</HEADLINE>
<TEXT>


Kıbrıslı Türkler ve Rumlar, 'Gözlerimi Kaparım, Vazifemi Yaparım' oyununu Rumca sahneledi 

AP 

İstanbul'da düzenlenen 1. Uluslararası İstanbul Mek n Tiyatro Festivali'nde Kıbrıslı Türk ve Rum oyuncular birlikte sahneye çıktı. 
Lefkoşa Belediye Tiyatrosu ile Rum Satirigo Tiyatrosu oyuncuları, önceki gün, Haldun Taner'in 'Gözlerimi Kaparım, Vazifemi Yaparım' adlı oyununu Yaşar Ersoy'un yönetiminde Rumca sahneledi. 

İlk 'birlikte' oyun 
Associated Press haber ajansı, fotoğraflarını tüm dünyaya servis ettiği oyunun, Kıbrıslı Türklerle Rumların birlikte sergiledikleri ilk tiyatro eseri olduğunu belirtti. Tarihi Galata Köprüsü üzerinde düzenlenen festival kapsamında 3 Ağustos'a kadar, aralarında Tataristan, Makedonya, Bosna ve Almanya'nın da bulunduğu birçok ülkeden tiyatro gruplarının oyunları izlenebilecek. 


</TEXT>
</DOC>
