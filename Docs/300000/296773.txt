<DOC>
<DOCNO> 296773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/yazar/theper.html </URL>
<DATE> 2004/12/11/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Ah yaramazlar Ne zaman yaptınız bunu ya 
</HEADLINE>
<TEXT>


"Haramidere'de heyelan var." Toprak kayıyor, üzerindeki binalar çatlamış, mail-i inhidam yani yıkılmaya yüz tutmuş . Belediye başkanı suçluyu buluyor. 
"Burada iki kata izin veriyoruz ama altı yedi katlı binalar yapılmış." Söze dikkat ediyor musunuz "Yapılmış." 
Yani imar planı yapan, inşaat için ruhsat veren, inşaat bittiğinde isk n izni veren ve sorumluluk bölgesini denetleyip projesine aykırı yapılan inşaatı mühürleyen, hatta yıkan belediyenin iki kattan fazla yapılan binalardan haberi yok. Üstelik bu binalar heyelan bölgesine yapılıyor ama bir Allah'ın kulu oradan geçip altı yedi katlı yapılan bu binaları görmüyor. Ama iş ciddiye binince kabahat vatandaşın oluyor. 
Şimdi kabahat kimde Söyleyeyim. 
Her yıl bir af çıkaran, hele hele imar affı denen illeti başımıza bela eden hükümetlerde. 
Birkaç oy uğruna ve toplayacağı birkaç kuruşa tamah eden belediyelerde. 
En son, "Bi'şi olmaz, Allah korur" diyen vatandaşta. 
Yani yönetenler yönetim görevini yapmadığı gibi vatandaş da insanlık görevini yapmıyor. Her binada kaç kişinin hayatının tehlikeye atıldığını düşünebiliyor musunuz 
Her zaman yazıyorum ve söylüyorum. Müeyyidesizlik bu ülkeyi bu hale getirdi, ne zaman uyanacağız bakalım... 



</TEXT>
</DOC>
