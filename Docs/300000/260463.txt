<DOC>
<DOCNO> 260463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sondun19.html </URL>
<DATE> 2004/08/04/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Batı özentisi bina-plaza isimleri yasaklandı 
</HEADLINE>
<TEXT>

     Çin Halk Cumhuriyeti'nde, ''ulusal kimliği korumaya gayret eden'' 55 yıldır iktidardaki Çin Komünist Partisi ÇKP , ülkenin en büyük sanayi kenti Şanghay'da ''Batı özentisi bina-plaza isimlerini'' yasaklama kararı aldı. 
     Şanghay Belediyesi halkla ilişkiler dairesi sözcüsü Jiao Yang'ın verdiği bilgiye göre, çift haneli ekonomi büyüme hızı rekoru kıran ÇKP yönetimindeki ülkenin dev sanayi ve sanat kentinde, ''Buckingham Palace'', ''Merlin Champagne Town'', ''Artistic Music'', ''Graceful Oasis'' Zarif Vaha gibi isimler, ticari rekabet uğruna kullanılamayacak. Yasak uygulaması, 2005 Eylül ayından sonra başlayacak. 
     Ticari işletmelerin bu gibi ''Batı özentisi isimleri'' tamamen kaldırmaları için 14 ay süre tanınıyor. 
     ÇKP'nin kararına göre, Çin'in eski imparatorluk çağından kalma feodal aristokrat isimlerin ticari işletmelerde kullanılması da yasaklanıyor. 
     Ulusal önder Mao Zedong'dan 1893-1976 sonra ''İkinci Büyük Serdümen'' olan Dıng Deng Şiaoping 1904-1997 ile açılan ekonomik açılım devrinde Çin, 1 milyar insanın giydiği Mao'nun tek tip üniformasını çıkararak başdöndürücü hızla dünyaya açıldı. 
     
</TEXT>
</DOC>
