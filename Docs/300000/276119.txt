<DOC>
<DOCNO> 276119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/yasam/yas02.html </URL>
<DATE> 2004/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Lösemili çocuklar için herkes el ele 
</HEADLINE>
<TEXT>


Kış gelmeden, bünyesindeki 1400 çocuk ve ailesinin ihtiyaçlarını karşılamak için kampanya başlatan Lösemili Çocuklar Vakfı, hayırseverleri yardıma çağırdı 


Büyük proje 
LÖSEMİLİ Çocuklar Vakfı LÖSEV , kış gelmeden 1400 lösemili çocuk ve ailesinin ihtiyaçları için kampanya başlattı. "Her Lösemili Çocuğa ve Ailesine 1 Milyar Liralık Yiyecek - Giyecek - Oyuncak - Eşya" adı altında başlatılan proje, tüm Anadolu'da yürütülüyor. Proje, 3 Ekim'de Harbiye Askeri Müzesi'nde, 17 Ekim'de Ankara'daki 2 büyük şenlikle bitecek. 

Kampanyaya katılın 
ŞENLİKTE gelen yardımlardan bir açık sergi oluşturulacak. Toplanan bağışlar, LÖSEV Pazarı'nda sanal alışveriş yöntemiyle dağıtılacak. Açılan hesap numaralarına para yardımı da yapılabilecek. LÖSEV Vakfı Başkanı Dr. Üstün Ezer, tüm yardımseverleri kampanyaya katılmaya çağırdı. Yardımlar için vakfın 0 312 447 06 60 numaralı telefonundan bilgi alınabilecek. 

Nelere ihtiyaçları var 
Her yaşta çocuk ve anne babaları için çeşitli giysi ve ev tekstili ürünleri Palto, mont, kaban, ayakkabı, çorap, atkı, bere, eldiven, kazak Tüm gıda ürünleri özellikle kuru bakliyat, şeker, şekerlemeler, sıvıyağlar, çay, zeytin, peynir n Tüm elektronik ve elektrikli ev aletleri nTüm kırtasiye ürünleri, oyuncak, elektronik oyunlar n Temizlik malzemeleri özellikle sabun, şampuan, deterjan, tuvalet k ğıdı, peçete, çocuk bezi . 


</TEXT>
</DOC>
