<DOC>
<DOCNO> 273820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/siyaset/siy11.html </URL>
<DATE> 2004/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Türkiye'ye değil, Türkiye AB'ye uymalı 
</HEADLINE>
<TEXT>


MİNE G. KIRIKKANAT Paris 


AB Komisyonu'nun başkanlığını Romano Prodi'den devralacak olan Portekizli Jose Manuel Durao Barroso, Türkiye'nin, AB için tüm koşulları henüz yerine getirmediğini söyledi. Fransız "Le Monde" gazetesine açıklama yapan Barroso, zina tartışmaları ve TCK krizi için, "Avrupa'nın kurallarına uymak, Türkiye'nin görevidir, Avrupa kurallarını Türkiye'ye uydurmaz. Bu durum, iç işlerine karışmak da değildir. AB'ye üye olmak isteyen Türkiye'dir. Koşulları kabul etmelidir" dedi. Türkiye'nin büyük aşama kaydettiğini, koşulları yerine getirmesi halinde üyeliğine evet denmesi gerektiğini belirten Barroso, "Türkiye, ölçütlere olumlu yanıt verirse, nasıl 'hayır' denilir, bilemiyorum" diye konuştu. 



</TEXT>
</DOC>
