<DOC>
<DOCNO> 292508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/ekonomi/eko10.html </URL>
<DATE> 2004/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç Grubu Ataköy'e talip 
</HEADLINE>
<TEXT>


DİLEK TAŞ 

Özelleştirme İdaresi Başkanlığı, 1996 yılında portföyüne giren Ataköy Turizm Tesislerinin özelleştirmesini yıl sonuna kadar gerçekleştirmeyi planlıyor. 
Bir paket halinde tek bir alıcıya satılması planlanan Ataköy Turizm Tesislerine Koç Grubu'nunda talepli olduğu öğrenildi. Koç grubuna bağlı seyahat acentası Setur Marina Genel Müdürü Vedat Midilli, ihale şartnamesi aldıklarını söyledi. Satışa yerli ve yabancı şirketlerden çok talep olduğunun tahmin edildiğini söyleyen Midilli, kendilerinin de Ataköy Marina, Holiday Inn, Crowne Plaza ve Galeria'ya talip olduklarını açıkladı. Midilli, zincir bir marina işletmecisi olduklarından dolayı zincirin halkalarını artırmak istediklerini ve özellikle Ataköy Marina gibi bir yatırıma da ilgisiz olmanın mümkün olmadığını kaydetti. 

Bayraktar da görüştü 
Ataköy Turizm Tesisleri özelleştirmesine yabancı gruplarında ilgisinin olduğu belirtiliyor. 
Öte yandan Galeria'nın kurucularından olan Bayraktar grubunun da Ataköy Turizm tesislerinin özelleştirme için ÖİB ile görüştüğü öğrenildi. 


</TEXT>
</DOC>
