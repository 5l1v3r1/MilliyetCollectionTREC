<DOC>
<DOCNO> 260207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/soneko10.html </URL>
<DATE> 2004/08/03/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
IMF Heyeti, 6 Ağustos'ta Türkiye'den ayrılacak... 
</HEADLINE>
<TEXT>

     IMF Türkiye Masası Şefi Rıza Moghadam başkanlığındaki IMF heyeti ile teknik çalışmalara başladığı öğrenildi. 
     Hazine Müsteşarlığı'ndan yapılan açıklamada, Devlet Bakanı Ali Babacan'ın orta vadeli programa ilişkin teknik seviyede bilgi alışverişinde bulunmak amacıyla Türkiye'ye davet ettiği IMF heyetinin dün akşam itibarıyla Ankara'ya geldiği hatırlatıldı. 
     Açıklamada, IMF heyeti ile teknik çalışmalara başlandığı belirtilerek, heyetin 6 Ağustos Cuma günü Türkiye'den ayrılmasının beklendiği ifade edildi. 
     
     BABACAN - MOGHADAM İLE KAHVALTIDA BULUŞTU 

     Öte yandan Devlet Bakanı Ali Babacan, Uluslararası Para Fonu IMF TÜrkiye Masası Şefi Rıza Moghadam ile bu sabah kahvaltıda bir araya geldi. 
     Devlet Bakanı Babacan'ın, Moghadam ile bu sabah Sheraton Oteli'nde kahvaltıda saat 9.30'da bir araya gelerek görüştükleri öğrenildi. 
     Yaklaşık üç saat süren görüşmeye Hazine Müsteşarı İbrahim Çanakçı da katıldı. 
     IMF heyeti öğleden sonra Hazine'de görüşmelere devam edecek. 
     
</TEXT>
</DOC>
