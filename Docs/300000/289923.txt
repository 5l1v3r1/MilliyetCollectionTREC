<DOC>
<DOCNO> 289923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sontur26.html </URL>
<DATE> 2004/11/18/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Kavgayı ayırmak isteyen kadın öldü .. 
</HEADLINE>
<TEXT>

     Sakarya'nın Akyazı İlçesi'nde kavgayı ayırmak isteyen kadın, imam nikahıyla birlikte yaşadığı kişinin tabancasından çıkan kurşunla öldü. 
     Alınan bilgiye göre, Fatih Mahallesi'nde Mehmet Y. 35 ile Musa T. arasında, henüz belirlenemeyen nedenle kavga çıktı. 
     Kavgaya karışan tarafların birbirlerine tabancalarını çekmesi üzerine, Mehmet Y'nin imam nikahıyla birlikte yaşadığı Ayşe Polazoğlu 35 araya girdi. Polazoğlu, bu sırada Mehmet Y'nin silahının ateş alması sonucu, göğsüne isabet eden mermiyle ağır yaralandı. 
     Polazoğlu, hastaneye kaldırılmak istenirken yolda yaşamını yitirdi. Yetkililer, Mehmet Y'nin gözaltına alındığını, olayın ardından kaçan Musa T'nin ise yakalanmasına çalışıldığını bildirdiler. 
     
</TEXT>
</DOC>
