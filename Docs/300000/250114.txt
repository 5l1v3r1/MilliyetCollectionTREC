<DOC>
<DOCNO> 250114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/guncel/gun09.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Askerden Erdoğan'a 'sürpriz' ziyaret 
</HEADLINE>
<TEXT>


ABDULLAH KARAKUŞ Ankara 

TSK kademesinde görev değişikliğine ilişkin kararların alınacağı Yüksek Askeri Ş ra YAŞ toplantısı öncesi Kara Kuvvetleri Komutanlığı'ndan Korgeneral Saldıray Berk, Başbakan Recep Tayyip Erdoğan'ı önceki gün sürpriz şekilde ziyaret etti. AKP hükümetinin "subayların irticai faaliyetleri nedeniyle TSK'dan uzaklaştırılması kararlarına şerh koyması" nedeniyle kritik önem taşıyan YAŞ öncesi gerçekleşen temasla Erdoğan'a bilgi verildi. MGK Genel Sekreterliği'ne sivil atama yapılması tartışmalarının sürdüğü ortamda Başbakanlık'ta gerçekleşen ve basına duyurulmayan gizli görüşme, kulislerde dikkat çekti. Irak'ta yaşananlar ve aralıktaki AB zirvesi öncesi komuta kademesinde yapılacak değişiklikler, AKP kulislerinde dikkatle izleniyor. Emekliye ayrılacak Kara Kuvvetleri Komutanı Org. Aytaç Yalman ile Jandarma Genel Komutanı Orgeneral Şener Eruygur'un yerine yapılacak atamalar da merak ediliyor. 


</TEXT>
</DOC>
