<DOC>
<DOCNO> 290288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sonyas14.html </URL>
<DATE> 2004/11/19/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Parasını çalan gençlerin penislerini kesti 
</HEADLINE>
<TEXT>

     Taylandlı bir boya ustası, parasını çalmakla suçladığı iki genci yakalayarak penislerini kesti. 
     Polisin verdiği bilgiye göre, başkent Bangkok'ta 40 yaşındaki bir boyacı, evinden 1000 baht 20 euro ve emekli kartını kullanarak banka hesabından 50 bin baht çaldıklarını kendisine itiraf eden 14 ve 15 yaşındaki gençlerin penislerini tıraş bıçağıyla kesti. 
     Gençleri cezalandırmak amacıyla cinsel organlarını kestiğini belirten boyacı, polise verdiği ifadede, penisleri de evinin yanındaki su kanalına attığını bildirdi. 
     Çılgın boyacının elinden kurtulmayı başaran gençlerden biri kaçarak polise haber verirken, güvenlik güçleri, su kanalında yaptıkları aramada penislerin izine rastlayamadı. 
     Polis, 15 yaşındaki gencin kulaklarından birinin de kesik olduğunu belirtti. 
     Bu tip cinsel organ kesme olaylarına sıkça rastlanan Tayland'da penis kesme vakaları, genellikle sevgililer arasında şiddete dönüşen tartışmalardan sonra görülüyor. 
     Tayland, aynı zamanda penis ''rökonstrüksiyonu'' alanında da dünyada lider bulunuyor. 
     
</TEXT>
</DOC>
