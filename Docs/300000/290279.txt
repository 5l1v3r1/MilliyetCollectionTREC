<DOC>
<DOCNO> 290279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sonyas05.html </URL>
<DATE> 2004/11/19/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Sibel Kekilli ödül töreninde ağladı... 
</HEADLINE>
<TEXT>

     Almanya'da "Duvara Karşı" filmiyle Altın Ayı ödülü kazanan Türk aktiris Sibel Kekilli, aynı filmdeki oyunuyla "Shooting Star" kategorisinde "Bambi" ödülünü de layık görüldü. Kekilli, ödülünü aldıktan sonra gözyaşları içinde yaptığı teşekkür konuşmasında, kendisine karşı bir karalama kampanyası sürdürdüğü gerekçesiyle Bild gazetesini sert dille eleştirdi. "Beni sevmenizi beklemiyorum, ancak yeni bir hayata başlamama saygı gösterin" diyen genç aktiris, Hollanda'da film yapımcısı Theo van Gogh'un öldürülmesini de kınadı. Hamburg'da düzenlenen ödül töreninde, ABD'li oyuncu Tom Hanks ise uluslararası alanda en iyi oyuncu ödülünü kazandı. "Kariyer" kategorisinde "Truva" Troy filmindeki rolü ile tanınan Diane Krüger ödül alırken, ünlü şarkıcı Elton John ve "uluslararası pop" dalında da Shania Twain "Bambi" Ödülü'nün sahibi oldu. Eski Güney Afrika Cumhuriyeti Devlet Başkanı Nelson Mandela da "Bambi Şeref" Ödülü'nü aldı. 

     
</TEXT>
</DOC>
