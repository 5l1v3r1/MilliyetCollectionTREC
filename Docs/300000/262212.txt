<DOC>
<DOCNO> 262212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sonyas12.html </URL>
<DATE> 2004/08/10/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Kolera Günlerinde Aşk’ beyazperdede, Nicole Kidman başrolde... 
</HEADLINE>
<TEXT>

     Nobel ödüllü ünlü kolombiyalı yazar Gabriel Garcia Marquez, Hollywood’un ısrarlarına yenilerek, Kolera Günlerinde Aşk’ın haklarını devrederken, filmde başrolleri Nicole Kidman ve Jude Law'ın üstlenmesi bekleniyor. 
     Stone Village Pictures, romanın filmini çekebilmek için Marquez'e 1 ile 3 milyon dolar arasında bir ödeme yapacak. 
     Marquez'in çok sevilen kitabı 'Kolera Günlerinde Aşk', Florentina Ariza’nın Fermina Daza’nın kalbini kazanmak için uğraştığı 51 yıl, dokuz ay, dört günün hik yesini anlatıyor. 
     Kanserle savaşan 76 yaşındaki yazarın, eşi Mercedes ve iki oğlunun geleceğine ilişkin kaygılar taşıdığı, teklifi bu nedenle kabul etmiş olabileceği belirtiliyor. 
     1982 yılında Nobel Edebiyat Ödülü’nü kazanan Marquez, bugüne kadar romanlarının İngilizce olarak beyazperdeye aktarılmasına sürekli direndi. 
     Yazarın 'Kırmızı Pazartesi' adlı romanı, 1987 yılında Francesco Rosi tarafından İtalyanca olarak filme çekilmiş, başrolde de İngiliz aktör Rupert Everett oynamıştı. 

     
</TEXT>
</DOC>
