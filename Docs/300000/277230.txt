<DOC>
<DOCNO> 277230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sontur10.html </URL>
<DATE> 2004/10/04/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Fuhuş villalarına baskın 
</HEADLINE>
<TEXT>

     DHA 
BURSA'nın en lüks villalarının bulunduğu Bademli semtinde, fuhuş amaçlı kiralanan 3 villa, jandarma tarafından yapılan bir operasyon sonucu ortaya çıkarıldı. Jandarma, bu evlerde 400 ile 1 milyar lira arasında erkeklerle zorla fuhuş yaptırılan Ukrayna ve Moldova uyruklu 5 kadını yakaladı. Bu kadınlardan 2'sinin evli olduğu öğrenildi. 
     Yapılan bir ihbarı değerlendiren Jandarma Alay Komutanlığı ve Mudanya Jandarma Bölük Komutanlığı'na bağlı sivil ekipler, 15 gün süren istihbarat çalışması sonucu, Bademli'de aylığı 1'er milyar liradan kiralanan 3 villada fuhuş yaptırıldığını ortaya çıkarttı. Savcılıktan izin alan ekipler, önceki gün bu 3 eve eşzamanlı bir baskın düzenledi. 
     Jandarma, evde bulunan ve dövülmek suretiyle zorla fuhuş yaptırılan Ukrayna ve Moldova uyruklu, 23 yaşındaki Yudmhla Sahaydak, 19 yaşındaki Inna Shturma, 24 yaşındaki Natalia Glıjınskaia, 18 yaşındaki Maryna Suprun ve 23 yaşındaki Elena Dimtırişina ile sözkonusu yabancı kadınları erkeklere pazarlayan, Osman Baytürk, arkadaşları 24 yaşındaki Abidin Sezer İlker, 24 yaşındaki Sinan Alkan, 40 yaşındaki Murat Gürses, 19 yaşındaki Hasan Erim, 24 yaşındaki Mehmet Yılmaz ve 23 yaşındaki Lütfü Ercan'ı gözaltına aldı. 
     2'si evli olan 5 yabancı uyruklu kadını 400 milyon ile 1 milyar lira arasında fuhuşa zorlayan Osman Baytürk'ün, Yalova'da benzin istasyonu ve fuhuş yaptığı için kapatılan oteli, arkadaşı Abidin Sezer İlker'in ise Yalova'da bir yerel radyo sahibi olduğu da belirlendi. 
     Yapılan sorgularında suçlarını itiraf ettikleri öğrenilen sanıkların kadınları, Bursa'da yaşayan bazı zengin ailelerinin çocuklarına da pazarladığı iddia edildi. Operasyon sırasında sanıklardan Murat Gürses'in, cinsel ilişkide bulunduğu Ukraynalı kadınla ilişkilerini görüntülediği ortaya çıktı. Bu görüntülerin CD'si ele geçirildi. 
     İfadeleri alınan sanıklar, önceki gün Para karşılığı yabancı kadınlara zorla fuhuş yaptırmak' suçundan Mudanya Adliyesi'ne çıkartıldı. Nöbetçi Mahkeme, sanıklardan Osman Baytürk, Lütfü Ercan ve Hasan Erim'i tutuklarken, diğer 2 sanığın ise tutuksuz yargılanmak üzere serbest bırakılmasına karar verdi. İfadeleri alınan yabancı uyruklu hayat kadınları ise, sınır dışı edilmeleri için Bursa Emniyet Müdürlüğü'ne teslim edildi. verildi. 
     
</TEXT>
</DOC>
