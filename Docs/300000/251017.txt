<DOC>
<DOCNO> 251017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/siyaset/siy04.html </URL>
<DATE> 2004/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur yasası Köşk'ten döndü 
</HEADLINE>
<TEXT>


Sezer, 'Memurun Yargılanması Kanunu'nda yapılan değişikliği, suç işleyen kamu görevlilerinin korunduğu ve ihbarı imk nsız kıldığı gerekçesiyle Meclis'e gönderdi 

ANKARA Milliyet 


Cumhurbaşkanı Ahmet Necdet Sezer, kamu görevlilerinin işlediği suçun şik yet ve ihbar edilmesini imk nsız hale getirdiği gerekçesiyle "Memurlar ve Diğer Kamu Görevlilerinin Yargılanması Hakkında Kanunda Değişiklik Yapılması Hakkında Kanun"u, TBMM'ye iade etti. 
Yasanın 2, 6 ve 7. maddelerin yeniden görüşülmesini isteyen Sezer, "kısmi iade" gerekçesinde, yapılan düzenlemelerin ülke gerçekleriyle bağdaşmadığı, suç işleyen kamu görevlilerinin korunduğu, suçluların ortaya çıkarılmasını zorlaştırdığı izlenimine yol açması nedeniyle yurttaşların demokratik sisteme ve hukuk devletine olan güvenlerini zedeleyecek nitelikte olduğunu belirtti. 
Sezer, ihbar ve şik yetleri düzenleyen 2 ve 6 maddelerin iade gerekçelerinde şunları kaydetti "İncelenen yasayla öngörülen koşulları taşımayan ihbar ve şik yet dilekçelerinin işleme konulmaması, varsa suçun ve suçlunun ortaya çıkarılamaması anlamına gelmektedir. Ayrıca, şik yetçi, iddiaları destekleyecek delilleri toplamak ve sunmakla yükümlü tutulmaktadır. Delil bulmak soruşturmacının görevidir. Bu düzenlemenin, aynı zamanda bir kamu görevlisinin şik yet edilmesini ya da işlediği suç fiilinin ihbarını neredeyse olanaksız kılacaktır." 
Düzenlemenin hemen hemen tüm ihbarcı ya da şik yetçinin soruşturma geçirmesine yol açacak nitelikte olduğunu da kaydeden Sezer, üst düzey kamu görevlilerinin soruşturulmasını düzenleyen 7. maddenin iadesine soruşturma izni verilmesi ya da verilmemesine ilişkin kararların itirazen incelenmesi konusunda Danıştay ile bölge idare mahkemeleri arasında yeniden görev bölüşümünün öngörülmemesini gerekçe gösterdi. 


</TEXT>
</DOC>
