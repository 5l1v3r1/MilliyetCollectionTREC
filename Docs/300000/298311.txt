<DOC>
<DOCNO> 298311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sontur49.html </URL>
<DATE> 2004/12/16/ </DATE>
<TIME> 20.36 </TIME>
<AUTHOR>  </AUTHOR>
<HEADLINE>
Okul müdürünün öğrenciyi dövdüğü iddiası... 
</HEADLINE>
<TEXT>

     Hakkari'nin Çukurca İlçesi'nde bir öğrenci, okul müdürü tarafından dövüldüğünü iddia etti. 
     Alınan bilgiye göre, Cumhuriyet İlköğretim Okulu 6. sınıf öğrencisi Recep Ayar, kavga ettiği sınıf arkadaşının kendisini okul müdürüne şikayet ettiğini, bunun üzerine, okul müdürü Burhan K'nin kendisini sopayla döverek, sol kolunu kırdığını öne sürdü. 
     Babası tarafından Hakkari Devlet Hastanesi'ne getirilen Recep Ayar, ilk müdahalenin ardından Van Devlet Hastanesi ortopedi servisine sevk edildi. 
     Recep Ayar, okul müdürü Burhan K. hakkında Cumhuriyet Savcılığı'na suç duyurusunda bulunacağını belirtti. 
     Hakkari Milli Eğitim Müdürü Abdulhekim Turgut ise kendilerine konuyla ilgili bilgi ulaşmadığını söyledi. 
     
</TEXT>
</DOC>
