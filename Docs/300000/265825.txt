<DOC>
<DOCNO> 265825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/dunya/dun01.html </URL>
<DATE> 2004/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir nik h, sayısız cenaze 
</HEADLINE>
<TEXT>



Patlayan bombalar, dört bir yanında aralıksız süren çatışmalarla gündemden düşmeyen Irak, bu kez cumartesi günü ABD'nin Silverdale kentinde yapılan bir düğünle anıldı. Irak'ta görev yaptığı sırada Hıristiyan bir Kürt olan 21 yaşındaki Vivian Mansur ile tanışan ve ona şık olan 23 yaşındaki Er Robert Hall, Mansur'la Silverdale'de evlendi. Irak'ta 1 yıl süren görevinde gösterdiği başarılar nedeniyle "Bronz Yıldız"la onurlandırılan Hall, kültür farklılığına rağmen, İngilizceyi daha yeni öğrenen Mansur'un Hıristiyan olmasının durumu kolaylaştırdığını söyledi. Hall, "Kültürlerimiz farklı ama bakışımız aynı. İkimiz de Tanrı'nın çocuklarıyız" dedi. 
Bağdat'ta Saddam'ın saraylarından birinde kamp kuran 4022. Sivil İşler Taburu'nda görevli olduğunu söyleyen Hall, Mansur'un annesi ve kız kardeşiyle birlikte sarayda temizlikçi olarak çalıştığını belirtti. "Her geldiğinde, onun temizlik yapışını izliyordum" diyen Hall, evlenmeye karar verdiklerinde birliğinin avukatına danışarak herşeyin yasal olduğunu öğrendiğini ve sonunda da muradına erdiğini anlattı. 


</TEXT>
</DOC>
