<DOC>
<DOCNO> 298085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/guncel/gun06.html </URL>
<DATE> 2004/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Otistik öğrenciler için uzman yok' 
</HEADLINE>
<TEXT>


TOHUM Vakfı Başkanı Narin, "Otistik çocuklara uzman yok diye eğitim verilemiyor" diye konuştu 

BURCUM DEVREZ Ankara 

TOHUM Vakfı Yönetim Kurulu Başkanı Mine Narin, "uzman kişi eksikliği otistik çocukların yetiştirilmesinin önünde engel" dedi. 
Mine Narin, özel eğitmen sayısının yetersizliği sebebiyle, az sayıda çocuğun eğitim imk nına kavuştuğunu kaydetti. Otistik çocukların eğitiminde yöntem olarak "Uygulamalı Davranış Analizi" uygulanması gerektiğini ifade eden Narin, şu hususlara dikkat çekti 
"Konuşma ve dil terapisi ile uğraşı terapisinden yararlanılmalı. Ancak Türkiye'de özel eğitmen sayısı yok denecek kadar az. Ülkemizde lisans ve lisansüstü düzeyde eğitimlerle otizm ve yaygın gelişim bozukları alanında uzman kişilerin yetiştirilmesi gerektiğine inanıyorum." 
TOHUM Vakfı, bebeklik ve okul öncesi çocukların, erken tanı konulması, yoğun eğitime tabi tutulması ve ilköğretim çağında kaynaştırma eğitimine katılmasını sağlamayı hedefliyor. 

220 öğretmen eğitti 
Vakıf, 1 yıl içerisinde 220 devlet öğretmenini eğitti. İstanbul'da 117 aileye eğitim vererek maddi imk nı olmayan 30 çocuğa burslu eğitim sağladı. Bunun yanında rehabilitasyon ve eğitim merkezlerinde 100 çocuğa bireysel eğitim imkanı sundu. Türkiye'de sayıları 80 bini bulan otistik çocuklardan ancak 650'sine eğitim verilebildi. 


</TEXT>
</DOC>
