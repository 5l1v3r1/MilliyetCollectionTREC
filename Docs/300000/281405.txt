<DOC>
<DOCNO> 281405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/guncel/gun30.html </URL>
<DATE> 2004/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



Okulda 'kan davası' infazı 

ADANA DHA 
2003'te öldürülen Hasan ve Sabri A. kardeşler tarafından öldürülen Kemal U.'nun kardeşi K.U., ağabeyini öldüren zanlıların kardeşi ve sınıf arkadaşı M. A.'ya, Adana'da eğitim gördüğü Anadolu İlköğretim Okulu'nun bahçesinde kurşun yağdırdı. Kafasına isabet eden kurşunlarla ağır yaralanan A. hastanede hayatını kaybetti. Kaçan U. ise, evinde yakalandı. 

Öğretmene taciz tutuklaması 

ADANA DHA 
BALIKESİR Erdek'te öğretmenlik yaptığı okulda 8 yaşındaki A.K. isimli kız öğrenciye cinsel tacizde bulunduğu öne sürülen Kemal Atar 48 tutuklandı. Atar'ın cezaevine konulmasından sonra taciz olayının boyutu büyüdü. Savcılığa giden G.F.K., H.I., A.G., M.G., H.G. isimli öğrencilerin velileri, Atar'ın kızlarına sarkıntılık, A.G. ve Ç.Ç. adındaki öğrencilerin velileri de Atar'ın kızlarına tecavüz ettiğini öne sürdü. İddialarla ilgili soruşturma başlatıldı. 

'Camide kefen'e yalanlama 

BURSA DHA 
BURSA'DA halk arasında yayılan "sabah namazından sonra, Ulucami'de bazı ak sakallı kişiler, deprem olacak diye kefen dikiyor" dedikodusu üzerine Din Görevlileri Derneği Başkanı İbrahim Aydın, dün bir açıklama yaparak, "Hurafelere inanmayın" dedi. Söylentinin bazı irticacı kişilerce kasıtlı olarak çıkarıldığını bildiren Aydın, aynı söylentilerin 17 Ağustos depreminden sonra da çıkarıldığını hatırlattı. 


</TEXT>
</DOC>
