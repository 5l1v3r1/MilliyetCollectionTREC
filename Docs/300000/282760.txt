<DOC>
<DOCNO> 282760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/sonspo22.html </URL>
<DATE> 2004/10/23/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Fenerbahçe, Sakarya önünde moral arıyor... 
</HEADLINE>
<TEXT>

     Avrupa Şampiyonlar Ligi'nde Fransa'nın Olympique Lyon takımına kendi sahasında yenilerek gruptan çıkma şansını azaltan Fenerbahçe, yarın ligde Sakaryaspor ile yapacağı maçı kazanarak moral bulmak istiyor. 
     Ligde geride kalan 9 haftada üst üste 8 galibiyet alan sarı-lacivertliler, yarın Sakaryaspor önünde de galibiyet serisini sürdürmeyi hedefliyor. 
     Sakaryaspor maçında teknik direktör Christoph Daum ile futbolculardan Kemal'in doğum gününü taraftarla birlikte kutlayacak olan sarı-lacivertli futbolcular, Sakaryaspor'u yenip, Daum ve Kemal'e doğum günü hediyesi vermeyi planlıyor. 
     Fenerbahçe'nin yarınki maça şu muhtemel 11 ile çıkması bekleniyor 
     Rüştü, Serkan, Luciano, Servet, Ümit, Mehmet Deniz , Aurelio, Alex, Tuncay, Nobre, Van Hooijdonk. 
     Fenerbahçe Şükrü Saracoğlu Stadı'nda saat 20.00'de başlayacak ve Digitürk Lig TV'den naklen yayınlanacak maçı hakem Yunus Yıldırım yönetecek. 
     
</TEXT>
</DOC>
