<DOC>
<DOCNO> 277855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sontur42.html </URL>
<DATE> 2004/10/06/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Alkollü 2 arkadaşın serçe parmakları koptu .. 
</HEADLINE>
<TEXT>

     Samsun'da aynı otelde kalan iki kamyon şoförünün sol el serçe parmağının, otelin merdiven korkuluklarına sıkışarak koptuğu bildirildi. 
     Alınan bilgiye göre, Hançerli Mahallesi'ndeki bir otelde gece meydana gelen olayda, otel müşterilerinden Mustafa Kibaş 34 ve Haydar Kadir 43 , merdivenlerden çıkarken aldıkları alkolün etkisiyle dengelerini kaybetti. Düşerken merdiven korkuluklarına tutunmak isteyen 2 arkadaşın sol el serçe parmakları korkuluğun arasına sıkışarak koptu. 
     Olayın ardından Samsun Devlet Hastanesi'ne kaldırılan Kibaş ve Kadir'in kopan parmakları hasar gördüğü için yerine dikilemezken, 2 arkadaş tedavilerinin ardından taburcu edildi. 
     Yetkililer, olayla ilgili herhangi bir şikayetin söz konusu olmadığını söylediler. 
     
</TEXT>
</DOC>
