<DOC>
<DOCNO> 267533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sondun17.html </URL>
<DATE> 2004/08/30/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Kabil'de en az 3 ABD'li öldürüldü 
</HEADLINE>
<TEXT>

     Afganistan'daki Uluslararası Güvenlik Destek Gücü ISAF ve Amerikan ordusu, dün başkent Kabil'de bomba yüklü araçla düzenlenen saldırıda ''en az 3 Amerikalı ve 3 Afganın öldürüldüğünü'' açıkladı. 
     ISAF sözcüsü Ken MacKillop, düzenlediği basın toplantısında, ''3 Amerikalı ve 3 Afgan öldü, bir Amerikalı ve 2 Nepalli yaralandı'' dedi ve bu sayıların ISAF'ın sahara hastanesine getirilen kişileri içerdiğini kaydetti. 
     Sözcü, bu tür olayların ardından ölü ve yaralı sayısıyla ilgili kesin bilgi edinmenin zor olduğuna işaret ederken, Amerikalı komutan Scott Nelson da, ellerindeki ölü ve yaralı sayısının ISAF'ınkiyle aynı olduğunu söyledi. 
     Afganistan yönetimi, saldırıda 2 Amerikalı, 3 Nepalli ve biri çocuk 2 Afganın öldüğünü duyurmuştu. Yaralı sayısı hakkında ise hala kesin bilgi verilmedi. 
     
</TEXT>
</DOC>
