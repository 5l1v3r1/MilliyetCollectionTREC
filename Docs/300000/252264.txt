<DOC>
<DOCNO> 252264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sontur27.html </URL>
<DATE> 2004/07/01/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Gaziosmanpaşa'da lise öğrencisi genç bıçaklanarak öldürüldü 
</HEADLINE>
<TEXT>

     Gaziosmanpaşa'da bir lise öğrencisi cep telefonunu almak isteyen tinerciler tarafından bıçaklanarak öldürüldü. 
     AA muhabirinin aldığı bilgiye göre, Sultançiftliği'nde evlerinin yakınındaki Yunus Emre Parkı'nda arkadaşı S.Y. 17 ile oturan Oğuzhan Baydak'ın 17 yanına henüz kimlikleri belirlenemeyen 2 kişi geldi. 
     Baydak'la bir süre konuşan bu kişiler, elindeki cep telefonunu alarak rehberindeki numaralara bakmaya çalıştı. 
     Cep telefonunu geri almaya çalışırken tartışmanın büyümesi üzerine 2 saldırgan Baydak'ı kolundan bıçakla yaralayarak olay yerinden ayrıldı. 
     Kısa bir süre sonra tekrar geri dönen bu kişiler Oğuzhan Baydak'a bıçaklı saldırıda bulundular. Aldığı bıçak darbeleriyle yere yıkılan Oğuzhan Baydak olay yerinde ölürken saldırganlar kaçtı. 
     Cesedi Adli Tıp Kurumu morguna kaldırılarak otopsi yapılan Baydak'ın vücudunda, 9 bıçak yarası bulunduğu kaydedildi. 
     Görgü tanıkları tarafından eşkali belirlenen saldırganların yakalanması amacıyla başlatılan çalışmaların sürdürüldüğü bildirildi. 
     
</TEXT>
</DOC>
