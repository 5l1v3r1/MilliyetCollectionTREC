<DOC>
<DOCNO> 251741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sontur29.html </URL>
<DATE> 2004/06/29/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Esenboğa'da protesto paniği... Uçuşlar bir süre durduruldu... 
</HEADLINE>
<TEXT>

     Türk Hava Yolları'nın THY Esenboğa Başmüdürlüğü'ne kimliği belirsiz kişilerce yapılan ihbar sonucu, THY'nın bütün uçuşları geçici bir süre için durduruldu. 
     Alınan bilgiye göre, yaklaşık saat 14.25 sıralarında kimliği belirsiz kişiler tarafından, ''Kars'tan gelip İzmir'e gidecek transit yolcuların NATO'ya karşı protesto gösterisinde bulunulacağı'' ihbar edildi. 
     Bunun üzerine, Esenboğa Havalimanı'ndaki bütün uçaklarda arama yapılmaya başlandı ve Kars yolcularının İç Hatlar Terminali'nin arındırılmış salonuna alınarak detaylı aramadan geçirildiği gözlendi. 
     Ankara'dan yapılması gereken Erzurum, Antalya, İstanbul, Diyarbakır uçaklarının yolcuları ise çok sıkı güvenlik taramasından geçirildiler. Yolcular, geçici bir süre için arındırılmış salona alınmadılar. 
     Yetkililer, seferlerin yaklaşık 10 dakika içersinde normale döneceğini bildirdiler. 
     
</TEXT>
</DOC>
