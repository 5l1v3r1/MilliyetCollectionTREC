<DOC>
<DOCNO> 293405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/soneko29.html </URL>
<DATE> 2004/11/30/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Belçika, yatırımcılara euro için kar satışı tavsiyesinde bulundu... 
</HEADLINE>
<TEXT>

     Euronun, ABD Doları karşısındaki hızlı yükselişi, mallarının göreli fiyatları pahalanan Avrupalı ihracatçıları kaygılandırırken, Belçika Maliye Bakanı euroya oynayan yatırımcılara satışa geçme tavsiyesinde bulundu. 
     Belçika Maliye Bakanı Didier Reynders, ''yatırımcıların euronun yükselişinden doğan karlarını realize etmek üzere satışa geçmesinin zamanının gelmiş olabileceğini'' söyledi. 
     Reynders, ''Euro yatırımcıların kar satışlarına geçmesini makul kılacak düzeye yaklaşıyor. Bazı yatırımcılar için bu işin bir sınırı olduğu düşünebilir. Son bir kaç saat içinde bazı yatırımcıların satışa geçtiğini söyleyebilirim'' dedi. 
     Reynders, para politikasını ''şu ana dek gayet iyi götürmüş olan Avrupa Merkez Bankası'nın euronun daha fazla yükselmesini önlemek için faiz politikasında cesur davranması gerektiğini'' de ifade etti. 
     ABD yönetimini büyüyen ticaret ve bütçe açıklarını denetim altına almak için harekete geçmeye de çağıran Belçika Maliye Bakanı, ''Eğer ABD Merkez Bankası faiz oranlarını artırır ama AB Merkez Bankası aynı yönde hareket etmezse, faiz oranlarını aşağıya çekerek ekonomik büyümeyi canlandırmayı başarabiliriz. Bu da fena bir şey olmaz'' diye konuştu. 

     
</TEXT>
</DOC>
