<DOC>
<DOCNO> 298248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sonspo14.html </URL>
<DATE> 2004/12/16/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Birmingham Cıty, Gronkjaer'in satışı için Atletico Madrid ile anlaştı 
</HEADLINE>
<TEXT>

     İspanya Birinci Futbol Ligi La Liga takımlarından Atletico Madrid'in, Danimarkalı kanat oyuncusu Jesper Gronkjaer'ı transfer etmek için Birminham City ile anlaştığı belirtildi. 
     Birmingham City Kulübü Sözcüsü, yaptığı açıklamada, 2 kulübün her konuda anlaştığını, ocak ayında başlayacak ara transfer dönemine kadar Gronkjaer'ın alacağı transfer ücreti konusunda Atletico Madrid ile pazarlık yapabileceğini söyledi. 
     İspanyol gazeteleri, Gronkjaer'ın bonservisi için İspanyol kulübün İngiltere Premier Ligi ekiplerinden Birmingham City'e 2 milyon 670 bin dolar ödeyeceğini bildirdi. 
     27 yaşındaki kanat oyuncusu, geçtiğimiz temmuz ayında Chelsea kulübünden Birmingham City'e 4 milyon 260 dolara transfer olmuş, ancak fazla forma şansı bulamamıştı. 
     Atletico Madrid, İspanya Ligi'nde lider Barcelona'nın 16 puan gerisinde ve 7. sırada bulunuyor. 
     
</TEXT>
</DOC>
