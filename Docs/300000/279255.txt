<DOC>
<DOCNO> 279255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/astro/index.html </URL>
<DATE> 2004/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğleden sonraya odaklanın 
</HEADLINE>
<TEXT>


Saat 16.31'e kadar çok huzurlu olmayabilir. Bu saatten sonra yeni gelişmeler, haberler ve özellikle ortaklaşa konular bize ilginç fırsatlar sunabilir. Gün içinde detaylara özellikle dikkat etmek gerekiyor.Koç'lar için tamamlanması gereken konular ve uğraştırıcı işler üzerinde durmaları gereken bir gün. Ayrıca sağlık konusunda somut sonuçlar alınabilir. Boğa'lar rahat olacakları bir gündeler. Duygularını rahat ifade etmeye çalışmaları sosyal hayatlarına canlılık katacak. İkizler değişikliklere açık olmalılar. Beklenmedik gelişmeler nedeniyle hızlı hareket etmeleri gerekebilir. Bu arada yerleşim konularıyla ilgilenmeleri gerekebilir. Yengeç'ler düşünceleriyle ilgi toplayabilecekleri bir gündeler. Kısa yolculuklar gündeme gelirken diğer sorumluluklarını da unutmamalılar. Aslan'lar maddi konularda kontrollü adım atmalılar. Bugünlerde ekonomik davranarak kendi birikimlerini korumalılar. Başak'lar girişimlerinde başarılı olacakları günlerindeler. Onlar için önem taşıyan konular gündeme gelirken başarıya da yakın olacaklar.Terazi'ler kendilerini huzursuz eden konuların üzerinde durmak yerine yeni düşünceler oluşturmalı. İyimser olmaları gerekiyor. Akrep'ler için gün içinde arkadaşlarla beraberlikler ve grup çalışmaları içerisinde bulunmak faydalı olacak. Başkalarının önerilerine açık olmak da gerekiyor. Yay'lar bugün huzursuz olsalar bile iş hayatına ait kalıcı kararlar peşinde olacaklar. Bu alanda destek görmeleri zor olmayacak. Oğlak'lar kişisel görüşlerini başkalarıyla paylaşabilecekler. Bu alanda yeni fikirlere açık olmaları eğitimle ilgili gelişmeler sağlayabilir. Kova'lar duygularını ifade etmekte zorlanabilir. Ortaklaşa alanda sabırlı olmaları halindeyse ciddi kazançlar elde edecekler. Balık'lar ilişkiler açısından huzurlu bir gündeler. Ortaklaşa konularda yeni anlaşmalar ve pozitif gelişmeler beklenebilir. 

</TEXT>
</DOC>
