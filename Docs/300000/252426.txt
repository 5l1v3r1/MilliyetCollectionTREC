<DOC>
<DOCNO> 252426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/soneko14.html </URL>
<DATE> 2004/07/02/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
31 Aralık'a kadar 1.2 milyar adet madeni para basılacak... 
</HEADLINE>
<TEXT>

     Yeni Türk Lirası'na YTL geçiş kapsamında, 31 Aralık 2004 tarihine kadar 1.2 milyar adet madeni para basılacak. 
     Hazine Müsteşarlığı'ndan alınan bilgiye göre, YTL'ye geçiş için yeni madeni paralar, Darphane ve Damga Matbaası Genel Müdürlüğü tarafından basılacak. 
     Buna göre 31 Aralık 2004 tarihine kadar basılacak toplam madeni para adedi, 1 milyar 200 milyon adet olacak. 
     Bu miktarın madeni para birimleri itibariyle dağılımı ise şöyle 
     1 Yeni Kuruş 
     150 milyon adet 
     5 Yeni Kuruş 
     183 milyon adet 
     10 Yeni Kuruş 208 milyon adet 
     25 Yeni Kuruş 204 milyon adet 
     50 Yeni Kuruş 225 milyon adet 
     100 Yeni Kuruş 230 milyon adet 
     1 Yeni Türk Lirası 
     TOPLAM 1 milyar 200 milyon adet Öte yandan bu paraların basımı için Darphane, ihalelere çıkarak 6 yeni Pres Makinası ve 1 milyar 440 milyon adet Para Pulu satın alıyor. 
     
     PARALAR NE ZAMAN BASILACAK 
     Darphane, 15 Temmuz-15 Ağustos döneminde 1 ve 5 yeni kuruşlardan 82 milyon adet, 16 Ağustos-15 Eylül döneminde de 163 milyon adet baskı yapacak. 
     16 Eylül-15 Ekim döneminde 1 YTL, 50, 25, 10, 5 ve 1 yeni kuruştan toplam 238 milyon adet üretim gerçekleşecek. 
     Bu tarihte 5 ve 1 yeni kuruşların basımı tamamlanmış olacak. Darphane, 16 Ekim tarihinden 31 Aralık tarihine kadar 1 YTL 50, 25 ve 10 yeni kuruş basımı gerçekleştirecek. 
     
     KURUMLAR ARASI KOORDİNASYON 
     Bu arada YTL'ye geçiş hazırlıkları kapsamında Maliye Bakanlığı, İçişleri Bakanlığı Mahalli İdareler Genel Müdürlüğü , Sanayi ve Ticaret Bakanlığı, Çalışma ve Sosyal Güvenlik Bakanlığı, Hazine Müsteşarlığı Darphane ve Damga Matbaası Genel Müdürlüğü , Merkez Bankası, Sermaye Piyasası Kurulu İMKB, İstanbul Altın Borsası, Takasbank, Merkezi Kayıt Kuruluşu, Aracı Kurumlar Birliği , Bankacılık Düzenleme ve Denetleme Kurumu ve Devlet İstatistik Enstitüsü Başkanlığı işbirliği yapıyor. 
     Hazırlık çalışmalarının bu güne kadar olan kısmı ağırlıklı olarak Merkez Bankası tarafından koordine edildi. 
     
     GÖZDEN GEÇİRME TOPLANTISI 
     Devlet Bakanı Ali Babacan ise 8 Temmuz'da, konuya ilişkin hazırlık çalışmalarının gözden geçirilmesi amacıyla, ilgili kurumların katılacağı bir toplantı yapacak. 
     Yeni Türk Lirası, Eylül 2004 ayında okulların açıldığı hafta başlatılacak bir kampanya ile kamuoyuna tanıtılacak. 
     
</TEXT>
</DOC>
