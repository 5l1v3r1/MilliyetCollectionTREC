<DOC>
<DOCNO> 289940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sontur45.html </URL>
<DATE> 2004/11/18/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Bebeğini terk eden anne, hastane kayıtlarından bulundu 
</HEADLINE>
<TEXT>

     Bursa'da, yeni doğmuş bebeğini bir apartmanın önüne bırakan ve kendisine hastane kayıtlarından ulaşılan anne, gözaltına alındı. 
     Alınan bilgiye göre, Ali Paşa Mahallesi Pınarbaşı Caddesi'nde bir apartmanın girişinde beze sarılarak bırakılmış erkek bebeğin annesini bulmak için harekete geçen güvenlik güçleri, doğumun gerçekleştiği SSK Bursa Hastanesi'nde araştırma yaptı. 
     Bebeğin hastanede bırakılan kimlik numarasını alarak Nüfus Müdürlüğü'ne giden polis ekipleri, elde ettikleri bilgiler doğrultusunda Emek Beldesi'nde anne Selda Ş'ye 27 ulaştı. 
     Gözaltına alınan Selda Ş. ifadesinde, kendisinin dul olduğunu, 4 aydır Erkan isimli kişiyle birlikte yaşadığını ve çocuğun o kişiden olduğunu öne sürdü. 
     Birlikte yaşadığı Erkan adlı kişinin evli olduğunu anlatan Selda Ş, hamile olduğunu 5 ay süresince anlamadığını ve öğrendiği zaman erkek arkadaşının kendisini terk ettiğini söyledi. 
     Bunun üzerine bunalıma girdiğini ve bebeği doğurduktan sonra ''Belgin hanım, Erkan Bey'' yazılı bir not ile birlikte bebeği, erkek arkadaşı ve eşinin yaşadığını sandığı apartmanın önüne bıraktığını kaydetti. 
     Sorgulaması tamamlanan Selda Ş, adliyeye sevk edildi. 
     
</TEXT>
</DOC>
