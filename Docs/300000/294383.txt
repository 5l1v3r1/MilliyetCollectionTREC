<DOC>
<DOCNO> 294383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sondun12.html </URL>
<DATE> 2004/12/03/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Rumsfeld'den acı itiraf... 
</HEADLINE>
<TEXT>

     ABD Savunma Bakanı Donald Rumsfeld, Irak'taki direnişi başlangıçta küçümsemiş olduklarını itiraf etti. 
     Amerikan Fox News televizyonunda programa katılan Rumsfeld, ''Irak savaşındaki başarısızlıkların neler olduğu'' şeklindeki soruya, ''kitle imha silahlarını bulamadıklarını, bir de direniş hareketini gereği kadar değerlendiremediklerini'' söyleyerek cevap verdi. 
     Rumsfeld, ''Pentagon uzmanları ve istihbarat servislerinin, isyanın bu denli uzun süreceğini tahmin etmediklerini, direnişi bir anlamda küçümsediklerini'' kaydetti. 
     Bununla birlikte direnişçilerin, bir tek muharebe bile kazanamadıklarını da öne süren Rumsfeld, Irak'ta iki yıla kadar istikrarı sağlayabileceklerini söyledi ve ''Kelle uçuran aşırı uçların eline düşerse Irak'ın ne hale gelebileceğini düşünebiliyor musunuz '' diye sordu. 
     
</TEXT>
</DOC>
