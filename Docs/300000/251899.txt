<DOC>
<DOCNO> 251899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/soneko22.html </URL>
<DATE> 2004/06/30/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Çin'in dış borcu 202 milyar dolar... 
</HEADLINE>
<TEXT>

     Çin'in, dış borcunun Mart ayı sonu itibarıyla 202.321 milyar ABD Doları olduğu açıklandı. 
     Devlet Döviz İdaresi tarafından yayınlanan verilere göre, Çin'in dış borcu geçen yılın sonundan bu yana 8.687 milyar ABD Doları yüzde 4.49 artış gösterdi. 
     Çin'in orta ve uzun vadeli borçları 120.062 milyar ABD Doları ile tüm dış borçlarının yüzde 59.34'ünü oluşturuyor. Bu rakam geçen yılın sonundan bu yana 3.472 milyar ABD Doları arttı. 
     Dış borçların diğer yüzde 40.66'lık bölümünü oluşturan kısa vadeli borçlar da bu yılın ilk çeyreğinde 5.215 milyar dolar artarak, 82.259 milyar ABD Dolarına ulaştı. 
     Çinli yetkililer, bu borcun başlıca nedenlerinden birinin hızlı ekonomik ve dış ticaret büyümesi olduğuna işaret ettiler. Yetkililer, bu borcun Çin para birimi yuan ile diğer para birimlerinin faiz oranları arasındaki büyük farktan ve yuan'ın getirisinin daha cazip olmasından kaynaklandığının da gözardı edilmemesi gerektiğine dikkat çektiler. 
     Çin, yılın ilk çeyreğinde 24.374 ABD Doları yeni borç alırken, 19.218 milyar dolar ana borç ve 362 milyon dolar faiz ödedi. 
     
</TEXT>
</DOC>
