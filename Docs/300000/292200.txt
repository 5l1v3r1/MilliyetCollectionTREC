<DOC>
<DOCNO> 292200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/ekonomi/eko06.html </URL>
<DATE> 2004/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamukova Çiftliği'nde deprem uzmanlı inceleme 
</HEADLINE>
<TEXT>


ZAFER TOKUŞ - HAKAN TURHAN Pamukova DHA 

Tasarruf Mevduatı Sigorta Fonu'nun Pamukova Çiftliği'ndeki arama çalışmalarına, deprem uzmanı Prof. Dr. Ahmet Ercan da katıldı. Uzanlar'ın borçlarından dolayı çiftliğe el koyan TMSF, çiftlikte iş makineleri ve duvarlar kırılarak yapılan aramaların binalara zarar vermesi üzerine üniversiteler ve Jeofizik Mühendisler Odası'ndan yardım istedi. Dün çiftliğe gelerek ön inceleme yapan Prof. Dr. Ahmet Ercan, "Bu binaları yapanları tebrik etmek lazım. Bina değil sanki saray. 9 şiddetinde depreme bile dayanır" dedi. TMSF'nin bu konuda kendilerine görev verdiğini belirten Ercan, şunları söyledi 
"Duvarların içlerine, manyatometresiyle bakacağız. Yeraltı MR'ı, rontgeni çekeceğiz. Ultrason aygıtı getireceğiz, duvarlara sismik dalgalar verip tomografi çıkaracağız. Yeraltı radarı ile tabanda herhangi bir gizli oda var mı, bu gizli odanın içinde neler var ona bakacağız. Fisher aygıtı ile herhangi bir define gömüsü yapıldı mı ona bakacağız. 


</TEXT>
</DOC>
