<DOC>
<DOCNO> 277962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/yasam/ayas.html </URL>
<DATE> 2004/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis 'kulağına' takılan savcı 
</HEADLINE>
<TEXT>


Sedat Peker soruşturması derinleşiyor. Polis dinlemesinde, bir savcının Peker'den şik yetçi biriyle ilgili, Peker'in avukatıyla görüşmeleri ele geçti 

ERDAL KILINÇ, ŞÜKRAN ÖZÇAKMAK İstanbul 

İstanbul Organize Suçlar Şube Müdürlüğü'nün operasyonuyla gözaltına alınan Sedat Peker'in ilginç bağlantıları ortaya çıkarıldı. 
Peker tarafından dövdürüldüğü iddiasıyla İstanbul'da bir Cumhuriyet Savcılığı'na şik yete giden Y.A.'yı, Savcı H.H.G.'nin davacı olmaması için ikna etmeye çalıştığı, daha sonra Peker'in avukatına konuyu haber verdiği iddia edildi. Savcı G. hakkında soruşturma başlatıldığı iddia edilirken, bir işadamından 250 bin dolar haraç alınmasında aracılık yaptığı öne sürülen armatör ve eski Fenerbahçe Altyapı Sorumlusu T. K. ile işadamı A.E. de gözaltına alındı. İddiaya göre Y.A., Peker'in adını kullanarak A.E.'den 250 milyar lira haraç aldı. A.E., kendisinden tekrar para istenince Peker'le bağlantı kurdu. Bunun üzerine Peker'in kardeşi Atilla, Y.A.'yı Beykoz'da bulunan villada dövüp telefonla, 'Gerekli dersi verdik' diye ağabeyine olayı anlattı. 
Bu arada Y.A., avukatı aracılığıyla şik yetçi olmak istedi, ancak savcı G. onu iknaya çalıştı. Y.A.'nın ısrarcı olması üzerine Savcı G., Peker'in avukatlarından Turgay Özdoğan'ı arayarak durumu bildirdi. Tüm bu görüşme trafiği de polisin dinlemeleri sırasında ele geçti. A.'nın Adalet Bakanlığı'na şik yet etmesinin ardından Savcı G., 8 Haziran 2004'te tayin edildi, ayrıca H kimler ve Savcılar Yüksek Kurulu da hakkında bir soruşturma başlattı. Bu arada Peker'le bağlantısı olduğu iddiasıyla bir Yargıtay üyesi ile 6 h kim hakkında da soruşturma başlatıldığı öne sürüldü. 
Halen tayin edildiği adliyede savcı olan Savcı G., Peker'in avukatı Özdoğan'ı aradığını doğrulayıp şu bilgiyi verdi 
"A.'yı hatırlıyorum, beni şik yet etti. Sözde Peker bunu dövdürtürmüş. Ben de 'bunu öğrenirim' dedim. Özdoğan'ı avukat olarak tanıyorum. 'Bir araştır bakalım bu Y.A.'yı, Sedat mı şey etmiş' dedim. O da araştırdı, 'Sedat değil başkaları dövmüş' dedi. Ondan sonra, 'Peker beni dövdürdü. Sen korudun' diye beni şik yet etmiş." 
Savcı G., niçin tayin edildiği sorusuna da, "Bilgi sahibi değilim" yanıtını verdi. 

Haberi durdurttu mu 
Peker'le ilgili bir başka iddia da, bir televizyon haberinin durdurulması oldu. Kanal 7 televizyonunda, Nuri Ergin ve çetesinin Sedat Peker aleyhindeki sözlerinin yayımlanacağını öğrenen Peker'in, basın danışmanı Hakan Aslaneli aracılığıyla, haberi yapan Akif Beki'yi tehdit ettiği ileri sürüldü. Tehdit üzerine haberin yayımlanmadığı iddia edildi. 

Avukatlar tutuklanacak 
Önceki gün sevk edildikleri mahkeme tarafından serbest bırakılan Hakkı Kurtuluş, Şirin Berk ve Çağatay Özdemir isimli avukatlar için gıyabi tutuklama kararı çıkarıldı. 
Öte yandan düzenlenen operasyonlar kapsamında, Peker'in akrabası İhsan B. de, İzmir'de yakalanarak İstanbul'a getirildi. 


</TEXT>
</DOC>
