<DOC>
<DOCNO> 273678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sonspo13.html </URL>
<DATE> 2004/09/21/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Hakan Şükür, Sabri'ye ders verdi... 
</HEADLINE>
<TEXT>

     Galatasaray'da futbolcular, derbi maçın ardından yaptığı bir günlük izinin ardından İstanbulspor maçının hazırlıklarına başladılar. 
     Florya Metin Oktay Tesisleri'nde, teknik direktör Gheorghe Hagi yönetiminde yaklakış 1.5 saat süren idmanda, Beşiktaş maçının ilk 11'inde oynayan futbolcular, yedeklerden ayrı olarak çalıştılar. As futbolcular sadece koşu yaparken, diğer grup ise tek pas çalışmasının ardından yarı sahada çift kale maç yaptı. 
     
     HAKAN ŞÜKÜR'DEN SABRİ'YE DERS 

     Antrenmanın sonunda golcü futbolcu Hakan Şükür, genç oyuncu Sabri'ye nasıl orta yapması gerektiğini anlattı. 
     Bir süre genç oyuncu ile ikili olarak çalışan Hakan, Sabri'ye nerelere ve nasıl vuracağını hem anlattı, hem de uygulamalı olarak gösterdi. 
     Hagi ve kaleci Mondragon da çift kale maçta yer alırken, futbolcuların bir hayli neşeli olmaları dikkat çekti. Maçta Beşiktaş maçında kadro dışında kalan Ümit Karan attığı gollerle dikkat çekti. 
     Antrenmana sakatlıkları bulunan Conceiçao, Suat ve Baliç katılmazken, sol dizine maçta darbe alan Ergün takımdan ayrı olarak yürüyüş yaptı. 
     Bu arada Rumen teknik adam, idman öncesinde futbolcularıyla saha içinde yaptığı toplantıda, Beşiktaş maçındaki mücadelelerinden dolayı oyuncularını kutlayarak, ''Böyle devam edin'' diye övgüde bulundu. 
     
     CONCEİÇAO'NUN SAKATLIĞI CİDDİ 

     Galatasaray'da, Beşiktaş maçında sakatlanan Brezilyalı futbolcu Conceiçao'nun durumunun ciddi olduğu bildirildi. 
     Bu futbolcunun kasığında sorun bulunduğu ve uzun süreli bir tedaviye başlanacağı kaydedilirken, Conceiçao'nun İstanbulspor maçında forma giyemeyeceği belirtildi. 
     
     GÖRÜNMEZ KAZA 

     Suat Usta'nın, evinde banyo yaparken ayağının kaydığı ve dizinin altındaki bölgesinden yaralandığı öğrenildi. 
     Bu futbolcuya 4 dikiş atıldığı açıklanırken, Baliç'in ise dizinde problemin bulunması nedeniyle tedavi olduğu kaydedildi. 
     Galatasaray, İstanbulspor maçının hazırlıklarını yarın yapacağı çift antenmanla sürdürecek. 
     
</TEXT>
</DOC>
