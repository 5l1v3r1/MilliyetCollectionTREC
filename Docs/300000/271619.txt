<DOC>
<DOCNO> 271619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sondun08.html </URL>
<DATE> 2004/09/14/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Şaron, Netanyahu'nun referandum önerisini reddetti... 
</HEADLINE>
<TEXT>

     İsrail Başbakanı Ariel Şaron'un, Likud Partisi içindeki en büyük rakibi Maliye Bakanı Binyamin Netanyahu'nun Gazze Planı için referandum yapılması önerisini reddettiği bildirildi. 
     Şaron, üç İsrail gazetesine yaptığı açıklamada, Netanyahu'nun önerisinin gündemde olmadığını söyledi. 
     Başbakan Şaron, Yediot Ahronoth gazetesine yaptığı açıklamada, ''Bir bakan patlamanın eşiğinde olduğumuzu düşünüyorsa, bu tür tehditlerle bir kabine kararını değiştiremez'' diye konuştu. 
     Şaron, Haaretz gazetesine de, ''Gazze'deki tüm yerleşim yerlerinden ve Batı Şeria'daki 4 yerleşim yerinden çekilmenin, planlandığı gibi uygulanacağını'' söyledi. 
     Maariv gazetesine de konuşan Şaron, ''referandumun planın uygulanmasını geciktirebileceğini'' belirtti. 
     İsrail Başbakanı Şaron, Gazze Şeridi'nde 1,3 milyon Filistinliyle yaşayan 8 bin Yahudi yerleşimciyi 2005 sonuna kadar tahliye etmeyi planlıyor. 
     Planda, Gazze'deki 21 ve Batı Şeria'daki 120 yerleşim yerinden 4'ünün boşaltılması öngörülüyor. 
     
</TEXT>
</DOC>
