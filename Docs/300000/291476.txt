<DOC>
<DOCNO> 291476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sonspo06.html </URL>
<DATE> 2004/11/23/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Tüm branşlarda Fenerbahçe'nin haftası oldu 
</HEADLINE>
<TEXT>

     Futbol, basketbol ve voleybol. F.Bahçe’nin altyapı dahil tüm branşlardaki takımları maçlarını kazanıp, camiayı mutluluğa boğdu 
     
     PAF takımı başladı 
     Fenerbahçe, geçtiğimiz haftaya damgasını vurdu. Sarı - Lacivertliler, futbol, basketbol ve voleybolda altyapılar dahil, oynadıkları tüm maçları kazanıp, zaferlerini ilan etti. Kanarya’nın galibiyet serisi, PAF takımıyla başladı. Gençler, Trabzon’u deplasmanda 2-0 mağlup ederken, ardından namağlup erkek basketbol takımı, derbide Beşiktaş’ı 83-79’lık skorla geçti, bayan voleybolcular da Gaziantep Şahinbey Belediyesi’ni 3-1 devirmeyi başardı. Bu arada küçük erkekler basketbolda pilot takım Selimiye de Vefa’yı -36 yendi. 
     
     Derbi üstüne derbi 
     Basketbolda küçük kızlar Heybeliada’yı 102-19, yıldız bayanlar DSİ’yi 66-42, genç erkekler Işıkspor’u 93-64’lük skorlarla geçerken, cumartesi akşamı profesyonel futbol takımı, ligin en önemli maçında Trabzonspor’u Avni Aker’de 2-0 mağlup edip, haftaya damgasını vurdu. Pazar günü bu kez derbi sırası basketbolcu kızlardaydı. Sarı Kanaryalar, Beşiktaş’ı 72-61 yenerken, erkek voleybolcular Çankaya Belediyesi’ni set vermeden 3-0 yendi. Böylece amatörden profesyonele, küçüklerden büyüklere herkes camiaya büyük bir mutluluk yaşattı. 
     
</TEXT>
</DOC>
