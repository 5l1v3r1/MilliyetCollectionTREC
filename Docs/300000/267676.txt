<DOC>
<DOCNO> 267676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/astro/index.html </URL>
<DATE> 2004/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygusal sorumluluklar 
</HEADLINE>
<TEXT>


Balık burcundaki Ay bizi duygusal açıdan başkalarına duyarlı ve sorumlu olmaya çağırıyor. Çok yüksek beklentilere girmemiz ve gerçekçi bir yol izlememiz gereken bir gündeyiz. Yardımlaşma konusu da vurgulanmakta. Koç'lar daha dikkatli olmalılar. Kafalarını karıştıran konularda sabırlı olmak gerekiyor. Duygusal olarak rahat olmaları onlara huzur veriyor. Boğa'lar iyimser enerjilerle beraberler ve kendisine güvenerek hareket edebilirler. Sosyal çevrede hareketlilik ve canlılık söz konusu. İkizler iş hayatında kararlı olmaları gereken durumlarla yüz yüze gelebilir. Her zamankinden daha gerçekçi olunduğunda yeni olanaklar değerlendirilebilir. Yengeç'ler çok hareketliler ve yeni konulara ilgileri artabilir. Yabancılarla alakalı konularda şansları bugün de devam ediyor. Aslan'lar ortaklaşa alanda yapıcı adımlar atmalılar. Bu arada yeni kazançlar gündeme gelirken bekledikleri paralarda sürprizler olabilir. Başak'lar ortaklıkla alakalı konularda hevesliler. Yolunda gitmeyen bazı durumlarda yapıcı yaklaşımlarıyla çözüm bulacaklar. Terazi'ler için işlerinde yeni sorumluluklar gündeme gelebilir. Bu konuda cesur davranmakta fayda var. Tamamlanması gereken konular da düşünülmeli. Akrep'ler iyimser günlerindeler. Yaratıcı ve sosyal alandaki hareketlilik onları motive edici. Aşkta olumlu gelişmeler var. Yay'lar için erteledikleri birtakım işleri artık yoluna girmeli. Ev ve aileleriyle ilgili konularda yapıcı değişiklikler bulunuyor. Oğlak'lar için düşündükleri kısa seyahatleri öne çıkabilir. Eğitim konusunda verimli ve başarılı sonuçlar alınacak. Kova'lar maddi alanda kazanç sağlayıcı fırsatları değerlendirirken harcamalarını kontrol altına almalılar. Balık'lar oldukça dikkat çekici olacaklar. Pek çok alanda kendilerini gösterebilirler. 

</TEXT>
</DOC>
