<DOC>
<DOCNO> 259548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/son/soneko08.html </URL>
<DATE> 2004/07/31/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
IMF'den cari açık için iyimser tahmin... 
</HEADLINE>
<TEXT>

     Dış ticaret açığındaki hızlı büyümeyle birlikte ilk beş ayda 8.8 milyar dolara ulaşarak Türkiye ekonomisinin zayıf karnını oluşturmaya başlayan cari işlemler açığıyla ilgili olarak IMF'den, yılın tümü için iyimser bir tahmin geldi. 
     IMF'nin, Türkiye'nin 7'nci gözden geçirme kapsamındaki inceleme sonuçlarına dayalı ülke raporunda, bu yılki cari işlemler açığının 9.1 milyar dolar düzeyinde tahmin edildiği bildirildi. Cari işlemler açığı konusunda iyimser bir yaklaşım sergilenen ülke raporunda, iyileşmiş ticaret hadleri, yükselen dış talebi ve verimlilikte devam eden güçlü artışın, güçlü ithalat talebinin etkilerini gidereceği görüşüne yer verildi. Raporda, IMF ve Türk yetkililerinin cari açığın 2004 yılında GSMH'nın yüzde 3'ü düzeyinde stabilize edileceği konusunda mutabık oldukları belirtilerek, "Yetkililer, projeksyonların, iç talep ve özel sermaye girişlerindeki değişikliklere duyarlı olduğu konusunda görüş birliği içerisinde" denildi. 
     
     60 MİLYAR DOLRALIK İHRACAT BEKLENTİSİ 
     Raporda, Türkiye'nin yılın tümündeki ihracatının 60.4 milyar, ithalatının 77.2 milyar, dış ticaret açığının 16.8 milyar dolar olacağı tahmin eildi. 
     Hizmetler dengesinin net olarak 3.6 milyar dolar fazla vereceği tahmini yer alan raporda, Türkiye'nin yılın tümünde 3.7 milyar dolarlık özel, 400 milyon dolarlık da resmi 
     transfer alacağı öngörüldü. 
     Raporda sermaye hareketleri yoluyla yabancı sermaye girişinin 9.2 milyar dolar olacağı tahmini yer aldı. 
     
</TEXT>
</DOC>
