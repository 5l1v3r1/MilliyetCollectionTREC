<DOC>
<DOCNO> 284438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sontur20.html </URL>
<DATE> 2004/10/29/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Extacy alemcilerine ceza yağdı 
</HEADLINE>
<TEXT>

     İsmail AKDUMAN SAMSUN, DHA 

SAMSUN'da bir evde esrar ve Extacy içerek alem yaparken polislere yakalanan 2'si kadın toplam 6 kişiye hapis cezası verildi. Tutuksuz yargılanan sanıklar esrar içtiklerini kabul ederken, Turgay Aycan Extacy için Merak etmiştim. Kız arkadaşımla denemek istedim. Eve girerken polis yakaladı'' dedi. 
     Adalet Mahallesi'nde 1.5 yıl önce meydana gelen olayda, 25 yaşındaki Turgay Aycan, kız arkadaşı 21 yaşındaki Ayşin Kayar ile alem yapmaya giderken kendisini takip eden polisler tarafından esrar ve 3 Extacy ile birlikte yakalandı. Aycan ile birlikte esrar sattıkları ve aleme katıldıkları iddia edilen 25 yaşındaki Recep Ali Muratoğlu, 28 yaşındaki Ertukan Kurnaz, 51 yaşındaki Kadir Yılmaz Yıldırım ve 24 yaşındaki Selma Bekar yakalandı. Samsun 2'inci Ağır Ceza Mahkemesi'nde yargılanan sanıklar madde bağımlısı olduklarını esrar satmadıklarını ileri sürdüler. Sanık Turgay Aycan, kendisini esrara kız arkadaşı Ayşin Kayar'ın başlattığını iddia ederek, "Kendisi bir yerlerden bulup getirirdi. Extacy hapını da o istedi. Birlikte deneriz' demişti. Eve girerken polis beni yakaladı'' dedi. 
     Diğer sanıklar da suçsuz oldukları öne sürerek beraatlerini istedi. Duruşmaya katılmayan Ayşin Kayar ile Selma Bekar ise önceki ifadelerinde erkek sanıklarla birlikte esrar, Extacy kullandıklarını ve alem yaptıklarını kabul etmişlerdi. Mahkeme esrar ve Extacy kullanan Selma Bekar ve Ayşin Kayar'ya 5'er ay, Recep Ali Muratoğlu'na 5 ay 15 gün, esrar temin etmek ve içmek suçundan Turgay Aycan'a 1 yıl 8 ay, Ertukan Kurnaz'a 1 yıl 10 ay ve Kadir Yılmaz Yıldırım'a 3 yıl 4 ay hapis cezası verdi. 

     
</TEXT>
</DOC>
