<DOC>
<DOCNO> 270492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sontur34.html </URL>
<DATE> 2004/09/09/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Yalova Cezaevi'nde gerginlik .. 
</HEADLINE>
<TEXT>

     Yalova Cezaevi'nde, bazı tutuklu ve hükümlüler arasında çıkan kavgadan dolayı gerginlik yaşandığı öğrenildi. 
     Yalova Valisi Yusuf Erbay, AA muhabirine yaptığı açıklamada, cezaevinde bir olay yaşandığını, ancak bunun siyasi bir mesele olmadığı yönünde bilgi aldığını söyledi. 
     Cezaevinde jandarmanın tedbir aldığını ifade eden Erbay, şöyle konuştu 
     ''Tutuklular arasında sanırım bir tartışma çıkmış. Bazıları yer değiştirmek istemiş. Bunun üzerine, yer değiştirmek isteyenler ile istemeyenler arasında kavga çıkmış. Şu anda herhangi bir sıkıntı yok. Jandarmayı tedbir amacıyla hazır bekletiyoruz. Cezaevinin içinden Adalet Bakanlığı ve Cumhuriyet Başsavcılığı sorumludur. Onların talebine bağlı olarak hareket ederiz.'' Bu arada, Yalova Jandarma Komutanı Kıdemli Albay Ferit Sucuka ve cezaevinden sorumlu Yalova Cumhuriyet Savcısı Hüseyin İnan, cezaevine girerken, dışarıda jandarma ve polis ekipleri ile ambulanslar hazır bekletiliyor. 
     
</TEXT>
</DOC>
