<DOC>
<DOCNO> 279668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sondun01.html </URL>
<DATE> 2004/10/13/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Washington Times Çeçen teröristler ABD'ye sızdı... 
</HEADLINE>
<TEXT>

     ABD'de yayımlanan muhafazakar egilimli The Washington Times gazetesi, terör örgütleriyle baglantısı bulunan bir grup Çeçen militanin, Meksika üzerinden ABD'ye sızdığı yönünde elde edilen istihbaratın güvenlik güçleri tarafından incelendiğini yazdı. 
     Washington Times, güvenlik kuvvetlerine intikal eden istihbarata göre, sırt çantaları taşıyan 25 kadar Çeçen militanın, yaz aylarında Meksika'nın kuzeyindeki dağlık arazi üzerinden ABD'nin sınırdaki Arizona eyaletine sızdığını ileri sürdü. Bölgede sınır denetiminin çok zor olduğuna işaret edildi. 
     Gazete, bu yöndeki istihbaratın, daha önce güvenilir bilgiler veren bir kaynaktan geldiğini belirtti. 
     Gazeteye konuşan Amerikalı yetkililer, Çeçen militanlarin ABD'ye sızdığı yönündeki bilginin henüz doğrulanamadığını, ancak konuya ilişkin araştırmanın sürdüğünü söylediler. 
     
</TEXT>
</DOC>
