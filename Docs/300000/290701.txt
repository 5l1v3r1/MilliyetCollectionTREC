<DOC>
<DOCNO> 290701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/son/sontur13.html </URL>
<DATE> 2004/11/21/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Kredi kartını kullanan eniştesini bıçaklayarak öldürdü... 
</HEADLINE>
<TEXT>

     Bursa'da bir kişi, kendisine ait kredi kartından harcama yapan eniştesini öldürdüğü iddiasıyla gözaltına alındı. 
     Alınan bilgiye göre, güvenlik güçleri, ihbar üzerine Hüdavendigar Mahallesi Ege Sokak'ta cesedini buldukları Sadun İyikesici'nin sırtında 20, göğüs ve boyun kısmında da 15 bıçak darbesi tespit etti. 
     Olayın şüphelisi olarak gözaltına alınan İyikesici'nin kayınbiraderi olan Murat Y, ifadesinde, ortak tekstil işi yaptıkları eniştesinin kedisine ait kredi kartlarını kullanarak 13 milyar lira harcadığını, ayrıca 4 bin euro borcu olduğunu, bu konuyu görüşmek için eniştesine ait 16 CEK 24 plakalı otomobilin içinde buluştuklarını söyledi. Sadun İyikesici'nin borçlarını ödemeyeceğini söylemesi üzerine tartıştıklarını belirten Murat Y, arabada bıçakla yaraladığı eniştesini kaçmak isterken yolda yakalayıp sırtından bıçakladığını itiraf etti. 
     Murat Y'nin, sorgulamasının ardından adliyeye sevk edileceği bildirildi. 
     
</TEXT>
</DOC>
