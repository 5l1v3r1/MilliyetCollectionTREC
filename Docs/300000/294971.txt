<DOC>
<DOCNO> 294971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/son/sonspo05.html </URL>
<DATE> 2004/12/05/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Marco yoksa Selçuk var... 
</HEADLINE>
<TEXT>

     Cezası nedeniyle derbide forma giyemeyecek olan Aurelio'nun yerine, Daum’un Selçuk’u hazırlıyor. 
     Sarı kart sınırında çıktığı Ankaragücü karşılaşmasında bir kart daha görerek cezalı duruma düşen Marco Aurelio, derbide forma giyemeyecek olmanın hüznünü yaşıyor. Brezilyalı oyuncu, kartın çok ağır olduğunu söylerken, teknik direktör Daum, onun yerine kimi oynatacağının planlarını yapmaya başladı. Aurelio’dan çarşamba günkü Manchester United maçında faydalanacak olan Alman hoca, derbide ise büyük olasılıkla Selçuk’u oynatacak. Orta göbeği Selçuk ve Serkan’dan oluşturmayı düşünen Fenerbahçe Teknik Direktörü, Önder’i yine sağbeke çekip, onun önünde de Mehmet Yozgatlı’yı görevlendirecek. Daum’un, takımını derbiye fazla değişiklik yapmadan sürmeyi planladığı kaydedildi. 
     
</TEXT>
</DOC>
