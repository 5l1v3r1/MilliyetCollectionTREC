<DOC>
<DOCNO> 279102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/soneko20.html </URL>
<DATE> 2004/10/11/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Elektrikte fiyat indirimi için ilk adım atıldı... 
</HEADLINE>
<TEXT>

     Enerji Piyasası Düzenleme Kurulu EPDK , Türkiye Elektrik Ticaret Taahhüt Anonim Şirketi TETAŞ tarafından Türkiye Elektrik Dağıtım Anonim Şirketi TEDAŞ ve bağlı ortaklıkları için toptan satış tarifesini yüzde 5 oranında düşürmesini onayladı. 
     EPDK'nın konuya ilişkin kararı, Resmi Gazete'nin bugünkü sayısında yayımlandı. 
     Karara göre, TETAŞ 1 Ekim 2004 tarihinden geçerli olmak üzere, toptan satış yaptığı TEDAŞ ve bağlı ortaklıkları Trakya Elektrik Dağıtım A.Ş., Boğaziçi Elektrik Dağıtım A.Ş. BEDAŞ , Körfez Elektrik Dağıtım A.Ş., Karaelmas Elektrik Dağıtım A.Ş., Meram Elektrik Dağıtım A.Ş., Sakarya Elektrik Dağıtım A.Ş. SEDAŞ , Başkent Elektrik Dağıtım A.Ş'ye verdiği elektrik satış fiyatını yüzde 5 indirdi. 
     TETAŞ'ın TEDAŞ ve bağlı ortaklıklarına yaptığı toptan satış fiyatında yüzde 5 indirmesi, elektrik fiyatlarının 5 ucuzladığı anlamına gelmiyor. TEDAŞ, iletim sistemine doğrudan bağlı tüketiciler için EPDK'ya tarife teklifinde bulunması gerekiyor. Edinilen bilgiye göre, TEDAŞ henüz bu çerçevede EPDK'ya başvurmadı. 
     Karar uyarınca, Kayseri ve Civarı Elektrik T.A.Ş'ye uygulanacak tarife, mevcut sözleşme koşullarına göre TETAŞ tarafından belirlenecek. 
     Enerji ve Tabii Kaynaklar Bakanı Hilmi Güler, geçen hafta yaptığı basın toplantısında, Yüksek Planlama Kurulu'nun YPK toplantısında, enerji fiyat mekanizmalarının, yatırımların ve gerekli düzenlemelerin görüşüleceğini açıklamıştı. 

     
</TEXT>
</DOC>
