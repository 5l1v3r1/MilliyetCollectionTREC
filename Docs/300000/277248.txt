<DOC>
<DOCNO> 277248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sontur28.html </URL>
<DATE> 2004/10/04/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Yağmur her yerde .. 
</HEADLINE>
<TEXT>

     Yağışlı hava hafta ortası bütün bölgelerde etkisini gösterecek. Bugün ve yarın Marmara ve Karadeniz'de etkili olacak yağışlar, Çarşamba ve Perşembe günü bütün Türkiye'ye yayılıyor. Hava sıcaklığı perşembeden itibaren kuzey bölgelerde azalacak. 
     Meteoroloji'den alınan bilgiye göre, bugün akşama kadar Marmara Bölgesi'nde yer yer parçalı bulutlar gözlenecek. Sıcaklıklar bir kaç derece azalacak ve 25 derecenin altına gerileyecek. 
     Ege Bölgesi'nde de parçalı az bulutlu bir hava olacak. Sıcaklıklar bölgede adım adım düşecek. 
     Akdeniz Bölgesi'nde bulutlar seyrelecek, doğusunda ise tamamen yok olacak. Sıcaklıklar 35 derece civarında seyredecek. 
     İç Anadolu Bölgesi'nde bulutlar parçalanacak, yalnızca doğusunda Sivas dolaylarında bulutlar yoğunlaşacak. Sıcaklıklar da bir kaç derece azalacak. 
     Karadeniz Bölgesi'nin batı ve orta kesimlerinde hava parçalı bulutlu. Bölgenin doğusu yağış alacak. Yağış, bölgede aralıklarla etkisini sürdürecek. 
     Doğu Anadolu Bölgesi'nin kuzeyinde cuma günü Kars ve Erzurum civarları yağışlı. Bölgenin kalan kesimlerinde ise yağış yok, sıcaklıklarda da değişim yaşanmıyor. 
     Güneydoğu Anadolu Bölgesi'de az bulutlu ve açık havada sıcaklıklar 37-38 derecelerde. 
     Salı günü, Marmara, Batı Karadeniz'in kıyısı ile Orta ve Doğu Karadeniz'de yağmur görülecek. Muğla çevresinde yer yer sağanak yağmur etkili olabilir. Güneydoğu Anadolu açık ve güneşli, diğer bölgeler parçalı bulutlu. 
     Çarşamba yağmur Türkiye'yi etkisi altına alıyor. Marmara, İç Ege, Karadeniz'in tamamı ile İç Anadolu yağmur, Akdeniz ise sağanak alacak. Diğer kesimlerde gökyüzü parçalı bulutlu. 
     Perşembe günü ise Marmara'nın doğusu, Doğu Karadeniz'in kıyı kesimi dışında Karadeniz bölgesinin tamamı, İç Anadolu, İç Ege ve Doğu Anadolu'da yağışlar sürecek. Akdeniz'de yine sağanak yağış bekleniyor. 
     
</TEXT>
</DOC>
