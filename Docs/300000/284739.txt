<DOC>
<DOCNO> 284739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/magazin/amag.html </URL>
<DATE> 2004/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Onu 'konuk' eden 2 kere düşünsün 
</HEADLINE>
<TEXT>


İddia şu Davut Güloğlu, Ece Erken'in ardından bu kez de yine konuğu olduğu Saba Tümer'le aşk yaşıyor 

İLKNUR GÜLMEZ 

Kısa süre önce Ece Erken'in sunuculuğunu yaptığı programa konuk olan ve ondan çok etkilendiğini söyleyen Davut Güloğlu'nun, bu tarz davranışları alışkanlık haline getirdiği söyleniyor. Güloğlu'nun, programına katıldığı gece tanıştığı Tümer'le birlikte olduğu iddia ediliyor. Bir ay önce katıldığı 'Saba Tümer'le Bu Gece' adlı programdan sonra Güloğlu'nun yeni bir aşka yelken açtığı konuşuluyor. 
Bu aşkın çok gizli yaşandığını söyleyen Güloğlu'nun yakın çevresi, bunun nedenini, "Tümer'in işinin olumsuz etkilenmesinden korkuyorlar"' sözleriyle açıklıyor. 

'Günahımızı almayın' 
Sık sık Tümer'in evinde buluştukları konuşulan sevgililerin gün içinde de uzun telefon görüşmeleri yaptığı söyleniyor. 
Önceki gece bir iftar yemeği veren Güloğlu ise, iddialarla ilgili soruya şöyle cevap verdi "Saba Hanım'ı programdan sonra hiç görmedim. Her programına konuk olduğum kadınla aşk yaşayacağım diye bir şey yok. Hem onun hem benim günahımı almayın." 


</TEXT>
</DOC>
