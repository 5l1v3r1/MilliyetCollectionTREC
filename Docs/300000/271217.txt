<DOC>
<DOCNO> 271217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/son/sontur15.html </URL>
<DATE> 2004/09/12/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Boşanmak üzere olduğu eşini öldürdü... 
</HEADLINE>
<TEXT>

     Kadıköy'de boşanmak üzere olduğu eşini bıçakla öldüren bir kişi, daha sonra da kendisini yaraladı. 
     İnönü Mahallesi Yeşil Sokak'taki bir apartmanda 2 çocuğuyla oturan Türkan Kırışan 40 , konuşmak için eve gelen eşi Hüseyin Kırışan 43 ile tartışmaya başladı. 
     Tartışma sırasında Hüseyin Kırışan'ın bıçak çektiğini gören Türkan Kırışan, merdivenlerden inerek apartmanın bodrumuna kaçtı. Karısının peşinden bodruma inen Hüseyin Kırışan, yaklaşık 10 bıçak darbesiyle eşini ağır şekilde yaraladı. 
     Anadolu Çınar Hastanesi'ne kaldırılan Türkan Kırışan, burada hayatını kaybetti. 
     Olay sırasında kendisini de karnından bıçakla yaralayan Hüseyin Kırışan, bir süre sonra İçerenköy Polis Merkezi'ne giderek teslim oldu. Kırışan, polisler tarafından götürüldüğü Haydarpaşa Numune Hastanesi'nde tedavi altına alındı. 
     Polis yetkilileri, çift arasında boşanma davası bulunduğunu ve Kadıköy Aile Mahkemesi'nin Hüseyin Kırışan hakkında eşinin yaşadığı eve yaklaşmama kararı olduğunu bildirdiler. 
     
</TEXT>
</DOC>
