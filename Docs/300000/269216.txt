<DOC>
<DOCNO> 269216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/son/soneko10.html </URL>
<DATE> 2004/09/05/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Kapıkule'de tırlar 7.5 km uzunluğunda kuyruk oluşturdu... 
</HEADLINE>
<TEXT>

     Kapıkule Sınır Kapısı'nda, yurtdışına çıkış yapacak TIR'lar 7,5 kilometre uzunluğunda kuyruk oluşturdu. 
     AA muhabirinin, Kapıkule gümrük yetkililerinden aldığı bilgiye göre, firmaların ihraç yüklerini, gidecekleri ülkeye hafta başında ulaştırmaya çalışmak istemeleri yoğunluğa neden oluyor. Yetkililer, her hafta cumartesi pazar günleri TIR yoğunluğunun yaşandığını belirttiler. 
     Bulgar gümrükçülerin nöbet değişimi nedeniyle işlemlere kısa süre de olsa ara vermelerinin, yığılmaları artırdığını ifade eden yetkililer, Kapıkule gümrüğünde TIR işlemlerinin birkaç dakikada tamamlandığını belirttiler. 
     Bu arada, Kapıkule'den son 24 saatte 832 TIR çıkış, 566 giriş yaptı. 7,5 kilometre uzunluğundaki kuyrukta 320 civarında TIR, sıranın kendisine gelmesi için bekliyor. 
     
</TEXT>
</DOC>
