<DOC>
<DOCNO> 270833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/guncel/gun11.html </URL>
<DATE> 2004/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç asker şehit oldu 
</HEADLINE>
<TEXT>


Pervari'de güvenlik güçleri ile teröristler arasında çıkan çatışmada 4 PKK'lı öldürüldü 

ANKARA Milliyet SİİRT DHA 

Siirt'in Pervari ilçesinde çıkan çatışmada üç asker şehit olurken, PKK KONGRA - GEL üyesi dört terörist ölü ele geçirildi. Yazlıca bölgesinde güvenlik güçlerine önceki gece teröristlerce ateş açıldı. İki uzman çavuşla bir onbaşının şehit olduğu ilk ateşin ardından çıkan çatışmada, biri kadın dört terörist öldürüldü. Genelkurmay Genel Sekreterliği, yaptığı açıklamada şunları kaydetti "Etkili operasyonlar karşısında bütünlüğünü muhafaza etmekte güç durumda kalan terör örgütü, AB sürecini istismar ederek daha fazla kazanımlar elde etmek, örgütte görülen çözülmeye engel olmak ve varlığını h l sürdürdüğünü kanıtlamaya çalışmaktadır." Tunceli'nin Ovacık ilçesinde de yasadışı Maoist Komünist Parti MKP üyesi teröristler, güvenlik güçleriyle işbirliği yaptıkları gerekçesiyle kaçırdıkları Süleyman Barmagil'i öldürdü. MKP'lilerin, son iki ayda, aynı gerekçeyle dört köylüyü öldürdüğü, birini de yaraladığı belirtildi. 


</TEXT>
</DOC>
