<DOC>
<DOCNO> 298006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sontur34.html </URL>
<DATE> 2004/12/15/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Doğu Akdeniz'de Sibirya soğuğu .. 
</HEADLINE>
<TEXT>

     Doğu Akdeniz Bölgesi'nin, Sibirya üzerinden gelen soğuk hava kitlesinin etkisi altında olduğu bildirildi. 
     Adana Meteoroloji Bölge Müdürlüğü yetkililerinden alınan bilgiye göre, dün akşam saatlerinden itibaren bölgede hakim olan Sibirya soğuğu, etkisini bu hafta boyunca sürdürecek, yağış ise beklenmiyor. Özellikle yarın ve cuma günü gece hava sıcaklıklarının eksi 1 ve eksi 2 dereceye kadar düşeceği tahmin ediliyor. Soğuk hava etkisini gelecek hafta pazartesi ve salı gününe kadar sürdürecek. Gündüz saatlerinde ise hava sıcaklığı 10 derece civarında olacak. 
     Bu arada, üreticileri de uyaran meteoroloji yetkilileri, gece saatlerinde don tehlikesinin bulunduğunu belirterek, özellikle narenciye bahçelerinde önlem alınmasını istediler. 
     
</TEXT>
</DOC>
