<DOC>
<DOCNO> 279721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/soneko19.html </URL>
<DATE> 2004/10/13/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Enflasyon hedefi ilk kez tek haneli 
</HEADLINE>
<TEXT>

     Yüksek Planlama Kurulu, 2005 yılı makroekonomik hedeflerini belirledi. Yıllar sonra ilk defa Türkiye bir yıla tek haneli enflasyon hedefiyle başlayacak. Bu yıl yüzde 1 civarında kalması beklenen yıllık TÜFE artışının 2005 
     yılında yüzde 8'e indirilmesi hedeflendi. 
     YPK toplantısından sonra yapılan yazılı açıklamada, toplantıda 2005 yılı makroekonomik hedefleriyle bütçeye ilişkin temel büyüklüklerin görüşüldüğünü bildirildi. Bu çerçevede 2005 yılında makroekonomik politikaların temel önceliklerinin, "iç borçlanmada faiz oranlarını düşürerek vadesini uzatmak, kamu borç stokunun milli gelire oranındaki düşüş eğilimini sürdürmek, enflasylonu tek haneli rakamlara indirmek ve ihracat ve verimliliğik atışına dayalı büyüme trendini sürdürmek" olarak belirlendiği açıklandı. 
     Bu kapsamda 2005 yılında da yüksek faiz dışı fazla vermeye odaklı mali disipline devam edileceğini vurgulanan açıklamada, yatırım ve iş ortamını iyileştirmek ve kayıt dışılığı azaltmak için gereken önlemlerin hızla alınacağını belirtildi. 
     2005 yılında yüzde 5 olarak hedeflenen GSMH'deki 
     büyümenin kaynaklarının esas olarak ihracat ve yatırım harcamaları olmasının öngörüldüğünü belirtilen açıklamada, 2005 yılının bir başka özelliğinin de kamu yatırımlarının milli gelir ve bütçe içerisindeki payının artırılması olduğunu ifade edildi. Diğer makroekonomik hedeflerle ilgili olarak da şu bilgiler verildi "Ekonomik programın kararlılıkla uygulanması, diğer bir deyimle mali ve parasal disipline uyglmasıyla birlikte 2005 yılında 12 aylık TÜFE artış hızının yüzde 8'e geriletilmesi hedeflenmektedir. Böylece uzun yıllardan sonra ilk defa tek haneli oranı program hedefi olarak alınabilmektedir. 2005 yılında ihracatın blir önceki yıla göre yüzde 14.5 oranında artarak 71 milyar dolara ulaşacağı, ithalatın ise yüzde 8.9 oranında artış göstererek 104 milyar dolara yükseleceği tahmin edilmektedir. 2004 yılında bütçede sağlanan olumlu performansın 2005 yılında daha da güçlendirilerek sürdürülmesi ve konsolide bütçe acığının GSMH'ye oranının yüzde 6.1'e indirilmesi hedef alınmıştır. Kamu kesimi faiz dışı fazlasının GSMH'ye oranı 2005 yılı için yüzde 6.5 olarak hedeflenmiştir. Böylece hem iç borçlanma faiz oranları hem de kamu borç stokundaki düşüş trendi 2005 yılında da devam edecektir." 
     
</TEXT>
</DOC>
