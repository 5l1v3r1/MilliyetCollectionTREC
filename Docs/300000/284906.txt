<DOC>
<DOCNO> 284906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sontur05.html </URL>
<DATE> 2004/10/31/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Beykoz'da esrarengiz cinayet 
</HEADLINE>
<TEXT>

     Beykoz'da bir kadın, ormanlık alanda tabancayla vurularak öldürüldü. 
     Alınan bilgiye göre, Çavuşbaşı Beldesi Baklacı Mahallesi Mehmet Akif Ersoy Caddesi Hekimbaşı Mevkii'ndeki ormanlık alanda yer alan yolda bir kadının yerde kanlar içinde yattığını gören vatandaşlar, durumu jandarmaya bildirdi. 
     Olay yerine gelen jandarma ekiplerince yapılan kontrolde, üzerinden kimliğini belirlemeye yarayacak herhangi bir belge çıkmayan 30-35 yaşlarında, 75-80 kilo ağırlığında ve 1.75 metre boyundaki kadının, kafasına 3 el ateş edilerek öldürüldüğü belirlendi. 
     Cesedi Beykoz Devlet Hastanesi morguna kaldırılan kadının bulunduğu yerde jandarma ekiplerince yapılan incelemede, boş kovanlar, porselen diş kırıkları ve bir cep telefonu sim kartı bulunarak incelemeye alındı. 
     Görgü tanıklarının güvenlik kuvvetlerine verdiği bilgide, plakası alınamayan bir otomobilin olay yerinden kaçtığını söyledikleri öğrenildi. 
     Kadının bu araçtaki kişi ya da kişilerce aşağı indirildikten sonra öldürüldüğünün sanıldığını belirten yetkililer, olayla ilgili soruşturmanın sürdürüldüğünü kaydettiler. 

     
</TEXT>
</DOC>
