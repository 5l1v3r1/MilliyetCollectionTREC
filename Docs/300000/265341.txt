<DOC>
<DOCNO> 265341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/sonyas02.html </URL>
<DATE> 2004/08/21/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Dedeman, en büyük zincir oteller listesinde... 
</HEADLINE>
<TEXT>

     Dünya konaklama sektörünün en büyük zincirleri araştırmasının sonuçları açıklandı. 
     InterContinental Hotels Group'un 6 bin oda ile ilk sıraya yerleştiği listede, Türkiye'den Dedeman Grubu 3 binin üzerinde odası ile 243. sırada yer aldı. 
     ''Hotels'' Dergisi tarafından her yıl yapılan en büyük konaklama zincirleri araştırmasına göre, önceki yıl ilk sırada bulunan Cendant birinciliği InterContinental Hotels Group'a kaptırdı. 
     Dünyanın en büyük 10 grubu içindeki diğer sıralamalarda ise bir değişme olmadı. 
     ''Dünyanın en büyük zincir otelleri'' listesine Türkiye'den giren tek grup olan Dedeman, geçen yıl listede 216. sırada yer alırken, bu yıl da 243 sıradan listeye girmeyi başardı. 
     Aştırmada yer alan 300 büyük grubun 159'unu ABD kökenli zincirler oluştururken, sıralamada İngiltere ve Japonya'dan 14'er, İspanya 13, Çin 10, Almanya ve Kanada'dan 9'ar tesis yer aldı. 
     Dünyanın en büyük zincir otelleri grubunun ilk 10'unu oluşturan isimler şöyle 
     ''InterContinental Hotels, Cendant Corp., Marriott International, Accor, Choice Hotels International, Hilton Hotels Corp., Best Western International, Starwood Hotels Resots, Carlson Hospitality, Hilton Group plc.'' Dünyanın en büyük zincirleri listesinde ABD'den 159, İngiltere'den 14, Japonya'dan 14, İspanya'dan 13, Çin'den 10, Almanya'dan 9, Kanada'dan 9, Fransa'dan 5, Küba'dan 5, Meksika'dan 4 ve diğer ülkelerden 58 otel grubu yer alıyor. 

     
</TEXT>
</DOC>
