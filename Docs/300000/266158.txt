<DOC>
<DOCNO> 266158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/guncel/gun90.html </URL>
<DATE> 2004/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Elvan neden 12. oldu 

Biz şu halimizle çıkıp koşsak, olimpiyat 12.si olurduk valla. Peki neden böyle oldu, olayları bir irdeleyelim... 
1 Ayı, gazetede çıkan haberlerden sonra ünlü oldu. Her sabah koşarak Elvan'ı çalıştırması gerekirken, işini savsaklamaya başladı, Pazar Keyfi'ni sunmaya gitti... 
2 Tüm uyarılarımıza rağmen, ünlü ayı avcısı Ufuk Güldemir tarafından avlanmaktan kurtulamadı... 
3 Süreyya'nın başına gelen, Elvan'ın da geldi, regl oldu... 
4 Rakipleri ve ülkeye giriş yasağı koyan Etiyopyalılar tarafından başarısız olması için büyü yapıldı... 
5 Kimliksel açıdan olduğu gibi ruhen de Türk oldu başladığı işin sonunu getiremedi... 

İşte tam da o an kafamda bir ampul yandı .. 
Thomas A. Edison Ampulü buluş anını anlatıyor 

Elvan hakkında medyada yer alması muhtemel "iddia ediliyor " haberleri... 

Etiyopya mafyasının, Elvan'ın Etiyopya'da yasayan ailesini tehdit ettiği ve Elvan'a baskı yapmaları için aile fertlerini zorladığı, Elvan'ın bu yüzden performansına ulaşamadığı iddia ediliyor ..Elvan'ın Etiyopyalı rakiplerinin müsabakadan önce Elvan'a "vatan haini ", "para için ülkeni sattın " tarzı hakaretler ettiği, morali bozulan Elvan'ın gerçek performansına ulaşamadığı iddia ediliyor ..Ülkesine giriş yasağı konulan Elvan'ın Etiyopya hükümeti ile yaptığı pazarlık iddiaları gündeme bomba gibi düştü .. İddiaya göre Etiyopya hükümeti Elvan'a "sen bizim atletlerimizi zorlama cezanı kaldıralım" dedi. Ailesi ve bütün akrabaları Etiyopya'da olan Elvan'ın ise üzülerek bu teklife evet dediği iddia ediliyor .. Elvan'ın çok kısa sürede 4 yarış koşması gerektiği için doping içeren madde aldığı ancak doping gizleyici madde bulunamadığından antrenörü Hatipoglu'nun tavsiyeleri doğrultusunda hareket edip son sıralarda bilinçli olarak yer alıp doping testinden kurtulduğu iddia ediliyor .. Aylar öncesinden 1500 metrede koşacağını açıklamasına rağmen müsabakadan sonra "1500 metre seçmelerinde koşup koşmayacağım belli değil" açıklaması da bu iddiayı güçlendiriyor... 

Nevada araştırmaları 

Nevada'da yapılan bir araştırmaya göre Nevada'da yaşayan cep telefonu kullanıcılarının 32'si, saati öğrenmek için cep telefonundan yararlanıyor. Bu insanların 98'i tuş kilidini açtıktan sonra saate bakıp tuş kilidini tekrar devreye sokuyor. 2'lik kesim ise cep telefonundaki saate bakmak için "112" tuşlarına basıp saate baktıktan sonra herhangi bir tuşa basarak yeniden tuş kilidine dönüyor... Tuş kilidini açmak ve kapamakla geçen sürede toplamda ömürlerinin önemli bir bölümünü harcadıklarının farkında olanların oranı 1 iken, farkında olmadan ömrünü yiyenlerin oranı 99'dur... 
Not 112'yi Hızır Acil tuşlamak için tuş kilidini kaldırmak gerekmemektedir... 

Alfonso Fernando 
"İbrahim üzülmezden Carlos Alberto olmasını beklemiyoruz..." b b 
</TEXT>
</DOC>
