<DOC>
<DOCNO> 297961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sonspo30.html </URL>
<DATE> 2004/12/15/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Denizlispor'da başkandan kulübe tesis için 500 bin dolarlık bağış 
</HEADLINE>
<TEXT>

     Denizlispor Başkanı Zafer Katrancı, tesisleşmede kullanılmak üzere kulübe 500 bin dolarlık bağışta bulundu. 
     Denizlispor'un son yıllarda başarılı sonuçlar aldığına işaret eden Katrancı, bunun tesisleşmenin tamamlanması ve altyapıya daha fazla önem verilmesiyle daha üst noktalara taşınacağına inandığını söyledi. 
     Kulübün kalıcı hizmetlere ihtiyaç duyduğunu, yapımı devam eden Haluk Ulusoy Tesisleri'ne ilave olarak, Şemikler'deki antrenman sahasını ele alacaklarını kaydeden Katrancı, şöyle konuştu 
     ''Mevcut saha sentetik çimle kaplanacak. Ayrıca eksikliği çekilen diğer birimler oluşturulacak. Sponsorluk Yasası ile birlikte ilk adımı ben attım. İşadamlarımızın devamını getirmesini bekliyoruz. Çünkü spor 7'den 70'e geniş kitleleri ilgilendiriyor.'' Bu arada Denizlispor Yönetim Kurulu, yapılacak tesise ''Denizlispor Zafer Katrancı Altyapı Tesisleri'' adının verilmesini kararlaştırdı. 
     
</TEXT>
</DOC>
