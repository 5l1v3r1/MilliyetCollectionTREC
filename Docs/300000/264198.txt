<DOC>
<DOCNO> 264198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sontur45.html </URL>
<DATE> 2004/08/17/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Annesini boğazından bıçaklayarak öldürdü .. 
</HEADLINE>
<TEXT>

     Manisa'nın Salihli İlçesi'nde 1 kişi, annesini boğazından bıçaklayarak öldürdü. 
     Alınan bilgiye göre, motosiklet tamirciliği yapan Şefik Cantürk 22 , Eski Cami Mahallesi Dibek Caddesi'ndeki evde annesi Fidan Uysal'ı boğazından bıçaklayarak öldürdü. Olayın ardından polise teslim olan Şefik Cantürk, annesinin bir süredir bunalımda olduğunu, daha önce DSİ Kanalı'na atladığını ve polisler tarafından kurtarıldığını anlattı. Zanlı annesinin iple kendini tavana asma girişimini kendisinin, üzerindeki eşyalarını tutuşturma girişiminin ise komşularının müdahalesiyle engellendiğini söyledi. 
     Cantürk'ün polise verdiği ifadede, annesinin mutfaktan bıçak getirerek kendisine verdiğini ve ''Artık yaşamak istemiyorum. Beni öldür, öldürmezsen hakkımı sana helal etmem'' dediğini, bunun üzerine şuurunu kaybederek bıçağı annesinin boğazına sapladığını anlattığı belirtildi. 
     Sorgusunun ardından Salihli Adliyesi'ne sevk edilen Şefik Cantürk, tutuklanarak cezaevine konuldu. 
     
</TEXT>
</DOC>
