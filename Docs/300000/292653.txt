<DOC>
<DOCNO> 292653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sonspo26.html </URL>
<DATE> 2004/11/27/ </DATE>
<TIME> 19.26 </TIME>
<AUTHOR>  </AUTHOR>
<HEADLINE>
Trabzonspor maçının ardından... 
</HEADLINE>
<TEXT>

     Konyaspor Teknik Direktörü Saffet Susiç, Trabzonspor karşısında oynanan futboldan ve sonuçtan çok memnun olduğunu söyledi. 
     Konyaspor Teknik Direktörü Saffet Susiç, maçın ardından yaptığı açıklamada, seyircilere iyi bir maç izlettiklerini belirterek, sonucun kendileri açısından sevindirici olduğunu ifade etti. 
     Trabzonspor'un ilk yarıda daha iyi bir oyun sergilediğini belirten Susiç, ''Maçın ikinci yarısında biz daha iyiydik. Oynanan futboldan ve sonuçtan çok memnunum'' dedi. 
     Konyaspor Kulübü Başkanı Ahmet Şan da Trabzonspor karşısında alınan beraberliğin iyi bir sonuç olduğunu söyledi. 
     Göreve gelmelerinden bu yana mağlubiyet almadıklarını ifade eden Şan, bundan sonra da Konyaspor'un çıkışını sürdüreceğini kaydetti. 
     Konyaspor taraftarının maça daha fazla ilgi göstermesini beklediklerini vurgulayan Şan, şunları söyledi 
     ''Geçen hafta Beşiktaş maçında yaşanan acı olay taraftarları statlardan uzaklaştırmasın. Bu tür üzücü olayların yaşanmaması için, herkesin üzerine düşen görevi yapmasını bekliyoruz. Bunlar lafta kalmasın.'' 
     
</TEXT>
</DOC>
