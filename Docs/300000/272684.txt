<DOC>
<DOCNO> 272684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sonsiy17.html </URL>
<DATE> 2004/09/17/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Baykal, AKP'ye "TCK'yı 6 Ekim'e kadar yasallaştıralım" çağrısı yapacak 
</HEADLINE>
<TEXT>

     CHP Genel Başkanı Deniz Baykal, AK Parti'ye ''TCK'yı 6 Ekim'e kadar yasalaştıralım'' çağrısı yapacak. 
     TBMM Genel Kurulu'nun ardından CHP TBMM Grubu olağanüstü toplandı. 
     Genel Başkan Deniz Baykal, basına kapalı olarak yapılan grup toplantısında kürsüye çıkarak yaşanan süreci anlattı. 
     Edinilen bilgiye göre Baykal, Dışişleri Bakanı ve Başbakan Yardımcısı Abdullah Gül ve Adalet Bakanı Cemil Çiçek'le yaptığı toplantıda uzlaşmanın ortaya çıktığını ve ortak önergeler dışında önerge verilmeyeceğinin taahhüt altına alındığını ifade etti. Buna karşın AK Parti'nin uzlaşmayı bozduğunu öne süren Baykal, TCK'nın AB İlerleme Raporu'nun açıklanacağı tarihten önce TBMM'den çıkartılmasının büyük önemi olduğuna dikkati çekti. Baykal, bu nedenle tasarının 6 Ekim'den önce yasalaşması için AK Parti'ye çağrı yapacağını söyledi. 
     
</TEXT>
</DOC>
