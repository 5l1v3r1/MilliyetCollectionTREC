<DOC>
<DOCNO> 282580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/astro/index.html </URL>
<DATE> 2004/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Marduk sorunu 
</HEADLINE>
<TEXT>


Burak Eldem'in kapsamlı çalışması ile 2003'te Türk okurlarının da dikkatine sunduğu 2012 Marduk fenomenine astrolojik gözle bakmak yerinde olacak. Konuyla ilgili düşüncelerimi öğrenmek isteyenlere bir ön fikir vermek de istiyorum. Zira, önümüzdeki aylarda, 2005'te çıkacak "Göklerin Bilgeliği" adlı kitabımın ardından, dünya politik astroloji konulu yeni bir çalışmaya başlayacağım. 
Argümanlarım sadece astroloji üzerinde olacak. İki kuşak gezegeni Uranüs ve Pluto arasındaki açılar tarihte derin kültürel, sosyal, ekonomik ve politik dönemeçlere, krizlere ve dönüşüm noktalarına işaret eder. Bu iki gezegen en son 1965 1966'da yan yana gelmişti. Bu yıllar ilaç ve uyuşturucu kullanımının gençlerde yaygınlaşmaya başladığı, kültürel devrimin yaşandığı, çalışma hayatında koşulların eleştirildiği, barış girişimlerinin ABD'nin Vietnam sendromu ve ekolojik değerlerinin vurgulandığı son derece travmatik zamanlar olarak zihinlerde yer aldı. Tarihe bakınca Uranüs Pluto birleşmeleri sürecinde neler yaşanmış, bazılarını sıralayalım Antik dönemde Büyük İskender'in ölümü, Roma'da kölelerin isyanı Spartaküs , 1095'te Papa Urban'ın emriyle ilk haçlı seferi, 1346'da kara ölüm, 1455'te matbaanın keşfi ve 1453'te İstanbul'un fethi, 1597'de Galile'nin gözlemleri ve teleskobun kullanımı, 1850'de Çin'de Taiping başkaldırısı, 1848'de Karl Marx'ın "Komünist Manifesto"yu yazması ve Rus Devrimi... Tüm bu radikal gelişmeler Uranüs Pluto açıları altında gerçekleşti. Zira Uranüs yeni olanı, radikal başkaldırıları, teknolojiyi ve devrimleri açıklarken Uranüs'ün bulunuşu Fransız, Amerikan ve sanayi devrimleri ile eşzamanlı olmuştur Pluto kökten değişimi, büyük grupların ve güç sahibi kişilerin baskılarını, masif ölümleri ve yeniden doğumları, kısaca geri dönülmez dönüşümleri anlatır. 
Uranüs ve Pluto 2012 ile 2014 arasında bu kez kare açı içerisinde olacak. Bu dönemde Uranüs Koç burcunda, Pluto ise Oğlak burcunda yer alacak. Astrolojide kare açı yüksek motivasyonu, gerginliği, bir planın tamamen uygulamaya konmasını anlatır. Kuşkusuz bu dönem 1965 66 yıllarındaki dönüşümlerle ilişkilendirilmelidir. Bu bakımdan, temelleri bu yılda atılan endüstrileşmede ileri teknoloji, çalışma koşulları ve sanayinin getirdiği kirlenmeler, ekolojik dengesizlikler, çalışma hayatında travmalar beklenmelidir. 2008'de Oğlak burcuna geçecek olan Pluto, bu sürece ilk adım olacaktır. 2008'le birlikte teknoloji kullanımı ve yönetim düzeyinde sarsıntılar bizi, kendimizi, doğayı ve çalışma koşullarımızı yeniden düşünmeye zorlayacaktır. Büyük dengesizlikler, bu dünyaya devasa zararlar vereceğimiz anlamına da gelebilir. Kitlesel bilinçte yaşanacak bu büyük dalgaya şimdiden hazır olmalıyız. 
</TEXT>
</DOC>
