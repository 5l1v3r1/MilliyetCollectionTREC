<DOC>
<DOCNO> 290515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sontur45.html </URL>
<DATE> 2004/11/20/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Vatan Caddesi'ndeki kazada 3 kişi öldü, 3 kişi yaralandı... 
</HEADLINE>
<TEXT>

     Vatan Caddesi'nde meydana gelen trafik kazasında 3 kişi öldü, 3 kişi yaralandı. 
     Alınan bilgiye göre, Aksaray yönüne giden Yaşar Tiryaki'nin kullandığı 34 BK 8881 plakalı, bir şirkete ait kamyonet, önce bir otobüse çarptı. Ardından orta refüjü aşıp karşı şeride geçen kamyonet, diğer yönden gelen İlhan Yıldız'ın kullandığı 34 ZY 7629 plakalı özel otomobilin üzerine düştü. 
     Kazada, kamyonet sürücüsü Yaşar Tiryaki ile bu araçtaki Perihan Seydioğlu ve otomobilde bulunan Emine Bayar öldü. 
     Otomobilin sürücüsü İlhan Yıldız ile araçtaki Zeliha Ünver ve Saadet Kırmış da yaralandı. 
     Vakıf Gureba Eğitim ve Araştırma Hastanesi'nde tedavi altına alınan yaralıların sağlık durumlarının iyi olduğu belirtildi. 
     Olayda hayatını kaybeden Bayar ile yaralanan Ünver, Kırmış ve Yıldız'ın özel bir eğitim kurumunda öğretmen oldukları öğrenildi. 
     Kazada ölen kamyonet sürücüsü Tiryaki ile Seydioğlu'nun ise bir alışveriş şirketinde çalıştıkları ifade edildi. 
     Kaza nedeniyle yol bir süre trafiğe kapandı. 
     
</TEXT>
</DOC>
