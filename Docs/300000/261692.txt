<DOC>
<DOCNO> 261692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/yasam/yas01.html </URL>
<DATE> 2004/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Takografı boz, gaza bas 
</HEADLINE>
<TEXT>


Her gün onlarca insan trafik kazalarında ölüyor ama ders alan yok. Öyle ki, 'trafik canavarları' hız denetimi için takılan 'takografları' bin bir hileyle bozuyor, bozmayı başaramadığını bir 'bilen'e götürüyor 

Şakir Aydın 

Trafikte hız limitini denetlemek için otobüs ve kamyonlarda zorunlu olan takograflarda, birçok sürücü oynamalar yapıp hızlarını normal gibi gösteriyor. 
Takograflarla ilgili olarak polise teknik eğitim veren ODTÜ - MET Mikro Elektronik Tesisleri yetkilileri, otobüs ve kamyonlarda kullanılan iki türlü takografta da çeşitli oynamaların yapıldığını belirtti. Uzmanlara göre, 'mekanik takografların' içinde hız ayarını gösteren iğnelere lastik takmak, bantlamak ya da sigara izmariti koymak gibi hilelere sıkça başvuruluyor. 
Gelişmiş bir teknolojiye sahip olan ve tüm bilgileri 24 saat hafızasında tutabilen 'elektronik takograflarda' hile yapmak ise teknik bilgi istiyor. Sürücüler de, bu durumda teknik bilgisi yüksek olan birinden para karşılığında 'yardım alıyor' .. 
Elektronik takograflarda en çok başvurulan hile sensöre kilometre telinden aldığı mekanik hareketi elektronik bir sinyale dönüştürerek, takografın hız bilgisini algılamasını sağlar hızı düşürücü cihazlar takmak. Sensör ile takograf arasındaki kablolara bağlanan bu cihaz takografa giden sinyali ya düşük gösteriyor ya da sabitliyor. Cihaz sayesinde 120 kilometreyle giden aracın hızı 88 kilometre görülüyor. 

'Şuna bir ayar çekelim' 
Endiksan Digital Takograf Bayii yetkilileri, 'takografım bozulmuş' diye gelen bazı sürücülerin araçlarında ya da takograflarında yaptıkları incelemelerde hız düşürücü cihazlara rastladıklarını belirtti. Yetkililer kimi sürücülerin de takografı alırken, 'Ya şuna bir ayar çekelim' gibi tekliflerde bulunduğunu kaydetti. 

Özel ekip yetiştiriliyor 

Emniyet Genel Müdürlüğü Trafik Uygulama ve Denetleme Daire Başkanı Mehmet Naldöven, takograf takmaları zorunlu olan şehirlerarası otobüslerde ve kamyonlarda bu tür hileler yapanları ortaya çıkarmak için takograf konusunda özel eğitim almış ekiplerle denetim yaptıklarını kaydetti. Alınan ayrıntılı raporlardan bu tür hilelerin ortaya çıkabildiğini belirten Naldöven, "İki nokta arasındaki mesafe belli. Eğer İstanbul'dan Ankara'ya gelmiş bir aracın raporunda 450 yerine 350 kilometre yazıyorsa, bu sürücünün hızını düşük gösterdiğini veya hilelere başvurduğunu ortaya koyar" diye konuştu. 

Binlercesi var 

Takograf bulundurmamanın cezası 169 milyon 400 bin lira. Para cezasının yanı sıra eksiklik giderilene kadar da araç trafikten men ediliyor. Takograf veya taksimetre cihazlarını bozuk imal etmek ya da bozulmasına neden olmak, bu durumdaki cihazları araçlarda kullanmanın cezası ise 2 milyar 285 milyon lira. Polis kayıtlarına göre, takograf bulundurmayan ya da bozuk takograf bulunduran sürücü sayısı şöyle 

Yıl Yakalanan sürücü 2001 16 bin 555 2002 17 bin 256 2003 21 bin 222 2004 8 bin 623 

Ağaç kazadan korur 

Erciyes Üniversitesi'nde yapılan araştırmaya göre, karayollarındaki bitkilendirme, yolun güvenliğini artırarak kazaları önleme ve hafifletmede önemli rol oynuyor. İşte, Erciyes Üniversitesi Mimarlık Fakültesi Şehir ve Bölge Planlama Bölümü Araştırma Görevlisi Banu Öztürk tarafından hazırlanan çalışmadan çıkan bazı sonuçlar 
Sürücüler trafik işaretlerinden önce ağaçlar tarafından uyarılır ve hızlarını zamanında ayarlama olanağı bulur. Bu etki yol ağaçlamasında farklı tür ya da dikim aralıkları kullanarak sağlanabilir.Karşı yönden gelen araçların far ışıklarının sürücünün dikkatini bozmasını engellemek için orta refüjlerde, virajlarda ve yan yana seyreden demiryolu ve karayolu arasında sık bir şekilde bitkilendirme yapılmalıdır.Orta refüj kazalarındaki hasar miktarı, iyi bir refüj bitkilendirmesiyle engellenebilir.Kent içi bölgelerde yapılan ağaçlandırma, ilan levhaları, ışıklı panolar ve vitrinler gibi karışıklık yaratan unsurları maskeleyerek, sürücünün dikkatini yola toplamasını sağlar.Özellikle çalı türü bitkiler, kaza anında yoldan çıkan aracın hızını keserek yayalar açısından güvenlik sağlar. n ÖMER AK İstanbul 

Traktörler yarıştı 2 ölü 

ELAZIĞ, ESKİŞEHİR DHA 
Elazığ'da düğün dönüşü traktör yarışı yapan iki kişi, hayatını kaybetti. Ağın ilçesindeki düğünden dönen Ahmet Turan 23 ve Mehmet Pasinli 34 , Ağın - Arapgir yolunda yarışa tutuştu. Ancak, traktörler çarpışıp şarampole yuvarlanınca Turan ve Pasinli öldü... 
Öte yandan Eskişehir'in Mihalıççık ilçesi Dinek beldesinde de ehliyetsiz bir sürücünün kullandığı traktörle düğüne giden 23 kişi, römorkun devrilmesi sonucu yaralandı. 



</TEXT>
</DOC>
