<DOC>
<DOCNO> 299896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sonsiy09.html </URL>
<DATE> 2004/12/22/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
"Adli Tıp, affedilen hükümlüler için sahte rapor düzenliyor mu " 
</HEADLINE>
<TEXT>

     CHP Malatya Milletvekili Ferit Mevlüt Aslanoğlu, Adalet Bakanı Cemil Çiçek'e, Cumhurbaşkanı Ahmet Necdet Sezer'in affettiği hükümlülerle ilgili olarak Adli Tıp Kurumu'nun ''sahte rapor düzenleyip düzenlemediğini'' sordu. 
     Aslanoğlu, TBMM Başkanlığı'na sunduğu soru önergesinde, Cumhurbaşkanlığı bütçesi görüşmeleri sırasında AK Parti Samsun Milletvekili Musa Uzunkaya'nın, Cumhurbaşkanı'nın affettiği 236 kişiden 184'ünün ''silahlı bölücü sol terör örgütlerine mensup kişiler olduğunu, bunlardan bir kısmının dağdaki çatışmalarda ölü ya da yaralı olarak ele geçirildiğini'' söylediğini anımsattı. 
     Uzunkaya'nın, adli tıp raporlarına dayanılarak affedilen bu kişilerin, tekrar sağlığına nasıl kavuşup dağa çıktıklarını merak ettiğini de belirttiğini kaydeden Aslanoğlu, önergesinde şu sorulara yer verdi 
     ''3. Adli Tıp Kurumu, sahte raporlar düzenlemiş midir 
     Affedilip dağa çıkan ve dağda öldürülenlerin sayısı kaçtır 
     Sayın Cumhurbaşkanı'nın, cezanın niteliği ile ilgili değil, sadece hükümlünün sağlık durumu ile ilgili yetkisi olmasına karşın bu konuşma, Cumhurbaşkanlığı makamını kamu vicdanında rencide etmemiş midir Bu konuda bir açıklama yapmayı düşünüyor musunuz '' 
     
</TEXT>
</DOC>
