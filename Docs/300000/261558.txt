<DOC>
<DOCNO> 261558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sonsiy02.html </URL>
<DATE> 2004/08/08/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Erdoğan'dan Yunan basınına demeç... 
</HEADLINE>
<TEXT>

     Başbakan Recep Tayyip Erdoğan, ''Olimpiyatların insanlığın barış içinde bir araya gelerek, asil değerler peşinde koşması için önemli bir fırsat olduğunu'' belirtti. 
     Başbakan Erdoğan, Atina'da yayımlanan Ethnos gazetesine demecinde, dünyadaki güvenlik sorununa dikkat çekerek, Atina Yaz Olimpiyatlarının dünya barışı için en uygun zamanda yapılacağını kaydetti. 
     Uluslararası barışın savunulması gereken en önemli değer olduğunu belirten Erdoğan, ''Bugün sürekli bölünen ancak birbirine bağımlı olan dünyamızın çeşitli noktalarındaki çatışmaların bizim bölgemize de ciddi etkileri olabilir. Barışa giden tek yol kültürler ve dinler arasındaki karşılıklı anlayış, saygı ve işbirliğinden geçmelidir. Kültürlerin birleşme noktasında bulunan ve bu değerleri savunmasıyla tanınan bir ülkenin başbakanı olmaktan gurur duyuyorum'' açıklamasında bulundu. 
     Erdoğan, ''Türkiye, diğer üye ülkelerle birlikte BM'nin Olimpiyat barışı ile ilgili kararını imzalayarak, olimpiyatların da temelini oluşturan barış ve işbirliğine olan bağlılığını bir kez daha kanıtlamıştır. Diğer dünya liderleriyle birlikte uluslararası dayanışma, barış ve iyi niyet mesajı göndermek için Atina'da düzenlenecek olimpiyatların açılış törenine katılma ayrıcalığına sahip olacağım'' diye konuştu. 
     
</TEXT>
</DOC>
