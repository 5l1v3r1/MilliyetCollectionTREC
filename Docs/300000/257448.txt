<DOC>
<DOCNO> 257448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sontur45.html </URL>
<DATE> 2004/07/22/ </DATE>
<TIME> 22.20 </TIME>
<AUTHOR>  </AUTHOR>
<HEADLINE>
Çayeli SSK Hastanesi önünde silahlı yaralama 
</HEADLINE>
<TEXT>

     Rize'nin Çayeli İlçesi SSK Hastanesi'nde görevli bir kişi, hastane önünde uğradığı silahlı saldırı sonucu yaralandı. 
     Alınan bilgiye göre, Çayeli SSK Hastanesi Muhasebe Müdürlüğü'nde görevli Şükrü Sarı 43 , mesai çıkışında, hastane önünde, kimliği belirsiz bir kişinin silahlı saldırısına uğradı. 
     Vücudunun çeşitli yerlerine isabet eden kurşunlar nedeniyle ağır yaralanan Sarı, Çayeli SSK Hastanesi'nde yapılan ilk müdahalenin ardından Rize SSK Hastanesi'ne sevk edilerek ameliyata alındı. 
     Görgü tanıkları, saldırganın yüzünün kadın çorabından yapılan bir maskeyle kapalı olduğunu, tabancayla 5 el ateş ettikten sonra olay yerinden plakaları sökülmüş bir otomobille kaçtığını belirtti. 
     Saldırganın yakalanması için çalışma başlatıldığı bildirildi. 
     
</TEXT>
</DOC>
