<DOC>
<DOCNO> 294766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sonspo05.html </URL>
<DATE> 2004/12/04/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Beşiktaş-İstanbulspor maçında 100 kişiye 1000 polis 
</HEADLINE>
<TEXT>

     Beşiktaş-İstanbulspor maçı, seyircisiz oynanacak. Ancak İstanbul Emniyeti, yaklaşık bin kişilik güvenlik gücüyle, İnönü’deki yerini yine alacak 
     
     İnönü’de çıt çıkmayacak 
     Çaykur Rizespor karşılaşmasında kapalı tribünde çıkan bir kavga sonrası Fatih Sözüer’in bıçakladığı Cihat Aktaş hayatını kaybetmişti. Futbol Federasyonu’nun verdiği 3 maç seyircisiz oynama’ cezasına Profesyonel Futbol Disiplin Kurulu da PFDK önceki gece yaptığı toplantı sonrasında onay verdi. İnönü Stadı’nda yapılacak İstanbulspor, Akçaabat Sebatspor ve Malatyaspor mücadelelerinde tribünler boş kalacak. 
     
     1 sivile karşı 10 polis 
     Ancak İstanbul Emniyeti, yine de tedbiri elden bırakmayacak. Bu karşılaşmalarda da İnönü çevresinde ve saha içinde kolluk kuvvetleri görev yapacak. Bu sezon İstanbul’daki derbilerde 5 bin polisle güvenliği sağlayan İstanbul Emniyeti, seyircisiz oynanacak Beşiktaş - İstanbulspor maçında da yaklaşık bin polisle görev başında olacak. İnönü’de maç izleyecek sivillerin beklenen sayısı ise 100 civarında. 
     
</TEXT>
</DOC>
