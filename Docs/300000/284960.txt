<DOC>
<DOCNO> 284960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/ekonomi/eko05.html </URL>
<DATE> 2004/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
100 kişiden 96'sı YTL'ye geçileceğini biliyor 
</HEADLINE>
<TEXT>



Yeni Türk Lirası YTL ile ilgili yapılan bir araştırma, Türk halkının neredeyse tamamının "YTL'ye hazır olduğunu" ortaya çıkardı. Araştırma şirketi GFK Türkiye'nin 20 ilde 18 yaş üzerindeki bin 335 kişi ile eylülde yaptığı ankete göre, katılımcıların yüzde 96'sının YTL hakkında bilgisi bulunuyor. 
Araştırmaya göre, katılımcıların yüzde 84'ü YTL'ye 1 Ocak 2005'te geçileceğini biliyor. Bilenlerin oranı erkeklerde yüzde 92'ye çıkıyor. 
Halkın yüzde 53.6'sı paradan sıfır atılması ve YTL'ye geçişi olumlu bulurken yüzde 24.8'i bu geçişi onaylamıyor. Katılımcılardan sadece yüzde 10'u YTL ile birlikte enflasyonun yükseleceğini düşünüyor. 

Beklenti kolaylık 
YTL'ye geçişle halkın en büyük beklentisi, işlemlerin kolaylaşması ve paranın değerinin artması. Ekonominin düzelmesi, para taşımanın sıkıntı yaratmaması, kullanım kolaylığı da diğer beklentiler arasında yer alıyor. 


</TEXT>
</DOC>
