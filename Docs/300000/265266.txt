<DOC>
<DOCNO> 265266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/soneko06.html </URL>
<DATE> 2004/08/21/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta dolar kararsız seyir izledi 
</HEADLINE>
<TEXT>

     Uluslararası borsalarda geçen hafta ABD Doları, önemli paralar karşısında kararsız bir seyir izlerken, altın fiyatları son dört ayın en yüksek değerine ulaştı. ABD Doları, hafta içinde, yabancı sermaye girişinin, cari işlemler açığı kaygısını dengelemesiyle, özellikle euro karşısında önemli oranda değer kazandı. 
     Uluslararası borsalarda geçen hafta, petrol fiyatlarındaki rekor artışlar, menkul kıymet, para ve kıymetli metal borsalarını da etkiledi. 
     Petrol, ABD hafif Batı Teksas petrolünün varil fiyatının 49 doları da aşmasıyla haftayı yine rekorla tamamladı. 
     ABD'de, faiz oranlarının yükseltilmesinin ardından, uluslararası yatırımların, ABD varlıklarına doğru yönelmesinin, cari işlemler açığını dengeleyebileceği haberleri, ABD Doları'nın, euro karşısında yükselmesine katkıda bulundu. 
     ABD Hazinesi'ne göre, Mayıs ayında 65.2 milyar dolar olan net yabancı sermaye girişi, Haziran ayında 71.8 milyar dolara çıktı. 
     ABD Doları'nın Avrupa döviz borsalarında önemli para birimleri karşısında hafta başı ve sonu kapanış değerleri şöyle oldu 
     
     
Para birimi Pazartesi Cuma Japon Yeni 110.86 109.23 İsviçre Frangı 1.2415 1.2496 Kanada Doları 1.3115 1.2963 
     Londra Borsası'nda pazartesi 1.2342 dolardan kapanan euro, cuma kapanışta 1.2321 dolara geriledi. 
     Aynı borsada haftanın ilk günü 1.8431 dolarda kapanan İngiliz Sterlini ise hafta sonunda 1.8212 dolara geriledi. 
     Altın fiyatları, petrol fiyatlarındaki yükseliş nedeniyle, son dört ayın en yüksek değerine ulaştı. 
     Altının ons fiyatı bazı borsalarda pazartesi ve cuma kapanışları itibariyle şöyle 
     
     
Borsa Pazartesi Cuma Londra 399.30 413.60 Zürih 391.13 413.23 Hong Kong 399.95 407.45 
     Londra Borsası'nda pazartesi 6.77 dolardan kapanan gümüşün ons fiyatı ise cuma kapanışta 6.96 dolara yükseldi. 
     Petrol fiyatlarındaki yükselişe rağmen, ABD'de hafta içindeki ekonomik verilerin olumlu olması ve bazı büyük şirketlerin olumlu performans raporları nedeniyle, Wall Street'teki endeksler, geçen haftayı yükselişle kapattılar. ABD borsalarındaki olumlu gelişme, dünyanın diğer borsalarının da yükselmesine neden oldu. 
     Borsanın temel göstergelerinden Dow Jones Endeksi haftayı yüzde 2.9 yükselişle 10,110.14 puanda tamamlarken, Nasdaq bileşik Endeksi yüzde 1 oranında, Standard and Poor's 500 endeksi de yüzde 0.65 oranlarında değer kazanarak haftayı kapattılar. 
     Londra Borsası'nın FTSE Endeksi haftayı 67.7 puanlık yükselişle 4,369.2 puanda tamamlarken, Frankfurt Borsası'nın DAX Endeksi'nin haftalık kazancı 65.62 oldu. 
     3,8.02 puanda kapanan Paris'in CAC-40 Endeksinin haftalık kazancı .18 puan oldu. 
     Tokyo Borsası'nda da Nikkei Endeksi 131.94 puanlık yükselişle 10,889.14 puanda kapandı. 
     Geçen hafta yükselişini iyice hızlandıran petrol fiyatlarının 50 dolar seviyesine iyice yaklaşmasıyla, OPEC'in Eylül toplantısında soruna çözüm aranacağı bildirilse de, hafta içinde piyasalarda 60 dolar konuşulmaya başlandı. 
     Öte yandan analistler, Irak'taki tansiyonun biraz azalması nedeniyle, petrol fiyatlarının gelecek hafta gerileyebileceğini belirtiyorlar. 
     
</TEXT>
</DOC>
