<DOC>
<DOCNO> 292375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/soneko48.html </URL>
<DATE> 2004/11/26/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
TMSF Başkanı Ertürk, RTÜK Başkanı ile görüştü... 
</HEADLINE>
<TEXT>

     Tasarruf Mevduatı Sigorta Fonu TMSF Başkanı Ahmet Ertürk, Radyo ve Televizyon Üst Kurulu RTÜK Başkanı Fatih Karaca ile İstanbul'da biraraya geldi. 
     Görüşmede, TMSF'nin elindeki medya varlıklarının satışı konusunun ele alındığı öğrenildi. 
     TMSF Başkanı Ahmet Ertürk, Finans Kulüp tarafından dün düzenlenen toplantıda, sorular üzerine, Star Medya Grubu'nun satışına ilişkin olarak, RTÜK'ün, 2 hafta önce medya varlıklarının satışında TMSF'nin önünü açtığı şeklinde bir açıklaması olduğunu, ancak daha sonra TMSF'ye yazılan resmi yazıda aynı açıklığı göremediklerini belirtmişti. 
     ''Şu anda TMSF olarak biz hala bu varlıkları sattığımızda RTÜK'ün nasıl davranacağı konusunda güven verici bir bilgiye sahip değiliz'' diyen Ertürk, RTÜK Başkanı ile bugün bir görüşme yaparak, koşulların masaya yatırılacağını kaydetmişti. 
     
</TEXT>
</DOC>
