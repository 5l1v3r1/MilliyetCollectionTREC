<DOC>
<DOCNO> 260971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/ekonomi/eko08.html </URL>
<DATE> 2004/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ziraat çok büyük, satışı zaman alır' 
</HEADLINE>
<TEXT>


Ziraat Bankası Genel Müdürü 'Özelleşme çok kolay olmaz' dedi 


Ziraat Bankası Genel Müdürü Can Akın Çağlar, "Rakamlar çerçevesinde bakılırsa, bu büyüklükteki yapının gerek blok satış yöntemiyle, gerekse halka arz yöntemiyle satışının biraz zaman alacağı gözleniyor" dedi. Ziraat Bankası Bölge Başkanlığı Toplantısı için Sivas'ta bulunan Kamu Bankaları Ortak Yönetim Kurulu Başkanı Zeki Sayın ve Ziraat Bankası Genel Müdürü Can Akın Çağlar, banka yöneticileriyle birlikte Atatürk Kongre ve Etnografya Müzesi'ni gezdi. Çağlar, "Ziraat Bankası özelleştirilmeye hazır mı " sorusu şunları söyledi "Ziraat Bankası özelleştirmeye hazır. Ancak Ziraat Bankası 52 katrilyonluk aktif büyüklüğe ve 3.8 katrilyonluk özkaynağa sahip. Ziraat Bankası Türkiye'nin birinci, dünyanın ise 115'inci büyük bankası. Dolayısıyla bu büyüklükteki bir yapının özelleştirilmesi çok kolay değil." 

'Yanıma zırhlı araçlarla gelenler var' 
Zeki Sayın da yaptığı açıklamada borç ödeme ahlakından bahsederek, "Nice gayrimenkulü olanları biliyorum. Apartmanları, yalıları, köşkleri var. Fakat getirip parasını ödemiyor. Özel uçaklarla gittiklerini görüyoruz. Benim yanıma zırhlı araçlarla geldiklerini görüyorum. Demek ki ödeme ahlakı çok önemli." dedi. 


</TEXT>
</DOC>
