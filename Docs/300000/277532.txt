<DOC>
<DOCNO> 277532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sontur24.html </URL>
<DATE> 2004/10/05/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Gazino'da silahlı kavga 2 ölü, 1 yaralı 
</HEADLINE>
<TEXT>

     Afyon'un Çay İlçesi yakınlarında, bir gazinoda eğlenen 2 grup arasındaki tartışmanın silahlı çatışmaya dönüşmesi sonucu 2 kişi öldü, 1 kişi ağır yaralandı. 
     İddiaya göre, Ali Kaleli mevkiindeki gazinoya, 3 gün önce, eğlenmek üzere Afyon'dan gelen Ömer Türk, Sadık B. ve Hakan E., gazino sahibi Ahmet U. tarafından silahla içeriye girmemeleri için uyarıldı. 
     Bu yüzden çıkan tartışmaya Ayhan Akın ve Selçuk Bilgiç de katıldı. Daha sonra iki grup arasında çıkan kavgada, gazinoya silahla girmelerine izin verilmediği belirtilen Ömer Türk, Sadık B. ve Hakan E. dövüldü. 
     Bu olayı içlerine sindiremedikleri bildirilen Ömer Türk, Sadık B. ve Hakan E., iddiaya göre, dün gece, pompalı tüfeklerle gazinoya gelerek, Ayhan Akın ve Selçuk Bilgiç'in oturduğu masaya ateş etti. Bu kişilerle birlikte gazino işletmecisi Ahmet U'nun da silahla karşılık verdiği çatışmada, Ömer Türk 41 ve Ayhan Akın 28 olay yerinde öldü, Selçuk Bilgiç 27 ise ağır yaralandı. 
     Gazino işletmecisi Ahmet U., Hakan E. ve Sadık B'nin gözaltına alındığı, soruşturmanın sürdüğü bildirildi. 
     
</TEXT>
</DOC>
