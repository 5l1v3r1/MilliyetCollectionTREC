<DOC>
<DOCNO> 268870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sonyas01.html </URL>
<DATE> 2004/09/03/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Britney Spears'ın çiğnenmiş sakızına 14 bin dolar... 
</HEADLINE>
<TEXT>

     Amerikalı pop yıldızı Britney Spears'ın çiğnediği iddia edilen sakızların internette satışa çıkarıldığı ve tanesinin fiyatının 14 bin dolara kadar yükseldiği kaydedildi. 
     22 yaşındaki şarkıcının çiğnediği ileri sürülen çok sayıda sakızın ya da çiğnenmiş sakız parçalarının resimlerinin sergilendiği sitede, sakızların nerede ve nasıl elde edildiğine dair hikayeler de yer alıyor. 
     Şu an 29 dolarlık fiyatı bulunan sakızlardan birinin hikayesinde, "bunun, Spears'ın Los Angeles'ta bir kızgınlık anında ağzından fırlattığı sakız olduğu" belirtilirken, Londra'dan bir satıcı, 2000 yılında Wembley Stadı'nda Spears'tan elde ettiği bir çiğnenmiş sakız için dolar istiyor. 
     Brain Johnson isimli bir Amerikalı ise Spears'a ait olduğunu ileri sürdüğü ve 1000 dolar istediği çiğnenmiş sakızın Spears'a ait olduğuna inanmayanların DNA testi yaptırabileceğini söylüyor. 
     Bazı sakızların sahte olabileceği gibi, bazı tekliflerin de sahte olabileceğine dikkat çekilirken, 14 bin dolarlık teklifin de bunlar arasında olabileceği ifade diliyor. Sakızların ortalama gerçek satış rakamlarının ise 5 dolarla 100 dolar arasında değiştiği kaydediliyor. 

     
</TEXT>
</DOC>
