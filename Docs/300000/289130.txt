<DOC>
<DOCNO> 289130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/siyaset/siy01.html </URL>
<DATE> 2004/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'yi protesto, demokratik hak 
</HEADLINE>
<TEXT>


TÜRKER KARAPINAR Ankara 


Danıştay, Sivas Cumhuriyet Üniversitesi'nin, ABD'nin Irak saldırısını protesto eylemine katıldığı gerekçesiyle öğrencisi Arkın Hürtaş'a verdiği uzaklaştırma cezasını, "farklı düşüncelerin ifade edilmesi hoşgörüyle karşılanmalı" gerekçesiyle iptal eden İdare Mahkemesi kararını onadı. 27 Kasım 2002'deki protesto eylemine katılınca, bir hafta uzaklaştırma cezası alan Hürtaş, kararın iptali için Sivas İdare Mahkemesi'ne başvurdu. Mahkeme de düşüncelerini demokratik yolla ifade ettiğini vurgulayan Hürtaş hakkındaki kararı iptal etti. H kim Egemen May, gerekçeli kararında, Türkiye'nin AB'nin bir parçası olma sürecinde temel insan hakları normlarına uygun bir yapı oluşturmayı bir yükümlülük olarak kabul ettiğini belirtti. Kararda şu görüşlere yer verildi "Bu değişikliklerin, üniversiteleri kapsamayacağı şeklinde bir düşünce olamayacağına göre, öğrenciler hakkında yaptırımlar içeren disiplin hükümlerinin de geniş bir bakış açısıyla geniş yorumla ele alınmasının ülkemiz adına daha olumlu sonuçlar doğurabileceği ihtimali göz ardı edilmemelidir." 


</TEXT>
</DOC>
