<DOC>
<DOCNO> 275886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sondun40.html </URL>
<DATE> 2004/09/29/ </DATE>
<TIME> 21.52 </TIME>
<AUTHOR>  </AUTHOR>
<HEADLINE>
Powell "Filistin İntifadası sona ermeli" 
</HEADLINE>
<TEXT>

     ABD Dışişleri Bakanı Colin Powell, beşinci yılına giren Filistin intifadasının sona ermesi gerektiğini söyledi. 
     Arap televizyon kanalı El Cezire'ye konuşan Powell, ''İntifadayı sone erdirmenin zamanıdır. Bir Filistin devleti istiyoruz. ABD Başkanı George Bush Filistin halkı için, İsrail'le yan yana duran bir Filistin devletinin kurulmasını istiyor. Bu, yalnızca terörizm bittiğinde gerçekleşecek'' dedi. 
     İntifadanın, terörizmin yayılmasına yardım ettiğini ve yıllar boyunca Filistinliler'in ekonomik durumunu ve yaşam standardını kötüleştirmeye katkıda bulunmaktan başka işe yaramadığını savunan Powell, ''Ayaklanma barış için yaptığımız bazı planlarda başarıya ulaşmamıza engel oldu'' diye konuştu. 
     Filistin intifadası 28 Eylül 2000'de dönemin muhalefet lideri Ariel Şaron'un Haremüşşerif'e gitmesiyle patlak vermişti. 
     
</TEXT>
</DOC>
