<DOC>
<DOCNO> 290924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/sontur19.html </URL>
<DATE> 2004/10/16/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Midyat'ta terörü kınama mitingi... 
</HEADLINE>
<TEXT>

     Mardin'in Midyat İlçesi'nde, sivil toplum kuruluşlarınca düzenlenen mitingle, terör kınandı. 
     Birçok sivil toplum kuruluşunun bir araya geldiği organizasyon çerçevesinde Midyat Meydanı'nda yapılan mitinge yaklaşık 3 bin kişi katıldı. 
     Kaymakam Mustafa Yılmaz, Belediye Başkanı Şeyhmus Nasıroğlu'nun da aralarında bulunduğu grup, Estel Köşkü'ne kadar yürüdü. Gruptan bazıları ''terör işsizliktir'', ''silah değil, kalem tutmak istiyoruz'' ve ''teröre hayır'' pankartı taşıdı. 
     Burada tertip komitesi adına hazırlanan açıklamayı okuyan Fahri Öztek, Midyatlıların ve bölge insanın terör olaylarından çok zarar gördüğünü vurgulayarak, şöyle dedi 
     ''Çok şehit verdik. Hepimizin yakını olaylar nedeniyle göç etmek zorunda kaldı. Bize acı çektirdiler. Terör örgütünü kınıyoruz. Huzur ve güven ortamını bozmak isteyenler var. Onlara bu fırsatı kesinlikle vermeyeceğiz. Terör nereden ve kimden gelirse gelsin karşısındayız, karşısında durmaya da devam edeceğiz. Sağlanan güven ortamını kimseye bozdurmayacağız.'' Terör örgütü PKK Kongra-Gel aleyhinde slogan atan grup daha sonra dağıldı. 
     
</TEXT>
</DOC>
