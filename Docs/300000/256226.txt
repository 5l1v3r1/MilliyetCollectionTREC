<DOC>
<DOCNO> 256226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/guncel/gun90.html </URL>
<DATE> 2004/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

BÜYÜK BAŞKAN 

Büyük Başkan... 
Adın güzel, büyük başkan 
Allah sizi korusun büyük yürekli 
Biz ve bütün Müslümanlar yanınızdayız 
Küçük büyük bütün Müslümanlar seni selamlıyoruz 
Söyleyin ey ABD halkı 
Vatanınızı ne kadar seviyorsunuz 
İşte bu kadar işte 
Söyleyin ABD halkı 
Yüce Başkan Bush'u ne kadar seviyorsunuz 
İşte bu kadar işte 
Sayenizde ABD dünyayla büyüyor 
Yüz akınızla, iyi niyetinizle 
Bütün kitaplar sizi anlatıyor 
Ey yoksulların babası 
Ey şefkat sahibi 
Ey George W.Bush 

Bu şarkıyı biz yaptık. Daha doğrusu Irak savaşından 2 yıl kadar önce, Kadir Tapucu'nun yazıp bestelediği, Irak'a gidip Saddam'ın önünde söylediği şarkıyı aynen aldık, Irak'ı ABD, komutanı başkan, Saddam'ı da Bush yaptık, oldu bitti... Kadir Tapucu karşısında o şarkıyı söylediğinde, Saddam o koca purolarından keyifle bir tane yakmış, tüfeğiyle de havaya 5-10 tane sıkmıştı muhtemelen. Bizler de, Saddam'ı halkından daha çok seven Kadir Tapucu sayesinde güzel bir insan tanımıştık .. Şimdi ne purosu kaldııı, ne de tüfeği... İmralı'yı mundar eden Avrupa Birliği'nin has adamına, gemiyle check-up malzemesi ve 5 doktor gönderiledursun, Saddam'ın hali nicedir 
Neyse bize ne, biz bu şarkıyı yaptık, gidip Bush'un önünde söyleyeceğiz. Belki de seçimi kazandıracağız belli mi olur Puro içmiyor ama kovboyun kralıdır, saydırır havaya. Kazanamazsa... amaaan 'taş attık da kolumuz mu yoruldu' deriz, Kadir Tapucu'nun Saddam'ı unuttuğu gibi yaparız, olur biter... 

1. METROSEKSÜEL KURULTAYI SONUÇLARI 

Türk Dil Kurumu'na başvurulacak Metroseksüelliğin tanımı, herkesin anlayacağı basitlikte yapılarak broşür haline getirilecek, şekillerle süslenip uçaklarla havadan atılacaktır...Metroseksüellikle geyliğin karıştırılmaması için, geylerle ortak basın toplantısı düzenlenecek, iki kavram kırmızı çizgilerle birbirinden ayrılacaktır...Herkesten evvel anne-babalar kıl-tüy aldırmanın, manikür-pedikür yaptırmanın ve metroseksüelliğin kötü bir şey olmadığına inandırılacaktır...Üzerimize yapıştırılan "yumuşak" yaftasından kurtulmak için, Reina'da kavga çıkartılacak. Bu esnada tırnakların kırılmaması ve küpelerin kulağa zarar vermemesi için tedbir alınacak, bu eylem için mümkünse dublör kullanılacaktır...Özcan Deniz, Mahsun Kırmızıgül, Alişan ve Sinan Özen metroseksüelliğin kitabını yazsalar dahi asla ve kat'a üye yapılmayacaklardır...Kurtlar Vadisi'ne bir adet metroseksüel sızdırılmaya çalışılacaktır yeni baronun bizden biri olması hayati önem arz etmektedir...Birkaç arkadaşımız, metroseksüeller haklarına kavuşup aşağılanma sona erene kadar kendilerini feda edecek, cilt bakımı, epilasyon, peeling vs. yaptırmayacak, hatta 1 ay saç-sakal tıraşı olmayacaklardır. Ne korkunç ..Tarihteki 100 büyük metroseksüel araştırması yapılacak, sonuçlar kitap haline getirilecektir. Tv versiyonu için de İlhan Mansız'la anlaşılmaya çalışılacak ve TRT'de tüm ana dillerde yayınlanacaktır... 
Bu arada, kurultayımıza katılmayan, bir telgraf göndermeyen, duran bir topa bile vuramayan David Beckham'ı ve Tarkan'ı kınıyor, Türk Metroseksüellerinin idolleri arasından çıkarıyor, yarın buzBar'da toplanıp özel uçakla Bodrum yapıyoruz... Bye.. 

Bazen her şey çok boş geliyor harbiden... 
Nietzsche 

Haydaa 
"Bu programda kanserin ipliği pazara çıkıyor..." b b 
</TEXT>
</DOC>
