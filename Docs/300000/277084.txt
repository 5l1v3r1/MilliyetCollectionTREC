<DOC>
<DOCNO> 277084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/yazar/toruner.html </URL>
<DATE> 2004/10/04/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Tevfik Bilgin'in tespitleri 
</HEADLINE>
<TEXT>

Bankacılık Düzenleme ve Denetleme BDDK Kurumu Başkanı Tevfik Bilgin, bana gönderdiği konferans notunda, benim de tamamıyla katıldığım çok önemli noktalara değinmiş. 
Bilgin'in ekonomimiz hakkındaki önemli tespitleri şöyle 
a Ekonomik bozukluklarda en belirleyici unsur, siyasi istikrardır. 1923 - 2004 arasında toplam 59 hükümet görev yapmış, ortalama iktidar süresi 1.4 yıl. 1950 - 2004 yılları arasında iktidar olan 41 hükümetin ortalama süresi 1.3 yıl. 1989 - 1999 yılları arasında 10 hükümet değişmiş, ortalama süreleri 1 yıl. 
b Mali derinleşme arttıkça, ekonomik büyüme artmaktadır. Yani, piyasalaşma ve kredi hacmi arttıkça gayri safi milli hasıla artıyor. 
c Bankacılık krizlerinin, genel ekonomik bozulmadan kaynaklanan temel sebepleri vardır. Bunlar arasında, ekonomik durgunluk, yüksek enflasyon, kamu kesimi dengelerindeki bozulma, dış ticaret dengelerindeki bozulma, sermaye kaçışı, yatırımcıların ekonomik yapıya duydukları güven kaybı, reel kurdaki aşırı değerlenme, yoğun sıcak para girişi sayılabilir. 
d Bankacılık krizlerinin temel nedenlerinden bir diğeri, bankaların iyi yönetilememesidir. Bu nedenler arasında, bozuk risk yönetimi, aşırı grup kredilerinin yükü, yeterli iç kontrol mekanizmasının kurulamamış olması, usulsüz işlemler, siyasi otoritenin sistem üzerindeki ağırlığı, yoğun para çekmeler nedeniyle oluşan likidite sıkıntısı, etkin gözetim ve denetimin sağlanamaması, hukuki altyapının yetersiz olması sayılabilir. 
e Kriz yaşayan ülkeler Arjantin, Brezilya, Ekvador, Endonezya, Malezya, Meksika, Rusya ekonomilerinde ortak kırılganlık noktaları olmuştur. Bu ülkelerdeki krizlerin tümünde, reel kurun aşırı değerli hale gelmesi ve döviz rezervlerinde yetersizlik gözlemlenmiştir. Kriz yaşayan 7 ülkeden 6'sında siyasi istikrarsızlık, bankacılık sisteminde çürüme, dış veya iç borçlarda aşırı artış ve dövize hücum olgusu görülmektedir. 
f Türkiye'deki krizlere siyasi istikrarsızlıklarla bir arada gelişen, makro ekonomik istikrarsızlıklar neden olmuştur. Bunlar arasında, yüksek ve değişken enflasyon, büyüme performansındaki istikrarsızlıklar, yüksek kamu açıkları, kambiyo rejiminin serbestleşmesi sonucu yaşanan yoğun kısa vadeli sermaye girişinin yarattığı sorunlar sayılabilir. 
g Bankalarla ilgili sorunlar arasında, 
- yapısal zayıflıklar özkaynak yetersizliği, düşük karlılık performansı, kamu bankalarının sistemdeki ağırlığının yarattığı olumsuz etkiler, zayıf aktif kalitesi, vade uyumsuzluğu ve açık pozisyon gibi piyasa riskleri, küçük ölçekli ve parçalı bankacılık , 
- yetersiz yönetişim governance risklerin iyi algılanamaması, kaynakların bilerek kötü kullanılması, yetersiz iç kontrol, aşırı vergi yükü , 
- mevduata verilen tam garanti sonucu aşırı risk alımına yönelim vardır. 

Sonuç olarak 
a İstikrarsızlık bankacılık sistemimizi sığ bırakmıştır. 
b İstikrarsızlık kamunun payını artırmıştır veya kamu payı artmak zorunda kalmıştır. 
c İstikrarsızlık oligopolistik bir bankacılık sistemi oluşturmuştur. İlk 5 bankanın sistemdeki payı 60.3'tür. 
d İstikrarsızlık sermayedarları kendi bankalarını kurmaya yönlendirmiştir. 
e Ekonomi yönetimi için bankalar en önemli borç alma kaynağı olarak görülmüştür. 
f Ekonomik dalgalanmalar bazı bankaların aşırı risk alma zevkini kamçılamıştır. 



</TEXT>
</DOC>
