<DOC>
<DOCNO> 280792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sontur32.html </URL>
<DATE> 2005/03/15/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Kamyonu çamurdan kurtarma çalışması çok kötü bitti 1 ölü, 1 yaralı 
</HEADLINE>
<TEXT>

     Çorum'un Osmancık İlçesi'nde, çamura saplanan kamyon, kurtarma çalışmaları sırasında, uçuruma yuvarlandı. Olayda, 1 kişi öldü, 1 kişi yaralandı. 
     AA muhabirinin aldığı bilgiye göre, Fındık Köyü'nden Osmancık ilçe merkezine giden Saffet Karakaş yönetimindeki 19 EL 275 plakalı kamyon, Kirenli mevkiinde uçurumun kenarında çamura saplandı. 
     Kamyonunu bulunduğu yerde bırakan Karakaş, Fındık Köyü'ne giderek yardım talep etti. Karakaş'ın isteği üzerine köylü vatandaşlar, traktörle kamyonun çamura saplandığı Kirenli mevkiine geldi. 
     Çamura saplanan kamyon, traktöre bağlanarak kurtarma çalışmaları başlatıldı. Bu sırada kamyon sürücüsü Saffet Karakaş kurtarma çalışmalarına yardımcı olmak için direksiyona geçti. Kurtarma çalışmaları sırasında kaymaya başlayan kamyon, uçuruma yuvarlandı. Olayda, sürücü Saffet Karakaş 45 öldü. Kamyondan yaralı olarak çıkartılan Nurullah Karakaş 39 ise ambulansla Osmancık Devlet Hastanesi'ne kaldırılarak tedavi altına alındı. 
     
</TEXT>
</DOC>
