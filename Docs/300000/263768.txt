<DOC>
<DOCNO> 263768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/son/sondun20.html </URL>
<DATE> 2004/08/16/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Venezüella'da muhalefet, referandum sonuçlarına karşı çıktı... 
</HEADLINE>
<TEXT>

     Venezüella'da muhalefet, Devlet Başkanı Hugo Chavez'in kazandığı referandumun sonuçlarına karşı çıktı. 
     Muhalefet lideri Henry Ramos Allup, referandum sonuçlarının açıklanmasından sonra düzenlediği basın toplantısında, ''sonuçları kesinlikle kabul etmediklerini ve referandumda yolsuzluk yapıldığını kanıtlayacaklarını'' söyledi. 
     Referandum sonuçlarının, muhalefetin sonuçlarından farklı olduğunu ileri süren Allup, referandumu izleyen uluslararası örgütlerden oy makinelerini ve oy pusulalarını kontrol etmelerini isteyeceklerini kaydetti. 
     Seçim Konseyi Başkanı Francisco Carrasquero, referandumda Chavez'in görevde kalmasını isteyenlerin oranının yüzde 58, istemeyenlerin oranının da yüzde 42 olduğunu açıklamıştı. 
     
</TEXT>
</DOC>
