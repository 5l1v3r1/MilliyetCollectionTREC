<DOC>
<DOCNO> 267648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sontur17.html </URL>
<DATE> 2004/08/30/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Mahallelinin trafik lambası eylemi .. 
</HEADLINE>
<TEXT>

     Antalya'da bir grup vatandaş, Yüzüncü Yıl Caddesi üzerindeki kavşağa sinyalizasyon konulması için yolu trafiğe kapatarak eylem yaptı. 
     Antalya'da Yüzüncü Yıl Caddesi üzerinde meydana gelen yaralamalı trafik kazasının ardından Yıldız Mahallesi'nde yaşayan vatandaşlar, yolu trafiğe kapattılar. Vatandaşlar, trafik lambası bulunmaması nedeniyle kavşakta yaralamalı ve ölümlü trafik kazalarının meydana geldiğine dikkati çektiler. 
     Olay yerine gelen Emniyet Müdür Yardımcısı Müjdat Özcan, bir süre görüştükten sonra, mahalleliyi eylemden vazgeçirdi. 
     Eylem yapan vatandaşlardan seçilen temsilciler, Özcan'la bir süre görüştü. Müjdat Özcan, vatandaşların isteğini Emniyet Müdürü Naciye Ekmekçibaşı'na ileteceğini, sorunun Antalya Valiliği'ne de bildirileceğini söyledi. 
     
</TEXT>
</DOC>
