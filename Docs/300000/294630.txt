<DOC>
<DOCNO> 294630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/guncel/axgun01.html </URL>
<DATE> 2004/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Afete davetiye çıktı 
</HEADLINE>
<TEXT>


Van'da 2 yıl önce yapımına başlanan afet konutlarında taşıyıcı kolonlar tuğladan yapıldı. Bilim adamları, "Van, deprem bölgesi. Bu binaların ayakta kalması mümkün değil" diyor 

OSMAN BEKLEYEN, FEYAT ERDEMİR Van DHA 

Yüzüncü Yıl Üniversitesi Mühendislik Mimarlık Fakültesi Jeoloji Mühendisliği Bölümü öğretim üyesi Prof. Dr. İlyas Yılmazer, Van'da 2 yıl önce yapımına başlanan 335 afet konutunun, afete davetiye çıkardığını savundu. Afet olması için konut yapıldığını öne süren Yılmazer, "Uygun zemine yapılmadığı gibi, hiçbir taşıyıcı kolon ve kiriş bırakılmamış" dedi. 
Van Gölü'nün su seviyesinin 1998'de 2 metre yükselmesi sonucu, İskele Mahallesi'ndeki evler sular altında kaldı. Evlerini terk etmek zorunda kalan vatandaşlara 19'ar milyar lira yardım yapıldı. Ayrıca Van - Erciş Karayolu kenarında arazi tahsis edildi. Vatandaşlar da Bayındırlık ve İsk n Bakanlığı'nın belirlediği tek tip projeye uygun olarak, taşeron şirketlere 75'er metrekarelik evlerini yaptırmaya başladı. İl Bayındırlık ve İsk n Müdürlüğü, bazıları 2 katlı olan ve gelecek yıl tamamlanacak konutların inşaatını zaman zaman denetledi. 
Yılmazer, yeni bir afete davetiye çıkardığını savunduğu konutları yaptıran Bayındırlık ve İsk n Müdürlüğü'nün gerçekleri sakladığını iddia etti. 

'Mezar olacak' 
Yüzüncü Yıl Üniversitesi Rektörlüğü'ne bir yazı gönderen İl Bayındırlık ve İsk n Müdürlüğü, konutların durumu hakkında bilim adamlarının basına açıklama yapmamasını istedi. 
Konuyla ilgili gereksiz ve mesnetsiz haberler verildiğinin öne sürüldüğü yazıda, "Devletimiz ve idaremizi zan altında bırakacak açıklamalar yapılmaktadır" denildi. 
Baskıların kendilerini yıldıramayacağını vurgulayan Prof. Yılmazer ise, üniversitenin yanı başında yapılan afet konutlarından Cumhurbaşkanı, Başbakan, Bayındırlık ve İsk n Bakanı, milletvekilleri ile Van Valisi'nin sorumlu olduğunu iddia etti. "Afetzedelere mezar olacak" inşaatların durdurulması için savcıları göreve çağıran Yılmazer, şunları söyledi 

'Kümes gibi' 
"Bunlar bize vız gelir, tırıs gider. Van birinci derece deprem kuşağında bulunuyor. Buraya kazma vurulmadan yetkililere yer gösterdik. Ancak ovalar imara açılarak suç işleniyor. Bunlar konut değil, birer kümestir. Taşıyıcı sistem yok. 5 - 6 büyüklüğündeki depremde yerle bir olur. Böyle bir teknik olamaz." 

'Yerle bir olmaz' 

Prof. Dr. Cemal Gökçe İstanbul İnşaat Mühendisleri Odası Başkanı Tuğladan yapılmış olması, depremde yerle bir olur anlamına gelmez. 2 tip tuğla vardır. Biri taşıyıcı, diğeri duvarları bölmek için kullanılır. Bu yapının taşıyıcı tuğlalarla yapılmış olması gerekir. Az katlı yapılarda, 'ille de kolon ve kiriş olacak' diye bir şey yok. l Köksal Şahin Ankara İnşaat Mühendisleri Odası Tuğla olmaz. Tuğladan yaparsanız, kolon değil duvar olur. 

'Konutlar dayanıklı' 

Burhan Erez Van Bayındırlık Müdürü Bilim adamlarının yaptığı açıklamalar, yanlış bilgilendirmelerden kaynaklanıyor. Bu konutlar için Afet İşleri Genel Müdürlüğü tarafından verilen projeler uygulandı. Konutlar, depreme son derece dayanıklıdır. Bir binanın ayakta kalması için kolon ve kiriş gerekmemektedir. Bunlar yığma binalardır. Bu tip projeler Türkiye genelinde de uygulanıyor. En son Bingöl depreminde, depremden etkilenmeyen tip projelerdir. 

'Betonarme yapılmalı' 

Prof. Dr. Ahmet Ercan Jeofizik Mühendisi Evlerin yapıldığı Van Ovası'nda, yerin davranışı oldukça uygunsuz. Depreme karşı daha güçlü alanlar vardı. Van 1. derece deprem bölgesidir. Yığma kata normal alanlarda 3 kata kadar izin verilir. Ama bu bölgede yanlıştır, depremde bina yıkılır. Çünkü deprem dalgaları yandan gelir ancak çelik demirli kolon ve kiriş olmadığından binanın esnemesi mümkün değildir. Betonarme yapılmalıydı. 


</TEXT>
</DOC>
