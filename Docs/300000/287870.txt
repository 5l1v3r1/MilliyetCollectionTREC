<DOC>
<DOCNO> 287870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sonyas11.html </URL>
<DATE> 2004/11/10/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Van kedilerine siyah yavru sızdı 
</HEADLINE>
<TEXT>

     DHA 

Bir gözü sarı, diğeri mavi renkli Van kedilerinde şaşırtan doğum 
     Yüzüncü Yıl Üniversitesi Veteriner Fakültesi Van Kedisi Araştırma Merkezi'nde bir buçuk ay önce doğan yavrulardan birinin siyah tüylü, birinin de tek renk gözlü olmasını değerlendiren Araştırma Merkezi Müdür Yardımcısı Prof. Dr. Fetih Gülyüz, bu durumunun çok ender görüldüğünü söyledi 
     "Beyaz tüyleri ve renkli gözleriyle ünlü Van kedileri arasında dikkat çeken siyah tüylü yavru, annesinin başka bir kediyle çiftleşmesinden ortaya çıkmıştır. Gen yapıları farklı. Siyah kedinin Van kedisinin özelliklerini taşıyıp taşımadığı henüz belirgin değil. Büyüme aşamasında bu belirgin hale gelir. Diğer beyaz renkli yavru ise tek renk gözlere sahip. Van kedisi özelliklerini taşıyıp taşımadığı büyüyünce anlaşılacak." 
     
</TEXT>
</DOC>
