<DOC>
<DOCNO> 261285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/magazin/amag.html </URL>
<DATE> 2004/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte mükemmel korku filminin etkili formülü 
</HEADLINE>
<TEXT>


Artan müzik bilinmezlik kovalamaca sahneleri tuzağa düşme hissi FD şok gerçek hayat fantezi 2 karakterin film setinde karanlıkta yalnız kalması diğer karakterler kan x - klişe 

DIŞ HABERLER SERVİSİ 

İngiliz bilim adamları, insanı yerinden hoplatan mükemmel korku filminin matematiksel formülünü geliştirdi. Londra'daki Kraliyet Akademisi'nden bir grubun formülüne göre, tüm zamanların en mükemmel korku filmi, yönetmen Stanley Kubrick'in 1978'de çektiği ve Jack Nicholson'ın başrolünü oynadığı "The Shining". 
İngiliz BBC televizyonun haberine göre, mükemmel bir korku filminde bulunması gereken üç ana unsur var. Bunlar sırasıyla, heyecan, gerçekçilik ve kan. Bu üç unsura bir de seyirciyi şoke eden sahneler eklendiğinde, dört dörtlük bir korku filmi ortaya çıkıyor. 




İtinayla izleyici korkutulur 
Uzmanlar, bunların yanı sıra gerilim sahnelerinde fonda çalan müzikten, sahnenin aydınlığına kadar birçok yan etkenin, filmi daha korkunç bir hale getirmede rol oynadığını belirtiyor. 
Mükemmel korku filminin matematiksel formülü şöyle 
artan müzik bilinmezlik kovalamaca sahneleri tuzağa düşme hissi FD şok gerçek hayat fantezi 2 karakterin film setinde karanlıkta yalnız kalması diğer karakterler kan x - klişe 
Uzmanlar, "Şeytan" The Exorcist , "Sapık" Psycho , "Blair Cadısı" Blair Witch Project ve "Kuzuların Sessizliği" Silence of The Lambs gibi korku filmlerinin, iki haftalık araştırmaları sonucunda ortaya çıkardıkları formüle uyduğunu söyledi. 
Stanley Kubrick'in Stefan King'in romanından uyarladığı "The Shining"in ise, gerek atmosfer, gerekse de konu itibariyle formüle bire bir uyduğu belirtiliyor. Aynı şekilde, aktör Anthony Perkins'in başrolünü oynadığı "Sapık" filminde, duştaki kurbanına bıçakla saldırma sahnesinin de, formülle örtüştüğü ifade ediliyor. Steven Spielberg'in, insanların uzun yıllar denize tedirgin girmesine yol açan filmi "Jaws"ın da, ideal bir korku filmi için yeterli derecede kanlı olduğu kaydedildi. 


</TEXT>
</DOC>
