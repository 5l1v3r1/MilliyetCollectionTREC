<DOC>
<DOCNO> 287795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sonspo14.html </URL>
<DATE> 2004/11/10/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Büyük Önder Atatürk'ü anıyoruz... Kulüplerin mesajları 
</HEADLINE>
<TEXT>

     Kulüpler, Atatürk'ün ebediyete intikalinin 66. yıldönümü nedeniyle mesaj yayınladı... 
     
     FENERBAHÇE 

     Sarı-lacivertli kulübün resmi internet sitesinde yer alan mesajda, şu görüşlere yer verildi 
     ''Cumhuriyetimizin kurucusu Ulu Önder Atatürk'ü ebediyete intikalinin 66. yılında bir kez daha sevgi, saygı ve rahmetle anıyoruz. 
     Türk ulusu olarak, bizlere bıraktığın değerli mirasın ve devrimlerin yılmaz bekçileriyiz.'' 
     
     GALATASARAY 

     Sarı-kırmızılı kulübün resmi internet sitesinde yer alan mesajda, ''Türkiye Cumhuriyeti'nin kurucusu, Büyük Önder Mustafa Kemal Atatürk'ü, ebediyete intikal edişinin 66. yıldönümünde saygıyla anıyoruz'' denildi. 
     
     A MİLLİLERİN KAMPINDA TÖREN DÜZENLENDİ 

     Büyük Önder Atatürk, ebediyete intikalinin 66. yıldönümünde A Milli Futbol Takımı kampında da törenle anıldı. 
     A Milli Futbol Takımı Menajeri Can Çobanoğlu, kamp yaptıkları Polat Renaissance Otel'de saygı duruşunda bulunup, Atatürk'ün gösterdiği hedefler konusunda söyleşi yaptıklarını bildirdi. 
     Çobanoğlu Ata'nın vefat ettiği saat 09.05'de otelde toplanarak saygı duruşunda bulunduklarını, ardından da kendisinin organize ettiği bir söyleşi düzenlediklerini kaydetti. 
     Çobanoğlu söyleşide ''Medeni ve muasır ülke seviyesi ne demektir Ne yapmak lazım Bu yolda spora ve sporcuya düşen görevler nelerdir'' konusunda tartışmalar yaptıklarını ifade etti. 
     
     BEŞİKTAŞ 

     Beşiktaş Kulübü Başkanı Yıldırım Demirören, Türkiye Cumhuriyeti'nin kurucusu Büyük Önder Mustafa Kemal Atatürk'ün ebediyete intikalinin 66. yıldönümü nedeniyle mesaj yayınladı. 
     Demirören, siyah-beyazlı kulübün resmi internet sitesinde yer alan mesajı şöyle 
     ''Ulu Önder Atatürk'ü ölümünün 66. yılında saygıyla anarken, ilke ve devrimlerine yürekten bağlılığımızı yineliyoruz. 
     Kurduğu laik ve demokratik cumhuriyetin yılmaz bekçileri olmaya devam edeceğiz. 
     Atamız'ın ilkeleri ile yola çıkan bir camia olarak, O'na olan kalbimizdeki derin sevgi, saygı ve inanç, dünya döndükçe, Beşiktaşımız var oldukça sürecek.'' 
     
</TEXT>
</DOC>
