<DOC>
<DOCNO> 253055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sonspo05.html </URL>
<DATE> 2004/07/05/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Galatasaray'da kalecisizlik Hagi'nin sabrını taşırıyor 
</HEADLINE>
<TEXT>

     Dün Hollanda’da olması gereken Mondragon, kampa katılmadı. Kingston’da yok. Aykut kalede tek başına mücadele ediyor. Hagi’nin sabrı taşıyor 
     
     Değişen bir şey yok 
     Hollanda’ya tek bir kaleciyle gideceğiz. Bu hiç de iyi bir durum değil. Sorunu en kısa sürede çözmeliyiz. Bu durum ileride problem yaratabilir...ö Teknik direktör Hagi, İstanbul’da düzenlediği basın toplantısında kalede yaşanabilecek sıkıntıyı işte bu sözlerle dile getirmişti. Aradan geçen sürede hiçbir değişiklik olmadı. Hafta içerisinde, Cumartesi günü kamptayımö diye haber gönderen Mondragon, dün de çalışmalara katılmadı. 
     
     Antrenör Boloğlu uyardı 
     Pasaport sorunu nedeniyle ülkesinden ayrılmakta güçlük çeken Kingston’dan Faruk Gürsoy da henüz ses seda yok. Kafilede yer alan tek kaleci Aykut ise antrenör Nezihi Boloğlu gözetiminde çalışmalarını sürdürüyor. Çift kale maçlarda ise iş başa düşüyor ve Boloğlu eldivenleri eline geçiriyor Genç çalıştırıcı, kalecilerin bir an önce kampa katılması gerektiğinin altını çizerken, Mondragon’un bir aksilik olmazsa salı günü gelmesi bekleniyor. 
     
</TEXT>
</DOC>
