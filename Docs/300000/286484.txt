<DOC>
<DOCNO> 286484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sontur34.html </URL>
<DATE> 2004/11/05/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Adana'da tetikçi cinayetinin sanığı Emine Koçak, bunalıma girdi... 
</HEADLINE>
<TEXT>

     Adana'nın Yumurtalık İlçesi belediye başkan adayını vurması için tuttukları tetikçiyi öldürdükleri iddiasıyla tutuklanan AK Parti'den belediye başkan aday adayı olan sanık Emine Koçak, cezaevinde bunalıma girince tedavi olmak üzere Ruh ve Sinir Hastalıkları Hastanesi'ne kaldırıldı. 
     Alınan bilgiye göre, Şubat ayında, AK Parti Yumurtalık Belediye Başkan Adayı Mehmet Çetin'i vurması için tutulduğu ileri sürülen tetikçi İsmail İşlek'in 29 Adana'da öldürülmesiyle ilgili tutuklanarak Adana E Tipi Cezaevi'ne konulan Emine Koçak, bunalıma girdi. Koçak, sürekli ağladığı gerekçesiyle Adana Ruh ve Sinir Hastalıkları Hastanesi'ne kaldırıldı. Koçak'ın burada bir süre tedavi altında tutulacağı belirtildi. 
     Aynı davada Emine Koçak'ın yanı sıra Ahmet Savaş, Erhan Savaş, Murtaza Ilgın ve Ömer Taşçı da tutuklu olarak yargılanıyor. 
     
</TEXT>
</DOC>
