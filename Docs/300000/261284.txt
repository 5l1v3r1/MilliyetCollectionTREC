<DOC>
<DOCNO> 261284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/guncel/gun90.html </URL>
<DATE> 2004/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Tarihin kırıldığı an... 

Konumuz, Reha Muhtar... Bugüne kadar hangi eylemlere karıştı, bir bakalım... 

Atina'dan Bildirdi... 
1985 yılında, Milliyet'in Atina büro şefliğine atandı ve TRT Atina temsilciliği yaptı. Orada bulunduğu yıllarda az daha Türk-Yunan savaşı Kuzey Ege Petrolleri sorunu-1987 çıkıyordu. Memlekete dönmesiyle birlikte, ilişkilerde gözle görülür iyileşme yaşandı hatta Yunanlarla kanka olundu... 

Show Haber'de Uçtu... 
Kim ne derse desin, Türk televizyonlarındaki haber anlayışını tamamen değiştirdi. Haberlere heyecan, komedi, acayiplik, gariplik, dev, cüce, acı, tatlı, Jackie Chan, Van Damme, akla hayale gelen-gelmeyen ne varsa getirdi. Habere gelmeyenin resmini yanına koydu, bastı fırçayı, kendini Mesih ilan edenle geçti dalgayı. Anlaşılmaz bir şekilde reyting rekorlarını alt üst etti... 
Programlarla Öttürdü... Ateş Hattı gibisi bir daha dünyaya gelmez. Ramazanda, "alkollü program sunuyor" iddiasına, bir hafta sonra programda yaptırdığı alkol ölçümü ile cevap verdi. "Ben Kimim "de, iki hafta boyunca, canlandırma ile, bir kişinin hayatını anlattı, yine reytingleri alt üst etti... 

Spor Yorumladı... 
Bir anda her şeyden sıkıldı, bir de baktık, Telegol yorumcusu olmuş. Arada bir, eski damarı kabarıp birkaç kişiye fırçayı bassa da, hiçbir zaman eski performansına ulaşamadı, evliya gibi bir adam oldu çıktı... 

Tekrar Gazete... 
Şimdi de Sabah'ta yazmaya devam ediyor. Bizim hiç de yabancı olmadığımız, Internet'ten gelen "35 yaş kadını ne ister", "erkek ne yapar", vs. ve çeşitli manzum hikayelerle, ne suya ne de sabuna dokunuyor. Tamer Karadağlı skandalında, Tamer Bey ve Arzu Hanım'la konuştu, yazısı manşetten verildi. Ama gazete asla televizyondaki etkiyi veremiyor.Reha Muhtar, gazete sayfalarına sığmıyor ki. Onun ses tonu lazım, sorduğu garip sorular, cevabı dinlemeden lafı kesmesi, sinirlenmesi... Kısacası, onu görmek lazım... 
Ve tam da bu sıralarda, Atv'ye yeni bir genel müdür atandı, gazeteci Mehmet Tezkan... Adamın kendisi bile, "haberciden genel müdür olur mu, olmaz mı göstereceğim" diyerek, cebinde şüphelerle işe başladı. Üstelik Üstat Reha olanca haşmetiyle orada dururken... Akıl alacak şey değil, kendileri bilir valla. Oluyor demek ki, basiret bağlanması bu olsa gerek... Reha Muhtar Atv'nin başına geçseydi neler olabilecekti, Atv'nin sahipleri hiçbir zaman bilemeyecek. Ama biz biliyoruz, o yüzden de Allah başta diğer kanallar, hepimizi korudu diyoruz. Yine de dünya gözüyle görülmeye değerdi... 

Vallahi son sigaram .. 
Philip Morris kendisinden sigara isteyen arkadaşını geri çeviriyor 

Nevada araştırmaları 

Nevada'da yapılan bir araştırmaya göre Nevada'da yaşayanların 93'ü haftada en az bir kez memleketi kurtaracak bir formül buluyor. 06'sı bu formülleri dinleyip ilginç bir şekilde mutlu oluyor ve gaza geliyor, 01'i ise memleketi batırmak için elinden geleni ardına koymuyor... 

Türk ekranlarında gösterilmiş erotik-polisiye diziler Top5 

1 Av Peşinde jartiyerinden tabanca çıkaran abla ile bir Show Tv klasiği 
2 Acapulco Heat ipkinili kızları koruyan yakışıklı dedektifler 
3 Miami Vice patenle kayan bikinili kızlar ve ekipçe çalışan özel dedektifler 
4 V.I.P. Pamela Anderson 
5 Thunder in Paradise Hulk Hogan ve çok amaçlı teknesi 

Kapsama Alanı 
"Dünyanın ve Avrupa'nın en büyük kulübü olan Fenerbahçe'nin..." b b 
</TEXT>
</DOC>
