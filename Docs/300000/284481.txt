<DOC>
<DOCNO> 284481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sontur63.html </URL>
<DATE> 2004/10/29/ </DATE>
<TIME> 21.12 </TIME>
<AUTHOR>  </AUTHOR>
<HEADLINE>
Polis ve kapkaççılar arasında kavga... 
</HEADLINE>
<TEXT>

     Van'da polis ve kapkaççılar arasında çıkan kavgada, biri kapkaççı 3 kişi yaralandı. 
     Alınan bilgiye göre, yankesicilik olayı ile ilgili aranan Ş.Y ve R.Ç, Van Emniyet Müdürlüğü Hırsızlık Büro Amirliği ekipleri tarafından takip edildi. 
     Bu kişileri gözaltına almak isteyen polisin ''dur'' ikazına karşılık bıçak çekerek karşılık veren Ş.Y ve R.Ç, sonradan gelen arkadaşları Ç.Y, Ş.Y, İ.B, B.Y, T.Y. ile polisler arasında kavga çıktı. 
     Çıkan kavgada, İbrahim B. adlı kapkaççı, ismi açıklanmayan bir polis memuruna bıçakla arkadan saldırması üzerine, olay yerine takviye ekip olarak gelen polisler tarafından silahla ayağından vuruldu. 
     Polislerin açtığı ateş sonucu yoldan geçmekte olan V.A ile kapkaçlılar tarafından bıçaklanan S.Ç isimli iki kişi yaralandı. Yaralılar, Van Devlet Hastanesi'nde tedavi altına alındı. 
     Yetkililer, olayla ilgili S.Y, R.Ç, Ç.Y, Ş.Y, B.Y ve T.Y'nin gözaltına alındığını ve silahla ayağından vurulan kapkaççı İbrahim B'nin ise olay yerinden yaralı olarak kaçtığını bildirdi. 
     Olayla ilgili soruşturma sürüyor. 
     
</TEXT>
</DOC>
