<DOC>
<DOCNO> 276437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sondun04.html </URL>
<DATE> 2004/10/01/ </DATE>
<TIME> 01.15 </TIME>
<AUTHOR>  </AUTHOR>
<HEADLINE>
Blair kalp atışlarındaki düzensizlik nedeniyle hastaneye yatacak... 
</HEADLINE>
<TEXT>

     İngiltere Başbakanı Tony Blair'in kalp atışlarındaki düzensizlik nedeniyle bugün hastaneye yatacağı bildirildi. 
     Blair'in bürosundan yapılan açıklamada, Başbakanın sağlık fonksiyonlarının yerinde olduğu ve gelecek hafta çalışmalarına devam edeceği bildirildi. 
     Açıklamada, bugün hastaneye yatıp hafta sonu da dinlenecek olan Blair'ın seçilmesi durumunda üçüncü kez Başbakan olarak hizmet vereceği, ancak dördüncü kez başbakan olmayı düşünmediği belirtildi. 
     Açıklamada, Blair'in düzensiz kalp atışlarının geçen yılın sonlarında ortaya çıktığı ve ağustos ayında küçük bir çarpıntı geçirdiği bildirildi. 
     
</TEXT>
</DOC>
