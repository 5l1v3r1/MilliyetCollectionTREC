<DOC>
<DOCNO> 257000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/spor/spo04.html </URL>
<DATE> 2004/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da yayın paniği 
</HEADLINE>
<TEXT>


Bordo-Mavililer, kendi maçlarının şifresiz olarak TRT'den yayınlanma ihtimali üzerine ayağa kalktı. Yönetim uygulamanın dönüşümlü yapılmasını istedi 


Hasılata darbe 
NAKLEN yayın ihalesini yeniden Digitürk'ün alması ve TRT'nin de her hafta bir maçı şifresiz olarak yayınlayacak olması, Trabzonspor'u korkuttu. Yöneticiler, televizyon gelirlerinin düşürülmesi konusunda verilen mücadelenin yanı sıra maçlarının her hafta açık kanalda yayınlanma riski üzerine harekete geçti. Bordo - Mavililer'de şimdiden seyirci ve hasılat telaşı başladı. 

'Haksız rekabet' 
BASIN Sözcüsü İbrahim Şahin, Galatasaray, Fenerbahçe ve Beşiktaş'ın maçlarının her hafta şifreli olarak yayınlanmasının kesin gibi olduğunu dile getirdi. Şahin, "TRT, her hafta bizim maçlarımızı verirse, o zaman seyirci avantajımızı kaybederiz. Bu da bizim adımıza haksız rekabete neden olur. Şifreli kanalın dönüşümlü olarak kullanılmasını istiyoruz" dedi. 

Lee imzaya kaldı 

TRABZONSPOR yönetimi Lee Eul Young'la ilgili pürüzleri çözdü ve Güney Koreli futbolcunun kulübü LG Samsung'la 450 bin dolar karşılığı anlaşma sağladı. Asya Kupası maçları nedeniyle Lee Eul Young'un yerine menajerinin cuma günü Trabzon'a gelip imza atacağı belirtildi. 

Destek 

Belediyede çalışan 50 kişi, Trabzonspor'un, "Hedef Yüz Bin Üye" kampanyası çerçevesinde kulübe üye oldu. Belediye Başkanı Volkan Canalioğlu, maddi ve manevi tüm olanaklarıyla Trabzonspor'un yanında olmayı sürdüreceklerini söyledi. 


</TEXT>
</DOC>
