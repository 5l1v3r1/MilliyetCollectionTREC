<DOC>
<DOCNO> 273824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/spor/axspo03.html </URL>
<DATE> 2004/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Size de vurabilir 
</HEADLINE>
<TEXT>


Hagi, Beşiktaş derbisinde kadroya almadığı yedekleri tatlı - sert uyardı. Rumen hoca, "Kimsenin forması garanti değil. Oturma ve oynama sırası herkese gelebilir" diye konuştu 

ERHAN TELLİ 


"Savaşı bırakmayın" 
GALATASARAY Teknik Direktörü Hagi dünkü idman öncesi futbolcularla yaptığı toplantıda yedeklere önemli mesajlar yolladı. Rumen çalıştırıcı, derbide 18 kişilik kadroya almadığı oyuncularını, "Forma savaşını bırakmayın" diye tatlı - sert uyardı. Hagi, "Kimsenin forması garanti değil. Antrenmanlarda daha çok çalışan formayı kazanır. Çalışmayan kulübede oturur. Oturma ya da oynama sırası herkese gelebilir" ifadelerini kullandı. 

Motive ediyor 
HAGİ'NİN bu toplantıyla ilk olarak, Beşiktaş'a karşı şans tanımadığı oyuncularına moral vermeyi, ardından forma savaşını üst düzeye çıkararak, motivasyonu sağlamayı amaçladığı bildirildi. Sakat ve cezalı oyuncu olmaması halinde her hafta, altı oyuncusunu tribüne yollamak zorunda kalan Hagi'nin, PAF'tan A takıma yükselen Arda, Mülayim, Cafercan ve Özgürcan'ı da yavaş yavaş takıma monte edeceği öğrenildi. 

FIFA zirvesi 

TEKNİK Direktör Hagi, FIFA Futbol Komitesi toplantısına katılmak üzere bugün İsviçre'ye gidecek. Futbol oynadığı dönemden bu yana komitede görev yapan Rumen hocanın, yarın Zürih'te yapılan toplantının ardından İstanbul'a döneceği bildirildi. 

Conceicao çok zor 

RAŞİT ALTUN 

Sakatlığı yineledi 
GALATASARAYLI futbolcunun kasığındaki sakatlığının tekrarlaması nedeniyle, pazar günkü İstanbulspor maçında forma giymesinin zor olduğu açıklandı. Samsunspor karşılaşmasında da aynı gerekçeyle yer almayan Brezilyalı yıldızın, Beşiktaş derbisinde aynı yerden sorun yaşadığı bildirildi. Bu arada Sarı - Kırmızılı takım, İstanbulspor maçı hazırlıklarına dün başladı. 

Mondragon'dan 3 gol 
FLORYA'DAKİ idmana Conceicao, sol dizinde sorunu bulunan Baliç ve Suat Usta katılmazken, Ergün Penbe düz koşu yaptı. Beşiktaş maçında oynayan futbolcular düz koşu ve streching, yedekler ise çift kale maç yaptı. Bu maçta orta sahada oynayan Mondragon attığı 3 gol ve verdiği paslarla yıldızlaştı. Galatasaray bugün sabah ve akşam antremanlarına devam edecek. 

Petre'nin yorumu 

GALATASARAY yönetimi, kadro dışı bırakılmasını, "Emir büyük yerden geldi" diye yorumlayan Petre'ye yanıt verdi. Futbol şube sorumlularından Fatih Gökşen, her hafta 6 oyuncunun takıma giremediğini söyledi, "Ümit, Saidou, İbrahim Yavuz, Ayhan bazen kadroda yer bulamıyor. Bunları da mı Hagi'ye biz söyledik Orta sahamız çok kalabalık. Petre defansta oynuyordu, şimdi savunma oturdu. Hagi kimi kesecek de, Petre'yi kadroya alacak. Bu tamamen kendi yorumu" dedi 

Ne yaptın Usta 

CİM - Bom'da kadroya giremeyen Suat Usta bu kez evinde sakatlandı. Sezon başından bu yana sakatlıktan kurtulamayan genç futbolcunun dün banyoda kayıp düştüğü ve sağ diz altından yaralandığını ortaya çıktı. Suat'ın ayağına 4 dikiş atıldığı ve 10 gün sahalardan uzak kalacağı açıklandı. 


</TEXT>
</DOC>
