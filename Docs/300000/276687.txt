<DOC>
<DOCNO> 276687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/spor/axspo05.html </URL>
<DATE> 2004/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kral kapıda kaldı 
</HEADLINE>
<TEXT>


Hakan Şükür, Milli Takım'ın Dünya Kupası grup elemelerindeki Kazakistan ve Danimarka maçlarının kadrosuna alınmadı. Usta golcü kararı on gün önce öğrenmesine rağmen umutla davet bekledi 

HALİL ÖZER 


Yerine Necati Ateş 
DÜNYA Kupası grup elemelerinde Yunanistan ile yapılan maçta tribüne oturması büyük tartışma yaratan Hakan Şükür'e Milli Takım vizesi çıkmadı. Teknik Direktör Ersun Yanal, ünlü futbolcuyu 9 Ekim'de Şükrü Saracoğlu'nda Kazakistan ve 13 Ekim'de Kopenhag'ta Danimarka ile oynanacak karşılaşmaların aday kadrosuna almadı. Hakan'ın yerine takım arkadaşı Necati çağrılırken, sezon başından bu yana ilk kez dün oynayan Bülent Korkmaz da kadroda yer buldu. 

'Yas tutmam' 
ÜNLÜ golcünün, on gün önce Yanal'ın arkadaşı olan bir işadamından kadroya çağrılmayacağını öğrendiği, buna rağmen umutla beklediği ortaya çıktı. Hakan'ın karar sonrası arkadaşlarına "Her şey Gürcistan maçından sonra oldu, yüzüme bakılmadı" dediği ifade edildi. Yıldız futbolcu, "Bunu beklemiyordum. Ancak bu durumu bir yas haline getirmeyeceğim" diye konuştu. Ergun Gürsoy ise, "Susuyoruz. Konuşursak, Milli Takım'ın zarar görmesinden korkuyoruz" yorumunu yaptı. 

Milli Takım karnesi Kategori Maç Gol A Milli Takım 97 46 Ümit Milli Takım 25 5 A Genç Milli Takım 13 1 B Genç Milli Takım 6 2 Olimpik Milli Takım 5 4 Toplam 146 58 

Ümitler de açıklandı 

TEKNİK Direktör Raşit Çetiner, 2006 Avrupa Şampiyonası eleme grubundaki kritik iki maç öncesi Ümit Milli Takım'ın aday kadrosunu açıkladı. Ekibimiz 8 Ekim'de İnönü'de Kazakistan, 12 Ekim'de de deplasmanda Danimarka ile karşılaşacak. 22 kişilik liste şöyle 
Mahmut Hanefi, Semih F.Bahçe , Tayfun, Tolga Zengin, Adem Trabzon , Sabri G.Saray , Bekir G.Antep , Fahri Ç.Rize , Bilal Malatya , Muhammed Ankaraspor , Emre, Umut A.Gücü , Abdullah, Caner Samsun , İbrahim Akın Beşiktaş , Mehmet Kayseri , Gökhan Kaba Sakarya , Fevzi, Mehmet Ç.Dardanel , Volkan Schalke 04 , Serkan B.Münih , Kenan B.Leverkusen . 

Aday kadro 
Fenerbahçe 
Rüştü 
Volkan 
Ümit Özat 
Tuncay 
Servet 
Deniz 
Serkan 

Trabzonspor 
Fatih Tekke 
Gökdeniz 
Tolga Seyhan 
Hüseyin 

Galatasaray 
B.Korkmaz 
Hasan Şaş 
Necati 

Beşiktaş 
Okan Buruk 
İ.Üzülmez 
İ.Toraman 

Çaykur Rize 
Kürşat 

Gençlerbirliği 
Ömer 

Inter 
Emre 

Real Sociedad 
Nihat 

Schalke 04 
H. Altıntop 

K. Slautern 
H.Altıntop 



</TEXT>
</DOC>
