<DOC>
<DOCNO> 253116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sontur32.html </URL>
<DATE> 2004/07/05/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Gürcüstan uyruklu kadının katilleri cinayeti anlattı... 
</HEADLINE>
<TEXT>

     Antakya'da, Gürcistan uyruklu genç kadını, cinsel ilişki sonrasında öldürdüklerini ve giysilerini yakıp eşyalarla cinayet aleti bıçakları kentin değişik yerlerindeki çöp bidonlarına attıklarını itiraf eden sanıklar tutuklandı. 
     Emniyet Müdürlüğü yetkililerinden alınan bilgiye göre, ekiplerin çalışması sonucu, önce, 1 Temmuz tarihinde, Asi Nehri'nin Armutlu Mahallesi'ndeki Şükrü Güçlü Köprüsü altında cesedi bulunan Gürcistan uyruklu Nana Katsiashvilli'nin 29 öldürülmesi olayıyla ilgili olduğu belirlenen otomobil tespit edildi. Ardından olay günü, Abdulmesih Maptunoğlu 30 ile Ahmet Hakan Kunt'un 31 otomobilde oldukları saptandı. 
     Gözaltına alınan Abdulmesih Maptunoğlu ve Ahmet Hakan Kunt, sorgulanmalarında suçlarını itiraf ettiler. 
     Sanıkların sorgulamalarında, otomobille gasp edebilecekleri bir kişiyi bulmak amacıyla şehir turu attıklarını ifade ettikleri ve şunları söyledikleri bildirildi 
     ''Gece saat ilerlemişti. Biz de Nana Katsiashvilli'yi telefonla aradık. 100 dolara anlaştık. Buluştuk ve atölye olarak kullandığımız Güllübahçe Mahallesi'ndeki eve götürerek ilişkiye girdik. 
     Daha sonra ağzını battaniye ile kapatarak bıçakladık. Çantasındaki 300 dolar ve 190 milyon lirayı aldık. Cesedi, battaniye ve yatak örtüsüne sararak otomobilin bagajına koyduk. Yakılabilecek türdeki eşyayı evde bulanan banyo sobasına atarak yaktık. Metal türü eşyayı ve iki bıçağı, gezerken çöp bidonlarına attık. Cesedi de köprünün altına bıraktık.'' Sanıkların daha sonra çıkarıldıkları nöbetçi mahkemece tutuklanarak, cezaevine konulduğu bildirildi. 
     
</TEXT>
</DOC>
