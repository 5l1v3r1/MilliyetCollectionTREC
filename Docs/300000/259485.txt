<DOC>
<DOCNO> 259485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/siyaset/siy06.html </URL>
<DATE> 2004/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaptırımı dedikodu sandı 
</HEADLINE>
<TEXT>


ANKARA Milliyet 


Türkiye ile İran arasındaki doğalgaz anlaşmasının ayrıntıları üzerindeki çalışmalarla ilgili ABD'den gelen uyarıya "Komşularla ilişkilerimiz sürecek" yanıtını veren Başbakan Recep Tayyip Erdoğan, kendisine bu konuda resmi bir yazı gelmediğini, bu görüşlerin basında "dedikodu" olarak yer aldığını söyledi. Erdoğan'ın sözlerine karşılık ABD'nin Ankara Büyükelçi Yardımcısı Robert Deutsch ise "Sadece ticaret değil, İran'ın petrol sektörüne ilişkin her türlü yatırımı da yaptırımla karşılanacak" diyerek, ülkesinin kararlılığını yineledi. 
İran dönüşü, parti programlarında dahi komşularla ilişkilerin geliştirilmesini hedeflediklerini belirten Erdoğan şunları söyledi "Komşu ülkelerle bir an önce ekonomik, siyasi ve ticari ilişkilerimizin kuvvetlendirilmesi vaadimizi yerine getiriyoruz. Dünya ülkeleri bunu yapıyorsa Türkiye'nin de bu adımları atması gerektiğine inanıyoruz." 



</TEXT>
</DOC>
