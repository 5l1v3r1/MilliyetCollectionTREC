<DOC>
<DOCNO> 291841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sontur39.html </URL>
<DATE> 2004/11/24/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Aydın'da bir sahte Picasso tablosunu 500 milyara satacaklardı .. 
</HEADLINE>
<TEXT>

     Aydın Jandarma İstihbarat ve Kaçakçılık Şube Müdürlüğü ekipleri yaptıkları operasyonda, piyasa değeri 500 milyar lira olan, bir adet Picasso tablosu ile Van Gogh imzalı 5 adet fotoğrafı satmak isteyen 3 kişiyi yakaladı. 
     Alınan bilgiye göre, bir ihbarı değerlendiren jandarma ekipleri ellerinde bulunan Picasso tablosu ile Van Gogh imzalı 5 adet fotoğrafı satmak isteyen Hüseyin Ç, Gökhan Ö, ve Yurdanur K. ile 500 milyar liraya anlaştı. 
     Zanlılar ile Aydın-Muğla karayolunda buluşan jandarma, tarihi eserleri teslim alacağı sırada suçüstü yaparak, zanlıları gözaltına aldı. 
     Aydın Cumhuriyet Başsavcılığı'na teslim edilen tabloların Müze Müdürlüğü'nce inceleneceği bildirildi. 
     Müze Müdürlüğü yetkilileri, arkeologlar tarafından incelenen tabloların ve imzaların sahte olduğunun tespit edildiğini, tabloların İtalya'dan çalıntı olabileceği ihtimalinin bulunduğunu belirttiler. 
     
</TEXT>
</DOC>
