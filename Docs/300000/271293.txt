<DOC>
<DOCNO> 271293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/yasam/axyas02.html </URL>
<DATE> 2004/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Anneleri, gözleri önünde öldürüldü 
</HEADLINE>
<TEXT>


Boşandığı eşinin bıçakladığı kadın, çocuklarının kucağında can verdi 

M. AKİF ERDEM İstanbul 

İstanbul Kadıköy'de boşanma davası açtığı eşi Hüseyin Kırışan 45 tarafından 9 yerinden bıçaklanan Türkan Kırışan 40 , çocuklarının kollarında can verdi. Kendisini de bıçakla yaralayan Kırışan, tedaviye alındı. Şiddetli geçimsizlik nedeniyle boşanma davası açan Türkan Kırışan, 2 çocuğuyla ayrı bir eve taşındı. 
Koca Kırışan tehditlere başlayınca mahkeme, eşinin evine 200 metreden fazla yaklaşmaması kararını verdi. 

Bodruma kaçtı 
Ayrıldıktan sonra eşinin çalışmaya başladığını öğrenen Kırışan, dün sabah 09.30 sıralarında İçerenköy'deki eve geldi. Bu sırada işe gitmek üzere evden çıkan Türkan Kırışan, apartman girişinde kocasını görünce bodruma kaçtı. 
Eşinin peşinden bodruma inen Kırışan, ekmek bıçağını eşine saplamaya başladı. Ardından da bıçağı kendine sapladı. Annelerinin çığlıklarını duyunca olay yerine koşan çocuklar Ahmet 17 ve Funda 18 şoke oldular. İki kardeş, birbirine sarılarak teselli bulmaya çalıştı. Teslim olan Kırışan'ı polisler hastaneye kaldırdı. 


</TEXT>
</DOC>
