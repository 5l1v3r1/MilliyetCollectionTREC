<DOC>
<DOCNO> 293729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sondun17.html </URL>
<DATE> 2004/12/01/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
BM'de 'güç' kullanımına yeşil ışık 
</HEADLINE>
<TEXT>

     Birleşmiş Milletler BM , örgütün işleyişi ve yapısına ilişkin reform önerilerini içeren raporu yayımladı. 
     Raporda, Güvenlik Konseyi'nin üye sayısında değişiklik öneriliyor. Konsey'in askeri müdahaleler için daha etkin olması gerektiği vurgulanıyor. 
     Raporda yer alan öneriler, örgütün kurulduğu 1945'ten bu yana gündeme gelen en kapsamlı reform projesini oluşturuyor. 
     
     Güç kullanımına yeşil ışık 

     Uluslararası bir komisyon tarafından hazırlanan raporda, Güvenlik Konseyi'nin askeri tehditlerin önlenmesi için güç kullanılmasına izin verilmesi konusunda daha etkin davranması gerektiği belirtiliyor. 
     Konsey'in soykırım tehdidi gibi insani gerekçelerle de güç kullanımına 'yeşil ışık' yakması isteniyor. 
     
     Üye sayısı artırılıyor 

     Raporda, Güvenlik Konseyi üye sayısının 15'ten 24'e çıkarılarak, tüm dünyada eşit temsiliyetin sağlanması öneriliyor. Konsey'in üye sayısı ve yapısıyla ilgili değişiklik önerilerinin tartışmalara yol açması bekleniyor. 
     
</TEXT>
</DOC>
