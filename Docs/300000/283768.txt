<DOC>
<DOCNO> 283768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/soneko35.html </URL>
<DATE> 2004/10/27/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
İsrail ekonomisi, Gazze Planı ile karıştı... 
</HEADLINE>
<TEXT>

     Nursel GÜRDİLEK AA 

Gazze ve Batı Şeria'dan çekilme planının parlamentoda Knesset onaylanmasının ardından yaşanan gelişmeler, İsrail'de ekonomiyi de olumsuz etkiledi. 
     Maliye Bakanı Binyamin Netanyahu'nun Likud , son anda olumlu oy verip, Başbakan Ariel Şaron'a, planı referanduma sunması için iki hafta süre tanıması, aksi takdirde, hükümette kalmayacağını açıklaması, Tel Aviv Borsası'nda işlem gören hisselerin değerini düşürdü. 30 hisse senedinin işlem gördüğü borsa edeksi yüzde 1,3 değer kaybederken, 100'lü endeksteki değer kaybı yüzde 1 dolayında oldu. 
     İsrail para birimi Şekel de Amerikan Doları karşısında değer yitirdi. Şekel'in dolar karşısındaki değeri, Salı günü 4.43 düzeyinde iken, bugün 4.45 oldu. 
     
     LİKUD İÇİNDEKİ TARTIŞMA DA BÜYÜYOR 
     Başbakan Ariel Şaron, dün geceki oylamanın ardından, plana olumsuz oy kullanan ve parti içinde Likud Mücahitleri olarak anılan grubun liderlerinden Bakan Uzi Landau ve yine olumsuz oy veren Sosyal İşler Bakanı Ulusal Dinci Parti Zevulun Orlev'i hemen görevden almıştı. 
     Ardından, yine Likud Knesset üyelerinden ve mücahit gruptan Sanayi ve Ticaret Bakan Yardımcısı Michael Ratzon görevinden uzaklaştırıldı. 
     Parlamento'daki 40 Likud üyesi içinde, mücahit olarak adlandırılan 17 milletvekili bulunuyor. 
     Eski bakan Uzi Landau ise ''bugünden itibaren Likud'un parlamentoda gerçek anlamıyla temsil edilemeyeceğini'' öne sürdü. ''Gerçek Likud biziz'' diyen ve parti içindeki mücadeleye devam edeceklerini söyleyen Landau, ''Bir savaş kaybettik ama şarkı henüz bitmedi'' diye konuştu. 
     
</TEXT>
</DOC>
