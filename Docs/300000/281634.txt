<DOC>
<DOCNO> 281634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sontur24.html </URL>
<DATE> 2004/10/19/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Evli kadın, kendisine tecavüz eden kişiyi öldürdü 
</HEADLINE>
<TEXT>

     Sivas'ın Zara İlçesi'nde tecavüzüne uğradığını öne sürdüğü kişiyi av tüfeğiyle öldüren kadın, tutuklandı. 
     AA muhabirinin aldığı bilgiye göre, 23 yaşındaki Türkan S, Kızılırmak Mahallesi Reşitpaşa Caddesi'ndeki evinde, Celal Çakır'ı 24 av tüfeğiyle başından vurarak öldürdü. 
     Evli ve bir çocuk annesi genç kadın, olayın ardından silahıyla birlikte İlçe Emniyet Amirliği'ne teslim oldu. 
     Türkan S, polisteki ifadesinde, maktulün 15 gün önce kendisine tecavüz ettiğini, bu olayın ardından da sürekli birlikte olmak istediğini ileri sürdü. Celal Çakır'ın olay günü de yine birlikte olmak için evine geldiğini iddia eden S, Çakır'ı, kendisine hakim olamayarak öldürdüğünü itiraf etti. 
     Türkan S, çıkarıldığı mahkemece tutuklanarak cezaevine gönderildi. 
     
</TEXT>
</DOC>
