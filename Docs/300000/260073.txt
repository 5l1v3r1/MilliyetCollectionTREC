<DOC>
<DOCNO> 260073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/sonyas15.html </URL>
<DATE> 2004/08/02/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Will Smith Yeni filmimde ilk kez kendimi yaşlı hissettim... 
</HEADLINE>
<TEXT>

     ''Men in Black'' filmiyle tanınan Amerikalı şarkıcı ve sinema oyuncusu Will Smith, ''I, Robot'' adlı yeni filminde ''ilk kez kendini biraz yaşlı hissettiğini'' söyledi. 
     Filminin bu akşam Almanya'nın başkenti Berlin'deki galasına katılacak olan Smith, ''Yeni filmimde kendimi ilk kez biraz yaşlı hissettim. Bu yarışta iyi görünmem için belki bir 5 yılım daha var. Ondan sonra daha çok konuşmaya dayanan roller üzerinde yoğunlaşmam gerekiyor'' dedi. 
     Formda kalmasının kendisi için çok önemli olduğunu ifade eden Smith, teknolojiyle ilgili her şeyi çok sevdiğini kaydetti. 
     Smith'in yeni filmi, Almanya'da 5 Ağustos'ta gösterime girecek. 
     Smith, hayranları için bu akşam Berlin'deki Potsdamer Platz meydanında 20 dakika boyunca şarkı söyleyecek. 
     
</TEXT>
</DOC>
