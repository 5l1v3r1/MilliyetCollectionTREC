<DOC>
<DOCNO> 287093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/soneko16.html </URL>
<DATE> 2004/11/08/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Sanayi üretimi yüzde 5.4 oranında arttı... 
</HEADLINE>
<TEXT>

     Sanayi üretimi bu yılın Eylül ayında, geçen yılın aynı ayına kıyasla yüzde 5.4 oranında arttı. Geçen yılın Eylül ayında sanayi üretimindeki artış yüzde 10.7 olmuştu. 
     DİE, 1997 bazlı Eylül ayı sanayi üretim endeksi sonuçlarını açıkladı. 
     Buna göre 2004 yılı Eylül ayında üretim, imalat sanayi ile madencilik sektöründe yüzde 5.1 oranında artarken, elektrik, gaz ve su sektöründeki artış yüzde yüzde 8.5 olarak gerçekleşti. 
     Bu yılın Eylül ayında en yüksek üretim artışı, geçen yılın aynı dönemine kıyasla yüzde 163.4 ile büro, muhasebe, bilgi işlem makine imalatında görüldü. 
     İktisadi faaliyet kollarına göre, imalat sanayinde Eylül ayında en yüksek üretim artışları ise yüzde 43.6 ile mobilya imalatında, yüzde 38.7 ile taşıt araçları ve karoseri imalatında, yüzde 31.8 ile basım ve yayım imalatında, yüzde 29.7 ile tıbbi, hassas ve otik aletler, saat imalatında, yüzde 23.1 ile metal eşya sanayi imalatında ve yüzde 16.7 ile giyim eşyası imalatında görüldü. 
     Eylül ayında, gıda ürünleri ve içecek imalatı yüzde 0.8, derinin işlenmesi, bavul, çanta imalatı yüzde 1.5, ağaç ve mantar ürünleri imalatı yüzde 15.7, kimyasal madde ürünleri imalatı yüzde 6.3, plastik-kauçuk ürünleri imalatı yüzde 8.4, ana metal sanayi ürünleri amalatı yüzde 11.8, radyo, tv haberleşme cinazları imalatı yüzde 12.3 arttı. 
     Söz konusu ay, tütün ürünleri imalatı yüzde 12.3, tekstil ürünleri imalatı yüzde 0.7, kok kömürü, rafine edilmiş petrol ürünleri imalatı yüzde 22.2, elektrikli makine cihaz imalatı yüzde 28.5 ve diğer ulaşım araçları imalatı yüzde 35.3 oranında azaldı. 
     
</TEXT>
</DOC>
