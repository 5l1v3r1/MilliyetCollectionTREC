<DOC>
<DOCNO> 294347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/yasam/yas04.html </URL>
<DATE> 2004/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasemin'i aldı ama sarılamadı 
</HEADLINE>
<TEXT>


Bayram Kobal, 3 yıl uğraşıp Avusturyalı eşinin kaçırdığı kızını geri aldı ama onu h l kucaklayamadı 

ÜMRAN AVCI İstanbul 

Eski barmen Bayram Kobal'ın 6.5 yaşındaki kızı Yasemin'e kavuşması tam üç yılını aldı. Kobal, eski eşi Fransisca Mitterer Kobal'ın kızına bakmakta psikolojik nedenlerle yetersiz olduğunu öne sürerek, Avusturya'da açtığı velayet davasını kazandığı haberini alır almaz harekete geçti. Ancak Lienz Bölge Mahkemesi, Yasemin'in psikolojik olarak hazır olmadığı gerekçesiyle kararı durdurdu. Bu süre içinde Kobal kızıyla zaman zaman bir araya gelecek, böylece baba kız birbirlerine alışacaklardı. 

Yakınlık kuramadılar 
2 ay 10 gün içinde Avusturyalı anne, yalnızca bir kez 5 dakika görüşmelerine izin verdi. Bu arada Kobal'ın avukatının itirazıyla Innsbruck Yüksek Mahkemesi, Yasemin'in hemen babaya verilmesine hükmetti. 26 Kasım sabahı, Yasemin anaokuluna gitmeye hazırlanırken, polis, psikolog ve Kobal'ın avukatı, Yasemin'i alıp babasına teslim etti. 
Geçen hafta Yasemin 3.5 yaşında ayrıldığı evine döndü. Yasa gereği, 2 Avusturyalı psikolog da Kobal ve kızına Türkiye'ye kadar eşlik etti. Odası bıraktığı gibi duran Yasemin, şimdi babasına alışmaya çalışıyor. 




</TEXT>
</DOC>
