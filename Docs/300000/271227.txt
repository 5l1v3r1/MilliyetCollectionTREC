<DOC>
<DOCNO> 271227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/son/sontur25.html </URL>
<DATE> 2004/09/12/ </DATE>
<TIME> 18.57 </TIME>
<AUTHOR>  </AUTHOR>
<HEADLINE>
Turistleri ilaçla uyutup dolandıran 1 kişi yakalandı 
</HEADLINE>
<TEXT>

     Antalya'da, turistleri uyuşturucu ilaçla uyutan ve daha sonra soyan 1 kişi yakalandı. 
     AA muhabirinin aldığı bilgiye göre, tanıştığı turistleri ilaçla uyutan ve daha sonra kredi kartlarıyla hesaplarından para çeken Kalender Türkal 35 , Antalya Emniyet Müdürlüğü Gasp Büro Amirliği ekiplerince yakalandı. 
     Yetkililer, Kalender Türkal'ın çok iyi yabancı dil bildiğini ve turistlerle önce arkadaşlık kurduğunu, daha sonra onları yemeğe davet ederek yemekte verdiği ilaçla uyuttuktan sonra şifrelerini elde ederek hesaplarından para çektiğini belirledi. 
     Kalender Türkal'ın sahte rehberlik kokardı kullandığının da saptandığını kaydeden yetkililer, sanığın daha önce onlarca turisti bu şekilde dolandırdığının belirlendiğini bildirdi. 
     İfadesi alınan sanık, çıkarıldığı nöbetçi mahkemece tutuklanarak cezaevine gönderildi. 
     
</TEXT>
</DOC>
