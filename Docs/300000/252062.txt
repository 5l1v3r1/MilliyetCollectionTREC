<DOC>
<DOCNO> 252062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/siyaset/siy09.html </URL>
<DATE> 2004/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül'den Avrupa'ya garanti Göç olmaz 
</HEADLINE>
<TEXT>


İSTANBUL Milliyet 


DIŞİŞLERİ Bakanı Abdullah Gül, AB'nin Türkiye'yi üyeliğe almaması halinde inandırıcılığını kaybedeceğini belirtirken, alınması halinde korkulduğu gibi Türkiye'den Avrupa'ya göç yaşanmayacağını, Avrupa'daki Türklerin ülkelerine döneceğini söyledi. Gül, Koç Üniversitesi Sevgi Gönül Oditoryumu'nda dün sona eren NATO Gençlik Zirvesi'nin kapanışında, Türkiye'nin girmek istediği kulübün şartlarını yerine getirdiğini ve olumlu sonuç alacağına inandığını belirtti. Gül, ABD Başkanı George W. Bush'un korumalarının Devlet Bakanı Beşir Atalay'a yönelik tutumuyla ilgili soruyu "Biraz abartıldı gibime geliyor. Atalay'la Laura Bush yan yana oturuyordu" diye yanıtladı. 


</TEXT>
</DOC>
