<DOC>
<DOCNO> 290705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/son/sontur17.html </URL>
<DATE> 2004/11/21/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Kayseri... Düğün alayını taşıyan otobüs devrildi 2 ölü, 31 yaralı 
</HEADLINE>
<TEXT>

     Kayseri'de, düğün alayını taşıyan otobüsün devrilmesi sonucu ilk belirlemelere göre 2 kişi öldü, 31 kişi yaralandı. 
     Alınan bilgiye göre, Kayseri'den Develi İlçesi'ne bağlı Kılıçkaya Köyü'ne gelin almaya gidenleri götüren Mustafa Pak yönetimindeki 46 D 1357 plakalı otobüs, Kayseri-Malatya karayolu 27. kilometre Tomarza yol ayrımında, havanın yağışlı ve sisli olması yüzünden şarampole devrildi. 
     Kazada, Aslı Özkan 13 olay yerinde, Ali Özkan 63 ise Kayseri Devlet Hastanesi'nde öldü. Yaralanan sürücü Mustafa Pak ile Yaşar, Dilek, Hürü, Mihrican, Sibel, Veli Can, Mehmet, Gülay, Kadriye, Deniz, Fatih, Veli, Şerife, Nuriye, Huriye, Bağdat, İsmail ve Ramazan Özkan, İbrahim Adıgüzel, Kemal Metin, Adem Adıgüzel, Zeynep Aras, Nejla Bozkurt, Fikriye Metin, Cemile Kırımlı, Cuma Seyhan, Mehmet Kırımlı, Fevzi Şahin, Ümmügülsüm Seyhan ve Şaban Pak, Kayseri Devlet, SSK ve Erciyes Üniversitesi Tıp Fakültesi Hastaneleri'nde tedavi altına alındı. 
     
</TEXT>
</DOC>
