<DOC>
<DOCNO> 274533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/soneko02.html </URL>
<DATE> 2004/09/24/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Borsada gözler 22 bin 500 direncinde 
</HEADLINE>
<TEXT>

     Başbakan Erdoğan ile Verheugen'in Brüksel'den yaptığı açıklamalar ve bunun paralelinde 6 ekimde açıklanacak İlerleme Raporu'nda Türkiye'ye olumlu mesajlar verileceği değerlendirmeleri dün borsayı yeni rekor seviyesine taşıdı. 
     Dolar kurundaki gerilemeyle birlikte 1.5 sente hedefine yaklaşan ve günü gün içinde gördüğü en yüksek seviyeye yakın kapatan borsada bugün özellikle 22 bin 500 seviyesi önem kazanıyor. 
     
     Ön şart, 22 bin 500 

     Endeksin bu seviyelerde biraz zorlanmasını bekleyen uzmanlar, 22 bin 500 üzerinde bir kapanışın endeksin hedefini 25 bin-26 bin aralığına taşıyacağını düşünüyorlar. Ancak bu seviyeye sert bir hareket beklenmezken, öncelikle 22 bin 500'üm aşılması ilk şart. 
     6 ekim tarihi yaklaştıkça İlerleme Raporu'na yönelik haberlerin basında yer almaya başlayacağını ve konu ile ilgi her türlü açıklamanın borsa üzerinde etkili olacağını tahmin eden uzmanlar, bunun yanında yurtiçindeki olası faiz düşüşlerinin de yakından takip edilmesi gerektiği görüşündeler. 
     Uzmanlar, uluslararası piyasalardan kaynaklanan bir engelleme gerçekleşmezse, faiz faktörünün diğer orta vadeli senaryolara dönük hareketlerle piyasanın 1.5 sent düzeyini aşarak, bu yıl içerisinde gördüğü dolar bazındaki en yüksek düzeyine doğru hareketini sürdürmesine yol açabileceğini belirtiyorlar. . 
     
     Hedef 1.62 sent 

     Yatırım Finansman'ın güne ilişkin beklentisi şöyle 
     Endeks, dün TL bazında 21 bin 982 zirvesini geçerek 22 bin 303 seviyesinde yeni bir zirve oluşturdu. 
     Yeni zirve denemesinin ardından geri çekilmesinde 22 bin seviyesinin üzerinde tutunan endekste, 22 bin ana destek konumundadır. Tüm kısa vadeli göstergelerde alım konumları sürüyor ve orta vadeli MACD de tekrar alım sinyali üretildi. 
     Dolar bazında denenen, 1.49 sentin ardından 1.47 sent destek yapıldı ve endekste bugün 1.5 sent direncinin denenmesini ve dolar kurunda gözlenen gerilemenin devam etmesiyle 1.5 sentin destek yapılmasını bekliyoruz. Dolar bazında diğer önemli direnç 1.62 sentteki Mart 2004 zirvesi olacaktır. 
     Beklentimiz, başlayan yükselişin 1.62 sente doğru devam etmesi yönündedir. 
     Yükseliş önümüzdeki hafta da sürebilir Endekste, yaşanan yükselişin ardından bugün alımların devamı ile güne başlansa da, gün içinde 22 bin 500 seviyelerinden kar satışlarının gelmesi beklenebilir. Geri çekilmelerde 22 bin seviyesinin destek yapılması durumunda önümüzdeki hafta da yükselişinin kademeli olarak sürmesini bekliyoruz. 

     
</TEXT>
</DOC>
