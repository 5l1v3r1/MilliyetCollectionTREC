<DOC>
<DOCNO> 272253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/yazar/zbirand.html </URL>
<DATE> 2004/09/16/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Bütün bu gürültüye ne gerek vardı 
</HEADLINE>
<TEXT>


Bu soruyu hemen herkesler sordu ve işin ilginç yanı, hala da soruyorlar Bunca zina gürültüsüne ne gerek vardı 
Başta başbakan olmak üzere, bütün hükümet üyeleri basına kızıyorlar. Neden koskoca TCK'yı tartışmamışız da, sadece zina konusuna takılmışız. Üstelik ortada fol yok, yumurta yokken gürültü çıkartmışız. 
Aman yapmayın. 
Zina konusunu ortaya atan kim 
Bazı AKP' liler değil mi 
Başbakan defalarca bu konuda görüş açıklamadı mı Görüş açıklamakla kalmayıp, ileri sürülen istekleri haklı karşıladığını basına anlatmadı mı TV yayınları ortada...Yani, bu tutumuyla konuyu ciddiye aldığını ve zina maddesini değiştirmekten yana olduğu sinyalini vermedi mi 
Bütün bunlardan sonra, insanların "Durun bakalım, henüz değişiklik önergesi verilmedi. Eleştirmeden önce önergeyi görelim " demeleri mi gerekiyordu 
Zina sorununu ortaya da atan, tartışmasını körükleyen ve tutum açıklayan AKP'dir. Sonradan bizlere dönüp "Koskoca reform paketinde neden sadece tek konuya bağlandınız Neden diğer maddeleri konuşmadınız " demeye hakları yok. 
Hiç yoktan bir sorun yarattılar ve yarattıkları sorununda altında kaldılar. 

DIŞARDAKİ PRESTİJLERİNİ DE ZEDELEDİLER... 
AKP, zina tartışmalarını körükleyerek, sadece Türkiye'nin değil, dışardaki kendi prestijini de zedeledi. Şu son bir hafta içinde AB ülkeleri yetkililerinden -hem de Türkiyeyi destekleyenler dahil- çıkan eleştirilere bir bakın. Uluslararası basında çıkan yazılara bir göz atın. Hemen hepsi şaşkınlık içinde ve AKP'nin din dürtüleriyle bu şekilde hareket ettiğini ileri sürüyorlar. AKP' liler ise tam aksini iddia ediyorlar. 
O zaman neden yaptınız 
Aslında AKP kendini ayağından vurdu. Bu arada da Türkiye'ye yara verdirdi. 
Nedeni de hala tam olarak anlaşılamadı. 

KARAR ALMA MEKANİZMALARI YA YOK VEYA İŞLETİLEMİYOR 
TÜSİAD'ın Brüksel temsilcisi Bahadır Kaleağası, CNN TÜRK'te Salı günkü Manşet programında ilginç bir noktaya parmak bastı. AKP'nin politika oluşturma mekanizmalarının hala tam anlamıyla oluşturulamadığını, konuların belirli komite veya komisyonların süzgeçlerinden geçirilerek getirilmediğine dikkat çekti. 
Çok doğru bir saptama. 
Birinin aklına birşey geliyor. Aklına geldiği gibi açıklıyor. Hele bir de parti içinde destek buldu mu, liderliği de beraberinde sürükleyerek, bir çığ gibi büyüyor. Kimseler oturup, bunun zamanını veya olumlu olumsuz yanlarını incelemiyor. Belki de inceleyecek zaman bulamıyorlar. Bir de bakıyorsunuz, ham bir fikir gündeme düşüyor. 
Sonra, ayıkla pirincin taşını. 
Kuyuya atılan taşı çıkartmak için günlerce, bazen haftalarca uğraşılıyor. 
Sonunda, gerçekleşmesinin imkansızlığı veya güçlüğü anlaşılıyor ve vazgeçiliyor. 
Dış görüntüsü "AKP geri adım attı " oluyor. 
Tabii bu defa da, parti sinirleniyor. 
Şimdiye kadar bunun sayısız örneklerini gördük. Korkarım bundan sonra da, AKP liderleri teşkilatından veya milletvekillerinden gelen fikirleri elekten geçirecek bir sistem oluşturana kadar da görmeye devam edeceğiz. 



ÇİÇEĞİN DOĞRU BİR ŞİKAYETİ OLDU Adalet bakanının, yine Salı günkü meclis konuşmasını dilerken, son derece haklı bir şikayetiyle karşılaştık. 
Çiçek, bizim insanlarımızın genelde sadece eleştiri yaptıklarını, buna karşılık ortaya atılan önerilere - çalışıp- katkıda bulunma zahmetine girmediklerini söyledi. 
Çok doğru bir saptama. 
Sanıyorum eğitim şeklimizden kaynaklanıyor. Sadece eleştiriyoruz. Hiçbir şeyi beğenmiyoruz. Buna karşılık doğru dürüst hiçbir katkıda da bulunmuyoruz. İstediğimiz, başkaları yapsın ve bizler de eleştirelim. Sorumluluk almayalım veya katkıda bulunmayalım. 
Durum böyle olunca da, ister istemez kargaşa çıkıyor. 
O zaman ortaya bir öneriyle gelenler sinirleniyorlar ve parmaklar kalkıp uygulamaya geçiyorlar. 
Bizler de bağırıp çağırmamızla kalıyoruz. 
Alışacağız... Alışacağız... 
Tartışmayı da, katkıda bulunmak için çalışmayı da, herşeyi ideolojik gözlüklerle görmemeye de alışacağız. 

Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com yayınlanmaktadır. 



</TEXT>
</DOC>
