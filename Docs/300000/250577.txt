<DOC>
<DOCNO> 250577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sonspo04.html </URL>
<DATE> 2004/06/24/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Sakaryaspor yağmur altında çalıştı... 
</HEADLINE>
<TEXT>

     Yeni sezon hazırlıklarını Bolu'da sürdüren Sakaryaspor, sabahki çalışmasını sağnak yağmur altında yaptı. 
     Koru Otel'de kamp yapan yeşil-siyahlı ekip, sabah antrenmanına başladıktan kısa bir süre sonra başlayan sağnak yağmura karşın çalışmasını sürdürürken, teknik direktör Necmettin Sert, yağmurun kendileri için engel oluşturmadığını anlatarak, ''Kamp ortamı çok güzel, futbolcuların performansları ise çok iyi. 3 gündür günde çift antrenmanla kuvvet ağırlıklı kondüsyon çalışması yapıyoruz. Kampa katılmayan futbolcularımızdan, Avusturya'dan transfer ettiğimiz Sabri ile babası rahatsız olan Serdal, bugün Bolu kampına katılarak sabahki çalışmada yer aldılar. Kaleci Diallo ise kampa yarın katılacak'' dedi. 
     Yağmur altında idman yapan futbolcuların oldukça hırslı oldukları gözlenirken, teknik heyet ise yağmurdan korunmak için ilginç yöntemlere başvurdu. 
     
</TEXT>
</DOC>
