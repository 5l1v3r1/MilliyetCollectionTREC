<DOC>
<DOCNO> 282411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sondun04.html </URL>
<DATE> 2004/10/22/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Powell Kuzey Kore'nin nükleer kapasitesi bir soru işareti... 
</HEADLINE>
<TEXT>

     ABD Dışişleri Bakanı Colin Powell, Kuzey Kore'nin nükleer kapasitesinin bilinmediğini söyledi. 
     Powell, Doğu Asya ziyareti öncesinde yaptığı açıklamada, istihbarat uzmanlarının, Kuzey Kore'nin nükleer programında ne kadar ileriye gittiğini bilmediklerini ve bunu ortaya çıkaramayabileceklerini belirtti. 
     Powell, BM gözlemcilerinin bu yıl başlarında Kuzey Kore'den gönderilmesinden bu yana Pyongyang yönetiminin nükleer çalışmaları hakkında bilgileri bulunmadığını kaydetti. 
     Tayvan'daki gelişmeler hakkında da konuşan Powell, bağımsızlık yönünde atılacak herhangi bir adımın, bölgede gerçek bir krize neden olmasından endişe ettiğini ifade etti. 
     Powell, Japonya, Çin ve Güney Kore'yi kapsayan gezisine bugün başlayacak. 
     
</TEXT>
</DOC>
