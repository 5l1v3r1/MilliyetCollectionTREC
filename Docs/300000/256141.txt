<DOC>
<DOCNO> 256141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/sonspo05.html </URL>
<DATE> 2004/07/17/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Alman basını Maliye bakanlığı, Baştürk'ün transferini inceliyor... 
</HEADLINE>
<TEXT>

     Almanya'nın önde gelen siyasi degilerinden Der Spiegel, yeni sezonda Hertha BSC Berlin'de oynayacak olan Yıldıray Baştürk'ün transferinde bazı düzensizliklerin olduğunu ve Maliye Bakanlığı'nın inceleme başlattığını öne sürdü. 
     Der Spiegel dergisi, milli futbolcu Yıldıray Baştürk'ün 2001 yılında yaklaşık 4 milyon euro karşılığında VfL Bochum'dan FC Bayer Leverkusen'e transfer olduğu ve sözleşmesine göre transfer ücretinin yüzde 35'ine dahil edileceğini hatırlattı. 
     Haberde, Maliye Bakanlığı yetkililerinin, yıldız futbolcuya bu transfer ücreti ile ilgili olarak herhangi bir ödemenin yapılıp yapılmadığını tespit edemediklerini ve kendisine ''kara para'' verilmesinden şüphe ettikleri kaydedildi. 
     Yıldıray Baştürk'ün danışmanı ise sözkonusu kulüplerin milli futbolcunun payının FC Bayer Leverkusen'in üstlenmesi konusunda anlaştıklarını, bu kulübün de 2003 yılından bu yana Yıldıray'ın hesabına vergilendirilmiş ücreti ile birlikte yaklaşık 540 bin euro para havale ettiğini belirtti. 
     
</TEXT>
</DOC>
