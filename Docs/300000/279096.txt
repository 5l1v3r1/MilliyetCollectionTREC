<DOC>
<DOCNO> 279096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/soneko14.html </URL>
<DATE> 2004/10/11/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
2002 yılı eğitim harcamaları araştırması... Harcamaların payı 7.31 
</HEADLINE>
<TEXT>

     DİE, Türkiye'nin 2002 yılı toplam eğitim harcamalarının, gayri safi yurtiçi hasıla GSYİH içindeki payının yüzde 7.31 olduğunu bildirdi. 
     DİE'nin açıkladığı 2002 yılı eğitim harcamaları araştırması geçici sonuçlarına göre, Türkiye'de 2002 yılı toplam eğitim harcamaları 20 katrilyon 281.6 trilyon lira olarak gerçekleşti. 
     Bu arada 2003 yılında gerçekleştirilen ''2002 yılı Türkiye Eğitim Harcamaları Araştırması'nın'', kapsam, nicelik ve nitelik olarak Türkiye'de bu konuda gerçekleştirilen ilk çalışma olduğu belirtildi. 
     Bülten'de, 2002 yılına kadar Türkiye'de eğitim harcamalarının, Milli Eğitim Bakanlığı, Yüksek Öğretim Kurulu YÖK ve resmi üniversitelerin gayri safi milli hasıla GSMH içersindeki payları toplamından oluştuğu hatırlatıldı. 
     Bu çalışmanın en önemli farkının ise eğitim alanında yapılan bütün harcamaları hanehalkı, vakıf, dernek, şahıs ve benzeri diğer bakanlık ve kurumların eğitime ayırdıkları payları kapsadığı bildirildi. 
     Araştırmanın alan uygulamasında ise 29 bin 674 hane, 3 bin 864 eğitim- öğretim kurumu okul öncesi, ilköğretim, ortaöğretim , 967 özel kreş, 75 resmi ve vakıf üniversitesi, 95 diğer bakanlık ve kuruluşlar ile Milli Eğitim Bakanlığı ve YÖK'den bilgi derlendiği ifade edildi. 
     
     HARCAMA MİKTARLARI OKULLARA GÖRE DEĞİŞİYOR 

     Devlet İstatistik Enstitüsü'nün DİE , araştırması, Türkiye'de 2002 yılında öğrenci başına düşen harcama miktarında resmi ve özel okullar arasında önemli fark bulunduğunu ortaya koydu. 
     DİE, 2002 yılı eğitim harcamaları araştırması geçici sonuçlarını açıkladı. 
     Enstitü'nün 2002 yılı için ithalat ağırlıklı dolar kuruna göre, okul öncesi öğrenci başında düşen harcama resmi kurumlarda 145 dolar, özel de 2 bin 393 dolar olarak belirlendi. 
     2002 yılında eğitim seviyesi ve okul statüsüne göre öğrenci başına düşen eğitim harcaması resmi okullarda ilköğretim okullarında 509 dolar, genel liselerde 1,242 dolar, mesleki teknik liselerde 1,365 dolar oldu. 
     Aynı dönemde özel okullarda, ilköğretimde 1,591 dolar, genel liselerde 2 bin 66 dolar, mesleki teknik liselerde 2 bin 681 dolar olarak belirlendi. 
     Buna göre, Açık Öğretim Fakültesi AÖF hariç tutulduğunda, resmi ve vakıf üniversitelerinde önlisans, lisans, yüksek lisans, doktora öğrenci başına düşen harcama tutarı 3 bin 344 dolar olarak saptandı. AÖF dahil edildiğinde 2 bin 199 dolar olarak hesaplandı. 
     Türkiye'nin toplam eğitim harcamalarında, örgün eğitim okul öncesi, ilköğretim, orta ve yüksek öğretim yüzde 96.16'lık paya sahip iken yaygın eğitimin payı yüzde 1.22 olarak belirlendi. 
     
     EĞİTİM HARCAMALARI 

     Toplam eğitim harcamaları içinde 10 milyon 111 bin 890 ilköğretim açık ilköğretim hariç öğrencisi için yapılan eğitim harcamaları oranı yüzde 39.95 oldu. 
     Aynı dönemde, eğitim harcama oranları 2 milyon 472 bin 903 ortaöğretim açık lise hariç öğrencisi için yüzde 24.20 ve yükseköğretimde AÖF hariç öğretim gören 1 milyon 256 bin 629 öğrenci için yüzde 31.50 olarak tespit edildi. 
     Finansman kaynaklarının eğitim harcamalarına oransal olarak katkısı dikkate alındığında, yüzde 62.73 ile en fazla katkıyı merkezi hükümet tarafından sağlanırken, ikinci sırada yüzde 34.59'luk payla hane halkı harcamaları yer aldı. 
     Vakıf, dernek, şahıs ve benzeri, yerel idareler ile uluslararası kaynaklarının eğitim harcamalarına oransal katkısı yüzde 2.68 oldu. 
     Eğitim kurumlarına yapılan harcamalar cari, yatırım, transfer ve diğer harcamalar olarak değerlendirildiğinde, eğitim amaçlı kurumların yaptığı harcamalar tutarı 14 katrilyon lira olarak belirlendi. 
     Harcama türlerine göre yüzde 78.17 ile cari harcamaları en yüksek paya sahip olurken yatırım harcamalarının payı yüzde 13.83 ve transfer harcamalarının payı ise yüzde 6.56 oldu. 
     Eğitim amaçlı kurumların harcama oranlarına bakıldığında, Milli Eğitim Bakanlığı'nın yüzde 57.32'lik oranla en fazla harcamayı yapığı, üniversitelerin resmi ve vakıf yüzde 27.63 ve eğitim kurumlarının okul öncesi, ilk ve orta öğretim yüzde 9.55 oranında harcama yaptığı belirlendi. 
     Eğitim amaçlı yapılan nakdi ve ayni yardımların finansman kaynaklarına ve yardım alanlara göre dağılımında en fazla katkıyı yüzde 87.28'lik pay ile vakıf, dernek, şahıs ve benzeri kuruluşlar yaptı. İl Özel İdaresi'nin ise yüzde 4.93'lük pay ile ikinci sırada yer aldığı görüldü. 
     Üniversitelerin yüzde 45.10'luk payla diğer eğitim kurumlarından okul öncesi, ilköğretim ve ortaöğretim daha çok nakdi ve ayni yardım aldığı, hanehalklarının ise yüzde 23.78'lik oranda eğitim katkısı aldığı görüldü. 
     
</TEXT>
</DOC>
