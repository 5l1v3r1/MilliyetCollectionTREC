<DOC>
<DOCNO> 293668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/spor/axspo01.html </URL>
<DATE> 2004/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Final gibi maç' 
</HEADLINE>
<TEXT>


Beşiktaş Teknik Direktörü Del Bosque, Standard Liege'in sorun çıkarabilecek kapasitede olduğunu iddia etti, "Ne olursa olsun bizim için kazanmaktan başka çare yok" dedi 


'Tek sorun Carew' 
SİYAH - Beyazlı takımın teknik patronu Del Bosque, bugünkü Standard Liege maçının kendileri için final niteliğinde olduğunu açıkladı. İspanyol teknik adam, tek sorunlarının Carew olduğunu belirterek, "Carew'in oynamayacak olması nedeniyle sistemde değişiklik yapacağım. Ofansif açıdan bu kez yerden oynayacağız. Standard'ı, Parma ile oynadığı maçta izledim. Sorun çıkarabilecek kapasitedeler. Ancak ne olursa olsun bu maçı kazanmak zorundayız" dedi. 

Değişiklik yok 
EKSİK oyuncular dışında takımda değişiklik yapmayacağını açıklayan Del Bosque, "Büyük değişime gidersem tepki görürüm. Bizim açımızdan 11 aynı futbolcunun sürekli sahaya çıkması imkansız ama 7 - 8 oyuncumuzun ilk on birde sürekli oynaması çok önemli" diye konuştu. İspanyol çalıştırıcı, Ziya Doğan'ın göreve geleceği yolundaki iddialara ise, "Beni Beşiktaş'ı çalıştırmam için getirdiler. İstenmediğim söylenirse gitmem gerekir" yorumunu yaptı. 

Yıldız savaşı 

Forma ortada kaldı 
BEŞİKTAŞ, Liege maçının hazırlıklarını basına kapalı yaptığı antrenmanla tamamladı. Ümraniye Tesisleri'ndeki çalışmada Del Bosque'nin, son taktikleri verdiği öğrenildi. İspanyol çalıştırıcı, Pancu, Tümer ve Sergen konusunda kararsız olduğunu belirterek, "Üç futbolcu için kararımı son dakikada vereceğim" ifadelerini kullandı. 

Yönetim tribüne 
SİYAH - Beyazlı takımın yıldız ismi Sergen, Standard Liege maçında taraftarların desteğine ihtiyaç duyacaklarını açıkladı. Sergen, "Bilbao ve Fenerbahçe maçlarını taraftarımızın gücüyle aldık. Liege'i de aynı şekilde geçebiliriz" dedi. Bu arada Başkan Yıldırım Demirören ve yöneticilerin bugünkü maçı kapalı tribünden izleyeceği açıklandı. 

Avrupa'daki 101. sınavı 

BEŞİKTAŞ, bugünkü Standard Liege maçıyla birlikte Avrupa Kupaları'ndaki 101. karşılaşmasına çıkacak. Siyah-Beyazlılar, Türkiye'yi toplam 13 kez Avrupa Şampiyon Kulüpler Kupası ve Şampiyonlar Ligi, 7 kez Avrupa Kupa Galipleri Kupası, 7 kez de UEFA Kupası'nda temsil etti. Beşiktaş oynadığı 100 maçta, 29 galibiyet, 49 yenilgi, 22 de beraberlik aldı. 

Standard iddialı 

BEŞİKTAŞ'IN rakibi Standard Liege dün İstanbul'a geldi. Belçika ekibini Atatürk Havalimanı'na getiren uçakta bir grup taraftarı da yer aldı. Konuk ekibin Portekizli oyuncusu Sergio Conceiçao pasaportunu unuttuğu için bir süre Atatürk Havalimanı'nda bekletildi ve çıkan özel izinle giriş yaptı. Teknik Direktör D'Onofrio, "İstanbul'a galibiyet için geldik. Kazanmak istiyoruz" dedi. Standart Liege maçın son hazırlıklarını dün akşam İnönü Stadı'nda yaptı. 

'Geçmişte kaldı' 

Fran'dan açıklama 
BEŞİKTAŞLI Juanfran, MİLLİYET'te dün yer alan "Aşk çıkmazı" haberi için, "Şu anda böyle bir sorunum yok" açıklamasını yaptı. İspanyol medyasına konuşan yıldız oyuncu, "Geçmişte yaşanan, geçmişte kaldı. Ben de bazı maçlarda kötü oynadığımı kabul ediyorum. Ama takımın kötü gidişi sadece benimle ilgili değil" dedi. 

"Tedirgindim" 
İSPANYOL futbolcu, İstanbul'a geldiğinde tedirginlik yaşadığını da belirtti. Juanfran, "Kalır mıyım, kalmaz mıyım, belki de dönerim diye düşünmedim değil. Bu nedenle eşimi İstanbul'a getirmedim. Şimdi kendimi daha iyi hissediyorum. Eşim de geldi. Ama takımdan sürekli kesildiğim için de devamlılığım yok" diye konuştu. 

UEFA'dan tanıtım 

ŞAMPİYONLAR Ligi'nin 2005 yılında İstanbul'da yapılacak olan final maçının özel logosu ve bilet dizaynı bugün Olimpiyat Stadı'nda tanıtılacak. Saat 12.30'daki tanıtıma UEFA'nın önde gelen isimleri katılacak. Logo ve biletlerde özel Türk motiflerinin kullanıldığı öğrenildi. 


</TEXT>
</DOC>
