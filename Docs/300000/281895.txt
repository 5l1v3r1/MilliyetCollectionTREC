<DOC>
<DOCNO> 281895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonspo10.html </URL>
<DATE> 2004/10/20/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Daum, yedek kulübesine güvenemiyor... 
</HEADLINE>
<TEXT>

     Fenerbahçe Teknik Direktörü Christoph Daum, Avrupa Şampiyonlar Ligi'nde yaptıkları son 2 önemli maçta da sadece birer kez oyuncu değişikliği yaptı. 
     Alman teknik adam, takımının yenildiği Manchester United ve Olympique Lyon maçlarında 3 oyuncu değişikliği hakkını kullanmadı. 
     Farklı mağlup olunan 6-2 Manchester United maçında ikinci yarıda 61. dakikada Fatih'in yerine yedekler arasındaki Serhat'ı oyuna dahil eden Daum, diğer yedek oyuncular Fabiano, Mehmet, Murat, Selçuk ve Önder'e şans vermedi. 
     Olympique Lyon maçında ise ikinci yarıda takımda Deniz'in yerine Mehmet'i sahaya süren Alman teknik adam, Fabiano, Murat, Serhat, Selçuk ve Semih'i düşünmedi. 
     Alman çalıştırıcı Sparta Prag maçında 3 oyuncu değişikliği yaparak, 78. dakikada da Tuncay'ın yerine Önder, 82. dakikada Serhat'ın yerine Nobre ve uzatma dakikalarında da Alex'in yerine Serkan'ı sahaya sürmüştü. 
     
     MURAT VE SELÇUK'A ŞANS YOK 

     Christoph Daum, Şampiyonlar Ligi'nde 3 maçta da 18 kişilik kadroya aldığı futbolculardan sadece Murat ve Selçuk'a şans vermedi. 
     3 maçın genelinde yedekler arasında sahaya çıkan Fabiano, Mehmet, Serhat ve Önder değişen sürelerde görev yaparken, 3 maçta da yedekler arasında yer alan Selçuk ve Murat, henüz Şampiyonlar Ligi'nde forma giyemediler. 
     
</TEXT>
</DOC>
