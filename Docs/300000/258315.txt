<DOC>
<DOCNO> 258315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sontur15.html </URL>
<DATE> 2004/07/26/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Özel Okullar Sınavı sonuçları açıklandı... Şampiyon Edremit'ten... 
</HEADLINE>
<TEXT>

     2004 Özel Okullar Sınavı 
Sınav Sonuç Bilgileri Aday No Adınız Soyadınız Not Adınızı Soyadınızı Lütfen Büyük Harflerle Giriniz 

Özel Okullar Sınavı sonuçları açıklandı. Buna göre, tüm soruları doğru yanıtlayan Edremit'ten Mert Gümren, 828.288 puanla birinci oldu. 
     Özel Okullar Birliği'nin Beyoğlu'ndaki binasında düzenlenen basın toplantısında konuşan Sınav Yürütme Kurulu Başkan Yardımcısı Nurullah Dal, sınava 21 bin 546 adayın başvurduğunu, bunlardan 21 bin 447'sinin sınava girdiğini ve 3 bin 149'unun başarılı olduğunu söyledi. 
Dal, 1 adayın sınavının iptal edildiğini, 37 adayın ham puan barajını geçemediğini ve 2 adayın kopya analizi sonucunda bazı testlerinin iptal edildiğini kaydetti. 
     Sınavda türkçe, matematik, fen ve sosyal konularda 25'er soru sorulduğunu hatırlatan Dal, adayların her 25 soruda ortalama türkçeden 17.27, matematikten 9.62, fenden 14.02, sosyalden de 16.19'unu doğru cevapladıklarını belirtti. 
     Sınava özel okullardan giren adayların yüzde 15.37'sinin, devlet okullarından giren adayların da yüzde 14'ünün başarılı olduğunu kaydeden Dal, başvurularda geçen senelere oranla yüzde 45 artış olduğunu da vurguladı. 

     
</TEXT>
</DOC>
