<DOC>
<DOCNO> 296147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/yazar/tamer.html </URL>
<DATE> 2004/12/09/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Nükleer santral Asya yapsa da bize uymaz 
</HEADLINE>
<TEXT>


Bugünlerde Buenos Aires'te önemli bir toplantı var 10. İklim Değişikliği Kongresi. Kongrenin amacı, Kyoto Protokolü'nü harekete geçirmek ve sera gazı etkisini yaratan karbon bileşikli yakıtların kullanımına sınırlama getirecek yeni önlemleri tartışmak. 
Kongrenin önceki günkü açılışında, Uluslararası Enerji Ajansı'nın UEA son verilerine göre dünyayı en fazla kirleten ülkeler bir kez daha afişe edildi. Fosil yakıtlara bağlı en çok karbondioksit CO2 salımında bulunan ülkeler yine Amerika ve Çin. Alttaki sıralamada da görebileceğiniz gibi atmosfere bırakılan karbondioksitin 37'sinin kaynağı, bu 2 ülke 

ABD 23.4Çin 13.6Rusya 6.2Japonya 5.0Hindistan 4.2 Almanya 3.5 Kanada 2.2İngiltere 2.2Güney Kore 1.9İtalya 1.8Fransa 1.6 
Çin'in atmosferi kirletme oranı, henüz ABD'ninkinin yarısından biraz fazla. Ama artış hızında Çin, açık ara önde UEA'nın verilerine göre Çin'in atmosfere CO2 salımı, 1990'dan bu yana 45 artmış. 

Güler'in dikkatine 
Dün Birgün gazetesinde okuduğum ve Reuters'den de rakamlarla desteklediğim bu bilgileri, Enerji Bakanı Hilmi Güler'in dikkatine özellikle sunmak istiyorum. Zira Güler her fırsatta Japonya, Çin, Hindistan ve Güney Kore gibi Asya ülkelerinin yeni nükleer santrallar inşa ettiklerini, Amerika'da ise mevcut santrallarda kapasite arttırıldığını yineliyor, ama nedenleri üzerinde hiç durmuyor. 
Bizim ne atmosfere CO2 salan ülkeler arasında esamemiz okunuyor, ne Çin ve Hindistan gibi 1 milyarı aşkın nüfusa sahibiz, ne de rüzg rdan suya alternatif enerji kaynaklarımızda bir kıtlık söz konusu. Tam tersine geçmiş hükümetlerin basiretsizliği ve çıkarcılığı sonucu doğal gaz santrallarımız kulaklarımızdan fışkırıyor Mevcut santrallarımızı 30 kapasitelerle kullanabiliyoruz. 
Kaldı ki atmosfere açık ara en fazla CO2 salan Amerika bile yeni nükleer santral kurmaya cesaret edemiyor, mevcutların ömrünü uzatma yoluna gidiyor. Nedeni de hem sakıncaları minimuma indirilmiş, 4. kuşak yeni jenerasyon nükleer santrallarla ilgili prototip çalışmaların henüz nihai aşamasına gelmemiş olması, hem de zehirli nükleer atıkların saklanma sorununa ABD ve Avrupa dahil tüm dünyada bir türlü çözüm getirilememesi. 

Nükleer hep gündemde 
Oysa Güler nükleerde ısrarlı 
TBMM Plan Bütçe Komisyonu'nda Enerji Bakanlığı'nın bütçesi mi görüşülüyor Güler'in takdiminde 2012 yılından itibaren 4500 megavat gücündeki 3 nükleer santralın devreye sokulacağı vurgulanıyor. TV kanallarında soruları yanıtlarken de konu her seferinde nükleer santrala geliyor ve sayın Bakan örneğin, "Japonya da aktif deprem kuşağında, ama orada nükleer santral yapılması sorun olmuyor" diyebiliyor.Güler'in nükleer santral planları, son olarak Rusya Devlet Başkanı Vladimir Putin'in hafta başında Türkiye ziyareti vesilesiyle manşetlere çıktı "Bakan Güler, Ruslardan nükleer santral için destek istedi" ya da "Rusya, görüşmelere nükleer santral teklifiyle başladı" gibi... 

Biraz sıkışınca... 
Dikkatle izliyorum Güler, medya mensupları tarafından biraz sıkıştırıldığında derhal "Nükleer santral yapma konusunda atılmış somut bir adım yok, bunlar sadece planlama ve hesaplamalardan ibaret" deyiveriyor. Kaynağın nereden bulunacağı sorulduğunda ise cevabı "Özel sektör yapacak." 
Özel sektörün hiç işi yok, 4 - 5 milyar dolarlık nükleer santral yatırımı yapacak Anlaşılan gerek bürokrasideki nükleer lobi, gerekse üniversitelerdeki hevesleri kursaklarında kalmış kimi nükleer fizikçiler sayın Bakan'a madalyonun sadece pembe yüzünü gösteriyorlar. 



</TEXT>
</DOC>
