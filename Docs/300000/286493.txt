<DOC>
<DOCNO> 286493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sontur43.html </URL>
<DATE> 2004/11/05/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Kütüphanede mahsur kaldı... 
</HEADLINE>
<TEXT>

     Eskişehir'de, görevlilerin kapıları kilitlediğini fark etmediği için kütüphanede mahsur kalan kişi, cep telefonundan ihbarda bulunduğu polisler tarafından camdan çıkarıldı. 
     AA muhabirinin aldığı bilgiye göre, Arifiye Mahallesi'ndeki İl Halk Kütüphanesi'nde ders çalışan Anadolu Üniversitesi Açıköğretim Fakültesi öğrencisi Fatma Nevin Bağbudak 48 , görevlilerin saat 16.30'da kapıları kilitleyip binadan ayrıldığını fark etmedi. 
     Havanın kararması üzerine binanın ışıklarının yakılmamasından şüphelenip salon görevlisini arayan Bağbudak, ilgili kimseyi bulamayıp kapıların kilitli olduğunu fark edip, cep telefonundan 155 Polis İmdat Hattı'nı aradı ve kütüphanede mahsur kaldığını bildirdi. 
     Bağbudak, binanın 1. katındaki pencereden polislerin yardımıyla çıkarak mahsur kalmaktan kurtuldu. 
     
</TEXT>
</DOC>
