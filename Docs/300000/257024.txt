<DOC>
<DOCNO> 257024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/son/sondun02.html </URL>
<DATE> 2004/07/21/ </DATE>
<TIME> 00.10 </TIME>
<AUTHOR>  </AUTHOR>
<HEADLINE>
Powell'den Arafat'a çağrı "Kurey'e gerçek yetki ver" 
</HEADLINE>
<TEXT>

     ABD Dışişleri Bakanı Colin Powell, Filistin lideri Yaser Arafat'a Ortadoğu'daki anlaşmazlığın çözümünü öngören yol haritasını ilerletebilmesi için ''Başbakan Ahmed Kurey'e gerçek yetki vermesi'' çağrısında bulundu. 
     Powell, düzenlediği kısa basın toplantısında, ''Daha ileriye gitmek için Arafat'ın iktidarı bırakması gerekiyor diye düşünüyoruz. Filistin toplumu için yapılması gerekenin yapılması için icra yetkisi Başbakan'da olmalı. Bu gerçekleştiğinde yol haritasında ilerleyebiliriz'' dedi. 
     Dışişleri Bakanı, Kurey'in istifasının ''görevini icra konusunda daha fazla yetkiye ihtiyacı olduğunu'' gösterdiğini belirttiğini söyledi ve önceki başbakan Mahmud Abbas'ın aynı nedenlerden ötürü istifa ettiğini hatırlattı. Powell, ''Abbas, bir başbakanda bulunması gereken icra yetkilerine hiç sahip olmamıştı'' dedi. 
     Kurey, cumartesi günü istifasını sunmuştu. Bugün şimdilik görevde kalacağı açıklanan Kurey, istifasını resmi olarak geri çekmemişti. 
     
</TEXT>
</DOC>
