<DOC>
<DOCNO> 298796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/dunya/adun.html </URL>
<DATE> 2004/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya, Türkiye'yi selamladı 
</HEADLINE>
<TEXT>


Avrupa Birliği Zirvesi'nde Türkiye'ye müzakere tarihi verilmesi, yabancı basında geniş yankı buldu. Gazeteler, Türkiye'nin AB üyeliği kapısını aralarken, tarihi bir adım attığı yorumunu yaptı 


İNGİLTERE 

NEVSAL ELEVLİ LONDRA 

THE TIMES TÜRK LOKUMU 
Müzakereler uzun ve zor olacak. Osmanlı, asırlarca Avrupa'yı şekillendirdi. Şimdi Türkiye'nin çağdaşlığı, enerjisi ve yaratıcılığı da yarının Avrupası için gerekli. 

INDEPENDENT DOĞRU KARAR 
Türkiye'nin umutlarının boşa çıkarılmaması Avrupa'nın da çıkarına. AB liderleri nihayet doğru bir karar verdi. 

GUARDIAN ERDOĞAN İÇİN ONUR 
Zirve kararları, Batılılaşmaya verdiği hizmetlerle ülkesinde Mustafa Kemal Atatürk ile mukayese edilen Başbakan Erdoğan için onur verici nitelikte. 

FINANCIAL TIMES AB DE DEĞİŞECEK 
Bu karar AB'yi değiştirecek, Türkiye'de de bir dönüşüm yaratacak. 

ALMANYA 

FRANFURTER ALLGEMEİNE ZEİTUNG ÜYELİĞİN MİMARI ERDOĞAN 
Kararlar, Almanya Başbakanı Gerhard Schröder'in dediği gibi tarihi adım niteliğinde. Erdoğan, üyeliğin mimarı. 

BİLD NEYE MAL OLACAK 
'Türkiye'nin üyeliğinin AB'ye yılda 16.5 ila 27.5 milyar euro'ya mal olmasının beklendiğini yazdı. 

YUNANİSTAN 

YORGO KIRBAKİ ATİNA 

TO VİMA TREN LEFKOŞA'DAN GEÇECEK 
Başbakan Erdoğan, Türkiye'yi AB'ye giden trene bindirmeyi başardı, ancak Türk treni Lefkoşa durağına uğramak zorunda. 

TA NEA AVRUPALI, ÇÜNKÜ ÖYLE DİYOR 
Türkiye, beyanına göre Avrupalı. Atina ve Rum Yönetimi, çıtayı alçalttı, nihayetinde yere koydu. Ankara da üzerinden geçti. 

ELEFTEROTİPİYA BAYILTTILAR 
Ankara, bir uzlaşma formülü bulununcaya kadar Avrupa'nın tahammülünü tüketti. 

FRANSA 

MİNE G. KIRIKKANAT PARİS 

LE FİGARO KULİSLERİN USTASI 
Ankara, Brüksel'de diplomatik başarı kazandı. Erdoğan kulislerin ustası. Türkler çok iyi müzakere etti. Temelde tüm koşullarımızı kabul ettiler, ancak savaşı kazandılar. 

LE PARİSİEN BİLETİ ALDI 
Türkiye giriş biletini kopardı. Türkiye'nin uyum yeteneği hakkında h l kuşku duyanlar, Brüksel'de fikir değiştirdi. Türkiye bir gün AB üyesi olacak mı, sorusu saçma. Türkler şimdiden AB'de. 

FRANCE SOİR NİYE KARŞISINIZ 
Gereksiz Türkiye korkuları tarihi cehaletten kaynaklanıyor. 

ARAP BASINI Türkiye, ilk Müslüman AB ülkesi oluyor 
DÜNYA GÜRSOY ŞAM DHA 

SURİYE 

TİŞRİN GARANTİ DEĞİL 
Türkiye, Kıbrıs Rum Kesimi'ni tanısa dahi bu Türkiye'nin AB'ye girmesinin garantisi olmayacak. 

LÜBNAN 

EL SEFİR AB FATİHİ 
Türkiye ve AB arasında tarihi nişan. Suriye, İran ve Irak'a sınırı olan Türkiye, AB'ye üye olmasıyla birlikte "AB'de ilk Müslüman ülke" sıfatını kazanacak. Erdoğan, "AB'nin Fatihi" olarak nitelendiriliyor. Türkiye, bu durumda Avrupa ile İslam dünyasında bir köprü olacak. 

MUSTAKBEL NİŞANIN BEDELİ TANIMA 
Türkiye, katılım müzakereleri konusunda AB ile evlilik öncesi nişan olarak nitelendirilebilecek bir aşamaya geldi. Bunun bedeli Kıbrıs Rum Kesimi'ni tanımak olacak. 

EL VATAN MÜSLÜMAN AVRUPALI 
Türkiye, 40 yıldır süren maceradan sonra Müslüman nüfusu çoğunlukta olan ilk Avrupa ülkesi olacak. 

RUM KESİMİ 

SİMERİNİ ERDOĞAN, FATİH SULTAN MEHMET GİBİ 
Erdoğan, Fatih Sultan Mehmet gibi her türlü şantajı püskürterek bugünkü çağdaş dünyanın kapılarını Türkiye'ye açtı. 25'ler Ankara'nın şartlarına teslim oldu. Fatih Erdoğan, Ankara'ya zafer kazanmış olarak dönmek için her türlü hakka sahip. Erdoğan, 5 yüzyıl önce, o zamanki çağdaş dünyanın kapılarından muzaffer olarak geçen Fatih Sultan Mehmet sıfatını kazandı. 

ALİTHİA VETOYU BİZ YİYORDUK 
Az daha Türkiye'den biz veto yiyorduk. Türk vetosu, Kıbrıs tarafının Türkiye'den, Gümrük Birliği Anlaşması Protokolü'nü 3 Ekim'e kadar imzalayacağı sözlü güvencesini aldıktan sonra güçlü "evet"ini tekrarlamasıyla savuşturuldu. Annan Planı'na "hayır" diyen ve Güney Kıbrıs'ın Türkiye'ye veto uygulamasını isteyen cepheye mensup partiler, Avrupa Konseyi zirvesinin sonuç bildirgesiyle hayal kırıklığına uğradı. 

FİLELEFTHEROS BÜYÜKLER ENGELLEDİ 
AB'nin büyüklerinin oluşturduğu ittifak, özellikle İngiliz - Alman müdahaleleri, Kıbrıs Cumhuriyeti'nin Türkiye tarafından tanınmasını önledi. 

KKTC 

SEFA KARAHASAN LEFKOŞA 

VATAN KIBRIS SÖZÜ 
Herkes mutlu ve mesut Türkiye, 3 Ekim'den önce Ankara Anlaşması'nı imzalayacak. 

AFRİKA OLAN BİZE OLDU 
Türk toplumu yine büyük çıkarlara kurban edildi. Bizden başka herkes zorlu zirvede alacağını aldı. 

VOLKAN TANIMAYA KARŞILIK TARİH 
AB'nin yaptığı baskıları ve Rum Yönetimi'nin veto tehditlerine direnemeyen AKP hükümeti, Rum Yönetimi'ni en geç 3 Ekim 2005'te tanımayı taahhüt ederek, siyasi geleceğini bağladığı müzakere tarihini aldı. 

RUSYA 

CENK BAŞLAMIŞ MOSKOVA 

İZVESTİYA İSTEDİĞİNİ ALDI 
Türkiye'ye birleşik Avrupa'nın parçası olma şansı verildi. Avrupalılar bazı alanlarda kendilerine manevra sahası bıraktı, ancak Türkiye asıl istediği olan tam üyelik hakkını elde etti. Bu sonuç, ABD'yi de sevindirdi. 

KOMMERSANT TÜRKİYE GÜÇLÜ 
Türk ekonomisinin zayıf olduğu yorumları hiçbir zaman doğru değildi. Çünkü Türk ekonomisi AB'nin öncü ülkeleriyle bile baş edebilecek kadar güçlü. 



</TEXT>
</DOC>
