<DOC>
<DOCNO> 289681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/magazin/amag.html </URL>
<DATE> 2004/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi sıra gelinlerde 
</HEADLINE>
<TEXT>


Ebru Akel'in sunacağı ve gelin adaylarının kayınvalidelerini seçeceği 'Size Anne Diyebilir Miyim ' adlı program, aralıktan itibaren Kanal D ekranlarında olacak 

İLKNUR GÜLMEZ 

Kanal D'nin aralık ayında ekranlara gelecek yeni yarışma programı 'Size Anne Diyebilir Miyim 'de, bu kez gelin adayları kayınvalide seçecek. 
Sunuculuğunu yine Ebru Akel'in üstleneceği programda, Türkiye'nin yeni gelini, yeni damadı ve yeni annesi seçilecek. Gelin adayları, seçtikleri damat adaylarının annelerine, "Size Anne Diyebilir Miyim " diye soracak. Gelin adaylarının koltuğa oturup söz sahibi olacağı programda, 5 anne ve 5 damat adayı, 10 gelin adayına kendilerini beğendirmeye çalışacak. 
Programın yapımcılığını üstlenen Ses TV Yapım Koordinatörü Pelin Akad, "Gelin adayları Bu soruyu sormaya hazır mısınız Türkiye'nin yeni 'gelin'i, yeni 'damat'ı ve en ünlü 'anne'si olmak sizin elinizde. Bir servet değerinde ödüllere sahip olarak hayat arkadaşınızı bulmak ve bu müthiş heyecanı yaşamak istiyorsanız acele edin" diye yaptıkları duyurulara Kanal D izleyicilerinin büyük ilgi gösterdiğini açıkladı. 
Pelin Akad, başvuru sayısının 4 günde bini geçtiğini kaydetti. 


</TEXT>
</DOC>
