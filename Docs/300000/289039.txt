<DOC>
<DOCNO> 289039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sontur05.html </URL>
<DATE> 2004/11/15/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
İstanbul'da kazalar yağmurla geldi 1 ölü. 4 yaralı 
</HEADLINE>
<TEXT>

     İstanbul'da gece etkili olan sağanak yağış nedeniyle meydana gelen trafik kazalarında, 1 kişi öldü, 4 kişi yaralandı. 
     A.A muhabirinin aldığı bilgiye göre, Üsküdar'dan Kadıköy'e giden Erhan Varol'un 22 kullandığı 34 VRL 95 plakalı otomobil, yağmur nedeniyle kayganlaşan yolda kontrolden çıkarak bariyerlere vurdu. 
     Camdan fırlayan Varol, olay yerinde hayatını kaybetti. Aynı araçta bulunan Mert Pekel ise ağır şekilde yaralanarak Haydarpaşa Numune Hastanesi'ne kaldırıldı. 
     Bu arada, E-5 Karayolu Küçükçekmece Cennet Mahallesi mevkiinde meydana gelen kazada da, Uğur Emin Köşeci'nin kullandığı 34 JD 315 plakalı akaryakıt tankeri, maddi hasarlı bir kazanın tespitini yapan 34 A 5569 plakalı ekip otosuna çarptı. 
     Boş olduğu belirtilen tanker, daha sonra park halindeki 34 HE 335 ve 34 VG 629 plakalı otomobillere çarparak durdu. 
     Ekip otosunda bulunan polis memurları Abdullah Selim ve Ali Kozan, hafif şekilde yaralanarak İstanbul Üniversitesi Tıp Fakültesi Hastanesi'ne kaldırıldı. 
     Öte yandan, bu kazanın yaklaşık 150 metre gerisinde yarım saat sonra meydana gelen kazada da, 34 GEE 99 plakalı cip, Deniz Bayram'ın kullandığı 34 TZB 55 plakalı minibüse arkadan çarptı. 
     Kaza sonucu takla atan dolmuşta bulunan yolculardan Vedat Çakmak, hafif şekilde yaralanarak hastaneye kaldırıldı. 
     
</TEXT>
</DOC>
