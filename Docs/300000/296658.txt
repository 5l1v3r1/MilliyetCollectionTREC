<DOC>
<DOCNO> 296658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sontur30.html </URL>
<DATE> 2004/12/10/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Bodrum'da fuhuş openasyonu .. 
</HEADLINE>
<TEXT>

     Muğla'nın Bodrum İlçesi'nde yapılan fuhuş operasyonunda 9 kişi gözaltına alındı. 
     Muğla Emniyet Müdürü Mehmet Emin Körpe, düzenlediği basın toplantısında, fuhuş yapmaya zorlanan yabancı uyruklu kadınların ihbarı üzerine Bodrum'da Kaçakçılık ve Organize suçlar Şube Müdürlüğü tarafından operasyon yapıldığını bildirdi. 
     Operasyon sonucunda fuhuş çetesinin lideri olduğu kaydedilen Kabira Y. 36 ile Kamala K. 36 , Mustafa O. 30 , Bülent Y. 28 , Lala P. 32 ve bu kişilere yardım eden taksi şoförleri Ramazan C. 29 , Şahin Ö. 35 , Salman S. 37 ve Hüseyin S. 35 yakalanarak gözaltına alındı. 
     Söz konusu 9 kişi, ifadelerinin alınmasının ardından, ''çıkar amaçlı suç örgütü kurmak, liderliğini ve üyeliğini yapmak, baskı, cebir, şiddet ve hürriyeti tahdit ederek insan tacirliği yapmak'' suçlarından adli makamlara sevk edildi. Körpe, şu bilgileri verdi 
     ''Yabancı uyruklu kadınlar kandırılarak 3 aylık vizelerle Türkiye'ye getirilmiş. Daha sonra kadınların pasaportlarına el konulduğu ve sonra zorla fuhuş yaptırıldığı belirlendi. Düzenlenen operasyon sonucunda çete üyelerini ele geçirdik. Fuhşa zorlanan 15 kadından 8'i, çete üyelerinden şikayetçi oldu. Bölgemizde tüm suç örgütlerine karşı mücadelemiz devam ediyor.'' 
     
</TEXT>
</DOC>
