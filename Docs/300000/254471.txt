<DOC>
<DOCNO> 254471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sonyas09.html </URL>
<DATE> 2004/07/10/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
İngiltere'de babalar da 6 ay ücretli doğum izni alabilecek... 
</HEADLINE>
<TEXT>

     İngiltere'de anneler gibi babaların da 6 ay ücretli doğum iznine ayrılabilecekleri bildirildi. 
     The Daily Telegraph gazetesinin haberine göre, hükümetin hazırladığı yasa tasarısıyla babalara da çocuklarının doğumdan sonra 6 ay ücretli izin verilecek. 
     Haberde, ücretli doğum izninin ebeveynlerden biri için 1 yıla uzatılabileceği de kaydedildi. 
     Hükümet yetkililerinin ''ebeveynliği paylaşılması gereken bir sorumluluk'' olarak gördükleri belirtilen haberde, bilimsel araştırmaların, anne ve babanın çocuğunun 1 yaşına kadar yanında olmasının, çocuğun gelişimine olumlu katkı sağladığını gösterdiği ifade edildi. 
     
</TEXT>
</DOC>
