<DOC>
<DOCNO> 250586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sonspo13.html </URL>
<DATE> 2004/06/24/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Konyaspor'da giden çok, gelen az... 
</HEADLINE>
<TEXT>

     Konyaspor, takımdan ayrılan 7 futbolcuya karşılık 5 transfer yapabildi. Takımdan ayrılmayı isteyen Adem, Zafer Demir, Fatih Şen'in yanı sıra anlaşma sağlanamayan Ogün ile gidenlerin sayısı 11'e çıkacak. 
     Bugüne kadar Belçika'dan Gineli Osman Camara, Ankaragücü'nden Erhan Albayrak, Malatyaspor'dan Muhammet Hanifi, Denizlispor'dan Levent Kartop ve son olarak Gaziantepspor'dan Mustafa Şahintürk'ü transfer eden Konyaspor, 7 futbolcusu ile çeşitli nedenlerden dolayı yollarını ayırdı. 
     Cenk, Bayram, Sedat, Ersin, Okan Çebi, Hayri ve Aytaç ile yolları ayrılan yeşil-beyazlılarda sözleşmeleri süren Adem, Zafer Demir ve Fatih Şen de yönetime ayrılmak istediğini iletti. 
     Öte yandan uzun süredir görüşülen, ancak anlaşma sağlanamayan Ogün ile de bağların kopmak üzere olduğu öğrenildi. Ayrılmayı düşünen futbolcular ve Ogün ile birlikte gidenlerin sayısının 11'e ulaşacağı Konyaspor, iki stoper daha transfer etmeyi planlıyor. İstenen kadronun oluştuğunu belirten yönetim, önümüzdeki yıl UEFA Kupası'nı hedefliyor. 
     Futbol Şubesi Sorumlusu İbrahim Kaplan, transfer çalışmalarının sorunsuz ilerlediğini, bu konuda yönetime yönelik yapılan eleştirilerin yersiz olduğunu söyledi. 
     
</TEXT>
</DOC>
