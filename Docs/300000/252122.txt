<DOC>
<DOCNO> 252122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sondun34.html </URL>
<DATE> 2004/07/01/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Wall Street Journal Teröre odaklanan dünya, AIDS'i unuttu 
</HEADLINE>
<TEXT>

     BM, zengin ülke ve vakıfların 4 yıl önce verdiği, yoksul ülkelere de AİDS ile mücadele için ilaç dağıtılacağı sözlerine rağmen, küresel ilginin terörle mücadeleye kayması nedeniyle taahhütlerin yerine getirilmediği bildirildi. 
     Wall Street Journal gazetesinde yer alan bir habere göre, devam eden terörle mücadele nedeniyle AİDS'e yönelik azalan ilgi, bu konudaki faaliyetleri de sekteye uğratıyor. Zengin ülkeler, pahalı AİDS ilaçlarını sadece kendi vatandaşlarına veriyor. 
     Dünya Sağlık Örgütü DSÖ verilerine göre, gelişmekte olan ülkelerde acilen AİDS ilacına ihtiyacı olan 6 milyon hastanın yüzde 93'ünden fazlası bu ilaçları temin edemiyor. 
     AİDS hastalarının dışında 40 milyon kişi de bu hastalığa neden olan HI-virüsünü taşıyor. 
     Bangkok'da 11 Temmuz'da salgınla mücadele konulu AİDS konferansı yapılacak. 
     
</TEXT>
</DOC>
