<DOC>
<DOCNO> 264672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/sondun21.html </URL>
<DATE> 2004/08/19/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Türk rehine için 72 saat süre verildi... 
</HEADLINE>
<TEXT>

     Irak’ta 3 hafta önce Bilintur şirketinde çalışırken Murat Yüce’yle birlikte kaçırılan Aytullah Gezmen’in yeni görüntüleri yayınlandı. 
     İhlas Haber Ajansı’na ulaşan kasette Arapça ve Türkçe konuşan Aytullah Gezmen, çalıştığı Tepe ve Bilintur şirketlerinin Irak’tan çekilmemesi halinde 72 saat içinde öldürüleceğini söyledi. 
     Gezmen, 24 gündür rehin tutulduğunu belirterek Başbakan Recep Tayyip Erdoğan’dan yardım istedi. 
     Iraklı militanlar tarafından öldürülen Murat Yüce’yle birlikte rehin alınan gezmen, ailesinden de çalıştığı şirketin Irak’tan çekilmesi için çaba harcamasını istedi. 
     Murat Yüce, El Kaide’yle bağlantılı Ürdünlü militan Ebu Musab Zarkavi’nin Tevhid ve Cihad örgütü tarafından kaçırılarak öldürülmüştü. 
     
</TEXT>
</DOC>
