<DOC>
<DOCNO> 257634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sonsiy08.html </URL>
<DATE> 2004/07/23/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Şener, istifa sorusuna sinirlendi... 
</HEADLINE>
<TEXT>

     Başbakan Yardımcısı Abdüllatif Şener, Sakarya'nın Pamukova ilçesi yakınlarında meydana gelen hızlandırılmış tren kazasıyla ilgili değerlendirmelerin ciddiyetle sürdüğünü söyledi. Şener, kazada sorumluluğun kime ait olduğu konusunda tüm ayrıntıların zaman içinde ortaya çıkacağını kaydetti. 
     Abdüllatif Şener, TÜBİTAK'ta düzenlenen "e-TR" Kongresinin tanıtım toplantısının ardından gazetecilerin tren kazasına ilişkin sorularını yanıtladı. Şener, "Tren kazasında çok sayıda vatandaşımızın hayatını kaybetmiş olması ve yaralanmış olması hepimizi derinden üzmüştür. 
     Konuyu dün akşamdan beri basınımız takip ediyor. Sayın Başbakanımız ve ilgili bakanlarımız kaza mahaline gidip gerekli incelemeleri yapmışlardır" dedi. İlgili bakanlıkların olay yerinde gerekli önlemleri aldıklarını kaydeden Şener, kriz masasının da konuyu izlediğini söyledi. 

     
</TEXT>
</DOC>
