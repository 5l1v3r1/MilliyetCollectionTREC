<DOC>
<DOCNO> 270775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sontur41.html </URL>
<DATE> 2004/09/10/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Yangını polisler önledi 
</HEADLINE>
<TEXT>

     Bolu'da meydana gelen kamyon yangınına olay yerine gelen trafik polisleri müdahale ederek, kamyonun tamamen yanmasını önledi. 
     AA muhabirinin aldığı bilgiye göre, İstanbul'dan Ankara'ya gitmekte olan Ali Osman Çelik yönetimindeki 68 DD 848 plakalı kamyon D-100 karayolunun Çaydurt mevkiinde yanmaya başladı. 
     Kamyonunda yangın tüpü bulunmayan sürücü Çelik, 155 Polis İmdat'ı telefonla arayarak yardım istedi. Olay yerine gelen trafik polisleri, araçlarında bulunan yangın tüpleriyle kamyonda başlayan yangına müdahale ettiler. Polislerin ilk müdahalesiyle büyümesi önlenen yangın, olay yerine gelen Bolu Belediyesi itfaiye ekipleri tarafından tamamen söndürüldü. 
     Sürücü Çelik, polislerin yangına zamanında müdahale ettiğini belirterek, ''Polisler yangına zamanında müdahale etmeselerdi. Ev eşyası yüklü kamyonum tamamen yanacaktı'' dedi. 
     Yetkililer, kamyondaki yangının elektrik kontağından kaynaklandığının tespit edildiğini kaydettiler. 
     
</TEXT>
</DOC>
