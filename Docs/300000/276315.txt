<DOC>
<DOCNO> 276315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sontur34.html </URL>
<DATE> 2004/09/30/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
İstanbul'da iki cinayet 
</HEADLINE>
<TEXT>

     Kağıthane'de silahlı saldırıya uğrayan 1 kişi hayatını kaybetti. 
     AA muhabirinin aldığı bilgiye göre, Gürsel Mahallesi'nde meydana gelen olayda, silahlı saldırıya uğrayan Hamdi Güneş 45 , vücudunun çeşitli yerlerinden yaralandı. 
     Florance Nightingale Hastanesi'ne kaldırılan Güneş, müdahalelere rağmen kurtarılamadı. 
     Saldırganlar ise bir otomobille olay yerinden kaçtı. 
     Polis yetkilileri, Güneş'e yönelik silahlı saldırının, bir akrabasının Temmuz ayında karıştığı cinayet olayıyla ilgisi bulunup bulunmadığının araştırıldığını kaydettiler. 
     
     BIÇAKLANARAK ÖLDÜRÜLDÜ 
     Bu arada, İkitelli Keresteciler Sitesi yakınlarındaki boş arazide 1 ceset gören vatandaşlar, durumu polise bildirdi. 
     Olay yerine gelen polis ekipleri, karın bölgesinde bıçak yarası bulunan cesedin 14 yaşındaki Mustafa Toprak'a ait olduğunu belirledi. 
     Polis yetkilileri, olaya ilişkin görgü tanığı bulunmadığını, soruşturmanın sürdüğünü ifade ettiler. 
     
</TEXT>
</DOC>
