<DOC>
<DOCNO> 283108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sondun31.html </URL>
<DATE> 2004/10/25/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Irak'ta 1 Estonyalı ve 1 ABD askeri öldürüldü 
</HEADLINE>
<TEXT>

     Irak'ın başkenti Bağdat dışında devriye gezen bir Estonyalı askerin öldürüldüğü bildirildi. 
     Estonya parlamentosunun Dış İlişkiler Komitesi Başkanı Marko Mihkelson, kimliği açıklanmayan askerin, diğer birkaç Estonyalı askerle birlikte pusuya düşürüldüğünü söyledi. Mihkelson, olayda bazı Estonyalı askerlerin yaralandığını belirtti. 
     Mihkelson, Irak'ta şimdiye kadar ölen Estonyalı asker sayısının 2'ye çıktığını kaydetti. 
     Estonya'nın Irak'ta 45 askeri bulunuyor. 
     
     YOL KENARINDAKİ BOMBA PATLADI 

     Irak'ın başkenti Bağdat'ın batısında, yol kenarına yerleştirilen bir bombanın patlaması sonucu 1 Amerikan askerinin öldüğü bildirildi. 
     Amerikan askeri yetkilileri, patlamada 1 askerin ölmesinin yanı sıra 5 askerin yaralandığını, ayrıca bir kamyonun önemli hasar gördüğünü söylediler. 
     Yetkililer, patlama hakkında başka ayrıntı vermedi. 
     
</TEXT>
</DOC>
