<DOC>
<DOCNO> 259380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/son/sontur09.html </URL>
<DATE> 2004/07/30/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
TUS'a başvuru süresi bugün sona eriyor... 
</HEADLINE>
<TEXT>

     Tıpta Uzmanlık Eğitimi Giriş Sınavı'na TUS başvuru süresi bugün sona eriyor. 
     Öğrenci Seçme ve Yerleştirme Merkezi'nce ÖSYM gerçekleştirilecek sınav, tıpta uzmanlık eğitimi görmek üzere Sağlık Bakanlığı eğitim hastanelerine, üniversitelerin tıp fakültelerine ve Gülhane Askeri Tıp Fakültesi'ne alınacak adaylar için yapılacak. 
     Adaylarda, sınava başvurabilmek için 30 Temmuz 2004'e bugüne kadar mezun olmaları koşulu aranıyor. 
     Adaylar, Sağlık Bakanlığı il müdürlüklerinden 2004-TUS Eylül Dönemi Kılavuzu ve Başvurma Belgesi'nden oluşan başvuru evrakını 6 milyon lira karşılığında alabilecek. Adaylar, kılavuzda belirtilen kurallara göre doldurdukları Başvurma Belgesi ve sınav ücreti olan 70 milyon lirayı bankaya yatırdıklarını belgeleyen dekontu da bugün mesai saati bitimine kadar kendilerine en yakın Sağlık Bakanlığı il müdürlüğüne teslim edecekler. 
     Kuzey Kıbrıs Türk Cumhuriyeti'nde KKTC oturanlar ise Başvurma Belgesi'ni ''Bedrettin Demirel Caddesi, No 101, Lefkoşa'' adresinden temin edebilecek. 
     Halen Türkiye'de bulunan yabancı uyruklu adaylar ise Türkiye Cumhuriyeti uyruklu adaylar gibi başvuru evrakı ücretini ödemek suretiyle kılavuz ve başvurma belgelerini Sağlık Bakanlığı il müdürlüklerinden alabilecek. 
     
     YABANCI UYRUKLU ADAYLAR 
     Yurtdışında bulunan yabancı uyruklu adaylar da kılavuz ve başvurma belgelerini ücret ödemeden ÖSYM'den yazılı olarak isteyebilecek. Bu adayların sınava girebilmeleri için, başvuru evrakı ve sınav ücreti olarak ''ÖSYM-TUS-3615856-2 Yapı ve Kredi Bankası Güvenevler Şubesi Ankara Türkiye'' hesabına 40 euro yatırmaları Türkiye Cumhuriyeti Merkez Bankası'nca konvertibilitesi kabul edilen, 40 euro karşılığı yabancı para olabilir ve bu parayı yatırdıkları bankadan alacakları, yurtdışından başvuruyorlarsa banka çekini, yurtiçinden başvuruyorlarsa banka dekontunu yurtdışından başvuranlar için teleks, havale kağıdı, dekont vb. kabul edilmeyecek başvurma belgesine ekleyerek, süresi içinde ÖSYM'ye ulaşacak şekilde göndermeleri gerekiyor. 
     TUS'un birinci basamağını oluşturan yabancı dil sınavı, 11 Eylül Cumartesi günü saat 09.30'da başlayacak. Sınavın bu basamağında başarılı olan adaylar, 12 Eylül Pazar günü saat 13.30'da Bilim Sınavı'na alınacak. 
     
</TEXT>
</DOC>
