<DOC>
<DOCNO> 295777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/yazar/pulur.html </URL>
<DATE> 2004/12/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"17 Aralık"a kadar Avrupa yok 
</HEADLINE>
<TEXT>


İNSAN kendi yazısına sansür koyar mı 
Koyar 
Yarından itibaren, "17 Aralık" akşamına kadar "Avrupa" lafına bu köşede sansür koyuyoruz. 
Yok tam üyelik, yok yarım üyelik, özel statü, güzel statü, bu laflara yer yok 
Neyimize gerek, başlarına bir hal gelse, muhallebiden çıkan taş misali bizi suçlayarak "Sen yazdın da böyle oldu " diyecekler. 
Biz de kendimize amma paye veriyoruz ya 
Neyse, biz tedbirli olalım, bir hafta, on gün "Avrupa" lafını ağzımıza almayalım, bu köşeye taşımayalım da... 

BOŞUNA beklemeyin, bir hafta boyunca "Avrupa uğruna Kıbrıs'ı sattık" demeyeceğiz, "Avrupa Parlamentosu, Kürdistan projesini yürütmeye başladı" demeyeceğiz, Leyla Zana'nın Avrupa Parlamentosu Başkanı'nın onuruna, İstanbul'un en pahalı restoranı "Feriye"de verdiği davete, "Creme de la creme" aşiretinden kimlerin katıldığını dahi sormayacağız, Ermeni soykırım tasarısı için, Avrupa ve Amerika'nın hazırladıkları zokanın yakında bize sunulacağını hiç ama hiç yazmayacağız, hele Fener Patrikhanesi'nin Roma'daki Vatikan benzeri bir devlet düşlediğini asla duyurmayacağız. 

HELE şu "17 Aralık" bir gelip geçsin, görelim. 
Her ne kadar daha şimdiden "18 Aralık" tarihli bazı gazetelerin "BÜYÜK ZAFER" manşetini attıklarını görür gibi olsak da... 
Dedik ya, bir süre Avrupa lafı yok 

DİYECEKSİNİZ ne yazacaksın 
İnsaf, bu kadar velut bir memlekette yazacak konu yok mu 
İşte Atatürk'ün "Savarona"sı dahil, Çırağan Sarayı, oteller, hastaneler, aklınıza ne gelirse satılacak... 
Bir taraftan yabancılar arazi kapatıyor, bir taraftan devlet, milletin servetini satıyor, çünkü bu satışa çıkanlar devletin elindeki milletin servetiydi, şimdi bu servet el değiştiriyor, milletin serveti kişilere geçiyor. 

SATMAYIP da ne yapsınlar 
225 katrilyon lira iç borç var. 
Yılbaşından bu yana 149 katrilyon lira borç ödendi, bunun 106 katrilyon lirası anapara, 43 katrilyon lira da faiz... 
Oh, oh, ne l diyeceksiniz değil mi 
Lakin, 137 katrilyon lira yeniden borç alındı dense keyfiniz kaçar mı 

GÖRDÜNÜZ işte, bu memlekette Avrupa'dan başka yazacak şeyler de var. 
Mesela bir Mustafa Sarıgül ve CHP vakası hiç ihmal edilir mi 
Mustafa Sarıgül, geçen günkü yazımıza bir mektup göndermiş... 
"Kuşkusuz, siz değerli yazı ustasının köşesine daha onur verici bir yazının konusu olmak isterdim" diye başlıyor, "Ancak ileride bunu başaracağımı umut ediyorum" diye yüreğimizi ferahlatıyor. "Yazınızın temel içeriğine yürekten katıldığımı, bu broşürde CHP'nin broşürü yer alan konuların soruşturma aşamasında olduğunu, gerçeklerin çok geçmeden ortaya çıkacağından emin olduğunu bilmenizi isterim" diye bitiriyor. 
Hayhay, bekleriz 



</TEXT>
</DOC>
