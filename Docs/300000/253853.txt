<DOC>
<DOCNO> 253853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sonsiy05.html </URL>
<DATE> 2004/07/08/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Başbakan Erdoğan "Ben bedel ödemem demedim" 
</HEADLINE>
<TEXT>

     Başbakan Recep Tayyip Erdoğan, imam hatiplerle ilgili yaptığı açıklamanın yanlış anlaşıldığını belirterek, ''imam-hatiplere bedel ödettiremem dedim, söylediğim budur'' dedi. 
     Başbakan Erdoğan, Bulgaristan gezisi dönüşünde, Türk Hava Yolları’na ait uçakta gazetecilerin sorularını yanıtladı. 
     ''İmam hatiplerle ilgili bedel ödetmem'' şeklindeki açıklaması anımsatılarak, bu konudaki görüşlerinin sorulması üzerine Erdoğan, şunları kaydetti ''Ben orada şunu ifade ettim Ben bu ailelere, çocuklara bedel ödettirmem dedim. Bu, 'bedel ödemem' diye algılandı. Bir sorumlu insan olarak onu ısrarla söyledim. Mesuliyet noktasındaki insan olarak... 'Bedel ödettiremem' dedim, söylediğim budur. Şu anda da yine aynı şeyi söylerim. Bundan önce bedel ödettirdiler, ben onlardan olmam.ö İmam hatipler konusunda, kendisine destek olunmadığı konusunda bir serzenişte bulunup bulunmadığı konusundaki bir soruya, Erdoğan ''Hayır, bize destek olup olmaması meselesi değilö cevabını verdi. 
     
     Erdoğan öToplumun taleplerini kendisinin güçlü kılması lazımö 
     Erdoğan şöyle devam etti Buradaki bizim asıl hedefimiz şudur. Toplumun taleplerini kendisinin güçlü kılması lazım. Siyasetçinin de o talebe kılavuz olması lazım. Biz toplumun taleplerini aldık ve bu talebi değerlendirdik. Bu talebi değerlendirdikten sonra, ikinci bir hamleyi yapacağımız zamanda da bunun ne getirip ne götüreceğini biz siyasetçilerin iyi değerlendirmesi lazım. Onun için de, ta başından beri söylediğimiz o toplumsal mutabakat şeyini ben kamuoyu araştırmaları ile ararım. Kamuoyu araştırmalarında bu mutabakatın ne istikamette... Eksi mi, artı mı geliştiğine bakarım. Ona göre de kararımı ya ertelerim ya da veririm.'' 
     
     Erdoğan ne demişti 
     Birlik Vakfı'nın İstanbul'daki Genel Kurulu'nda bir konuşma yapan Başbakan Erdoğan, meslek liseleriyle ilgili düzenlemeye toplumun yeterince sahip çıkamadığını söyleyerek "biz bunun bedelini ödemeye hazır değiliz" demişti. 
     Bu konuda daha önce ödenen bedeller olduğunu da dikkat çeken Erdoğan, "biz şimdi bu meslek liselerinde okuyanlara da aynı bedeli ödetemeyiz...Toplum buna hazır olduğu zaman gereken adım atılır'' şeklinde konuşmuştu. 
     
</TEXT>
</DOC>
