<DOC>
<DOCNO> 267548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sondun32.html </URL>
<DATE> 2004/08/30/ </DATE>
<TIME> 20.19 </TIME>
<AUTHOR>  </AUTHOR>
<HEADLINE>
Çin'de kan satmak ve kan almak yasaklandı 
</HEADLINE>
<TEXT>

     Çin'de her geçen gün ciddileşen AIDS tehdidi karşısında kan satın almak ve satmak yasaklandı. 
     Çin Ulusal Halk Meclisi Daimi Komitesi tarafından kabul edilen kararda, hükümetten salgın hastalıkların önlenmesinin güvence altına alınması için gereken önlemleri alması istendi. China Daily gazetesinin haberinde, bunun AIDS hastalığını doğrudan hedef alan ilk yasa olduğuna işaret edildi. Ancak söz konusu önlemlerin detayları konusunda bilgi verilmedi. 
     Resmi rakamlara göre Çin'de 840 bin kişi HIV taşıyıcısı ve 80 bin AIDS hastası bulunuyor. Ancak uzmanlar bu rakamın gerçekte çok daha fazla olduğunu ileri sürüyorlar. 
     Başta Çin'in orta kesimindeki Henan eyaleti olmak üzere ülkenin bazı yoksul bölgelerinde 1990'lı yıllarda kan ticareti başlıca gelir yolu kapısı haline gelmişti. Yetkililer Çin'deki AIDS vakalarının yüzde 11'inin kan alma ve verme sırasında oluştuğuna dikkat çektiler. 
     
</TEXT>
</DOC>
