<DOC>
<DOCNO> 261051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sondun02.html </URL>
<DATE> 2004/08/06/ </DATE>
<TIME> 07.05 </TIME>
<AUTHOR>  </AUTHOR>
<HEADLINE>
Powell'dan itiraf İstihbaratımız kitle imha silahları konusunda yanıldı 
</HEADLINE>
<TEXT>

     ABD Dışişleri Bakanı Colin Powell, Irak savaşının temel gerekçelerinden birini oluşturan, bu ülkede kitle imha silahları bulunduğu iddiasının kanıtlanamamasıyla ilgili olarak, Amerikan istihbarat teşkilatlarının yanıldığını kabul etti. 
     Bir grup gazeteciye açıklama yapan Powell, ''istihbaratımız, kitle imha silahları konusunda bariz şekilde hata yapmış. Bu silahlardan büyük miktarda bulunmasını beklemiyorum'' dedi. 
     Buna karşılık Powell, Demokrat başkan adayı John Kerry'nin dile getirdiği, Irak'ta Avrupa ve Arap ülkelerinin desteği sağlanmadan savaşa girildiği eleştirisini reddetti. 
     Powell, Irak'ta Washington liderliğindeki koalisyonda halen ABD'nin dışında 31 ülkenin yer aldığını belirterek, bu durumun ABD'nin yalnız olmadığı anlamına geldiğini savundu. 

     
</TEXT>
</DOC>
