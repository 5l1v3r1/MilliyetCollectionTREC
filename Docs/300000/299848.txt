<DOC>
<DOCNO> 299848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/soneko11.html </URL>
<DATE> 2004/12/22/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
AB kararı borsa şirketlerinin piyasa değerini rekora taşıdı 
</HEADLINE>
<TEXT>

     Borsa'daki şirketlerin piyasa değeri, Avrupa Birliği'nin AB Türkiye'ye müzakere tarihi verdiği 17 Aralık'ta 91.9 milyar dolarla rekor düzeye ulaştı. 
     Şirketlerin piyasa değeri yılbaşından bu yana yüzde 33 arttı. 
     ANKA'nın İstanbul Menkul Kıymetler Borsası'ndan İMKB 
     edindiği verilere göre, hisse senetleri Borsa'da işlem gören 297 şirketin toplam piyasa değeri, 17 Aralık itibariyle 91 milyar 856 milyon dolar olarak gerçekleşti. Bu, şirketlerin piyasa değerinin 1999 yılından bu yanaki en yüksek düzeyini oluşturuyor. 1999 yılı sonunda Borsa şirketlerinin piyasa değeri 114 milyar 271 milyon doları bulmuştu. İMKB Ulusal Pazar'daki 274 şirketin piyasa değeri, 17 Aralık itibariyle 91 milyar 172 milyon dolar, İkinci Ulusal Pazar'daki 17 şirketin değeri 585 milyon dolar, Yeni Ekonomi Pazarı'ndaki 1 şirketin değeri 62 milyon dolar, Gözaltı Pazarı'ndaki 5 şirketin değeri ise 37 milyon dolar düzeyinde oluştu. 
     
     YILBAŞINDAN BU YANA YÜZDE 33 ARTTI 
     Şirketlerin piyasa değeri, yılbaşından bu yanaki dönemde yüzde 33.1 oranında hızlı bir artış kaydetti. 2003 yılı sonunda şirketlerin piyasa değeri 69 milyar 3 milyon dolar düzeyinde bulunuyordu. Bu yılki artışta Borsa'da hızlı yükseliş önemli bir rol oynadı. 
     
     ORTALAMA DEĞER 309 MİLYON DOLAR 
     Halka açık şirketlerin ortalama piyasa değeri ise 17 Aralık itibariyle 309.3 milyon dolar oldu. 
     Ortalama değer, 1999 yılında en yüksek düzeyine çıkmıştı. 1999 yılında 401 milyon dolar olan şirket başına ortalama değer, 2000 yılında 220.7 milyon dolar, 2001 yılında 1.8 milyon dolar, 2002 yılında 119.5 milyon dolar, 2003 yılında ise 242.1 milyon dolar olarak gerçekleşmişti. 
     
</TEXT>
</DOC>
