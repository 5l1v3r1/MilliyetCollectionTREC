<DOC>
<DOCNO> 256119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/soneko05.html </URL>
<DATE> 2004/07/17/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Hazine gelecek hafta 114.8 milyon dolar dış borç ödeyecek... 
</HEADLINE>
<TEXT>

     Hazine, gelecek hafta, 114.8 milyon dolar tutarında konsolide bütçe ve Hazine garantili dış borç ödeyecek. 
     Hazine, haftanın en büyük dış borç ödemesini 58.7 milyon dolar ile 21 Temmuz Çarşamba günü yerine getirecek. 
     Hazine, 19 Temmuz'da 1.1 milyon dolar, 20 Temmuz'da 48.3 milyon dolar, 22 Temmuz'da 2.2 milyon dolar, 23 Temmuz'da 4.4 milyon dolar dış borç servisi yapacak. 
     Hazine, Ocak ayında 996.3 milyon dolar, Şubat'ta 2 milyar 69.8 milyon dolar, Mart'ta 1 milyar 837 milyon dolar, Nisan'da 601.3 milyon dolar, Mayıs'da 647 milyon dolar, Haziran'da 660.9 milyon dolar dış borç ödemesi gerçekleştirdi. 
     Temmuz ayında bugüne kadar 1 milyar 4.6 milyon dolar dış borç ödeyen Hazine'nin bu çerçevede yılbaşından bugüne kadar yaptığı ödeme tutarı 7 milyar 816.9 milyon doları buldu. 
     Hazine, 2002 yılında 9 milyar 567.9 milyon dolar, 2003 yılında da 11 milyar 498.3 milyon dolar konsolide bütçe ve Hazine garantili dış borç servisi yerine getirmişti. 
     
</TEXT>
</DOC>
