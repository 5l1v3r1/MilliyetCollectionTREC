<DOC>
<DOCNO> 286538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/ekonomi/eko07.html </URL>
<DATE> 2004/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ergezen İhaleler sağlıksız 
</HEADLINE>
<TEXT>


ANKARA Milliyet 

Bayındırlık ve İsk n Bakanı Zeki Ergezen, Kamu İhale Kanunu'nun mevcut hali ile ihalelerin yürütülmesi ve sağlıklı sonuçlandırılmasının mümkün olmadığını söyledi. 
Ergezen, dün TBMM Plan ve Bütçe Komisyonu'nda, bakanlığının 2005 yılı bütçesini sunuşu sırasında, kanunun uygulanmasında, "temel ilkeler olan açıklık, şeffaflık, eşit muamele, rekabet ve kamuoyu denetimini sağlamada etkisiz kalındığını" söyledi. Bürokrasinin arttığını anlatan Ergezen, kanunda değişiklik gerektiğini kaydederek, şöyle konuştu "En önemli sorunlardan biri yaklaşık maliyete göre yüzde 50 - 60 düşük tekliflerle ihalelerin karara bağlanması. İşlerin istenilen sürede, kalitede ve fiyatta yapılacağı konusunda ciddi tereddütlerimiz var. Kamu İhale Kurumu'nun yayımladığı tebliğ ile aşırı düşük teklifler için düzenleme getirildi ise de yeterli olamadı. Bu, ihale komisyonları ve idarelerce benzer işlerde farklı uygulamalara ve çeşitli suiistimallere neden oluyor." 


</TEXT>
</DOC>
