<DOC>
<DOCNO> 284387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sonspo05.html </URL>
<DATE> 2004/10/29/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Cimbom'da 3 futbolcu Ocak'ta yolcu... 
</HEADLINE>
<TEXT>

     Teknik direktör Gheorghe Hagi’ye bu sezon en büyük hayal kırıklığını yaşatan Flavio Conceiçao, yönetimin de sabrını taşırdı. Mevsim başında büyük uğraşlar sonrası Real Madrid’den transfer edilen Brezilyalı’nın, 10 haftada sergilediği performans ve mali külfeti nedeniyle ocak ayındaki ara transfer döneminde gönderilmesine karar verildi. Sambacının maç başına 20 bin Euro alması ve bir yıllık maliyetinin 1.5 milyon Euro olması, bu kararın çıkmasında önemli rol oynadı. 
     Tek 90 dakikası var Sakatlığı nedeniyle beş karşılaşmada forma giyen ve sadece Çaykur Rizespor karşılaşmasında 90 dakika sahada kalan Flavio’nun yokluğunda Ergün-Saidou ikilisinin üst düzey performans sergilemesi, şans bulduğu dakikalarda da Volkan’ın gayreti, Brezilyalı’nın defterini düren etkenlerden oldu. Yaklaşık 500 bin Euro civarında tazminatı bulunan Conceiçao’nun, ilk yarının sonuna kadar patlama yapamaması halinde, Galatasaray’dan ayrılması kesinleşecek. 
     
     Biletler şimdiden hazır 
     Conceiçao ile birlikte takımdan ayrılacak diğer iki futbolcunun da isimleri kesinleşmiş gibi Ovidiu Petre ve Suat Usta. Sezon başında elden çıkarılması düşünülen ancak yönetime direnerek takımda kalan Petre için menacer Gheorghe Popescu’ya çoktan talimat verilmiş durumda. Hagi’nin gözüne giremeyen ve maç kadrolarında kendine yer bulamayan Suat’a da Hollanda kulüplerinin talip olduğu kaydedildi. Savunma oyuncusu Ankaraspor ve Kayseri’nin de listesinde. 
     
</TEXT>
</DOC>
