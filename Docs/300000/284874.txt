<DOC>
<DOCNO> 284874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sonspo08.html </URL>
<DATE> 2004/10/31/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Barcelona Beşiktaş'ın rakibi Bilbao'ya takıldı 
</HEADLINE>
<TEXT>

     İspanya La Liga'da 9. hafta beraberliklerle başladı. Zirvenin yenilgisiz sahibi Barcelona Beşiktaş'ın Perşembe gecesi oynayacağı Athletic Bilbao ile deplasmanda 1-1 berabere kalırken, Valencia da evinde Atletico Madrid'le aynı sonuçla puanları paylaştı. 
     Samuel Eto'o ile öne geçmesine rağmen 3 dakika sonra bu sezon UEFA Kupası'nda Trabzonspor'a da gol atan Yeste'nin sayısına engel olamayan Barcelona, bu sonuçla puanını 23'e çıkardı. 
     Haftaya 14 puanla giren Valencia ise, kötü gidişine son veremedi. Angulo ile 64. dakikada durumu 1-0 yapan Valencia, genç yıldız Fernando Torres'in 78. dakikadaki golüyle sahadan 1-1 beraberlikle ayrıldı. 
     
     Nihat kritik randevuda 

     La Liga'da 9. hafta bugün oynanacak 8 karşılaşmayla tamamlanacak. 8 haftada 8 puan toplayarak son sıralardan bir türlü kurtulamayan Nihat Kahveci'nin takımı Real Sociedad, bugün Numancia'ya konuk olacak. 
     Günün programı şöyle 
     

18 00 Deportivo La Coruna-Albacete 18 00 Espanyol-Villarreal 18 00 Mallorca-Racing Santander 18 00 Numancia-Real Sociedad 18 00 Osasuna-Levante 18 00 Zaragoza-Sevilla 20 00 Real Madrid-Getafe 22 00 Real Betis-Malaga      
</TEXT>
</DOC>
