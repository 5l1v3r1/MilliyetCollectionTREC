<DOC>
<DOCNO> 252216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sonspo01.html </URL>
<DATE> 2004/07/01/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Galatasaray'ın yeni transferi Conceiçao büyülendi... 
</HEADLINE>
<TEXT>

     Galatasaray'ın anlaşmaya vardığı Brezilyalı futbolcu Flavio Conceiçao, İstanbul'a geldikten sonra ayağının tozuyla Kuruçeşme'deki Galatasaray Adası'na gitti. 
     Futbol Şubesi sorumlularından Fatih Gökşen ve kulüp dışişleri sorumlusu Mustafa Turgun ile burada yemek yiyen Conceiçao, taraftarların havalimanında kendisini karşılamasına hayran kaldığını söyledi. 
     Basın mensuplarına açıklama yapan Brezilyalı futbolcu, taraftarların kendisini çılgınlık boyutunda karşıladığını ifade ederek, ''İlk defa bu kadar sevildiğimi anladım. İstanbul'u bana daha önce anlatmışlardı. Taraftarlar ve yöneticiler tarafından çok iyi karşılandım'' dedi. 
     Taraftarların kendisinden beklentisini bildiğini de ifade eden Flavio Conceiçao, ''Ancak futbol bir takım oyunudur. Ben bu sevgiye karşılık verebilmek için elimden geleni yapacağım'' diye konuştu. 
     Conceiçao'nun yarın sabah 09.30'da Bakırköy Acıbadem Hastanesi'nde sağlık kontrolünden geçtikten sonra saat 13.00'te sözleşme imzalayacağı öğrenildi. 
     
</TEXT>
</DOC>
