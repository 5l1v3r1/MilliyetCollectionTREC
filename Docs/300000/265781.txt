<DOC>
<DOCNO> 265781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sontur22.html </URL>
<DATE> 2004/08/23/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
15 yaşındaki kıza pastanede tecavüz ettiler .. 
</HEADLINE>
<TEXT>

     Yozgat'ın Akdağmadeni İlçesi'nde, 15 yaşındaki bir kız çocuğuna tecavüz ettiği iddia edilen kişi ile 2 kardeşi tutuklandı. 
     Edinilen bilgilere göre, N.Z. 15 ile ablası Hatice Z. 21 , Saraykent İlçesi'ndeki evlerinden kaçarak Akdağmadeni İlçesi'ne geldiler. İlçede bir otelde konaklayan kardeşlerin durumundan şüphelenen otel görevlisinin ihbarda bulunması üzerine, kız kardeşler polis tarafından gözaltına alındı. N.Z. emniyetteki ifadesinde, kendisine tecavüz edildiğini ileri sürdü. 
     N.Z'nin ifadesinde, evden kaçtıktan sonra Akdağmağdeni'ne geldiklerini, akşam saatlerinde bir pastaneye gittiklerini, ablasının salon sahibiyle tanışarak, bir süre sohbet ettiğini söylediği öğrenildi. 
     Ablası Hatice Z. masada uyuyunca, pastane sahibinin ağzını kapatıp, ellerini bağlayarak kendisine tecavüz ettiğini belirten N.Z'nin, ifadesinde, ''Ablam uyandıktan sonra pasta salonundan kaçmış. Serbest kalınca ben de kaçıp, ablamı aramaya başladım. Yolda gezerken, pastane sahibi ve yanındaki iki kişi beni görünce, tekrar yakaladılar. Salonu'na götürüp, diğer iki kişinin yardımı ile pastane sahibi tekrar tecavüz etti. Bir gün sonra ablamı buldum, otele dinlenmek üzere gelmiştik'' dediği öğrenildi. 
     Olayla ilgili soruşturma başlatan emniyet güçleri, pasta salonu sahibi Şahin Güneşdoğmuş 39 ile kardeşleri Harun Güneşdoğmuş 27 ve Adem Güneşdoğmuş'u 32 gözaltına aldı. 
     Emniyetteki sorgularında suçlamayı kabul ettikleri öğrenilen kişiler, çıkarıldıkları mahkemece tutuklandılar. 

     
</TEXT>
</DOC>
