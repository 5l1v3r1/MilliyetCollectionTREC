<DOC>
<DOCNO> 289783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sondun31.html </URL>
<DATE> 2004/11/18/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Zerkavi'nin yeğeni yakalandı 
</HEADLINE>
<TEXT>

     El Kaide yanlısı Ürdünlü terörist Ebu Musab Zerkavi'nin yeğeninin Irak'ta yakalandığı bildirildi. 
     Zerkavi'nin uzak bir akrabası ve aileye yakın bir din adamı, Muhammed El Harahşe'nin Ürdün-Irak sınırı yakınında yakalandığını söyledi. 
     Adının açıklanması istemeyen din adamı ve akraba, güvenlik güçlerinin El Harahşe'nin geçen ay tutuklandığından aileyi haberdar ettiğini belirtti. 
     Haberin kaynakları, ailenin, ''Ürdün hükümetinin El Harahşe'nin kısa sürede serbest bırakılacağı'' sözünü tehlikeye atmamak için bu konuda sessiz kaldığını savundular. 
     Amcası Zerkavi'ye katılmak için Irak'a sızdığından şüphelenilen El Harahşe'nin sorgulandığı kaydedildi. 
     Abu Dabi televizyonu da bugün benzer bir haber yayımladı. 
     Televizyonun haberinde, El Harahşe'nin amcasının terörist örgütüne katılmaya çalışmakla suçlandığı belirtildi. 
     Asıl adı Ahmed Fazıl Nazzal El Halayle olan Zerkavi, hem Amerikalı hem de Ürdünlülerin arananlar listesinde bulunuyor. 
     Ürdün gizli servisi, Temmuz ayında, Zerkavi'nin kayınbiraderi Salih El Hami'nin yakalandığını ve terörle bağlantısının olmadığının anlaşılmasının ardından, birkaç gün sonra serbest bırakıldığını bildirmişti. 
     
</TEXT>
</DOC>
