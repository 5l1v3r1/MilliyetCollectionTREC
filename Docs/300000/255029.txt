<DOC>
<DOCNO> 255029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sondun32.html </URL>
<DATE> 2004/07/13/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Guantanamo'dan çıkan İspanyol serbest... 
</HEADLINE>
<TEXT>

     ABD'nin Afganistan'a müdahalesi sırasında tutuklanarak Küba'daki Guantanamo üssüne götürülen ve 2 yıl esir tutulduktan sonra Şubat ayında ülkesine gönderilen İspanyol serbest bırakıldı. 
     Ulusal Mahkeme Hakimi Baldasar Garzon, El Kaide ile bağlantısı olduğu gerekçesiyle 26 Şubat'ta başkent Madrid'deki Soto de Real cezaevine konulan 29 yaşındaki Hamid Abdülrahim Ahmed'in serbest bırakılmasına karar verdi. 
     Fas'taki İspanyol toprakları üzerinde bulunan Ceuta kentinde doğan Ahmed'in, 11 Eylül saldırılarının hazırlık aşamasında El Kaide'nin Avrupa liderlerinden Ebu Dahdah ile bağlantısı olduğundan şüphelenilmişti. 
     Ahmed'in, radikal İslamcı bir grup ile bağlantısı olduğunu, askeri eğitim almak için Afganistan'a gittiğini itiraf ettiği, ancak terörizmi kınayarak, 11 Eylül terör saldırılarıyla bağlantısı bulunduğunu reddettiği belirtildi. 
     
</TEXT>
</DOC>
