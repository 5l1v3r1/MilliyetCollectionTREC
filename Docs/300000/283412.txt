<DOC>
<DOCNO> 283412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sondun57.html </URL>
<DATE> 2004/10/26/ </DATE>
<TIME> 21.26 </TIME>
<AUTHOR>  </AUTHOR>
<HEADLINE>
Şili'de sol partiler, Bush aleyhine dava açtılar 
</HEADLINE>
<TEXT>

     Şili'de sol görüşlü partiler, Irak'taki işkence skandalı dolayısıyla ABD Başkanı George Bush aleyhine dava açtılar. 
     Dava, Komünist Parti, Hümanist Parti ve Solcu Devrimci Hareket tarafından, Bush'un yanı sıra Başkan Yardımcısı Dick Cheney, Dışişleri Bakanı Colin Powell ve Savunma Bakanı Donald Rumsfeld'e karşı Santiago'da açıldı. 
     Avukat Juan Enrique Prieto, Asya-Pasifik Ekonomik İşbirliği konseyi zirvesi için kasımda Şili'ye geldiğinde, Bush'un sorgulanmasını istediklerini söyledi. 
     Prieto, cezaevlerinde işlenen suçlar insanlığa karşı işlenen suçlar olduğu için, uluslararası hukuka göre Bush'un bir devlet başkanı olarak dokunulmazlığının bulunmadığını belirtti. 
     Irak'ın Ebu Garib cezaevinde, birçok Iraklı tutsağa, Amerikan askerlerinde işkence yapıldığı, yayınlanan fotoğraflarla ortaya çıkmıştı. 
     
</TEXT>
</DOC>
