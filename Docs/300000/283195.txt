<DOC>
<DOCNO> 283195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sonspo18.html </URL>
<DATE> 2004/10/25/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Sakaryaspor Çok kötü oynadık ve bu sonucu hak ettik... 
</HEADLINE>
<TEXT>

     Sakaryaspor Futbol Şube Sorumlusu İsmail Yenici, farklı Fenerbahçe yenilgisini hak ettiklerini söyledi. 
     Yenice, AA muhabirine yaptığı açıklamada, deplasmanda Fenerbahçe'ye 6-0 yenildiklerini ve bunun üzüntüsünü yaşadıklarını kaydetti. Farklı sonucu beklemediklerini belirten Yenice, rakip karşısında kötü futbol oynadıklarını anlattı. 
     Fenerbahçe maçının unutulması gerektiğini ifade eden Yenice, şöyle konuştu 
     ''Çok kötü oynadık ve bu sonucu hak ettik. Futbolcularımız rakipten veya atmosferden etkilenmiş olabilir. Ama bu mazeret olmamalı. Kötü oyunun nedenlerini yönetim toplantısında değerlendireceğiz. Kalan maçlarda iyi oynayarak, devre arasına kadar almamız gereken puanları toparlamalıyız.'' 
     
</TEXT>
</DOC>
