<DOC>
<DOCNO> 292104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sonspo31.html </URL>
<DATE> 2004/11/25/ </DATE>
<TIME> 22.36 </TIME>
<AUTHOR>  </AUTHOR>
<HEADLINE>
Steaua Bükreşe 2 - Beşiktaş 1 maç sonucu 
</HEADLINE>
<TEXT>

     Beşiktaş, UEFA Kupası 2. tur B Grubu 3. hafta maçında, Romanya deplasmanında Steaua Bükreş'e 2-1 yenildi. 
     Beşiktaş ikinci yarıya da ilk yarıdaki gibi kötü başladı. Ancak rakibinin 78. dakikada 10 kişi kalmasının ardından siyah-beyazlılar, rakibine yüklendi ve bir gol bulabildi. 
     Ev sahibi ekip Steaua Bükreş ise ikinci yarıda ani ataklarla gol aradı. 10 kişi kalmasının ardından Rumen takımı, tamamen defansa çekildi. Rumen takımı, Türk ekibinin son 10 dakikada üst üste geliştirdiği ataklarda da kalesinde bir gol görmesine karşın maçtan 2-1 galip ayrılmasını bildi. 
     
     İLK YARI 

     3. dakikada gelişen Steaua Bükreş atağında Bostina, sol taraftan topu ceza alanına ortaladı. Ceza alanı içindeki İbrahim Üzülmez, meşin yuvarlağı uzaklaştıramayınca, yine ceza sahası içindeki Neaga yerden düzgün bir vuruşla topu ağlara gönderdi 1-0 9. dakikada ceza alanı içinde topla buluşan İbrahim Akın'ın sert vuruşunda meşin yuvarlağı savunma oyuncuları uzaklaştırdı. 
     19. dakikada ev sahibi ekibin ikinci golü geldi. Bu dakikada orta sahadan aldığı pasla hareketlenen Neaga, topu altı pas içerisine ortaladı. Ön direkte topa dokunan Ciocoiu'nun vuruşunda kaleci Ramazan ve direğe çarpan top filelere gitti 2-0 
     45. dakikada Carew'in ceza alanına indirdiği topla buluşan İbrahim Akın, meşin yuvarlağı önce düzeltti, sonra vurdu, ancak top üstten auta gitti. 
     Karşılaşmanın ilk yarısı Steaua Bükreş'in 2-0 üstünlüğüyle sona erdi. 
     
     İKİNCİ YARI 

     60. dakikada ceza alanında Oprita topu Mustafa'dan kurtarır kurtarmaz vurdu, meşin yuvarlak yandan dışarı çıktı. 
     74. dakikada Neaga'nın yaklaşık 25 metreden çok sert şutunda kaleci Ramazan topu kornere çeldi. 
     78. dakikada Oprita maçın hakeminden ikinci sarı kartını ardından da kırmızı kartı görerek oyun dışında kaldı. 
     81. dakikada ceza alanı içinde topla buluşan Okan pasını altıpas içindeki Pancu'ya çıkardı. Bu futbolcunun kafa vuruşunda meşin yuvarlak az farkla auta gitti. 
     82. dakikada Okan'ın defansın arkasına gönderdiği topu önünde bulan Pancu, üzerine gelen kalecinin üzerinden meşin yuvarlağı aşırttırdı, ancak top yandan az farkla dışarı çıktı. 
     84. dakikada ceza alanı içindeki Ahmet Hassan, topu penaltı noktasındaki İbrahim Akın'a çıkardı. Bu futbolcu kötü bir vuruşla topu üstten auta gönderdi. 
     87. dakikada Juanfran'ın yarı sahadan rakip ceza alanına gönderdiği topa Steaua Bükreş savunma oyuncuları dokunamayınca, araya giren İbrahim Akın meşin yuvarlağı ağlarla buluşturdu 2-1. 
     Karşılaşmanın Hırvat hakemi oyundan çıkan Ali Güneş'e 90. dakikada yedek kulübesinde sarı kart gösterdi. 
     Mücadeleyi Rumen ekibi Steaua Bükreş, Beşiktaş karşısında 2-1 galip tamamladı. 
     KÜNYE 
     

STEAUA BÜKREŞ 2 - BEŞİKTAŞ 1 Stat Ghencea Hakemler Zeljko Sirici xx, Darko Slivar xx, Zeljko Novosel xx Hırvatistan Steaua Bükreş Khomutovski xx, Radoi xx, Munteanu xx, Bostina xxx, Baciu x Dk. 89 Lovin , Marin x, Oprita xx, Ogararu xx, Ghionea x, Neaga xxx, Ciocoiu xxx Dk. 64 Dinita xx Beşiktaş Ramazan x, Fatih xx, Emre x, Mustafa x, İbrahim Üzülmez x Dk. 36 Pancu xx , Ali Güneş x Dk. 70 Ahmet Hassan xx , Okan x, Ahmet Yıldırım xx, Juanfran x, İbrahim Akın x, Carew x Dk. 50 Tümer x Goller Dk. 3 Neaga, Dk. 19 Ciocoiu, Dk. 87 İbrahim Akın Sarı Kartlar Dk. 61 Ahmet Yıldırım, Dk. 65 İbrahim Akın, Dk. 90 Ahmet Hassan, Dk. 90 Ali Güneş Beşiktaş , Dk. 61 Radoi, Dk. 77 Oprita, Dk. 89 Dinita Steaua Bükreş Kırmızı Kart Dk. 78 Oprita Steaua Bükreş      
</TEXT>
</DOC>
