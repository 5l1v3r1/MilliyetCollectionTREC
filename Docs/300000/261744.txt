<DOC>
<DOCNO> 261744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/soneko02.html </URL>
<DATE> 2004/08/09/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Sanayi üretimi yüzde 13.6 arttı... 
</HEADLINE>
<TEXT>

     Sanayi üretimi, bu yılın ilk 6 ayında geçen yılın aynı dönemine göre yüzde 13.6 oranında arttı. 
     Sanayi üretimi endeksi bu yılın Haziran ayında ise bir önceki yılın aynı ayına göre yüzde 15.7 oranında bir artış gösterdi. 
     Devlet İstatistik Enstitisü DİE 403 önemli sanayi maddesinin üretim bilgilerinden oluşturduğu 1997 100 temel yıllık Aylık Sanayi Üretim Endeksi sonuçlarını açıkladı. 
     Buna göre, iktisadi faaliyet kollarına göre bu yılın 6 aylık ortalaması bir önceki yılın 6 aylık ortalaması ile karşılaştırıldığında, imalat sektöründeki üretim yüzde 15, elektrik, gaz ve su sektöründeki üretimde ise yüzde 6.9 oranında artış görülürken, madencilik sektöründeki üretim yüzde 1.5 oranında geriledi. 
     Geçen yılın ilk 6 ayında üretim, imalat sanayi sektöründe yüzde 7.1, elektrik, gaz ve su sektöründe yüzde 7.6 oranında artış görülürken, madencilik sektöründeki yüzde 14.8 oranında azalmıştı. 
     Haziran ayı sanayi üretim endeksine bakıldığında, bir önceki yılın aynı ayına göre madencilik sektöründe yüzde 12.4, imalat sanayi sektöründe yüzde 16.8, elektrik, gaz ve su sektöründe ise yüzde 7.1 artış gösterdi. 
     
     İMALAT SANAYİİNDE DURUM 
     Bu arada yılın ilk 6 ayında bir önceki yılın aynı dönemine göre imalat sanayindeki artış yüzde 15 olurken, faaliyet kolları bazında ilk yarıda en fazla artışın yaşandığı kalemler de şöyle oldu 
     ''Büro, muhasebe bilgi işlem makineleri imalatı yüzde 241.9, taşıt araçları ve karoseri imalatı yüzde 79, radyo, tv haberleşme cihazları imalatı yüzde 61.3, mobilya imalatı b.y.s. diğer imalatlar yüzde 42.1, diğer ulaşım araçları imalatı yüzde 30.1, basım ve yayım imalatı yüzde 28.5, b.y.s. makine ve teçhizatları imalatı yüzde 27.7, b.y.s. elektrikli makine cihazları imalatı yüzde 19.7, tıbbi hassas ve optik aletler saat imalatı yüzde 17.9, derinin işletmesi, bavul, çanta...vs imalatı yüzde 17.7, metal eşya sanayi, kimyasal madde ürünleri imalatı yüzde 15.2, gıda ürünleri ve içecek imalatı yüzde 15'' Yılın ilk 6 ayında, tekstil ürünleri imalatındaki üretim yüzde 3.1, tütün ürünleri imalatındaki üretim ise yüzde 0.3 oranında bir azalma yaşandı. 
     
</TEXT>
</DOC>
