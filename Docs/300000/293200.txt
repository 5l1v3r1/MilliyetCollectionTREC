<DOC>
<DOCNO> 293200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sontur52.html </URL>
<DATE> 2004/11/29/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Fıkra değil haber .. 
</HEADLINE>
<TEXT>

     Köpek kavgası 5 yaralı Sivas'ta, sokak köpeğine sahip olmak isteyen 2 ailenin üyeleri arasında çıkan kavgada, 5 kişi yaralandı. Aydoğan Mahallesi Hayri Sığırcı Caddesi'nde, sokak köpeğini evlerine götürmeye çalışan Musa 35 ve kardeşi Doğan Kozu 27 ile köpeğin sahibi olduklarını iddia ederek kendilerine verilmesini isteyen Davut 30 , Ömer 28 ve İsa Geyik 24 kardeşler arasında tartışma çıktı. Tartışmanın büyümesi üzerine çıkan kavgada, Musa Kozu, elindeki bıçakla Davut, İsa ve Ömer Geyik'i yaraladı. Hafif yaralanan İsa Geyik ise elinden aldığı bıçakla Musa Kozu ve kardeşi Doğan Kozu'yu yaraladı. Zanlılar hastanedeki tedavilerinin ardından gözaltına alındı. SİVAS AA 
     
     Hem soydu hem eğlendi 

     Tekirdağ'ın Şarköy ilçesinde bir restorandan hırsızlık yapan kişi, karnını doyurdu ve müzik eşliğinde eğlendi. Deniz Restoran'ın sahibi Tevfik Yalızay, dün sabah işyerine geldiğinde kapının açık olduğunu fark ettiğini belirtti. 
     Gece temizleyip bıraktığı masaların birinde boş rakı ve şarap şişesi olduğunu, dolaptaki mezelerin yendiğini gördüğünü ifade eden Yalızay, kasadaki 12 milyon lira ve müzik setinin çalındığını söyledi. Polis, parmak izinden zanlının K.H' olduğunu belirledi. Evimnde gözaltına alınan H., suçunu itiraf edereke "Böyle lüks ve pahalı yerlere bizler pek giremeyiz. Girmişken bir alem yapayım dedim. Bol bol rakı ve şarap içtim, müzik dinledim. Müzik setinin sesi çok hoşuma gittiği için onu da eve getirdim" dedi. 
     
     BOZDOLABINDAKİ KIYMAYI ÇALDILAR 

     Bursa'nın merkez Osmangazi İlçesi'nde bir eve giren hırsızlar, buzdolabında bulunan 8 kilogram kıymayı çaldılar. 
     Alınan bilgiye göre, Kırcaali Mahallesi İkinci Çukurbahçe Sokak'ta Mehmet Gökbayrak'a ait eve giren hırsızlar, buzdolabında bulunan 8 kilogram kıymayı çaldılar. Hırsızların, kıymanın yanı sıra cep telefonu ve giyim eşyalarını da çalarak kaçtığı belirtildi. 
     
     KUŞ AVINA ÇIKAN 11 YAŞINDAKİ ÇOCUK 8 YAŞINDAKİ ARKADAŞINI VURDU 

     Bursa'nın İnegöl İlçesi'nde, babasına ait havalı tüfekle ava giden 11 yaşındaki bir çocuk, yanlışlıkla 8 yaşındaki arkadaşını vurdu. 
     AA muhabirinin aldığı bilgiye göre, Hamzabey Köyü'nde oturan ilköğretim okulu 4. sınıf öğrencisi S.B 11 , babasına ait havalı tüfeği alarak arkadaşı Mert Çetin 8 ile birlikte kuş avlamaya gitti. 
     S.B, ses duyduğu çalılığa ateş etmesi sonucu arkadaşını ayağından vurdu. Mert Çetin, S.B'nin durumu ailesine bildirmesi üzerine dedesi Salih Çetin tarafından İnegöl Devlet Hastanesi'ne kaldırıldı. 
     Burada ilk müdahalesi yapılan Mert Çetin, daha sonra Bursa Devlet Hastanesi'ne sevk edildi. 
     Olayın ardından S.B, ''cezai ehliyeti'' bulunmadığı için ailesine teslim edildi. 
     
     'SAYISAL LOTO BANA ÇIKTI' DEYİNCE TELEFONLAR KİLİTLENDİ 

     Denizli'de, Sayısal Loto'nun bu haftaki çekilişinde şanslı 6 numarayı bilip, 2 trilyon 575 milyar 750 milyon 950 bin lira ikramiye kazanan kişi henüz belirlenemedi. Kuponun, Denizli Belediyesi Şehirlerarası Otobüs Terminali'ndeki ''Vatandaş Büfe''den oynandığı tespit edildi. İkramiyenin kendisine çıktığını iddia eden belediye işçisi belediyenin telefonlarının kilitlenmesine yol açınca, 3 gün izne gönderildi. 
     Alınan bilgiye göre, Milli Piyango İdaresi'nin Sayısal Loto oyununda, Cumartesi akşamı yapılan 420. hafta çekilişinde 6 rakamı tek başına bilen kişi, henüz belirlenemedi. 
     Büfe Sahibi Hasan Sabrı Kaya, 20 yıldır büfe işletmeciliği yaptığını, daha önce de iki şanslı Sayısal Loto meraklısına ikramiye kazandırdığını söyledi. 
     Şanslı kişinin makineye oynattığı tam kolon ile ikramiyeyi kazandığını belirten Kaya, şöyle dedi 
     ''Milli Piyango Genel Müdürlüğü'nden beni telefonla arayıp, talihlinin kuponunu benim makineme doldurttuğunu ve tek tam kupon oynadığını söylediler. Şimdiye kadar ne talihlinin ismini öğrenebildim ne de talihlinin nerede oturduğunu biliyorum. Ancak, ikramiyenin ihtiyaç sahibine çıkmasını isterim. Büfemden 2. kez 6 bilindi. 1999'da da Osman Kaplan isimli şanslı kişi 6 bilerek 465 milyar lira ikramiye kazanmıştı.'' 
     
     TELEFONLAR KİLİTLENİNCE İZNE GÖNDERİLDİ 

     Sayısal Loto'da 6 rakamı bilerek büyük ikramiyenin kendisine çıktığını iddia eden Denizli Belediyesi Hesap İşleri Müdürlüğü işçilerinden Nejat Ayhan, belediyenin telefonlarının kilitlenmesine neden oldu. 
     Arkadaşlarına şaka yapmak istediğini ve böylece ortaya ne kadar akrabasının çıkacağını merak ettiğini ifade eden sahte şanslı Ayhan, telefonların kilitlenmesi üzerine müdürlük tarafından 3 gün izne gönderildi. 
     Belediye Hesap İşleri Müdürlüğü yetkilileri, sabahtan öğlene kadar 100'ün üzerinde telefon aldıklarını, bu nedenle çareyi Ayhan'ı izne çıkarmakta bulduklarını belirterek, ''Ayhan, çok şakacı bir kişiliğe sahiptir. Herkese büyük ikramiyenin kendine çıktığını söylemiş. Ancak kuponun tarih bölümünü kapatarak etrafındakilere göstermiş'' dedi. 

     
</TEXT>
</DOC>
