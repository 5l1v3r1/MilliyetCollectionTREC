<DOC>
<DOCNO> 277279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sonyas04.html </URL>
<DATE> 2004/10/04/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Tüm zamanların en çekici 100 film yıldızı anketi sonuçlandı... 
</HEADLINE>
<TEXT>

     Tanınmış sinema dergisi Empire, ''tüm zamanların en çekici 100 film yıldızını'' seçti. Derginin anketinde 19 yaşındaki genç aktris Keira Knightley ipi göğüslerken, Angelina Jolie ikinci, Halle Berry dördüncü, sinemanın sarışın efsanesi Marilyn Monroe altıncı oldu. 
     Empire dergisinin bu ayki kapağına ünlü aktör Johnny Depp'in bir pozuyla birlikte kapak olan anket, bazı yıldızların yüzünü güldürürken kimilerini de üzdü. 
     ''Kral Arthur'' filminin 19 yaşındaki güzel oyuncusu Keira Knightley ankette birinci olurken, genç aktrisin elde ettiği bu yükseliş herkesi şaşırttı. Knightley, sinema efsanesi Marilyn Monroe'yu ve Hollywood'un tüm güzellerini geride bıraktı. 
     Ankette ikinciliği Oscar ödüllü Angelina Jolie elde ederken, geçmişte güzellik yarışmasında dereceye de giren tescilli bir güzel dördüncü oldu Halle Berry. Anketin ilk onunda yer alan tek siyah olan Berry, farklı güzelliği ve zarafetiyle bulunduğu yeri doldurdu. 

     
</TEXT>
</DOC>
