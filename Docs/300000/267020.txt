<DOC>
<DOCNO> 267020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/ekonomi/eko06.html </URL>
<DATE> 2004/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kasım ayında iki numara olacağız' 
</HEADLINE>
<TEXT>


Avea, yıl sonunda ulaşmayı hedeflediği 'ikincilik' planını öne çekti. 5 milyon aboneli Avea'nın planı, 6 milyon aboneli Telsim'i kasımda geçmek 

EKONOMİ SERVİSİ 

Cep operatörü Avea'nın Genel Müdürü Cahit Paksoy, pazarda ikinci oyuncu olabilmek hedefini biraz öne çektiklerini belirterek "Bu sene sonunu görmeden 2 numara olacağız. Hedefi biraz öne çektik. Sene sonunda ulaşacağımız noktaya kasım ayında ulaşmayı planlıyoruz" dedi. 
Tüm Türkiye'yi kapsama alanı altına alma çalışmalarının devam ettiğini söyleyen Paksoy, 2 bin baz istasyonunun yerini değiştirme çalışmasını başlattıklarını ve bunun yüzde 60'ını tamamladıklarını açıkladı. Avea'nın başlattığı, baz istasyonlarının yer değiştirmesi kapsamında bugüne kadar, Ege'de başlayan çalışmalarda Ankara'ya kadar gelindi. Karadeniz ve Doğu bölgelerindeki çalışmalar ise h l devam ediyor. 
Türkiye'de cep telefonu üzerindeki verginin yüzde 66'larda olmasının, 100 liralık bir faturayı 200 lira haline getirdiğini ifade eden Paksoy, bu verginin artık kaynağı kurutma noktasına geldiğini söyledi. 

Hızlı e - posta telefonu 
Paksoy ayrıca, uygulamaya koyacakları cep telefonundan e - posta servisi BlackBerry'i tanıttı. BlackBerry Servisi ile bir cep telefonu olan BlackBerry cihazı kullanılarak, her yerde kablolara ihtiyaç duymadan hızlı e - posta alıp yollamak mümkün olacak. Dahili bir klavyeye sahip BlackBerry, e - posta okuma, yazma, silme veya mesajları dosyalayabilme, internette sörf yapma gibi özelliklere sahip. Yeni servisten Avea aboneleri iki ay sonra yararlanmaya başlayacak. 

Telsim'le arasında 1 milyon fark var Cep operatörü Abone sayısı kişi Turkcell 20.9 milyon Telsim 6 milyon Avea 5 milyon 


</TEXT>
</DOC>
