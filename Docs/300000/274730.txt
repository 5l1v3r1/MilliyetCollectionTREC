<DOC>
<DOCNO> 274730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/guncel/gun05.html </URL>
<DATE> 2004/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Özeller doldu 
</HEADLINE>
<TEXT>


İtalyan Lisesi ve St. Michel Lisesi dışında okulların kontenjanı dolarken, Türkiye genelinde hazırlık sınıflarında doluluk oranı yüzde 89 oldu 

SİBEL KAHRAMAN İstanbul 

Kayıtlarını tamamlayan özel okulların doluluk oranı, Türkiye genelinde hazırlık sınıflarında yüzde 89 oldu. İstanbul'da özel yabancı okullardan İtalyan Lisesi ve St. Michel Fransız Lisesi dışındaki okulların tamamı kontenjanlarını doldurdu. 
İstanbul'daki özel okulların doluluk oranı yüzde 94 olurken, Ankara ve Ege Bölgesi'ndeki illerde yüzde 77, diğer illerde de yüzde 74 oldu. Astronomik ücretlerine rağmen özellikle yabancı okullar kontenjanlarını tamamlayarak eğitim - öğretime başladılar. Beyoğlu İtalyan Lisesi'nde 34 toplam kontenjanı 80 , St. Michel Fransız Lisesi'nde 12 toplam kontenjanı 88 açık kontenjan kaldı. 
Okulların çok daha fazla kayıt alabileceklerini ancak Milli Eğitim Bakanlığı'nın uygulamaları nedeniyle sorun yaşadıklarını belirten Özel Okullar Sınav Yürütme Kurulu Başkanı Yusuf Tavukçuoğlu, sorunun kayıt süresinin sürekli uzatılmasından kaynaklandığını iddia etti. 
Anadolu liseleri kayıtlarında üçüncü kayıt döneminin açılmasına tepki gösteren Tavukçuoğlu, şöyle konuştu 
"Anadolu liselerinde kontenjanlar dolmayınca üçüncü kayıt dönemi açıldı. Puanlar iyice düşürüldü. Bize kayıt yaptıran veli de puanı parasız okulu tutturunca kaydını alıp Anadolu lisesine gitti. Devletle yarışacak konumda olsak okullarımız daha çabuk dolar." 




</TEXT>
</DOC>
