<DOC>
<DOCNO> 288670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/spor/aspo.html </URL>
<DATE> 2004/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kulüplere mesaj 
</HEADLINE>
<TEXT>


Başbakan Tayyip Erdoğan, tribünlerdeki gelişmelerin hoş olmadığını söyledi, "Yönetimlere büyük iş düşüyor. Kimse farklı muamele beklemesin. Dere yatağında akar" diye konuştu 

BİLAL MEŞE 


'En güzel örnek' 
BAŞBAKAN Recep Tayyip Erdoğan, UEFA'nın 'Mini Pitches' projesi kapsamında Futbol Federasyonu tarafından Zeytinburnu Saniye Sezgin Elmas İlköğretim Okulu'nda yaptırılan mini futbol sahasını açtı. Başbakan Erdoğan, fair - play anlayışının en güzel örneğini oluşturmak ve sporun ilkokul birinci sınıfından itibaren yapılabileceğini göstermek amacıyla törene katıldığını söyledi. 

'Olumsuzluk sürüyor' 
ERDOĞAN, "Sadece saha içinde değil, tribünlerde de fair play diyoruz. Tribünlerdeki gelişmeler hoş değil. H l olumsuz istikamette devam ediyor. Hepimiz bu ülke için varız. Yönetimlere de büyük işler düşüyor. Kimse federasyonların yönetiminden farklı muamele beklememelidir. Buraları, bu noktada farklı bir anlayışa kanalize etmek için zorlamamalıdır. Dere yatağında akar" dedi. 

'Yatırım şart' 
ÇOCUKLARIN kötü alışkanlıklara yönelmesinin engellenmesi bakımından sporun önemli bir etken olduğunu sözlerine ekleyen Başbakan Erdoğan, "Son zamanlardaki uyuşturucuya yönelik olumsuz gelişmeler karşısında en ciddi tedbirimiz spordur. Her branşında ciddi yatırımlar yapmamız gerekiyor. Bu da tesisten geçiyor. Tesis, tesis, tesis" diye konuştu. 


</TEXT>
</DOC>
