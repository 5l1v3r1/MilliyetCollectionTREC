<DOC>
<DOCNO> 256246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/spor/spo03.html </URL>
<DATE> 2004/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahibinden santrfor 
</HEADLINE>
<TEXT>


Galatasaray, kadrosunda yer alan Lukunku'yu satabilmek için elinden gelen gayreti gösteriyor. Aslan, çok az kullanabildiği bu futbolcuya kulüp bulamazsa yıllık 900 bin dolar ödeyecek 


Kurtulamadılar 
GALATASARAY, Lukunku derdinden yakasını kurtaramadı. Teknik Direktör Fatih Terim zamanında transfer edilen, ancak geldiği günden itibaren Sarı - Kırmızılılar'da kötü bir performans çizen Lukunku, hala Cim - Bom'un kadrosunda görünüyor. Galatasaraylı yöneticilerin tüm çabasına rağmen siyahi oyuncu, ligin başlamasına az bir zaman kala, h l kendine bir takım bulamadı. 

Başları belada 
LUKUNKU ile Terim döneminde yapılan anlaşma gereği, bu oyuncuya yıllık yaklaşık 900 bin dolar ödeniyor. Eğer Lukunku, Belçika'da kendine bir takım bulamazsa, Sarı - Kırmızılılar oynatmadığı bu futbolcunun parasını ödemek zorunda kalacak. Galatasaray, işte bu yüzden Lukunku'dan daha fazla çaba harcayarak bu oyuncuya Belçika'da takım bulmaya çalışıyor. 

Kelepir fiyata 
SARI - Kırmızılılar, Lukunku'ya talip olan kulüplerle yaptığı görüşmelerden bugüne kadar hiç sonuç çıkaramadı. Belçikalı oyuncuyla ilgilenen Charleroi, Standard Liege gibi takımlar, Lukunku ile anlaşma zemini arıyor. Bonservisini 3 milyon dolara alan Galatasaray ise bu futbolcudan tamamen kurtulmak için bonservisini çok ucuz bir fiyata bile vermeye razı oluyor. 

Tek hedef Dellas 

Haber bekliyorlar 
TRANSFERDE ilk hedef olarak savunma oyuncusunda yoğunlaşan Galatasaray, Roma'da fazla şans bulamayan Yunanlı futbolcu Dellas'ın işini bitirmek için yoğun çaba gösteriyor. Hem futbolcudan, hem de İtalyan kulübünden gelecek haberi bekleyen Sarı - Kırmızılılar, transferin gerçekleşmesi durumunda oldukça rahatlayacak. 

Tomas stepnede 
TEKNİK Direktör Hagi'nin, bu oyuncunun transferinin gerçekleşmesi halinde Dellas'ı savunmada Song ile yan yana oynatmayı hedeflediği belirtiliyor. Ancak Yunan oyuncudan gelecek olumsuz yanıtı da hesaba katan Galatasaray Yönetimi, bu futbolcunun alınamaması durumunda, Fenerbahçe'nin bıraktığı Hırvat Tomas'ı listesine aldı. 

Sırada Petre var 

Galatasaray, Bratu'nun ardından takımdaki diğer Rumen'i de gönderip, yerlerine yeni yabancılar almayı hedefliyor 

İyice keyfi kaçtı 
CİM - BOM, Bratu için Rennes ile temaslarını sürdürürken, bir yandan da Petre'ye kulüp arıyor. Kadrosunu güçlendirmek için Bratu ve Petre'yi gönderip yeni yabancılar almayı hedefleyen Sarı - Kırmızılılar, lig başlayıncaya kadar Petre'yi göndermeye çalışacak. Bu arada Petre'nin, Bratu'nun kiralanmasının an meselesi olmasından sonra bir hayli keyfinin kaçtığı ve kampta son derece huzursuz bir görüntü çizdiği belirtildi. 

İkinci etap başlıyor 

HOLLANDA'DAKİ ilk etap hazırlıklarının ardından ikinci dönem çalışmalarına bu akşam başlayacak olan Galatasaray, salı günü Almanya'ya uçacak. Florya'da bugün tek, yarın da çift antrenman yapacak olan Sarı-Kırmızılılar, 25 Temmuz'a kadar Münih'te çalışacak, buradan ABD'ye geçecek. 1 Ağustos'ta Porto ile karşılaşacak olan Sarı-Kırmızılılar, 3 Ağustos'ta Türkiye'ye dönecek. 


</TEXT>
</DOC>
