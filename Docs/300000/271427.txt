<DOC>
<DOCNO> 271427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sonspo12.html </URL>
<DATE> 2004/09/13/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Rize'de yüzler gülüyor 
</HEADLINE>
<TEXT>

     Çaykur Rizespor Teknik Direktörü Rıza Çalımbay, İstanbulspor karşısında çok iyi bir mücadele ortaya koyduklarını belirtti. 
     Çalımbay, yaptığı açıklamada, lige verilen arayı iyi değerlendirdiklerini ve kazanmak için her şeylerini sahaya yansıttıklarını kaydederek, şöyle dedi 
     ''İstanbulspor karşısında her iki yarıda baskılı bir oyun ortaya koyduk. Maçın ilk yarısında baskılı oynamamıza rağmen gol vuruşlarını yapamadık. Maçın ikinci yarısının ilk onbeş dakikasında rakibimizi tamamen kendi sahasına hapsettik. Aradığımız ilk golü bu dakikalar içerisinde bulduk. Golden sonra daha organize ataklar geliştirerek rakibimizin üzerine gittik. Maçın son yirmi dakikasında yine çok etkili bir futbol ortaya koyduk.'' Çalımbay, maçın tamamında sahada canla başla mücadele eden, iyi performans ortaya koyan futbolcularını kutladığını belirterek, ''İstanbulspor karşısında çok iyi bir mücadele ortaya koyduk. Bundan sonra galibiyet serisine devam etmek istiyoruz. Bir günlük iznin ardından Kayserispor maçı hazırlıklarına yarından itibaren başlayacağız. İstanbulspor galibiyetini unutup bu maça konsantre olmamız lazım. Amacımız her maçı, final havasında oynayarak galibiyetle kapatmak'' diye konuştu. 
     
</TEXT>
</DOC>
