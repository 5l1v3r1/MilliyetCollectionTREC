<DOC>
<DOCNO> 253859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sonsiy11.html </URL>
<DATE> 2004/07/08/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Talabani Ateşkesi bozma kararını Abdullah Öcalan verdi 
</HEADLINE>
<TEXT>

     CNN TÜRK'te yayınlanan 'Manşet' programında Mehmet Ali Birand'ın sorularını yanıtlayan Talabani, ateşkesi bozup çatışma içine giren grupların ise Abdullah Öcalan tarafından yönlendirildiğini söyledi. Kürt lider, "Öcalan'ın emirlerine uyup çatışma içine girenler var" diye konuştu. 
     Talabani, Birand'ın Irak'ta varlığını sürdüren PKK KONGRA-GEL militanları ile ilgili sorularını da yanıtladı. Irak'ta yaklaşık 4-5 bin PKK KONGRA-GEL militanının bulunduğunu belirten Celal Talabani, örgütün üçe bölündüğünü ve militanlarının da etkilerini yitirdiğini kaydetti. 
     "PKK, sudan çıkmış balık gibi" ifadesini kullanan Kürdistan Yurtseverler Birliği Lideri Celal Talabani, tekrar silahlı mücadeleye başlanmasının kendileri dahil herkesi zor durumda bıraktığını belirterek Kürtlerin artık savaş istemediğini vurguladı. 
     
     "PKK KONGRA-GEL'in 70 lideri var" 
     PKK KONGRA-GEL'in şu an yaklaşık 70 lideri olduğuna da dikkat çeken Talabani, 17 eski liderinin barış yanlısı ve diyalog taraftarı olduğunu söyledi. 
     
</TEXT>
</DOC>
