<DOC>
<DOCNO> 273605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sondun30.html </URL>
<DATE> 2004/09/21/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Havalanı yolunda bomba yüklü araç patladı 1 ölü, 10 sivil yaralı 
</HEADLINE>
<TEXT>

     Irak'ın başkenti Bağdat'ın havaalanı yolunda bir Amerikan askeri konvoyunun geçişi sırasında bomba yüklü aracın patlaması sonucu, 4 Amerikan askerinin yaralanmasının yanı sıra 1 Iraklı öldü, 10 sivil yaralandı. 
     Patlamanın olduğu bölge yakınlarındaki hastanenin doktorları, patlama sırasında 1 Iraklının öldüğünü, yoldan geçen 10 kişinin yaralandığını söyledi. 
     Yaralıları tedavi etmek üzere ambulansların olay yerine ulaştığı bildirildi. Patlamanın olduğu yerde büyük bir cami bulunduğu ve patlama sırasında bazı sivillerin camiden çıktığı kaydedildi. 
     
     4 ABD askeri yaralı 
     Havaalanı yolunda bir Amerikan askeri konvoyunun geçişi sırasında bomba yüklü aracın patlaması sonucu, 4 Amerikan askerinin yaralandığı bildirildi. 
     ABD ordusundan Binbaşı Phil Smith, yaptığı açıklamada, 4 Amerikan askerinin yaralanmasının yanı sıra Humvee tipi zırhlı bir aracın da hasar gördüğünü söyledi. 
     Smith, 3 askerin olay yerinde tedavi edildiği, bir askerinse askeri hastaneye kaldırıldığını belirtti. 
     
</TEXT>
</DOC>
