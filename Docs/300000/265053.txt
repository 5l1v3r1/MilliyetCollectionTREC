<DOC>
<DOCNO> 265053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sonspo17.html </URL>
<DATE> 2004/08/20/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Barcelona'nın kanat oyuncusu Luis Garcia da Liverpool yolunda 
</HEADLINE>
<TEXT>

     İspanya Birinci Futbol Ligi takımlarından FC Barcelona'nın kanat oyuncusu Luis Garcia, İngiltere Premier Ligi ekiplerinden FC Liverpool'a gidiyor. 
     FC Barcelona Teknik Direktörü Txiki Begiristain, Garcia'nın takımda kalmasını istediklerini, ancak FC Liverpool'un yaptığı öneri karşısında bu futbolcunun transferi için İngiliz kulübüyle yeniden görüşmek zorunda kaldıklarını söyledi. 
     İspanyol basınında çıkan haberlere göre FC Liverpool, Luis Garcia için 9 milyon Euro'luk öneride bulundu. 
     Atletico Madrid'in eski forveti olan 26 yaşındaki oyuncu, geçen sezon oynadığı 25 lig maçında takımının başarısında önemli rol üstlendi ve Katalan takımına 4 de gol kazandırdı. 
     Sakatlığı nedeniyle milli takıma giremeyen Luis Garcia'nın transferi gerçekleşirse, Valencia'nın eski çalıştırıcısı Rafael Benitez'in takımın başına geçmesinden sonra FC Liverpool, bu sezon 4. İspanyol futbolcusunu almış olacak. 
     FC Liverpool, daha önce Malaga'dan Josemi, Real Madrid'den Antonio Nunez ve Real Sociedad'dan Xabi Alonso'yla anlaşmıştı. 
     
</TEXT>
</DOC>
