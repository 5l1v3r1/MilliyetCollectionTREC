<DOC>
<DOCNO> 257269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/yasam/ayas.html </URL>
<DATE> 2004/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarının meslekleri 
</HEADLINE>
<TEXT>


İnsan kaynakları uzmanları, gelecekte maaşı dolgun, riski düşük meslekleri belirledi. Tek yapmanız gereken, kendinize uygununu seçip, eğitimini almak 

YENİ İŞ KAPILARI - 2 
ŞÜKRAN PAKKAN - PINAR ÇELİK 

Dünün meslekleri, doktor, mühendis, öğretmendi. Bugün işletmeci, iletişimci, bilişimciler revaçta. Kendini geliştiren, belli bir alanda uzmanlaşan, işine 'devlet memurluğu' gözüyle bakmayıp, kendini uluslararası piyasalardaki meslektaşlarıyla kıyaslayanlar, hem iş, hem de maddi ve sosyal yaşam doyumları itibariyle fark yaratıyor. Bugün, Türkiye'de kimsenin düne kadar itibar etmediği, tercihini bu meslekten yana kullanmadığı alanlarda, performans ve yeteneklere göre, çiçeği burnunda uzmanlar bile, iki yılda maaşlarını dört katı artırabiliyor. 
"Türkiye'de mümkün değil, bunlar yurtdışında oluyor, herkes kendi yerinde sayıyor " diyorsanız, yanılıyorsunuz Ya yanlış sektörde, ya da yanlış şirkettesiniz. Çünkü, insan kaynakları danışmanlığı alanında hizmet veren Data Expert şirketi, çeşitli üniversitelerle işbirliği yaparak 'Yarının Meslekleri' başlıklı bir araştırma gerçekleştirdi. Çeşitli sektörlerde, yakın gelecekte revaçta olacak meslekleri ve kazançları belirleyen Data Expert'in sahibi Hasan Altunkaya'nın çalışmasına göre, aşağıdaki mesleklerde çalışabilecek nitelikli elemanlara ciddi ve acilen ihtiyaç var. Bilimsel bir çalışma olarak, örneklerden yola çıkılarak hazırlandığından, uygulamadaki dikkate alınmasında yarar var 

'İyi başla, hızlı yüksel' 
Mağaza Yöneticiliği Eleman profili 'alaylı' olmaktan çıkıp, eğitimli kalifiye eleman profiline dönüşmüş durumda. Birden fazla dil şart. İşletme, iktisat gibi bölüm mezunları tercih ediliyor. Kariyerinin başında olanlar 600 milyon kazanıyor. Prim sistemi işliyor, yöneticiler kara ortak ediliyor.Bilişim Teknolojileri Uzmanı Özelikle güvenlik, denetim, veri iletişimi gibi alanlarda uzmanlaşılıyor. Bilgisayar, elektronik, haberleşme değil, matematik mühendisliği, enformatik, arşivleme gibi bölüm mezunları da bu sektörde yer alabiliyor. 700 milyondan başlayan maaşlar tecrübe ile orantılı olarak oldukça yüksek rakamlara ulaşıyor.Gayrimenkul Yöneticiliği İktisat, inşaat, makine mühendisliği bu profil için ideal. Başlangıç ücreti 700 milyon ve 2 - 3 yılda 2 milyarlara ulaşıyor.E-learning Uzmanlığı Uzaktan eğitimin önem kazanması ile öne çıktı. Pek çok IT firmasının e-learninge yönelik çalışması var. Üniversitelerin bir kısmı eğitimini veriyor. Elektronik ve haberleşme mühendisleri, elektrik mühendisleri, bilgisayar mühendisleri bu alana da eleman yetiştiriyor. Başlangıç ücreti 1 milyar ve üzeri. Birkaç yıl içinde 3 milyara ulaşabiliyor. Projeyi yaratanlara bonus sistemi de uygulanabiliyor. 

Siz de 'globalleşin' 
Malzeme Mühendisliği Alternatif enerji kaynakları kullanımının artan önemi ile birlikte hammadde ve yarı mamul üründe fiziksel, kimyasal özelliklerin güçlendirme çalışmaları yeni iş alanı doğurmuş durumda. Geçmişte bu alanda iş bulmak olanaksızken, bugün üretim, enerji, endüstri kuruluşları için zorunlu oldu. Bakır, çelik, demir üretimi, işlemesi yapan yerlerde iş bulabilir. 800 milyon - 1 milyarla başlayan yeni mezun 2 yılda 2 milyar lira alabiliyor.Uluslararası İlişkiler ve Ticaret Uzmanlığı Çok uluslu şirketlerin veya yurtdışı pazarına hitap eden veya etmek isteyen irili ufaklı pek çok firmanın ihtiyaç duyduğu profil. İçel Çağ Üniversitesi, Kadir Has, Yeditepe gibi üniversiteler bu konuda eğitim veriyor. 800 - 900 liradan başlayan yeni mezun iki yılın sonunda 3 milyara kadar para alabiliyor.Uluslararası Hukuk Uzmanlığı Globalleşen dünyada uluslararası şirketlerin ihtiyacı. Bu meslekte sahip olunması gereken önemli iki nokta, ülke hukuk mevzuatı hakkında bilgi ve yabancı dil. Başlangıç ücreti 1 milyar, 2 yılda 3 milyara kadar çıkabiliyor.Otomotiv Öğretmenliği Türkiye'de 18 üniversitede eğitimi var. Yeni mezunlar 800 milyondan başlayıp 2 yılda 1.7 milyar lira kazanabiliyor. 

Maaş, 2 yılda katlanıyor 
Bilgisayar Bilimleri Mühendisliği Yurtdışı imkanı çok fazla. İşsizlik riski çok düşük. Yeni mezunlar 1 - 1,5 milyar liradan işe başlıyor, 2 yılda maaşları 3 milyara ulaşıyor. Yurtdışında 2 bin dolar kazanılıyor.Biyomedikal Mühendisliği Tıpla mühendisliğin ortak zekası ile tasarlanan tıbbi cihazlar, bu sektörün ürünleri. Araştırma laboratuarlarında, test merkezlerinde, hastanelerde, kliniklerde iş bulunabiliyor. 850 milyon - 1.8 milyar lira, 2 yılda ulaşılabilecek net maaşlar.Mikroelektrik Mühendisliği Bugün olduğu kadar gelecekte de yükselen trendi olan bir alan. Fizik mezunları için ideal. Yeni mezun ücreti 900 milyon lirayken 2 yıllık deneyimi olan 3 milyar civarı rakamlarda çalışabilmekte.Çevre Siyaseti Uzmanı Özel sektör kuruluşları bu alanda yetişmiş personele ihtiyaç duyuyor. Türkiye'de 20'yi aşkın üniversitede eğitimi veriliyor. Başlangıç ücreti 500 milyon. 2 yıl sonunda 2 milyar liraya kadar kazanabiliyor. 

Eğlence, finans, iletişim 
Lojistik Uzmanı Bu sektörde kalifiye eleman ihtiyacında halen ciddi açık var. Üniversiteler de bu alanda eğitime başladı. Danışmanlık şirketleri de sertifika programları uyguluyor. Yeni mezun 900 milyar liraya işe başlayabiliyorken, 2i yıl sonunda 2.7 milyar lira alabiliyor.Restoran, Bar Yöneticiliği Alaylılar yetmiyor, eğitimli çalışan ihtiyacı var Konaklama, turizm otelcilik, işletme gibi bölüm mezunları bu alanlarda iş bulabilir. 1.5 milyar ile başlayan ücretler 2 yılda 4 milyar liraya kadar yaklaşıyor.Sağlıklı Beslenme ve Diyetisyenlik Özel klinik, hastane ve sağlık merkezlerinde iş bulunabilir. Gıda Mühendisleri, beslenme öğretmenliği, diyetisyenlik gibi akamedik bölümlerin yanı sıra özel kurslar da eğitim vermekte. Yeni mezun ücreti 1 milyar lira.Menkul Kıymetler Uzmanı Gelecekte de önemini koruyacak bir alan. İktisat, ekonomi, maliye mezunları için başlangıç ücreti 1 milyar lira.Haberleşme ve Telekomünikasyon Mühendisliği Özel GSM şirketleri ve Telekom'un özelleştirilmesi ile bugünkü eleman açığı katlanacak. Elektronik ve Haberleşme, Bilgisayar ve Elektronik Mühendisliği eğitimi alanlar bu sektörde yeralabilirler. 

Stratejik planlama gözde 
Seramik Mühendisliği ve Güzel Sanatlar Birkaç büyük firmanın yanında daha küçük çaplı işletmeler de bulunmakta. Bu bölüm mezunları 800 milyondan başlayan ücretlerle iş bulabiliyorlar.Koruyucu Hekimlik ve Sağlık Yöneticiliği Halk sağlığı, aile hekimliği gibi konularda çalışma alanları olan bu meslek grubundakiler hem kamuda hem de özel sektörde iş bulabilirler. Endüstri Mühendisliği, tıp, sağlık bilimleri bölümleri var. Yeni mezunlar 1 milyar liradan işe başlıyorlar.Stratejik Planlama ve İş Geliştirme Firmaların işletme adımları atmada ihtiyaç duydukları bir alan. Dünyada neredeyse en yüksek ücretleri bu alanlarda uzman kişiler kazanıyor. İrili ufaklı, büyük küçük, yerli lokal pek çok firmanın yaşam biçimine karar veriyor, adımlarını belirliyor. Finans, ekonomi, istatistik, uluslararası ilişkiler gibi bölümlerin yanı sıra işletme disiplininden gelen kişilerin tercih edildiği bir alan. Yeni mezunlar 1.4 milyar gibi rakamlardan başlayabiliyor. 

Meslek seçerken bunlara dikkat 

Doç. Dr. Osman Özsoy, 'Değişen Dünyada Meslek Seçimi Geleceğin Meslekleri' isimli kitabında, meslek seçiminde izlenmesi gereken yolları şöyle sıralıyor 
Hakkındaki bilgileri değerlendirme ve kendini tanımaya çalışmak,Sağlık, görünüm, yetenekler gibi kişilik özelliklerini tanımak,Başarılarını değerlendirmek,Aile durumunu göz önünde bulundurmak,Geleceğe ait amaç ve hedeflerini belirlemek,İlgi duyduğu meslekleri yakından tanımak,İlgi duyduğu mesleklerle kendi özelliklerini eşleştirmek. 
Meslek seçimini yaptıktan sonra, o mesleğin gerektirdiği donanımı sağlayacak iyi bir üniversitede eğitim almak şart. Özsoy, "Bu öyle bir üniversite olmalı ki, mesleğinizi sadece Türkiye'de değil, dünyanın herhangi bir yerinde icra edebilmelisiniz" diyor... 

Tornacıydı, çiğköfte 'fabrikatörü' oldu 

Elazığ Sanayi sitesinde tornacılık yaparken dükkanının önünde çiğköfte satan Abdullah ustadan 'bu mesleğin' püf noktalarını öğrenen Ahmet Aslan'ın bu merakı, onu çiğköfte fabrikası sahibi yaptı. 
Abdullah ustadan öğrendiği çiğköfte maharetlerini eve döndüğünde uygulamaya başlayan Aslan, 1975 yılında okuduğu bir yemek kitabı sayesinde de, yapacağı çiğköftenin sırrını oluşturdu. Böylelikle et kadar protein verebilen bulguru kullanarak, kendi özel çiğ köftesini üretti. Aslan, 1995 yılında torna atölyesini satıp İstanbul'da çiğköfte işini yapmaya karar verdi. Ailesinin karşı çıkmalara aldırmayıp Avcılar'da bir Anadol satın aldı ve seyyar çiğköftecilik yapmaya başladı. Avcılar, Kozyatağı ve Etiler'de şube açtı, birçok ünlü müşterisi oldu. 

Makinesini icat etti 
Daha sonra bir laboratuvarla anlaşan Ahmet Aslan, ürünlerini denetimden geçirtmeye başlayıp, çiğköfteye, 'franchising' sistemini getirdi. 
ISO 9001, HACCP, TSE başvurusu yaptı. Çiğköfte yoğurma makinesini icat etti ve Avcılar'da çiğ köfte fabrikası kurdu. Üretim bölümüne, sadece aile üyeleri şifreli kapı sistemiyle girebiliyor. Aslan'ın yakın dönem planları arasında kızarmış çiğköfte, çocuk mönüsü, light çiğ köfte gibi mönüleri piyasaya sürmek var. Aslan, Kanada ve Almanya'da da tanıtım yaptı, yurtdışında şube açacak. Yıllık üretimi şu an yıllık 100 tona ulaşmış durumda. 

YARIN 
Kredi dosyası Nasıl kredi bulunur Özelleştirme mağdurlarına umut kapısıKOSGEP, IFC, AB gibi kuruluşlardan nasıl kredi bulunur Kendi işim olsun diyenlere 'İş Geliştirme Merkezleri'Yurtdışında iş kuracaklara kim destek olur 


</TEXT>
</DOC>
