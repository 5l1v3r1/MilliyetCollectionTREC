<DOC>
<DOCNO> 260707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/spor/spo05.html </URL>
<DATE> 2004/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaylar gerildi 
</HEADLINE>
<TEXT>


Son iki olimpiyatta dördüncü olarak madalya şansını son anda kaçıran bayan okçular, Atina 2004'te bu kez hedefi vurmak için yarışacak 

ATİNA YOLCULARI MURAT AĞCA 


Atina 2004'e iki kez kıyısından dönülen olimpiyat kürsüsüne bu kez adım atabilmek umuduyla gidilecek. Aslında Türkiye'nin Atina 2004'te takım yarışmalarına katılıp katılamayacağı geçen aya kadar netlik kazanmamıştı. Uluslararası Okçuluk Federasyonu'nun son Dünya Şampiyonası'ndan sonra yaptığı değerlendirmede birinci yedek olarak kontenjan bekleyen Türkiye'ye bir bayan sporcu hakkı doğunca, takım tamamlanmış oldu. Natalia Nasaridze ve Damla Günay'a, Zekiye Keskin Şatır da eklendi. Erkeklerde ise Hasan Orbay, Atina'da ferdi yarışacak. 
Federasyon Başkanı Uğur Erdener de, son iki sezonda okçulukta büyükler kategorisinde istenen sonuçların alınamadığını, ancak şu anda sporcuların performansının iyi olduğunu söylüyor "Ayrıca gençler ile yıldızlarda önemli adımlar atıp, yeni yetenekler çıkardık" diyor. 

Ekip şefi Elif Ekşi 
Atina'da takımımızın yanında kafile başkanı olarak yer alacak isim Elif Ekşi olacak. Daha önce üç kez olimpiyat tecrübesi yaşayan ve halen federasyonda genel sekreterlik görevini yürüten Ekşi, "Sahada, dışarda hep onlarla birlikte olacağım, tecrübelerimi aktarmaya çalışacağım" diye konuşuyor. 
Sidney'de yarışan Natalia ve Zekiye'ye, Damla Günay eklendi. Bayanlar, Atina öncesi biraz heyecan, çokça hırs dolu. Hasan Orbay da kendisini hiç bu kadar formda hissetmediğini belirtiyor. Bayan okçularımızın takım müsabakalarındaki rakipleri ise klasik. Sporcularımız, bu dalı domine eden Kore ile birlikte Ukrayna ve ABD gibi güçlü rakipler arasından kürsüye ulaşmaya çalışacaklar. 

Tarihçe 
Okçuluk sanattır 
Okçuluk, avcılık ve savaş ögelerinin bir uzantısı olarak antik çağlardan bu yana insanoğlu tarihinde yer almaktadır. Yunan mitolojisinde, Artemis ve kardeşi Apollo'nun çok iyi ok attıkları belirtilir. Okçuluk eski çağlarda bir sanat olarak kabul edilmiştir. Kayıtlı ilk okçuluk müsabakası İngiltere'de 1583 yılında yapılmıştır. İlk uluslararası yarışma da 1900'de İngiliz ve Fransız okçuları arasında gerçekleşmiştir. 1920'ye kadar da olimpik programda yer bulmuştur. Daha sonra oyunlardan çıkarılan okçuluk, 1972 Münih'te olimpiyata dahil oldu. Takım yarışmaları da 1988 Seul'den itibaren yapılıyor. 

20 yıldır varız 
Türkiye okçulukta ilk kez 1984 Los Angeles Olimpiyatı'nda temsil edildi. İzzet Avcı, Kemal Erener ve Tülin Çavlı ilk olimpik sporcularımız oldular. 1988 Seul'de Elif Ekşi, Huriye Ekşi, Selda Ünsal, Vedat Erbay, Kerem Ersu, İzzet Avcı'dan oluşan kalabalık bir grupla oyunlara katıldık. Bayan takımımız 14. sırayı aldı. 1992 Barcelona'da Natalia Nasaridze, Zehra Öktem, Elif Ekşi'nin yer aldığı bayan takımımız 7. oldu. 1996 Atlanta'da Elif Altınkaynak, Natalia Nasaridze, Elif Ekşi'li takımımız 4.'lüğe yükseldi. 2000 Sidney'de Natalia Nasaridze, Zekiye Keskin ve Elif Altınkaynak'tan kurulu takımımız 4. oldu. 

Antrenör gözüyle 
Bayanlar iddialı 
Olimpiyatta okçuluk yarışmaları 70 metre olimpik yay kategorisinde yapılıyor. Üç bayan ve bir erkek sporcuyla katılacağız. Atina'nın havasına yakın olan Antalya'da başarılı bir kamp dönemi geçirdik. Günde beş saat çalışıyoruz. Olimpiyatta derece almak kolay değil, ancak bayan takımımız her zaman olduğu gibi iddialı ekipler arasında yer alacaktır. Bayanlardan takım olarak derece beklenebilir. Erkeklerde ferdi atacak Hasan Orbay'ın da form durumu çok iyi. Atina'da rüzgarlı alanda atış yapacağız. Şans da yanımızda olursa, bu kez bayanları kürsüde görebiliriz. 
MARIO CODISPOTI 


Otorite gözüyle 
Alt yapı önemli 
Ferdi dalda sporcularımızın şansı az olsa da, bayan takımımızdan umutluyuz. Takım yarışmalarına 15 ekip katılıyor. Son yıllarda erkek takımımızda da performans artışı var, ancak barajı geçemediğimiz için olimpiyata katılamadık. Hasan Orbay, Dünya Şampiyonu ve rekortmeni. Bireysel yarışmalarda da iyi sonuçlar alabilir. Nasaridze düzeldi ve şimdi iyi atıyor. Damla ve Zekiye'nin performansları çok iyi. Okçulukta eğitim sistemi nedeniyle çeşitli zorluklar yaşıyoruz. Düzenli ve uzun çalışma ortamı kolay sağlanmıyor. Alt yapı çalışmaları da ağırlık kazandı. 
ELİF EKŞİ 


Nasaridze kimdir 
Doğum Tarihi 02.10.1972 
Doğum Yeri Tiflis 
Boy - Kilo 1.70 m - 54 kg 
Branşı Olimpik yay 
Sidney 2000 Takım 4.'sü 
Eğitimi Tiflis Spor Akademisi 
Antrenörü Vladimir Lekveshiwili 
Kulübü Antalya İhtisas Kulübü 

Kariyeri 
Gürcistan'da 12 yaşında okçuluğa başladı. 1991'de Türkiye'ye geldi. 1992, 1996 ve 2000 Olimpiyatları'na katıldı. 2000 Sidney ve 1996 Atlanta'da takım yarışmalarında 4.'lük aldı. 1995 ve 1997 Dünya Şampiyonası 3.'sü. 1996 Avrupa Şampiyonası ve Akdeniz Oyunları şampiyonu. 2000 Avrupa Açık ve Salon Şampiyonu. 1995 ve 1998 Grand Prix'lerinde Dünya rekoru kırdı. 

Atina 2004 programı 
15 Ağustos 
Bayanlar ferdi Eleme 08 30 - 12 00 
17 Ağustos 
Bayanlar ferdi Eleme 08 30 - 12 00 
18 Ağustos 
Bayanlar ferdi Finaller 08 30 - 17 51 
20 Ağustos 
Bayanlar takım Eleme ve Finaller08 30 - 17 38 

ZEKİYE KESKİN ŞATIR 
Kariyeri 
1997 Balkan şampiyonu. 1998 Dünya Şampiyonası'nda takım 2.'liği var. 2000 Avrupa Şampiyonası'nda takım şampiyonluğu kazandı. Aynı yıl Avrupa 5.'si ferdi oldu. Sidney Olimpiyatı'nda takım 4.'sü, ferdi sıralama 35.'si. Birçok Grand Prix ve Türkiye Şampiyonası'nda kürsüye çıktı. 

Kimlik kartı 
Doğum Tarihi 16.06.1976 
Doğum Yeri istanbul 
Boy - Kilo 1.64 - 60 
Branşı Olimpik yay 
Sidney 2000 Takım 4.'sü. 
Eğitim Marmara Ünv. BESYO mezunu 
Takımı İzmir Büyükşehir Bld. 
Antrenörü Cumhur Yavaş 

Atina 2004 programı 
15 Ağustos 
Bayanlar ferdi Eleme 08 30 - 12 00 
17 Ağustos 
Bayanlar ferdi Eleme 08 30 - 12 00 
18 Ağustos 
Bayanlar ferdi Finaller 08 30 - 17 51 
20 Ağustos 
Bayanlar takım Eleme ve finaller 08 30 - 17 38 

DAMLA GÜNAY 
Kariyeri 
2004'te İtalya Salon Avrupa Şampiyonası'nda 8., İtalya Grand Prix'sinde 26., Belçika Okçuluk Avrupa Şampiyonası'nda genel klasmanda 5., yine Belçika'daki Olimpiyat elemesinde 1., Almanya Grand Prix'sinde 53. oldu. Dünya Üniversiteler Okçuluk Şampiyonası'nda 6. sırayı aldı. İlk kez olimpiyatta. 

Kimlik kartı 
Doğum Tarihi 24.11.1982 
Doğum yeri Samsun 
Boy-Kilo 1.67 - 52 
Branşı Olimpik yay 
Eğitimi 19 Mayıs Ünv. BESYO mezunu 
Antrenörü Mario Codispiti 
Kulübü Samsun Gençlik ve Spor 

Atina 2004 programı 
15 Ağustos 
Bayanlar ferdi Eleme 08 30 - 12 00 
17 Ağustos 
Bayanlar ferdi Eleme 08 30 - 12 00 
18 Ağustos 
Bayanlar ferdi Finaller 08 30 - 17 51 
20 Ağustos 
Bayanlar takım Eleme ve finaller 08 30 - 17 38 

HASAN ORBAY 
Kariyeri 
2000 Sidney Olimpiyatları'nda ferdi 17. oldu. 1998 Amerika'daki Uluslararası yarışmada ferdi 2., Balkan Şampiyonası'nda ferdi 2., takımda 1., 2000 Salon Avrupa Şampiyonu, takımda 3., Küba Turnuvası'nda ferdi 3. sırayı aldı. 

Kimlik kartı 
Doğum Tarihi 14.08.1979 
Doğum yeri İstanbul 
Boy - kilo 1.82 - 66 
Branşı Olimpik yay 
Eğitimi Akdeniz Ünv. BESYO öğrencisi 
Antrenörü Mario Codispiti - Cumhur Yavaş 
Kulübü İzmir Büyükşehir Bld. 

Atina 2004 programı 
16 Ağustos 
Erkekler ferdi Eleme 08 30 - 12 00 
15 30 - 19 00 
17 Ağustos 
Erkekler ferdi Eleme 15 30 - 19 00 
19 Ağustos 
Erkekler ferdi Finaller 15 45 - 17 51 


</TEXT>
</DOC>
