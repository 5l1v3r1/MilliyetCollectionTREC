<DOC>
<DOCNO> 262893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sontur37.html </URL>
<DATE> 2004/08/12/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Enez'de 2 bin 500 yıllık şarap mahzeni bulundu 
</HEADLINE>
<TEXT>

     Edirne'nin Enez İlçesi'nde sürdürülen kazılarda, 2 bin 500 yıl öncesine ait şarap mahzeni bulundu. 
     İstanbul Üniversitesi İ.Ü Taşınabilir Kültür Varlıklarını Koruma ve Onarımı Bölüm Başkanı Prof. Dr. Sait Başaran, kazıların, Kaleiçi ve Çakıllık mevkiinde sürdürüldüğünü söyledi. 
     Başaran, 1971 yılından bu yana sürdürülen kazıların bu yıl ki bölümüne İ.Ü'den öğretim elemanları ve öğrencilerden oluşan 20 kişinin katıldığını ifade etti. 
     Kaleiçi'ndeki kazılarda 12 metre derinlikte 2 bin 500 yıl öncesine ait şarap mahzeni ortaya çıkardıklarını belirten Başaran, mahzende şarap saklanan amforalar bulduklarını kaydetti. 
     Başaran, bu yıl kazıların yanı sıra kiliseyken Fatih Sultan Mehmet'in emri doğrultusunda, 1456 yılında Enez'in alınmasıyla camiye dönüştürülen ve 1965 depremi sonrası yıkılan binanın bakımını da yapacaklarını bildirdi. 
     
</TEXT>
</DOC>
