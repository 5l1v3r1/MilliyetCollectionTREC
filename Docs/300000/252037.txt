<DOC>
<DOCNO> 252037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/guncel/agun.html </URL>
<DATE> 2004/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihi fotoğrafın öyküsü 
</HEADLINE>
<TEXT>


Galatasaray Üniversitesi bahçesi, Bush'un köprü ve cami manzarasında konuşması için özellikle seçildi. Manzaranın mükemmel görünmesi için 30 kişi bir hafta bahçede çalıştı 

Şükran Pakkan İstanbul 

ABD Başkanı George W. Bush'un, Galatasaray Üniversitesi'ndeki konuşması sırasında tüm dünyaya yansıyan ve İstanbul'un güzelliğini sergileyen görüntü, ABD'li ve Türk uzmanlardan oluşan 30 kişilik özel bir ekip tarafından en ince ayrıntısına kadar planlandı. Üniversite bahçesinde bir hafta süren hazırlıklar sırasında, Türk bayrağının ekranda görülebilmesi için, bayrak direğinin yeri değiştirildi. 

Deneme çekimi yapıldı 
GS Üniversitesi Genel Sekreter Yardımcısı Dilek Karagülle'nin verdiği bilgiye göre, üniversite yönetiminden sadece 10 kişinin izlemesine izin verilen konferansta, Bush'un Ortadoğu'yla ilgili bir konuşma yapacağı, en uygun mek nın da bu bahçe olduğu belirtildi. Ekip, "üniversite - cami - köprü ve Boğaz'ın iki ayrı yakası" mesajını vurgulamak istediğini anlattı. 
Bir hafta önce üniversiteye gelen organizasyon ekibi, Boğaz kıyısındaki bahçede incelemelerde bulundu. Ertesi gün de Beyaz Saray basın danışmanı, bir yönetmen ve fotoğrafçılardan oluşan bir grupla yeniden gelen ekip, deneme çekimleri yaptı. 

Köprü bölünmesin 
Kürsünün arkasında kalan bayrak direğinin kötü bir görüntü oluşturduğu, köprüyü ortadan kestiği görüldü. Bush konuşma yaparken, sadece direk görünecek, Türk bayrağı çok yukarıda kalacağı için ekrana yansımayacaktı. Bunun üzerine, üniversiteden izin alınarak, direkler 25 metre ileriye taşındı. Bayrağın yeni yeri olan, Kabataş Lisesi'yle birleşik duvarlara da 8 metre boyunca sarmaşık dikildi. 
Her ihtiyacını kendisi karşılayan ekip, üniversiteden hiçbir talepte bulunmadı. Hatta elektrik bile, ABD'lilerin getirdiği jeneratörle sağlandı. GS Üniversitesi logolu kürsü de ABD ekibince yaptırılarak bahçeye getirildi. Konukların oturduğu sandalyelerden ikramlara, mikrofonlara kadar her donamını getiren ekip, Bush'un konuşacağı salı gününe kadar defalarca prova çekimi yaptı. 

'Okul da temizlenmiş oldu...' 

Yrd. Doç Dr. Enis Tulça Uluslararası İlişkiler GS'nin içi Fransız, dışı Amerikan'dır. Çift yapılı bir sistem yürütülüyor. Ancak, Fransız Milli Eğitim Bakanlığı ve çevrelerinin büyük desteğiyle kurulmuş üniversiteye, Fransa Cumhurbaşkanı Jaques Chirac'ın gelmemesi de ilginç değil mi Bence, bu görüntüye mek n olma açısından olumlu bir etkisi oldu.Doç. Dr. Beril Dedeoğlu Uluslararası İlişkiler Bölüm Başkanı Dünyanın en sevilmeyen adamının konuşmasından çok gurur duyduğumuzu söyleyemeyiz. Ancak bu talebin geri çevrilmesi mümkün değildi. Böylece okul da temizlenmiş oldu, yeşillendirildi. Çok reaksiyon gösterilecek bir durum değil.Prof. Dr. Mehmet Bolak İşletme Fakültesi Gurur kırıcı bir olay değil. Üniversitenin seçilmesi bence hoş da oldu. Fenerbahçe'nin stadına gidip GS bayrağı dikmek gibi bir şey mi olacak ki Belki bazı politik hesaplar yapılmıştır ama bizim tepkimiz olmaz.Yrd. Doç. Dr. Yeşeren Eliçin Uluslararası İlişkiler Sadece mek nla ilgili bir seçim. Öğretim üyeleri zaten burada değildi ve dinlemediler. 

</TEXT>
</DOC>
