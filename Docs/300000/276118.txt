<DOC>
<DOCNO> 276118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/yasam/ayas.html </URL>
<DATE> 2004/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir OGS çetesi eksikti 
</HEADLINE>
<TEXT>


Sonunda Otomatik Geçiş Sistemi OGS çetesi de türedi. OGS cihazını araçlardan çalan şebeke, gişelerde 1 milyon liraya 'hizmet' sunuyor 

Serhat Ünal 

Son bir yılda yapılan araştırmalar, paralı otoyollar ve Boğaz köprülerinden kartla otomatik geçişe yarayan 1863 OGS cihazının, sahiplerinin araçlarından çalındığını ve değişik araçlarda kullanıldığını ortaya çıkardı. Ayrıca, çalındıktan sonra devre dışı bırakılan cihazlarla geçmek isteyen 171 araç sürücüsüne de, OGS'siz geçiş ceza tutarının 11 katı 3 milyon x 11 33 milyon ceza kesildi. Bunu yapanların da, bir 'OGS çetesi' olduğu belirlendi. 

Nasıl 'çalışıyorlar' 
Yapılan inceleme sonucu, 'OGS şebekesi'nin şöyle çalıştığı anlaşıldı 
Cihazlar araçlardan çalındıktan sonra Mahmutbey başta, trafik yoğunluğu bulunan gişelerde su, çiçek, k ğıt mendil satan çocuklar devreye sokuluyor. Çocuklar, bekleyen sürücülere, OGS cihazları ile 1 milyona beklemeden geçme teklifi sunuyor. Kabul eden sürücünün aracına binen çocuk, gişeden geçtikten sonra OGS kartıyla iniyor ve böylece aynı kartı defalarca kullanabiliyor. 

Özellikle cuma günü 
Hırsızların, OGS kartının hemen iptal ettirilmemesi için cuma gecelerini tercih ettikleri de belirlendi. Bunun bilinçli olduğunu belirten yetkililer, "Cuma gecesi çalınan cihazlar pazartesi sabahına kadar rahatlıkla kullanılıyor. Çünkü sadece Ziraat Bankası şubelerinde iptal yapılabiliyor" dediler. 




</TEXT>
</DOC>
