<DOC>
<DOCNO> 261441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/son/sonyas01.html </URL>
<DATE> 2004/08/07/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
4000 km'lik Yangçe Nehri'ni boydan boya "yüzerek" geçti .. 
</HEADLINE>
<TEXT>

     Çin'in 4 bin km. uzunluğundaki Yangçe Nehri'ni geçen hafta boydan boya yüzen Sloven yüzücü Martin Strel, yeni hedefinin Amazon Nehri olduğunu söyledi. 
     Slovenya'da ''yaşayan efsane'' olarak görülen gitar hocası ve uzun mesafe yüzücüsü Strel, dünyanın en tehlikeli nehri olarak kabul edilen Yangçe'yi yüzme deneyiminden sonra hiçbir zorluktan korkmadığını söyleyerek, ''Yeni hedefim Amazon Nehri'' dedi. 
     Dünya uzun mesafe yüzme rekorunu elinde bulunduran 50 yaşındaki Strel, ''Bu deneyimden sonra kendimi toplamak için birkaç aya ihtiyacım var, ancak Kasım'a doğru ben ve ekibim Hindistan'daki Borneo'da birkaç yüzme gösterisi yapmak konusunda anlaştık. Bundan sonra da Amazon'u hedefliyorum'' diye konuştu. 
     Strel, dünyanın en tehlikeli nehri Yangçe'yi yüzerken 10 kg kaybetmiş, yorgunluk ve baş dönmesi nedeniyle birkaç saat hastanede kalmıştı. 
     Sloven yüzücü, daha önce Tuna, Mississippi ve Arjantin'deki Parana nehrini yüzerek geçmişti. 
     Strel'in başarısının sırrını soranlara yanıtıysa, ''Kırmızı şarap. Onsuz yapamam. Günde bir litre içmeliyim'' oluyor. 
     
</TEXT>
</DOC>
