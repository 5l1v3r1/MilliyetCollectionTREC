<DOC>
<DOCNO> 291269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/astro/index.html </URL>
<DATE> 2004/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Akşam sabırlı olmalıyız 
</HEADLINE>
<TEXT>


Öğle saatleri, son derece hızlı ve yeni bir düşünceyi savunmak açısından uygun zamanlar. Bununla birlikte akşam saatlerinde beklentilerimizi daha gerçekçi kılmaya bakmalıyız. Abartılardan kaçınılmalı. Koç'ların burçlarındaki Ay sayesinde enerjileri ve keyifleri yerinde olacak. Kişisel girişimler ve acele adımlar öne çıkıyor. Geçmişle ilgili konular, Boğa'ları duygusal olarak sarsabilir. Bugün daha dikkatli olmalı ve kafalarını karıştıran konularda acele etmemeliler. İkizler pozitif enerjilerle beraberler. Kendilerine güvenerek hareket etmeleri, grup çalışmaları içinde onları başarılı kılabilir. Yengeç'ler iş hayatında kendilerini gösterebilme şansını kullanırken, çaba göstermeleri gereken konulardan uzaklaşmamalı. Kariyer konusu dikkat çekebilir. Aslan'lar çok hareketliler ve yeni konulara ilgileri, onları heveslendiriyor. Yabancılarla ilgili kararlarını verirken aceleci olmamaları gerekiyor. Başak'lar birçok konuda tutarlı ve temkinli olmak durumunda. Duygusal olarak onları yoran konulardan uzak kalmaları yararlarına olacak. Terazi'ler hevesli ve heyecanlı olacaklar. Birtakım kararlar ve yeni anlaşmalar dikkat çekebilir. İkili ilişkilerde ise yapıcı olmaya özen gösterilmeli. Akrep'ler için tamamlanması gereken konular öncelik kazanmalı. Hızlı hareket etmeleri, onları verimli kılabilir. Sağlık konusu ayrı bir özen istiyor. Yay'lar akıcı enerjileri ile başarıya yakın görünüyor. Duygularını rahat ifade edebilir ve aşk hayatında yeni gelişmeler bekleyebilirler. Oğlak'lar erteledikleri işlerle ilgilenmek durumunda. İş ve eve ait konular arasında kalırken çabuk hareket etmeleri onların işini kolaylaştıracak. Kova'lar yakın çevrelerindeki iletişim ve hareketten memnunlar. Eğitim konusunda başarılı sonuçlar almaları onları heyecanlandıracak. Balık'lar harcamaları konusunda tutumlu olmalılar. Risk almaktan kaçınmak ve yeni kazanç yolları yaratmak, onlar için kolay olmalı. 

</TEXT>
</DOC>
