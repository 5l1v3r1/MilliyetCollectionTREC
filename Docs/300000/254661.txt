<DOC>
<DOCNO> 254661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/ekonomi/eko02.html </URL>
<DATE> 2004/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye işsizlikte OECD dördüncüsü 
</HEADLINE>
<TEXT>


Türkiye yüzde 10.8'lik işsizlik oranıyla Polonya, Slovakya ve İspanya'nın arkasından en yüksek işsizlik oranına sahip dördüncü ülke oldu 


Türkiye, ekonomik büyümeye rağmen bir türlü azaltamadığı yüksek işsizlik oranıyla, Polonya, Slovakya ve İspanya'nın arkasından en yüksek işsizlik yaşanan dördüncü ülke oldu. 
29 ülkenin üye olduğu OECD'nin yayınladığı "2004 İstihdam Görünümü" raporuna göre, OECD ülkelerinde ortalama yüzde 6.9 olan işsizlik oranı Türkiye'de yüzde 10.8 düzeyinde bulunuyor. 
İşsizlik oranında Türkiye'nin üzerinde yüzde 11.4 ile İspanya, yüzde 17.6 ile Slovakya ve yüzde 20 ile Polonya geliyor. Ancak Türkiye'nin üzerindeki ülkelerden Polonya ve Slovakya'da işsizlik oranı 2003 yılında bir önceki yıla göre azalırken ve İspanya'da ise aynı oranda kaldı. 

Büyüme işsizliği azaltmadı 
Türkiye'de ise 2002'de yüzde 7.8, 2003'te yüzde 5.9'a ulaşan büyüme hızlarına rağmen işsizlik oranında artış kaydedildi. Türkiye'de 2003'te işsizlik oranı yüzde 10.6'dan yüzde 10.8'e çıktı. 

En yüksek işsizlik oranı Polonya'da OECD ülkelerinde işsizlik oranı en yüksek 10 ülke 2003 . Ülkeler Yüzde Polonya 20.0 Slovakya 17.6 İspanya 11.4 Türkiye 10.8 Almanya 9.4 Fransa 9.3 Yunanistan 9.1 Finlandiya 9.1 İtalya 8.7 Çek Cum. 7.8 


</TEXT>
</DOC>
