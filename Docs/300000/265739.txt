<DOC>
<DOCNO> 265739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sonspo04.html </URL>
<DATE> 2004/08/23/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Del Bosque kadroda revizyona gidiyor... 
</HEADLINE>
<TEXT>

     Denizli yenilgisinin faturası savunmaya kesildi. Bosque’nin Antep karşısına farklı bir onbirle çıkması bekleniyor 
     
     Radikal değişiklikler 

     Sezonun ilk yenilgisinin ardından bir durum değerlendirmesi yapan teknik heyetin, savunma ve orta alanın performansından memnun kalmadığı öğrenildi. Ahmet Yıldırım’ın yokluğunda Ali Güneş, İbrahim Toraman, Guiaro Ronaldo ve İbrahim Toraman’dan oluşan geri dörtlünün basit hatalar yaptığına ve topu oyuna sokmada çok ağır kaldığına dikkat çeken Bosque’nin, Gaziantepspor mücadelesinde bu alanda radikal değişiklikler yapabileceği belirtildi. 
     
     Yedeklere yeşil ışık 

     Rakibin basit atakları karşısında bile bocaladıkö diyerek savunmaya gönderme yapan İspanyol hocanın, şu ana kadar hiç şans tanımadığı Mustafa Doğan ve Çağdaş Atan’ın yanı sıra Ahmet Yıldırım ile Denizli’ye götürmediği Emre Aşık’la bu hafta içinde özel olarak ilgileneceği bildirildi. Ünlü çalıştırıcının cumartesi gecesi Tayfun Korkut, Okan Buruk, Tümer Metin ve Juanfran’dan kurduğu orta dörtlüde de değişiklikler yapmayı planladığı öğrenildi. 
     
     Cordoba iyileşsin ’ 

     Teknik direktör Del Bosque’nin aklını karıştıran bir diğer bölge de 1 numara... Daha önceki basın toplantılarında sürekli olarak, Murat Şahin’e de güveniyorum, Oscar Cordoba’ya daö sözlerine yer veren İspanyol hocanın, Murat’ın Denizli’de yediği hatalı golün ardından bu alanda da bir değişiklik düşündüğü kaydedildi. Bosque’nin, sakatlığı nedeniyle son 10 gündür kaleci idmanı bile yapamayan Cordoba’nın Antep maçına hazırlanmasını istediği bildirildi. 
     
     Gözler Carew-Pancu’da 

     Siyah-Beyazlı ekipte şimdi gözler John Carew - Daniel Pancu ikilisine çevrildi. Sakatlığı nedeniyle iki yıldızın forma giyemediği Denizli deplasmanında hücumda çok etkisiz kalındığına dikkat çeken Bosque, bu oyuncuların sağlık durumlarıyla yakından ilgileniyor. Norveçli forvetin 1 hafta, Rumen yıldızın ise en az 10 güne ihtiyacı olduğu açıklanırken, Carew’in büyük olasılıkla İzmit’te forma giyebileceği vurgulandı. 
     
     Forvette ikili olacaklar 

     Üç haftadır banko forma giyen Ahmed Hassan ile Carew’in yokluğunda bulduğu şansı iyi değerlendiremeyen Veysel gözden düştü. Bosque’nin iyileşir iyileşmez John Carew-Daniel Pancu ikilisini forvette birlikte oynatmayı düşündüğü öğrenildi. Bilindiği gibi Norveçli yıldız da sık sık bu yöndeki isteğini dile getiriyordu. 

     
</TEXT>
</DOC>
