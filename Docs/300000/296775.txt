<DOC>
<DOCNO> 296775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/yazar/yilmaz.html </URL>
<DATE> 2004/12/11/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Papa'dan sonra "Türk" Padişahı 
</HEADLINE>
<TEXT>


Avrupa'nın kalbinin attığı Brüksel'e Türkiye Platformu'nun AB tam üyelik yolunda, ikinci çıkarması. 
İktisadi Kalkınma Vakfı İKV ve Türkiye Odalar ve Borsalar Birliği'nin TOBB organizasyonunda 269 sivil toplum kuruluşu temsilcisi Brüksel'de 12 saatlik yoğun mesai sürdürdü. 
Gerek Türk heyeti, gerekse de Başbakan Tayip Erdoğan ve Dışişleri Bakanı Abdullah Gül Conrad Oteli'ndeki toplantılara moralli başladı. 
Oysa daha 24 saat önce AB ile Türkiye arasında ilişkiler yay gibi gerilmişti. 
Ucu açık müzakere, müzakere tarihi, tam üyelik yerine özel statü ve Kıbrıs Rum kesiminin tanınması Türk diplomasisinin önüne dağ gibi yığılmıştı. 
Başbakan Erdoğan, Türkiye Platformu'ndan bir gün önce Brüksel'e gelmişti, burada temaslarda bulundu. Edindiğim bilgilere göre bu görüşmelerde tam üyelik müzakeresi ve tarih konusunda sağlanan ilerleme yüzlerin gülmesine yol açıyor. 
2005 Ekim'ine kadara tarih ve tam üyelik müzakeresi. Bundan sonrası ince bir diplomasi. 

Tarihi referanslar 
Başbakan Erdoğan, Brüksel'deki konuşmasına "10 Aralık Dünya Hakları Günü. Hepinize kutlu olsun" sözleriyle başladı. 
56 yıl önce New York'ta toplanan Birleşmiş Milletler üyeleri, İnsan Hakları Evrensel Beyannamesi'ni kabul etmişti. Erdoğan en temel insan hakkının bireyin yaşamı hakkı olduğu vurgusu yaptığı konuşmasında, 
"Dünyanın hangi yöresinde yaşarsa yaşasın, hangi dine, dile, ırka, etnik kökene mensup olursa olsun, insanın temel beklentisi, müreffeh, onurlu ve saygın bir yaşamdan ibarettir" derken, AB'nin kuruluşuna giden yolun da buradan geçtiğini belirtiyor. 
Türkiye'nin AB üyeliğinin de aynı perspektiften görülmesi gerektiğini dile getiren Erdoğan, "Evet, Türküz, Müslümanız, cesametli bir ülkenin vatandaşları, zor bir coğrafyanın sahipleriyiz" mesajını da vermeyi ihmal etmedi Erdoğan, Brüksel'deki konuşmasında tarihi referanslara vurgu yapmayı sürdürdü. Devletler arasında sürekli işbirliği kurmayı hedefleyen görüş ve önerilerin tarihinin 14. yüzyıla kadar uzandığını belirten Erdoğan şu örnekleri verdi 
"17. yüzyılda da, Fransız rahip Emeric Cruce, Hristiyan olan ve olmayan bütün milletleri içine alacak, modern anlamda uluslararası bir teşkilat kurulmasına yönelik bir barış tasarısı ortaya atmıştır. Cruce'nin önerileri AB'nin kuruluş mantığına çok benziyordu. Cruce uyuşmazlıkların çözülmesi için kurulmasını önerdiği kurulda birinci yeri Papa'ya, ikinci yeri ise Türk padişahına Osmanlı demek istedi sanırım vermişti." 

Çeşitlilik içinde birlik 
Türkiye'nin geleceğin dünyasında AB için oynayacağı rolün görmezden gelinemeyeceğini belirten Erdoğan, AB'nin "çeşitlilik içinde birlik" iddiasının inandırıcı olmasını savundu. Ve bir soru sordu 
"AB, kimliğini Hristiyanlıkla sınırlayıp, laik Türkiye'yi dışlarsa, bünyesinde yaşayan ve entegre olmaya davet ettiği milyonlarca Müslümanı ve başka inançtan toplulukları uyuma mı, yoksa yabancılaşmaya mı teşvik etmiş olacak " 
Ekonomide bazı sıkıntılar olmakla birlikte iyileşmelerin de sağlandığını belirten Erdoğan, "Gümrük Birliği'nin tamamlanmasından 2004 yılının Mart ayına kadar geçen sürede, Türkiye - AB ticareti AB lehine 70 milyar Euro açık verdi. Aynı dönemde Türkiye'nin AB'den aldığı yardımlar ise 1 milyar Euro'yu ancak buldu" bilgisini de verdi. 

Sessiz devrim 
Türkiye'nin AB ekonomisine dinamizm getireceği inancını dile getiren Erdoğan, serbest dolaşım sınırlamalarına da atıfta bulunarak, Türkler'in geleneksel eğiliminin kendi topraklarında yaşamak olduğunu söyledi Almanya'dan kesin dönüş yapanların, bu ülkede kalanlarla aynı sayıda olduğunu da vurguladı. 
Erdoğan en kritik konuşmasını da şöyle tamamladı 
"Umarım, kullanmayı hiç sevmediğim, kritik tanımını, önümüzdeki hafta bugün toplanacak Zirve'yle birlikte geride bırakacağız. Artık ilişkilerimizde normal safhaya, daha doğrusu, olması gereken safhaya geçeceğiz." 
Erdoğan, Türkiye'nin AB standartlarına ulaşma iradesini beyan ettiğini belirtirken, "Hiç kimsenin Türkiye'ye bina ehil ve muktedir değilsin deme hakkı yoktur. Nelere muktedir olduğumuzu son iki yılda gerçekleştirdiğimiz sessiz devrimle gözler önüne serdik" demekte de bir mahsur görmedi. Erdoğan konuşmasını yine tarihten referanslarla tamamladı 
"Ünlü tarihçi Bernard Lewis'in hatırlattığı gibi, Atatürk'e göre ayakta kalan ve ilerleyen tek medeniyet, yani çağımızın medeniyeti vardır. Moderleşme O medeniyet, tabii ki Batı'dır. Bu nedenle Türk halkı, 1800'lerde başlattığı çağdaş medeniyeti yakalama çabasında, standartları daha yüksek Batılı bir ülke olma yolunda ilerlemeye kararlıdır." 
Brüksel bir yandan tarih yazıyor, bir yandan da tarihe uzanıyor. 



</TEXT>
</DOC>
