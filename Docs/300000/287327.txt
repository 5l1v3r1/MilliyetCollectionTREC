<DOC>
<DOCNO> 287327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/spor/spo05.html </URL>
<DATE> 2004/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İhbarlar e-postaya 
</HEADLINE>
<TEXT>


NECMİ KEPÇETUTAN 


ŞİKE ihbarları bundan böyle elektronik posta yoluyla yapılacak. TBMM tarafından futboldaki şike ve yasadışı bahis iddiaları konusunda oluşturulacak araştırma komisyonu delillerin toplanacağı bir posta kutusu açacak. Ak Parti Trabzon Milletvekili Faruk Özak'ın Meclis Başkanlığı'na sunduğu dilekçe doğrultusunda önümüzdeki günlerde kurulacak komisyon şike konusunda bilgi sahibi şahısların kimliklerini de saklı tutarak ihbarları inceleyecek.. 
KOMİSYON edineceği bilgiler doğrultusunda kanaate dayanarak şike ile ilgili tespitte de bulunabilecek. Futbol Federasyonu ile koordineli çalışacak olan komisyon FIFA'nın, "Futbola siyaset karıştırılmaması talimatı doğrultusunda" elde edeceği verileri federasyon ile paylaşacak. Meclis iç tüzüğü gereği üç ay içerisinde araştırmasını tamamlamak zorunda olan komisyon yeterli bilgiye ulaşamadığı taktirde bir aylık ek süre alacak. 


</TEXT>
</DOC>
