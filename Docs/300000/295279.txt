<DOC>
<DOCNO> 295279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sontur07.html </URL>
<DATE> 2004/12/06/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
Üniversiteli kıza okul yolunda maganda kurşunu 
</HEADLINE>
<TEXT>

     Zafer SAMANCI KONYA, DHA 
     

KONYA Selçuk Üniversitesi'nde öğrenim gören 19 yaşındaki Bilgehan Daşdibek okul yolunda yürürken, maganda kurşunuyla yaralandı. 
     Olay, dün sabah saatlerinde Selçuklu İlçesi Musalla Bağları Mahallesi nde meydana geldi. Hukuk Fakültesi birinci sınıf öğrencisi Bilgehan Daşdibek, aynı yaştaki sınıf arkadaşı Banu Bozkurt la buluşup birlikte ders çalışmak üzere okula doğru yola çıktı. 
     Üniversiteli iki kız, yaya geçidindeyken, bir el silah sesi duyuldu. Aynı anda kolunda acı hisseden kızlardan Bilgehan Daşdibek kanlar için yere yığıldı. Hemen yakındaki Anadolu Polikliniği'ne götürülen Bilgehan Daşdibek in sağ bileğinin üstüne 9 milimetre çapında kurşun isabet ettiği belirlendi. 
     Yaklaşık yarım saat süren operasyonla Bilgehan Daşdibek in bileğine saplanan kurşun çıkarıldı. Taburcu edilen Bilgehan Daşdibek polise verdiği ifadede, Yürürken önce bir ses duydum, ardından kolumun yandığını hissettim. Kolumdan kan gelince vurulduğumu anladım. Neler olduğunu anlayamadan gözümü doktorların yanında açtım'' dedi. 
     Polis, olayla ilgili çok yönlü soruşturma başlattı. 
     
</TEXT>
</DOC>
