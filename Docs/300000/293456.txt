<DOC>
<DOCNO> 293456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sonsiy29.html </URL>
<DATE> 2004/11/30/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Orgeneral Özkök'ten YAŞ üyelerine yemek... 
</HEADLINE>
<TEXT>

     Genelkurmay Başkanı Orgeneral Hilmi Özkök, Yüksek Askeri Şura YAŞ üyelerine öğle yemeği verdi. 
     Genelkurmay Başkanlığı Karargahı Sosyal Tesisleri'ndeki yemeğe, Başbakan Recep Tayyip Erdoğan, Milli Savunma Bakanı Vecdi Gönül, Kara Kuvvetleri Komutanı Orgeneral Yaşar Büyükanıt, Deniz Kuvvetleri Komutanı Oramiral Özden Örnek, Hava Kuvvetleri Komutanı Orgeneral İbrahim Fırtına, Jandarma Genel Komutanı Orgeneral Fevzi Türkeri ve diğer Şura üyeleri katıldılar. 
     Şura üyeleri, yemeğin ardından çalışmalarına devam etti. Çalışmalar, akşam saatlerinde tamamlanacak. 
     Cumhurbaşkanı Ahmet Necdet Sezer, Yüksek Askeri Şura sonuçlarının kendisine sunulmasının ardından Şura üyelerini Çankaya Köşkü'nde kabul ederek görüşecek. Sezer, Şura üyeleri onuruna kokteyl ve akşam yemeği verecek. 
     Şura kararları, daha sonra Genelkurmay Başkanlığı Genel Sekreterliği tarafından duyurulacak. 
     
</TEXT>
</DOC>
