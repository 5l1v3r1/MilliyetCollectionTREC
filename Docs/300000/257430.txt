<DOC>
<DOCNO> 257430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sontur27.html </URL>
<DATE> 2004/07/22/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Çakıcı hakkında "iade talepnamesi" hazırlandı.. 
</HEADLINE>
<TEXT>

     Avusturya'da yakalanan Alaattin Çakıcı hakkında, İstanbul Cumhuriyet Savcılığı'nca, ''çıkar amaçlı suç örgütü kurmak'' ve ''sahte pasaport kullanmak'' suçlarına ilişkin soruşturmalar kapsamında da iade talepnamesi hazırlanarak Adalet Bakanlığı'na gönderildi. 
     Alınan bilgiye göre, savcılık, Onur Özbizerdik'e yönelik eyleme azmettirdiği iddiasıyla ''çıkar amaçlı suç örgütü kurmak'', yurtdışına kaçışıyla ilgili de ''sahte pasaport kullanmak'' suçlarından yürütülen soruşturmalar kapsamında, Alaattin Çakıcı hakkında iade talepnamesi hazırladı. 
     Savcılık, Avusturya'da yakalanan Çakıcı'nın Türkiye'ye iade edilerek bu suçlardan da yargılanması amacıyla hazırladığı talepnameyi Adalet Bakanlığı'na gönderdi. 
     Çakıcı hakkında, bu suçlamalara ilişkin gıyabi tutuklama kararı çıkarılmıştı. 
     
</TEXT>
</DOC>
