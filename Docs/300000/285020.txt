<DOC>
<DOCNO> 285020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/yazar/toruner.html </URL>
<DATE> 2004/11/01/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
İnsan hayatının önemi ne kadar 
</HEADLINE>
<TEXT>


Romalılar zamanında insan ömrü ortalama 22 yıldı. Bundan 1500 yıl sonra Orta Çağ'a gelindiğinde ömür ortalama 33 yıla kadar uzayabilmişti. Oysa, 19. yüzyılda sanayi devriminden sonraki yıllarda insan ömrünün her yıl ortalama 3 ay uzadığı hesaplanıyor. Bugünlerde gelişmiş ülkeleri en ciddi biçimde tehdit eden sağlık sorunu, obezite. Amerika Birleşik Devletleri ABD sağlık bütçesinin yaklaşık 20'si bu sorunun çözümüne ayrılmış vaziyette. Bu oran, tütün ile savaşmak için yapılan harcamaların iki katından fazla. Yalnız, gelişmiş ülkelerde değil, gelişmekte olanların da bir çoğunda aynı sorun var. Örneğin, Meksika'da kadınların 65'i, erkeklerin 60'ı obez. 
Öte yandan, dünyadaki ölümlerin halen en büyük nedeni olan AIDS hastalığı nedeniyle Orta Afrika ülkelerinin bazılarında ortalama yaşam süresi 30 yıla kadar gerilemiş vaziyette. Yani, buralarda medeniyet 2000 yıl öncesinde. Hastalıktan bu bölgede 20 milyon ölüm gerçekleştiği ve 12 milyon çocuğun öksüz kaldığı hesaplanıyor. 
İnsan ölümleri sadece sağlık nedeniyle olmuyor. İran'da gerçekleştirilen 1979 İslam Devrimi sonrası, 4.000'den fazla homoseksüelin öldürüldüğü tahmin ediliyor. Zimbabve'de de aynı işlem yapılıyor. Başkan Mugabe geçenlerde homoseksüellerin yaşama hakkı olmadıklarını açıkladı. 2000 yılında ABD'de öldürülen kadınların üçte biri kocaları tarafından öldürülmüş. Öldürülen erkeklerde ise bu oran, sadece 4. Öte yandan, dünya nüfusunun üçte biri birbiri ile savaş halinde. Bu, 30 ülke ve 2.3 milyar kişi anlamına geliyor. 
Bir otomobil kazasında ilk ölen kişi 44 yaşındaki ABD'li Bridget Driscoll idi. Kaza 1896 yılında oldu. Günümüzde ölümlü trafik kazalarının 70'i geri kalmış ülkelerde oluyor ve bu kazalarda 65 oranında motorlu taşıtların içinde bulunmayan kişiler hayatlarını kaybediyorlar. Halen trafik kazaları, AIDS'den sonra insan hayatının kaybedildiği ikinci neden. Dünya Sağlık Organizasyonu bizim gibi ülkelerde, trafik kazalarının her yıl Gayri Safi Yurt İçi Hasıla'nın 1-2 sine mal olduğunu hesaplıyor. Gelişmekte olan ülkelerin trafik kazalarından yıllık kaybı 100 milyar dolar. Gelişmiş ülkeler motorlu araçların 60'ına sahipler ama buralarda ölümlü trafik kazalarının sadece 14'ü gerçekleşiyor. Öte yandan, az gelişmiş ülkelerde yaralılar hastaneye bile kaldırılamıyor. Örneğin, Gana'da hastaneye gitmesi gereken yaralıların, parasızlıktan ancak 27'sinin hastaneye kaldırılabildiği görülüyor. 
Dünya'da değiştirilmesi gereken çok şey var. Bir insanın günlük kalori ihtiyacı 2500. ABD'de ortalama bir kişi günde 3500 kalori alırken, Somali'de bu seviye 1500 kaloride kalmış. Az gelişmiş ülkelerdeki insanların 50'si tütün içiyor. 1960 yılında en zengin 20 ülkenin kişi başına düşen ortalama yıllık geliri, en fakir 20 ülkede yaşayanların kişi başına düşen yıllık ortalama gelirinin 18 katı idi. 1995 yılında fark, 37 katına çıktı. Bugün dünya nüfusunun 1'i, en fakir 57 nüfusun toplamı kadar gelir elde ediyor. Askeri harcamaların seviyelerini ise biliyoruz. 
Anlamaya çalışmamız gereken bir şey var Çoğumuz özgür oluncaya, insanca yaşayıncaya kadar hiç birimiz özgür ve rahat olamayız. 



</TEXT>
</DOC>
