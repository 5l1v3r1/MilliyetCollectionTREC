<DOC>
<DOCNO> 294657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/siyaset/siy07.html </URL>
<DATE> 2004/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapsamlı çözüm olmadan tanıma yok 
</HEADLINE>
<TEXT>


ABDULLAH KARAKUŞ Ankara 


Avrupa Birliği'nin AB , "Müzakere tarihi için 'Kıbrıs Cumhuriyeti'ni tanıyın" mesajının ardından dün Ankara'da Türkiye ve KKTC hükümetleri Başbakanlık'ta "Kıbrıs" zirvesinde buluştu. Zirveye Başbakan Erdoğan, KKTC Cumhurbaşkanı Rauf Denktaş, Dışişleri Bakanı Abdullah Gül, KKTC Başbakanı M. Ali Talat ve Dışişleri Bakanı Serdar Denktaş katıldı. Kapsamlı bir çözüm olmadan Rumların tanınmamasının benimsendiği zirveden, AB'ye, "BM misyonu çerçevesinde Güney Kıbrıs, KKTC'nın kabul ettiği Annan Planı'nı aynen kabul etsin. Bunun sonucu olarak, biz de Birleşik Kıbrıs'ı tanırız" mesajı gönderilmesi kararı çıktı. Zirvede alınan diğer kararlarda özetle şöyle 
"KKTC, Annan Planı'na 'evet' demesinin ödülünü almalı. 17 Aralık öncesi Rumları tanıma olmaz. Önce ortadaki sorun halledilmeli ve gerçek boyutlarıyla bir yere oturtulmalı. 17 Aralık'tan sonra da müzakere sürecinde konuyu çözmek için aktif tavır izlenir. AB'nin de çözüm için üzerine düşeni yapması gerekir." 



</TEXT>
</DOC>
