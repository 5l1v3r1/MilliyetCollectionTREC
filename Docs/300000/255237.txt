<DOC>
<DOCNO> 255237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/ekonomi/eko05.html </URL>
<DATE> 2004/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom özelleşmesi gecikiyor 
</HEADLINE>
<TEXT>


GÜLÇİN ÜSTÜN Ankara 

Türk Telekom'un TT en az yüzde 51'lik hissesinin blok satışı için 15 Temmuz'da başlatılması gereken ihale süreci ağustosa kaldı. TT Genel Müdürü Mehmet Ekinalan, "Telekom'a talip olan firmalarla ikinci tur görüşmelerini başlattık. Şartnameler hazır. Ancak ihale ilanının öngörülen süreye yetişmesi çok zor" dedi. 

'Teklif 11'i aşar' 
Telekom özelleşmesinde ilk aşama olan ve 22 Nisan'da ulusal ve uluslararası basın organlarında yayımlanan ilanlarla başlatılan bilgilendirme süreci özelleştirme takvimine göre yarın sona erecek. 
Takvime göre yarından itibaren Telekom'un satışı için teklif verme sürecini başlatması gereken TT bilgilendirme süreci zamanında tamamlanamadığı için ihale ilanlarına çıkamayacak. 
Ekinalan, "Bilgilendirme sürecine katılan 11 yatırımcı dışındaki firmaların da ihale sürecine başvurarak teklif vereceğini düşünüyoruz. Devam eden görüşmelerimiz var" dedi. 


</TEXT>
</DOC>
