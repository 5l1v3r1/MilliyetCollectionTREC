<DOC>
<DOCNO> 251317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/guncel/gun04.html </URL>
<DATE> 2004/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Moliviatis'in annesi Zehra 
</HEADLINE>
<TEXT>


Yunanistan Dışişleri Bakanı Petros Moliviatis'in annesi Agapi'ye Kurtuluş Savaşı'nda bir Türk subayın yardım ettiği ve bu dönemde Agapi'nin 'Zehra' ismini aldığı ortaya çıktı 

YORGO KIRBAKİ İstanbul 

Yunanistan Dışişleri Bakanı Petros Moliviatis'in annesi Agapi'nin Kurtuluş Savaşı sırasında bir Türk subayının himayesine girdiği ve bu dönemde Zehra adını kullandığı belirtildi. İstanbul Fener Rum Patriği Bartholomeos dün kendisini Yunanistan Başbakanı Kostas Karamanlis ile birlikte ziyaret eden Molivatis'e, annesinin "hik yesini" anımsattı. Petros Moliviatis'le Yunanistan'ın Ankara Büyükelçiliği'nde müsteşarken bir dini bayramda tanıştığını, daha sonra annesi Agapi'yi de tanıma fırsatını bulduğunu söyleyen Bartholomeos, Agapi Moliviatis'in kendisine anlattığı hik yeyi şöyle aktardı 
"Savaş çıktığında Agapi İzmir'den kaçarken ailesini kaybeder. Ayvalık'ta kalarak ailesini aramak ister. Bu arada tanıştığı bir Türk subayı Agapi'yi koruması altına alarak, kendisine Zehra adını verir. Yunanistan'a giden Agapi, subay ile mektuplaşmayı sürdürür." Bu öykünün "bir zamanlar insanların barış içinde yaşadıklarının örneği" olduğunu vurgulayan Patrik'e, kendisini dikkatle dinleyen Moliviatis "Beni duygulandırdınız" dedi. 
Agapi Moliviatis'in Yunanistan'a döndükten sonra anılarını bir kitapta topladığı da ifade edildi. 


</TEXT>
</DOC>
