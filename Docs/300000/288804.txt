<DOC>
<DOCNO> 288804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/son/sontur06.html </URL>
<DATE> 2004/11/14/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Üniversitelere 1290 asistan kadrosu... 
</HEADLINE>
<TEXT>

     Başbakanlık, 1290 araştırma görevlisi kadrosuna açıktan atama izni verdi. 
     Yükseköğretim Kurulu YÖK , bu kadroları, devlet üniversitesinin ihtiyaçları ve ellerinde bulunan kadro sayısını gözeterek dağıttı. Boğaziçi üniversitelerinin de içinde yer aldığı 11 üniversiteye ise kadro tahsis edilmedi. 
     En fazla kadro 146 ile Hacettepe Üniversitesi'ne verildi. Bunu, 108'le Ortadoğu Teknik, 94'le İstanbul, 66'la Karadeniz Teknik, 61'le Selçuk, 57'le Ege üniversiteleri izledi. Galatasaray ve Celal Bayar da 6'şar kadroyla, dağıtımda en az pay alan üniversiteler oldu. 
     ''2004'deki atama izinlerinin yarısından fazlasını kullanmayan üniversitelere'' de ellerinde kadro bulunduğu gerekçesiyle yeni kadro tahsisi yapılmadı. Bu durumdaki üniversiteler şöyle ''Çukurova Üniversitesi, Erciyes Üniversitesi, Gazi Üniversitesi, Harran Üniversitesi, Kahramanmaraş Sütçü İmam Üniversitesi, Muğla Üniversitesi, Niğde Üniversitesi, Pamukkale Üniversitesi, Trakya Üniversitesi, Uludağ Üniversitesi.'' Bu üniversitelerden farklı olarak Boğaziçi Üniversitesi'ne, ''kadroların serbest bırakıldığı 21 Eylül 2004'ten, atamalara yeni düzenleme getiren Başbakanlık genelgesinin yayımlandığı 28 Eylül 2004'e kadar 74 araştırma görevlisi kadrosuna YÖK'ten izin almadan atama yaptığı'' gerekçesiyle kadro dağıtılmadı. 
     
</TEXT>
</DOC>
