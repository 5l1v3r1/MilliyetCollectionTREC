<DOC>
<DOCNO> 255195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sontur39.html </URL>
<DATE> 2004/07/13/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Bolu'daki intikam cinayeti davasında ömür boyu hapis kararı çıktı 
</HEADLINE>
<TEXT>

     Bolu'da kayınbiraderini eşi ve eşinin ailesinden intikam almak için öldüren sanık ve arkadaşı hakkında açılan ''İntikam Cinayeti Davası''nın karar duruşması yapıldı. 
     Bolu Ağır Ceza Mahkemesi'nde görülen karar duruşmasına katılan tutuklu sanık Yılmaz Dilsiz, eşinin ailesinin eşi ile kendisinin arasını açtığını iddia ederek, ''Yaşadığım olaylar psikolojimi bozmuştu. Kayınbiraderimi öldürmek gibi bir niyetim yoktu'' dedi. 
     Mahkemede hazır bulundurulan Sanık Dilsiz'in arkadaşı Uğur Akın ise cinayete yardım etmediğini anlatarak, ''Yılmaz'a engel olmaya çalıştım ama başarılı olamadım'' diye konuştu. 
     Bolu Ağır Ceza Mahkemesi 16 yaşındaki kayınbiraderi Revin Öztoprak'ı ormandan işkence ederek öldüren Yılmaz Dilsiz'i 3 yılı hücre hapsi olmak üzere ömür boyu hapis cezasına, cinayet esnasında sanığa yardım eden arkadaşı Uğur Akın'ı ise 26 yıl ağır hapis cezası verdi. 
     Duruşmaya katılan Öztoprak'ın yakınları adaletin tecelli ettiğini söylediler. 
     
     OLAY 
     Bolu'da 1 yıl önce yaşanan olayda 16 yaşındaki ilköğretim okulu öğrencisi Revin Öztoprak kaybolduktan 1 gün sonra Çivril Köyü'nde ormanda işkence edilmiş olarak bulunmuş, olayın zanlısı olduğu tespit edilen Yılmaz Dilsiz, Bolu Emniyet Müdürlüğü ekipleri tarafından Çorum'da silahlı çatışma sonrasında ayağından vurularak, yakalanmıştı. 
     Diğer zanlı Uğur Akın ise polise teslim olmuştu. 
     
</TEXT>
</DOC>
