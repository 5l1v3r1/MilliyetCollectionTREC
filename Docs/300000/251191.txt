<DOC>
<DOCNO> 251191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/siyaset/siy07.html </URL>
<DATE> 2004/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Sivil ve asker dengesi kurulmalı 
</HEADLINE>
<TEXT>


YASEMİN ÇONGAR Shannon 


AB Dış İlişkiler Komiseri Chris Patten, Türkiye'nin muazzam reformlar yaptığını ve bunun farkında olduklarını, ancak sivil - asker dengesinin kurulmasının önem taşıdığını söyledi. İrlanda'da dün AB liderleri ile buluşan Patten, Türkiye'nin AB ile üyelik müzakerelerine başlayıp başlamayacağındaki temel kıstas sayılan siyasi kriterler konusunda görüşlerinin net olduğunu söyledi. 
AB Komisyonu'nun Türkiye konusundaki görüşünü ekimdeki raporuna yansıtacağını hatırlatan Patten, "Sivil ve askeri güçler arasında denge önemli. Geçmişte bu her zaman böyle olmadı" diyerek, siyasetin sivilleşmesi yönünde ilerleme sağlandığını ima etti. ABD'nin geçmişte Türkiye'nin AB üyeliğine güçlü destek verdiğini hatırlatan Patten, "Hatta Amerikalılar bazen Türkiye'ye AB adına üyelik bile teklif ettiler. Bu onlar açısından büyük cömertlikti" dedi. 


</TEXT>
</DOC>
