<DOC>
<DOCNO> 270956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sonspo02.html </URL>
<DATE> 2004/09/11/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Bosque herşeyi anlattı... 
</HEADLINE>
<TEXT>

     Bosque, kulüp açısından zor bir haftaya giriyoruz. Sadece ligde puana ihtiyacımız olduğundan değil, UEFA’da da kritik bir sınav vereceğiz dedi. 
     Beşiktaş çok kritik bir dönemece giriyor... Gözler ise takımın İspanyol teknik adamında. İşte Bosque dün merak edilenleri teker teker cevapladı, taraftara da umut saçtı 
     
     Herşeyi anlattı 
     Sakaryaspor, Bodo Glimt ve ardından Galatasaray... İşte Beşiktaş’ın kaderini bu üç karşılaşma belirleyecek. Şimdi gözler, ligin ilk dört maçında hiç galibiyet yüzü göremeyen ve bazı otoritelerce kötü gidişin sorumlusu olarak gösterilen Vicente Del Bosque’de. İspanyol teknik adam dün sabah yapılan idmandan sonra medyanın karşısına çıktı ve takımın son durumuyla ilgili herşeyi anlattı. 
     
     Sakarya’ya dikkat’ 
     İşte Bosque’nin özellikle Beşiktaşlı taraftarları yakından ilgilendiren açıklamaları Kulüp açısından çok zor bir haftaya giriyoruz. Sadece ligde puana ihtiyacımız olduğundan değil, UEFA Kupası’nda da kritik bir sınav vereceğiz. Sakarya’nın henüz puan alamamasına kimse aldanmasın. Maçları hep küçük farklarla yitirdiler. Diğer rakipler gibi bu hafta karşılaşacağımız ekibi de zorlu görüyoruz.ö 
     
     İdmanda iyiyiz ama...’ 
     Okan’ın hafif bir sorunu var. Carew İstanbul’a yorgun döndü. Tüm bunları değerlendirmemiz gerekli. Sevindirici gelişme, Milli takımlardaki bazı futbolcuların gol atması. Bu sayede o oyuncuların kendine güvenleri artacak. Öğrencilerim idmanlarda iyi çalışıyor. Ancak bunu maçlara yansıtamıyoruz. Beşiktaş’ta bugüne kadar ortaya çıkan tek eksik de zaten bu. Bu problemi gidermeye çalışıyoruz.ö 
     
     ..Ve Bodo Glimt maçı 
     Bodo Glimt’in maç kasetlerini izledik. Durumunu iyi biliyoruz. Herhangi bir sürprizle karşılaşmamak için iyi çalışmak, incelemek ve kolay takım gözüyle bakmamamız gerekmekte. Kulüpler veya Milli takımlar düzeyinde sürpriz sonuçlar alınabiliyor. Tüm bunları dikkate almalıyız. Eylül ayında oynayacağız iklim koşulları o denli kötü değil. Bundan etkilenmeyiz.ö 
     
</TEXT>
</DOC>
