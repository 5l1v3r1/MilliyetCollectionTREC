<DOC>
<DOCNO> 295983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sontur12.html </URL>
<DATE> 2004/12/08/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Sakarya'da kaza .. Pamukova İlçe Emniyet Müdürü dahil 3 kişi öldü 
</HEADLINE>
<TEXT>

     Sakarya'da meydana gelen trafik kazasında Pamukova İlçe Emniyet Müdürü'nün de aralarında bulunduğu 3 kişi hayatını kaybetti, 1 kişi yaralandı. 
     Alınan Bilgiye göre Pamukova İlçesi E-25 karayolu Gökgöz köyü yakınlarında meydana gelen trafik kazasında, Pamukova İlçe Emniyet Müdürü Caner Türkyılmaz'ın 38 kullandığı 34 ZV 1666 plakalı özel otomobile, dönüş yapmak istediği sırada, arkadan gelen Enver Bircan yönetimindeki 03 FN 991 plakalı kamyon çarptı. 
     Çarpmanın etkisi ile savrulan otomobil yol kenarında bulunan caminin duvarını yıkarak durabildi. Kazada Pamukova İlçe Emniyet Müdürü Türkyılmaz olay yerinde yaşamını yitirirken, aynı araçta bulunan Mehmet Köz 40 , Erdal Ceylan 32 ve Halil İbrahim Kalaycı 39 yaralandı. Mehmet Köz ve Erdal Ceylan hastaneye kaldırılırken yolda hayatını kaybetti. 
     Diğer yaralı Halil İbrahim Kalaycı ise Toyota-SA Hastanesi'nde tedavi altına alındı. Olay yerine gelen Sakarya Valisi Nuri Okutan ve Sakarya Emniyet Müdürü Mustafa Aydın da kaza ile ilgili bilgi aldı. 
     Kamyon sürücüsü Enver Bircan jandarma tarafından gözaltına alındı. 
     
</TEXT>
</DOC>
