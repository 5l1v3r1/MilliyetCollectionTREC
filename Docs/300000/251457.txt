<DOC>
<DOCNO> 251457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/sonspo04.html </URL>
<DATE> 2004/06/28/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Şok iddia... Pancu tehdit mi ediliyor 
</HEADLINE>
<TEXT>

     Pancu'nun, Lucescu’nun ayrılışı kesinleştikten sonra, diğer futbolcular tarafından tehdit edildiği ve bu nedenle dönmek istemediği iddia edildi 
     
     Bugün İstanbul’a geliyor 
     Beşiktaş Yönetimi geçtiğimiz pazartesi günü başlayan sezon hazırlıklarına izinsiz olarak katılmayan Daniel Pancu’ya bugüne kadar süre tanımıştı. Ancak Rumen yıldız, Kartal’a dönmeyi düşünmediğini ifade etmiş ve görüşmeleri yapması için menaceri Becali’nin İstanbul’a geleceğini vurgulamıştı. Gelmeden önce yöneticilerle telefonda görüşen Becali’nin, futbolcusunu savunurken diğer Siyah - Beyazlı oyuncular hakkında şok iddialar ortaya attığı öğrenildi. 
     
     Baban gitti, sen de git’ 
     Teknik direktör Mircea Lucescu’nun ayrılması kesinlik kazandıktan sonra Daniel Pancu için İstanbul’da çok zorlu bir dönemin başladığını belirten Becali’nin, yöneticilere şunları söylediği ileri sürüldü Bu süreçte Beşiktaşlı futbolcular, oyuncumu sürekli tehdit etmiş. Kendisine, Baban evine dönüyor, artık sen de eşyalarını topla. Senin yüzünden bir çok haksızlığa uğradık. Özel masörünü de Romanya’ya götür. Yoksa senin için kötü şeyler olacak...ö 
     
     Bonservisi 3.5 milyon 
     Pancu’nun işte bu nedenle kesinlikle Beşiktaş’a dönmeyi düşünmediğini ifade eden Becali’nin bugün yöneticilerle oyuncusunun bonservisi konusunda görüşmelerde bulunması bekleniyor. Bu konuda, Siyah-Beyazlılar’ın tavrı oldukça net Shakthar Donetsk istediği dönemde Pancu için 3.5 milyon dolar fiyat belirleyen yöneticiler, kesinlikle indirime gitmeyecek. 
     Bu arada noter zabıtlarıyla Pancu’nun FIFA’ya şikayet edilmesi de gündemde 
     
</TEXT>
</DOC>
