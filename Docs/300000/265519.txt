<DOC>
<DOCNO> 265519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/son/sontur16.html </URL>
<DATE> 2004/08/22/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Araştırmacılar, 'Van Gölü Canavarı'nın izine rastlayamadı... 
</HEADLINE>
<TEXT>

     Aralarında yabancı araştırmacıların da bulunduğu 20 kişilik ekibin Van Gölü'nde yaptığı araştırmalar sırasında, gölde büyük ve kemikli bir canlının yaşadığına dair bulguya rastlanmadığı bildirildi. 
     Yüzüncü Yıl Üniversitesi, İstanbul Teknik Üniversitesi Avrasya Yer Bilimleri Enstitüsü, İsviçre Çevre Bilimleri Teknolojisi Enstitüsü ile Almanya'nın Bremen ve Bonn üniversitelerinden 12'si yabancı 20 araştırmacı, Paleo-Van Projesi kapsamında Van Gölü'nde araştırma yaptı. 
     İsviçre Çevre Bilimleri ve Teknolojisi Enstitüsü'nden Prof. Dr. Michael Sturm, Van Gölü'nde büyük ve kemikli bir canlının yaşadığına dair iddiları gerçek kılacak herhangi bir bulguya rastlamadıklarını bildirdi. 
     Sturm, bu incelemenin sonucunda gölün 20 bin yıllık tarihinin aydınlatılacağını ifade ederek, şöyle konuştu 
     ''Araştırmalar sırasında gölün 450 metre derinliğinde elde ettiğimiz bazı buluntuları inceledik. Gölde kemikli büyük bir canlının yaşamadığını tespit ettik. Çünkü böyle bir canlı yaşamış olsaydı, kemikli ve büyük bir canlıya ait bulgu ve dokunun izine rastlardık.'' 
     
</TEXT>
</DOC>
