<DOC>
<DOCNO> 256620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sontur44.html </URL>
<DATE> 2004/07/19/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Fidye almak için kaçırılan iş adamı kurtarıldı. 
</HEADLINE>
<TEXT>

     Erzurum'da fidye amacıyla kaçırılan işadamı Bayram Alev, Emniyet Müdürlüğü ekipleri tarafından yapılan operasyonla kurtarıldı. 
     AA muhabirinin aldığı bilgiye göre, Cihan Besler Madencilik Genel Koordinatörü Bayram Alev, iki gün önce kaldığı Oral Otel'den fidye amacıyla kaçırıldı. 
     Daha sonra, Alev'in koordinatörlüğünü yaptığı şirketi arayan fidyeciler, Alev'i 40 milyar lira karşılığında serbest bırakacaklarını söylediler. Şirket yetkilileri bunun üzerine durumu Emniyet Müdürlüğü'ne bildirdiler. 
     Ardından harekete geçen Emniyet Müdürlüğü ekipleri, Alev'in tutulduğu Palandöken Mahallesi'ndeki bir eve operasyon düzenledi. 
     Yapılan operasyonda, Alev'in kurtarıldığı ve fidyeci 2 kişinin yakalanarak gözaltına alındığı bildirildi. 
     
</TEXT>
</DOC>
