<DOC>
<DOCNO> 279350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sondun05.html </URL>
<DATE> 2004/10/12/ </DATE>
<TIME> 07.55 </TIME>
<AUTHOR>  </AUTHOR>
<HEADLINE>
Bir anket Bush'u, iki anket Kerry'yi önde gösterdi... 
</HEADLINE>
<TEXT>

     ABD'de 2 Kasım'da yapılacak başkanlık seçimine tam üç hafta kala açıklanan üç anketten ikisinde Demokrat aday senatör John Kerry, birinde ise Cumhuriyetçi Başkan George W. Bush önde çıktı. 
     ABC televizyonunun kamuoyu araştırması, Başkan Bush'u, Kerry'nin 4 puan önünde gösterdi. Bu ankete katılanların yüzde 50'si Bush'u, yüzde 46'sı ise Kerry'yi destekledi. 
     Zogby araştırma kuruluşunun Reuters ajansı için yaptığı kamuyou yoklamasında ise Kerry, Bush'un 3 puan önünde çıktı. Bu ankette Kerry'nin yüzde 47, Bush'un ise yüzde 44 oranında destek aldığı görüldü. Zogby, 2000 yılı başkanlık seçimi sonuçlarını en iyi isabetle tahmin eden araştırma kuruluşu olarak biliniyor. 
     Gallup kuruluşunun USA Today gazetesi ve CNN televizyonu için yaptığı ankette ise, sonuç daha başabaş çıktı. Bu ankette Kerry, Bush'a karşı yüzde 49-48 önde gösterildi. 
     
</TEXT>
</DOC>
