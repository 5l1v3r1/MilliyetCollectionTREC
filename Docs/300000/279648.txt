<DOC>
<DOCNO> 279648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/yasam/yas07.html </URL>
<DATE> 2004/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜNYA HALİ 
</HEADLINE>
<TEXT>



İTALYA 
Düşük bele yasak 

Avezzano kentinde Vitruvio Pollione Lisesi Müdürü Angelo Bernardini, düşük bel pantolonlara yasak getirdi. Bernardini, gerekçesini şöyle açıkladı "Nasıl yüzünüzü burkayla kapatmak aşırıysa, oturunca kaba etinizi gösteren pantolon giymek de toplum kurallarının dışında." 

NİJERYA 
2 kadına recm cezası 

Nijerya'da şeriat mahkemeleri, 2 kadının evlilik dışı cinsel ilişkiye girdikleri gerekçesiyle taşlanarak öldürülmesine recm karar verdi. Kadınların birlikte olduklarını söyledikleri 2 erkek ise delil yetersizliğinden beraat etti. Bauchi eyaletinde verilen kararın, uygulanmasından önce eyalet valisince onaylanması gerekiyor. Mahkeme kararlarının üst mahkemeye başvuruya açık olduğu belirtildi. 2002 ve 2003 yıllarında verilen recm cezaları ise, yüksek şeriat mahkemelerince bozulmuştu. 

İNGİLTERE 
'Sanal' dolandırıcı 

İngiltere'de, internet müzayede sitesi eBAY aracılığıyla hayali mallar satıp 100'ü aşkın kişiyi 45 bin sterlin 110 milyar TL dolandıran 17 yaşındaki genç tutuklandı. Adı açıklanmayan gencin, parayı arkadaşlarıyla New York'ta, Times Meydanı'na bakan 5 yıldızlı bir otelde oda tutup limuzin ve helikopter kiralayarak harcadığı anlaşıldı. 


</TEXT>
</DOC>
