<DOC>
<DOCNO> 291327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/yasam/axyas02.html </URL>
<DATE> 2004/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanatçının trajik ölümü 
</HEADLINE>
<TEXT>


Grup Yorum ve Grup Kızılırmak'ın kurucu üyelerinden Tuncay Akdoğan, evinde yanarak öldü. Akdoğan'ın elektrikler kesik olduğu için mum yaktığı iddia edildi 

İSTANBUL Milliyet 

Grup Yorum ve Grup Kızılırmak'ın kurucu üyelerinden Tuncay Akdoğan, Beyoğlu'ndaki evinde çıkan yangında hayatını kaybetti. Cihangir Kazancı Yokuşu Seyit Ahmet Sokak'ta bulunan 5 katlı binanın teras katında henüz belirlenemeyen bir nedenle saat 09.00 sıralarında yangın çıktı. 

DNA testi yapılacak 
Yoğun duman altında çatı katına giren itfaiye ekipleri, evde yanmış bir ceset buldu. Cesedin, buraya yaklaşık 3 ay önce taşınan Tuncay Akdoğan'a 46 ait olduğu bildirildi. Ancak yanan cesede tam teşhis için DNA testi yapılacağı bildirildi. Tuncay Akdoğan'ın arkadaşları, gece elektrikler kesik olduğu için Akdoğan'ın mum yakıp uyuduğunu, yangının da bu nedenle çıktığını düşündüklerini söylediler. 

Albümü çıkacaktı 
Marmara Üniversitesi Basın Yayın Yüksekokulu mezunu olan Tuncay Akdoğan, 1984 yılında Grup Yorum'un kurucu üyeleri arasında yer aldı. 
Akdoğan, bu gruptan ayrıldıktan sonra 1990 yılında İsmail İlknur ve İlkay Akkaya ile Grup Kızılırmak'ı kurdu. 
1997 yılından bu yana çalışmalarını solo olarak sürdüren Akkaya'nın, yakın zamanda bitirdiği bir kaset çalışmasının da piyasaya çıkmak üzere olduğu öğrenildi. 




</TEXT>
</DOC>
