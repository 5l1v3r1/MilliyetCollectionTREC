<DOC>
<DOCNO> 292934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/guncel/gun06.html </URL>
<DATE> 2004/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlar yeniden silahlanıyor 
</HEADLINE>
<TEXT>


YORGO KIRBAKİ Atina 

Kıbrıs Rum Yönetimi Savunma Bakanı Kiriakos Mavronikolas, Rum Kesimi'ndeki siyasi gelişmelerin yanı sıra Annan Planı için yapılan müzakereler ve referandum yüzünden ara verdikleri silahlanma programlarına 2005'ten itibaren yeniden hız vereceklerini açıkladı. Mavronikolas, Rum Filelefteros gazetesine verdiği demeçte "Yeni yılda milli muhafız birliklerinin ihtiyaçları çerçevesinde yeni uçaksavar füzeleri, top ve zırhlı araçlar alacağız" dedi. Adadaki Türk askeri ve silah sistemi sayısının hiç azalmadığına dikkati çeken Mavronikolas, silah satın alımlarını Atina ile görüşerek gerçekleştireceklerini belirterek, "Yunan - Rum ortak savunma doktirini normal şekilde işliyor. Yunanistan'ın yeni savunma bakanı ile de ilişkilerimiz iyidir. Milli muhafız birliklerimizin Yunan silahlı kuvvetlerince güçlendirilmesi çabaları süreklidir" diye konuştu. Mavronikolas, KKTC'deki Türk askeri birliklerinin geçmişte olduğu gibi bugün de "savaşa hazır" durumda bulunduklarını, bazı Türk politikacıların açıklamalarının rağmen, Türkiye'nin adadaki asker sayısını azaltmayacağını da iddia etti. 



</TEXT>
</DOC>
