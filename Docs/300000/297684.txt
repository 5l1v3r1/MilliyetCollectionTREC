<DOC>
<DOCNO> 297684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sontur41.html </URL>
<DATE> 2004/12/14/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Son iki ayda 45'inci... Yüksekova'da bir terörist daha teslim oldu... 
</HEADLINE>
<TEXT>

     Hakkari'nin Yüksekova İlçesi'nde PKK-Kongra-Gel üyesi bir terörist teslim oldu. Hakkari ve ilçelerinde son iki ay içinde terör örgütü PKK-Kongra-Gel üyesi 45 kişinin teslim olduğu belirtildi. 
     Alınan bilgiye göre, İran'ın Urumiye kenti Pagek kampından kaçan ''Agır'' kod adlı Mustafa Turgut, Yüksekova Jandarma Komutanlığı'na gelerek teslim oldu. 
     Turgut'un 10 yıl önce terör örgütü PKK-Kongra-Gel'e katıldığı ve kaldığı kamptan kaçarak Türkiye'ye geldiği belirtildi. 
     Öte yandan, Kuzey Irak'taki terör örgütü PKK-Kongra-Gel kamplarında kaldıkları sırada aileleri tarafından ikna edilen ve Yüksekova Jandarma Komutanlığı'na 3 gün önce teslim olan ''Şilan'' kod adlı Şerife Temel ile ''Dilan'' kod adlı Feyruz Kartal, jandarmadaki sorgularının ardından bugün Yüksekova Ağır Ceza Mahkemesi'ne sevk edildi. Yaklaşık 3 saat süren mahkeme sonucu teröristler tutuklanarak cezaevine konuldu. 
     Hakkari ve ilçelerinde son iki ay içinde terör örgütü PKK-Kongra-Gel üyesi 45 kişinin teslim olduğu belirtildi. 
     
</TEXT>
</DOC>
