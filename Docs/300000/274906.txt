<DOC>
<DOCNO> 274906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/son/sonyas05.html </URL>
<DATE> 2004/09/25/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Paris Hilton, iyi kalpli ''bay doğru''yu arıyormuş... 
</HEADLINE>
<TEXT>

     Hilton otellerinin skandallarıyla ünlü güzel varisi Paris Hilton, hala ''bay doğruyu'' bulmayı umduğunu, ancak evleneceği erkeğin dış görümünden çok iyi kalpli olmasını tercih ettiğini söyledi. 
     Hilton, Access Hollywood'a yaptığı açıklamada, hayalindeki insanın yakışıklılıktan çok iyi huylu olmasına önem verdiğini ifade etti. 
     ''Dış görünüm benim için hiç de önemli değil'' diyen 23 yaşındaki Paris Hilton, ''Benim için doğru insanı arıyorum. Bana iyi davranmasını ve sevmesini istiyorum. Beyinsiz bir yakışıklıyla birlikte olacağıma iyi huylu, ama çirkin birini tercih ederim. Çünkü güzellik sonsuza kadar kalmıyor'' sözleriyle evleneceği erkeğin niteliklerini sıraladı. 
     Backstreet Boys topluluğundan Nick Carter ile bu yaz yollarını ayıran ve iki sezondur ''The Simple Life'' adlı programına yoğunlaşan Hilton, bununla da kalmayarak bir kitap yazdığını ve mücevher koleksiyonu hazırladığını kaydetti. 
     Albümünden ''Screwed'' adını taşıyan ilk parçasını çıkaran Paris Hilton, müzik yeteneğini eleştirenlere de sinirlendiğini söyledi. 

     
</TEXT>
</DOC>
