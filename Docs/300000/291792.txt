<DOC>
<DOCNO> 291792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sonspo28.html </URL>
<DATE> 2004/11/24/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Irkçı tezahürat yapan taraftara ceza yağdı... 
</HEADLINE>
<TEXT>

     İngiltere Birinci Futbol Ligi'nde Premier Lig geçen hafta oynanan Blackburn Rovers-Birmingham City maçında ırkçı tezahürat yaptığı belirlenen taraftara ceza yağdı. 
     Televizyon kameralarının kayıtlarında, Birmingham City'nin Trinidadlı siyahi futbolcusu Dwight Yorke'un topu aldığı anlarda maymun sesi yaptığı ortaya çıkan Jason Perryman isimli taraftara, 1880 dolar para ve 5 yıl statlardan uzaklaştırma cezası verildi. 
     Hafta sonu oynanan ve 3-3 beraberlikle sonuçlanan maç öncesinde Yorke, ısınmak için sahaya çıkmış ve Perryman ile birlikte bir grup taraftarın ırkçı saldırısına uğramıştı. 
     İngiltere Milli Takımı'nın İspanya ile oynadığı dostluk maçından sonra İngiltere'de başlayan ırkçılık tartışmaları, Blackburn Rovers-Birmingham City maçında yaşanan bu olaylardan sonra iyice alevlendi. 
     
</TEXT>
</DOC>
