<DOC>
<DOCNO> 250544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/soneko40.html </URL>
<DATE> 2004/06/24/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Bankaların kredi hacmi, bir haftada 539.9 trilyon lira arttı... 
</HEADLINE>
<TEXT>

     Bankaların kredi hacmi, 4-11 Haziran tarihleri arasında 539.9 trilyon lira artış gösterdi. 
     Merkez Bankası verilerine göre, 4 Haziran itibariyle 73 katrilyon 547.5 trilyon lira olan bankaların kredi hacmi, 11 Haziran'da 74 katrilyon 87.4 trilyon liraya çıktı. 
     Bir haftalık süre içinde mali kesime verilen kredilerin yaklaşık 922 trilyon lirası mevduat bankaları, 1 katrilyon 851.4 trilyon lirası da kalkınma ve yatırım bankaları kredilerinden oluşuyor. 
     Mali olmayan kesime verilen kredilerin dağılımına bakıldığında ise 151.6 trilyon lirasının Merkez Bankası, 65 katrilyon 814.5 trilyon lirasının mevduat bankaları, 5 katrilyon 45.5 trilyon lirasının da kalkınma ve yatırım bankaları kredilerinden oluştuğu görüldü. 
     Öte yandan, 26 Aralık 2003 tarihinde 57 katrilyon 170.3 trilyon lira olan bankaların kredi hacmi, 11 Haziran tarihine kadar 16 katrilyon 917.1 trilyon lira artış gösterdi. 
     
</TEXT>
</DOC>
