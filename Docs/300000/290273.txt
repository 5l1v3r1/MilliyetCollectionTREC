<DOC>
<DOCNO> 290273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sontur61.html </URL>
<DATE> 2004/11/19/ </DATE>
<TIME> 23.14 </TIME>
<AUTHOR>  </AUTHOR>
<HEADLINE>
Beytüşşebap'ta mayın patladı... 1 kişi öldü, 14 kişi yaralandı 
</HEADLINE>
<TEXT>

     Şırnak'ın Beytüşşebap İlçesi'nde asker ailelerini taşıyan minibüsün mayına çarptığı olayda, 1 kişinin öldüğü, 14 kişinin de yaralandığı bildirildi. 
     Genelkurmay Başkanlığı'nın internet sitesinde yer alan bilgiye göre, saat 09.30'da Şırnak'ın Beytüşşebap İlçesi Mezra Köyü'nden ilçe merkezine gitmekte olan araçlara Ilıcak Köyü'ne 1 kilometre uzaklıkta tuzaklanmış mayınla saldırıda bulunuldu. 
     Ahmet Bahadır yönetimindeki 73 AC 914 plakalı sivil minibüsün geçişi sırasında, tuzaklanan mayının patlatılması sonucunda, Jandarma Uzman Çavuş Memik Özkaraca'nın eşi Reyhan Özkaraca hayatını kaybetti. 
     Saldırıda, 3 vatandaş, 2 çocuk, 1 subay, 7 uzman erbaş ile 1 geçici köy korucusu da yaralandı. 
     
     YARALILARIN İSİMLERİ 

     ''Jandarma Uzman Çavuş Memik Özkaraca'nın 2 yaşındaki oğlu Umut Buğra Özkaraca ağır yaralı, Jandarma Uzman Çavuş Memik Özkaraca hafif yaralı, Jandarma Üsteğmen Mehmet Aydın hafif yaralı, Jandarma Uzman Çavuş Mustafa Şahin hafif yaralı, Jandarma Uzman Çavuş Mustafa Arslanhan hafif yaralı, Jandarma Uzman Çavuş Habip Sert hafif yaralı, Jandarma Uzman Çavuş Habip Sert'in eşi Serpil Sert hafif yaralı, Jandarma Uzman Çavuş Habip Sert'İn 1 yaşındaki kızı Buse Sert hafif yaralı, Jandarma Uzman Çavuş Ramazan Gündoğdu ağır yaralı, Jandarma Uzman Çavuş İsa Metin Kaya hafif yaralı, Jandarma Uzman Çavuş Suat Akdeniz, hafif yaralı, Geçici Köy Korucusu Yakup Bozkurt hafif yaralı, Geçici Köy Korucusu Yakup Bozkurt'un 6 yaşındaki oğlu Yılmaz Bozkurt hafif yaralı Şoför Ahmet Bahadır ağır yaralı'' 
     
</TEXT>
</DOC>
