<DOC>
<DOCNO> 266805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sondun18.html </URL>
<DATE> 2004/08/27/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
New York Times Bush, Irak konusunda yanlış tahmin yaptığını itiraf etti 
</HEADLINE>
<TEXT>

     New York Times gazetesi, ABD Başkanı George Bush'un, Irak'ta savaş sonrası şartların ne olacağı konusunda yanlış tahminde bulunduğunu ilk kez itiraf ettiğini yazdı. 
     Gazete, bugün yayımladığı haberde, Bush'un, dün yarım saat süren röportajda, ''Irak'ta savaş sonrası şartların neler olacağı konusunda yanlış hesap yaptığını'' söylediğini bildirdi. 
     Haberde, Bush'un, Irak'ta 17 aydır süren şiddetin, devrik Devlet Başkanı Saddam Hüseyin ordusuna karşı ''hızlı kazanılan zaferin'' istenmeyen bir yan ürünü olduğunda ısrar ettiği kaydedildi. 
     Karşılık verilmesi konusundaki stratejisinin yeteri kadar esnek olduğunu söyleyen Bush, Necef gibi yerlerde şartlara uyum sağladıklarını da belirtti. 
     New York Times, Bush'un, Irak savaşında başka nelerin yanlış gittiği konusunda ayrıntı vermediğini bildirdi. 

     
</TEXT>
</DOC>
