<DOC>
<DOCNO> 297886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/soneko23.html </URL>
<DATE> 2004/12/15/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Borsa birinci seansta 134 puan düştü... 
</HEADLINE>
<TEXT>

     İMKB Bileşik Endeksi 1. seansta, dünkü 2. seans kapanışına göre 134.80 puan düşerek 23,283.10 puandan kapandı. Hisse senetlerinin ortalama değer kaybı yüzde 0.58 oldu. 
     Dün 23,417.90 puandan kapanan İMKB Ulusal 100 Endeksi, ilk seansa 4.72 puan artarak 23,422.62 puandan başladı. İlk yarıyı 23,175.89 puandan geçen endeks, seans içinde en düşük 23,123,89 puana kadar gerilerken, en yüksek 23,552.27 puanı gördü. 
     Seans sonunda mali endeks 174.03 puan düşerek 32,595.54 puana, sanayi endeksi 101.78 puan düşerek 19,946.68 puana ve hizmetler endeksi 94.60 puan düşerek 13,054.74 puana geriledi. 
     Böylece önceki kapanışa göre, mali grup hisseler ortalama yüzde 0.53, sanayi grubu hisseler ortalama yüzde 0.51 oranında ve hizmet grubu hisseler ortalama yüzde 0.72 oranında değer yitirdi. 
     1. seansta işlem gören toplam 298 hisse senedinden 79'u değer kazandı, 149'u değer kaybetti, 70 hissenin fiyatında ise değişiklik olmadı. 
     Seansta, 323 trilyon 351 milyar 233 milyon liralık işlem hacmi oluştu. 
     1. seansta Şekerbank, İş Bankası C , Doğan Holding, Yapı ve Kredi Bankası ve Garanti Bankası en çok işlem gören hisse senetleri oldu. 
     Dün kar realizasyonuyla gelen satışların ardından güne sakin bir başlangıç yapan borsa, seans boyunca sakin bir seyir izledi. 
     Borsa uzmanları, satışlarla güç kaybeden piyasanın 23,100 seviyeleri üzerinde dengelenmeye çalıştığını ifade ederek, işlem hacmi ve para çıkşının sınırlı kalmasının piyasa için olumlu olarak algılanabileceğini, 23,000 seviyesinin üzerinde tutunma devam ederse piyasada pozitif havanın süreceğini savunuyor. 
     
</TEXT>
</DOC>
