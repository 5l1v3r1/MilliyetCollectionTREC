<DOC>
<DOCNO> 261431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/son/sontur20.html </URL>
<DATE> 2004/08/07/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Kalp krizi geçiren hastaya milletvekili müdahale etti 
</HEADLINE>
<TEXT>

     Mengen Aşçılık Festivali'nde kalp krizi geçiren bir kadına CHP Bursa Milletvekili Mustafa Özyurt müdahale etti. 
     Bolu'nun Mengen İlçesi'ndeki festivale katılan Bahtiyar Gül 58 aniden fenalaşarak kalabalık arasına yığıldı. Bu sırada CHP Genel Başkanı Deniz Baykal ile birlikte festivale katılan Bursa Milletvekili Prof. Dr. Mustafa Özyurt, duruma müdahale etti. 
     Protokoldeki yerinden kalkarak hızla Bahtiyar Gül'ün çevresinde toplanan kalabalığı dağıtan Özyurt, kadına kalp masajı yaparak ambulans gelmesini istedi. 
     Ambulans gecikince Özyurt'un talimatı ile bir tahta üzerine yatırılan kadın kalabalığın arasından çıkartıldı. 
     Daha sonra Mengen Belediyesine ait bir araçla Mengen Devlet Hastanesi'ne kaldırılan Bahtiyar Gül'ün kalp krizi geçirdiğinin anlaşıldığı, tedavisinin sürdüğü bildirildi 
     
</TEXT>
</DOC>
