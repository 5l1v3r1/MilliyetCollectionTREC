<DOC>
<DOCNO> 253637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sonspo23.html </URL>
<DATE> 2004/07/07/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Oktay Yabancı transfer için çalışmalarımızı gizlilikle yürütüyoruz... 
</HEADLINE>
<TEXT>

     Beşiktaş Kulübü Asbaşkanı ve Futbol Şube Sorumlusu Kıvanç Oktay, yeni yönetim, yeni takım, yeni teknik direktör ve kapasitesi artırılan BJK İnönü Stadı'yla başarılı bir sezon geçireceklerine inandığını söyledi. 
     Futbol takımıyla birlikte Avusturya kampında bulunan Oktay, Beşiktaş Kulübü'nün resmi internet sitesine yaptığı açıklamada, ''Takımımızın başına çok iyi bir hoca getirdik. Çok iyi transferler yaptık ve yapmaya da devam edeceğiz. Bundan sonrası artık taraftarımıza kalıyor. Taraftarlarımızın, takımımızın hırsını tamamlayacak şekilde bizleri desteklemesi gerekiyor. Bizde kendilerinden bunu bekliyoruz. Zaten kombine kart satışlarımız da gayet iyi gidiyor. Umarım böyle de devam eder'' diye konuştu. 

     
</TEXT>
</DOC>
