<DOC>
<DOCNO> 274507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sondun25.html </URL>
<DATE> 2004/09/24/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
'En zenginler' listesi açıklandı, Bill Gates yine zirvede... 
</HEADLINE>
<TEXT>

     BBC 
ABD'de yayımlanan Forbes dergisi bilgisayar yazılım devi Microsoft'un kurucusu Bill Gates'in h l ülkenin en zengin kişisi olduğunu açıkladı. Böylece Bill Gates, 11 yıldır art arda Forbes dergisinin 'zenginler listesinin' en üstünde yer alıyor. 
     Bill Gates'in 48 milyar dolarla ilk sırayı aldığı listede ikinciliği 41 milyar dolarla yatırımcı Warren Buffett kazandı. 
     400 kişilik listenin toplam değeri geçen yıla oranla 45 milyar dolar artışla 1 trilyon dolara ulaşıyor. 
     Forbes dergisi, bu yılki artışın küresel ekonominin gelişmesi ve büyümesine bağlı olduğunu yazdı. 
     Zenginler listesinde bulunan 400 kişiden rekor sayıdaki 313'ü ise dolar milyarderleri olarak açıklandı. 
     Son yıllarda sorunlar yaşanıyor olsa da teknoloji şirketleri h l gelişmeye ve para kazanmaya devam ediyor. 
     Microsoft şirketinin kurucu ortağı Paul Allen listede üçüncü sırayı alırken, bir diğer bilgisayar şirketi Dell'in sahibi Michael Dell 9'unculuğu, Oracle şirketinin patronu Larry Ellison ise 10'unculuğu elde etti. 
     İnternet arama motoru Google'ın kurucuları Sergey Brin ve Larry Page, şirketin hisselerinin borsada işlem görmeye başlamasıyla ilk kez 'zenginler listesine' girmeyi başardı. 
     Listenin en genç zenginleri Brin ve Page, 4'er milyar dolarlık varlıklarıyla 43'üncü sırada yer aldılar. 
     Listenin ilk 10 sırasında beş yeri Walmart süpermarket zincirinin sahibi Walton ailesi aldı. 
     Listedeki zenginler arasında en fazla k r eden kişi ise, parasını ikiye katlayarak 1 milyar 300 milyon dolarlık servet sahibi olan kumarhane işletmecisi Steve Wynn. 
     İnternet şirketi Amazon.com'un sahibi Jeff Bezos ise en fazla zarar eden kişi. Bezos 800 milyon dolar kaybetmesine rağmen listede 38'inci sıradaki yerini korudu. 
     Forbes dergisi Amerika Birleşik Devletleri'nin zenginler listesini 11 Ekim'de yayımlayacak. 
     
</TEXT>
</DOC>
