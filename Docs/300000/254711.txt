<DOC>
<DOCNO> 254711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/yasam/axyas01.html </URL>
<DATE> 2004/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Çetenin eline nasıl düştük 
</HEADLINE>
<TEXT>


Kimi iş vaadiyle, kimi kaçırılıp tehdit edilerek getirilmiş Romanya'dan. K bus gibi bir hayatla karşılaşmışlar. İşte fuhuş çetesinin elindeki kadınların hik yeleri... 

AHU COŞKUN İstanbul 

Romanya'dan Türkiye'ye iş bulmak vaadiyle getirdikleri kızları zorla erkeklere pazarlayan 5 kişi hakkında "çete kurmak", "örgütlü olarak insan ticareti yapmak" gibi suçlardan 12 yıla kadar ağır hapis cezası istemiyle dava açıldı. 
Beyoğlu Cumhuriyet Savcılığı'nca hazırlanan iddianamede, çete elemanlarının Anton Chelaru Gica 32 ve Georghe Relu Rotaru 30 denetiminde çalışarak, kadınları Bükreş'te bulunan Toros Seyahat firması şoförü Fevzi Yeşil aracılığıyla yasadışı yollarla Türkiye'ye getirdikleri ve burada erkeklere pazarladıkları belirtildi. İşte, zorla çalıştırılan kadınların dilinden yaşadıkları k bus... 
Nicoleta Dana Zorila "2003 yılının kasım ayında Gica ve Relu isimli kişiler beni Romanya'da kaçırdı. Sonra Bükreş'teki Toros firmasındaki Fevzi isimli şahsa teslim ettiler. Fevzi beni Türkiye'de Tina ile tanıştırdı. Tina, bana burada fuhuş yaparak para kazanacağımı söyledi. Kabul etmedim. Relu bana bu işi yapmazsam annemi ve çocuğumu öldüreceğini söylüyordu." 
Lacramamiora Surdu 18 "Fevzi beni Flash Otel'e getirdi. Burada Tina isimli kadın eşyalarımı kontrol edip fihristimi yırtıp attı. Bana fuhuşla para kazanacağımı söyledi. Relu beni tehdit etti. Ben de kaçamayacağımı düşünerek mecbur kabul ettim." 
Daniela Elena Florea 21 "Ailem ekonomik sıkıntıda olduğundan para kazanmak istedim. Gica de iş bulduğunu burada bakıcılık yapacağımı söyledi. Fevzi isimli şahıs bizi Türkiye'ye getirdi. Relu problem çıkaranları dövüyor ve onlara bağırarak tehdit ediyordu." 
17 yaşındaki D. "Tina bir k ğıda müşterinin beklediği yeri ve aracının plakasını yazardı. Müşterilerden 3 saat süren kısa programda 50 dolar, sabaha kadar süren uzun programda ise 100 veya 150 dolar alıp Tina'ya veriyorduk. Otelde problem çıkaran kızları Relu Rotaru dövüyordu." 




</TEXT>
</DOC>
