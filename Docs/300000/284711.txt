<DOC>
<DOCNO> 284711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/astro/index.html </URL>
<DATE> 2004/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
2005 Akrepler için test yılı olacak 
</HEADLINE>
<TEXT>

2005 Temmuz'u sonrasının özellikle Akrep burcunun ilk 10 gününde doğanlar açısından çok önemli bir test dönemi olacağını söylemeliyiz 


Önümüzdeki bir yıl, önemli adımlar atmadan önce geçirilen, daha çok beklemeyi andıran bir döneme benziyor. Jüpiter bu yıl sizi doğrudan desteklemiyor ve maddi kazançlardan çok, geçmişe ait tamamlanması gereken konulara dikkat çekiyor. Önümüzdeki bir yıl büyük değişikliklerin ve önemli kararların zamanı değil. Bununla birlikte, Akrepler için en dikkat çekici devre 2005'in ikinci yarısında açılmış olacak. Jüpiter de ancak 2005'in son aylarında burcunuzu ziyaret ederek bu büyük enerji ve fırsat dönemini başlatacak. 
Bu yıl fırsatlar ilk anda size çok cazip gözükmeyebilir. Bununla birlikte, şu andaki görünüm yanıltıcı da olabilir. Daha çok hazırlanma, geçmişi düşünme gerekli de olabilir. Kontrol, disiplin ve sorumlulukları açıklayan Satürn ise, halen burcunuzla rahat bir açı içinde görünüyor. Bu bir bakıma olumlu görünebilir. Zira, süregelen dengeler, iş hayatındaki sorunlar ya da sorumluluklar böyle bir açı altında, sizi rahatsız edecek kadar ya da harekete geçmenize neden olabilecek kadar zorlayıcı olabilir. Bununla birlikte, Satürn 2005 Temmuz'unda Aslan burcuna geçecek ve çok daha farklı şartların ortaya çıkmasına işaret edecek. 2005 Temmuz'u sonrasının özellikle Akrep burcunun ilk 10 gününde doğanlar açısından çok önemli bir test dönemi olacağını söylemeliyiz. Satürn iş hayatında, amaçlar ve sorumluluklar çerçevesinde yorucu ama aynı zamanda uzun vadede ödüllendirici olabilecek bir sürecin başlayacağını gösteriyor. 
Hızlı değişiklikleri, yenilenmeyi ve aydınlanmayı açıklayan Uranüs de burcunuzla üçgen açı içinde Akreplere yaratıcı alanda yeni ifade şekilleri, özgürlük isteği, sanatta ilham gücü ve güçlü bir sezgisellik getiriyor. Uranüs özellikle 25 Ekim- 
1 Kasım doğumlular açısından son derece uyandırıcı, değişikliklere özendirici ve yenileyici olabilir. Akrep sabit bir burç olduğu için, alışkanlıklarına sıkı sıkıya bağlıdır ve değişiklik yapma konusunda çok istekli değildir. Ama önümüzdeki dönemde, Uranüs'ün rahat açısı altında, yaptığınız değişiklikler size daha fazla özgürlük getirirken, gerginliğe de neden olmadan gelişecek. 
5-10 Kasım doğumlu Akrepler ise Neptün'ün kare açısı altında hayatlarında daha fazla belirsizlik, motivasyon kaybı ve huzursuzluk yaşayabilirler. Bu dönemde yaşayanlar amaçlarını daha net hale getirmeye çalışmalılar. 
2005 yılında Mars dikkat çekici bir hareket yapacak ve 1 Ekim-5 Aralık arasında karşıt burcunuz Boğa'da geri harekette bulunacak. Bu dönem dikkat çekici. Özellikle ilişkiler, ortaklıklar ve evlilik açısından zorlayıcı olabilir. Mars yorucu, yıpratıcı ve zarar verici bir gezegendir. Burcunuzla uzun süre karşıt durumda kalması, yılın ikinci yarısında önemli kararların eşiğine gelebileceğinizi ama aynı zamanda beklemelerin, bazı engel ve sorunların da aşılması gerekeceğini açıklıyor. Öyle görünüyor ki, önümüzdeki yılın ikinci yarısında, şu anda süregelen pek çok denge değişecek kariyer ve sorumluluklar alanında çok daha iddialı kararlar ve açılımlar harekete geçmiş olacak. 
</TEXT>
</DOC>
