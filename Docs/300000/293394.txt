<DOC>
<DOCNO> 293394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/soneko18.html </URL>
<DATE> 2004/11/30/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansı 224 puanlık kayıpla tamamladı... 
</HEADLINE>
<TEXT>

     İMKB Ulusal 100 Endeksi, dünkü kapanışa göre 244.29 puan düşerek 1. seansı 22,554.87 puandan tamamladı. 
     1. seansta hisse senetleri ortalama yüzde 1.07 değer yitirdi. 
     Dünkü 22,799.16 puandan kapanan İMKB Ulusal 100 Endeksi, ilk seansa 8.21 puan azalarak 22,790.95 puandan başladı. İlk yarıyı 22,642.27 puandan geçen endeks, seans içinde en düşük 22,527.35 kadar gerilerken, en yüksek 22,799.09 puanı gördü. 
     Seans sonunda mali endeks 294.58 puan düşerek 30,664.24 puana, sanayi endeksi 219.43 puan düşerek 20,277.50 puana ve hizmetler endeksi 193.90 puan düşerek 13,051.34 puana geriledi. 
     Böylece önceki kapanışa göre, mali grup hisseler ortalama yüzde 0.95, sanayi grubu hisseler ortalama yüzde 1.07 ve hizmet grubu hisseler ortalama yüzde 1.46 oranında değer yitirdi. 
     1. seansta işlem gören toplam 297 hisse senedinden 53'ü değer kazandı, 200'ü değer kaybetti, 44 hissenin fiyatında ise değişiklik olmadı. 
     Seansta, 290 trilyon 866 milyar 735 milyon liralık işlem hacmi oluştu. 
     1. seansta Yapı ve Kredi Bankası, İş Bankası C , Doğan Holding, Sabancı Holding ve Usaş en çok işlem gören hisse senetleri oldu. 
     Borsa uzmanları, AB süreciyle ilgili yaşanan gelişmeleri olumsuz olarak değerlendiren piyasada dün başlayan satışların bugün de sürdüğüne işaret ederek, yükselen trend destek seviyesi olan 22,550 seviyesine kadar çekilen endekste bu seviyenin aşağı yönde geçilmesinin satış baskısını artıracağını savunuyor. 
     
</TEXT>
</DOC>
