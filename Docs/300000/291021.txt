<DOC>
<DOCNO> 291021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sondun03.html </URL>
<DATE> 2004/11/22/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
Kennedy suikastının video oyunu tepki yarattı... 
</HEADLINE>
<TEXT>

     ABD'de bugün piyasaya çıkacak bir video oyunu, henüz meraklıları ile buluşmadan tartışma yarattı. 
     Suikastta hayatını kaybeden eski ABD Başkanı John F. Kennedy'nin öldürüldüğü anların yeniden canlandırıldığı oyun, başta Kennedy ailesi olmak üzere bazı çevrelerden sert eleştiri aldı. 
     Kennedy suikastının 41. yıldönümünde piyasaya sürülen ''JFK Reloaded'' isimli video oyununun üreticisi Traffic Games şirketinin müdürü Kirk Ewing, oyuna sert tepki gösteren John F. Kennedy'nin kardeşi Massachusetts Senatörü Edward Kennedy'yi mektupla bilgilendirdiklerini savundu. 
     Kennedy suikastının senaryosunun kullanıldığı oyunda, oyuncu, suikastçı Lee Harvey Oswald'ın ateş açtığı binadan, eski başkanı vurmaya çalışıyor. 
     Burada atışların, suikastçınınkilerin açısına benzemesi önem taşıyor. Kennedy'yi doğru yerinden vuran oyuncu puan kazanıyor. Eski başkanın eşi Jacqueline Kennedy'nin vurulması halinde ise oyuncu diskalifiye oluyor. 
     9.99 dolara internetten de indirilebilen oyuna kan efekti de eklenebiliyor. 
     
</TEXT>
</DOC>
