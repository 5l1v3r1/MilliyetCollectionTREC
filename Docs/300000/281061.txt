<DOC>
<DOCNO> 281061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/dunya/dun02.html </URL>
<DATE> 2004/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ürdün TV'sinde Taliban paniği 
</HEADLINE>
<TEXT>


DIŞ HABERLER SERVİSİ 


Ürdün'de Afganistan'la ilgili bir pembe dizide, Taliban'ın olumsuz gösterilmesi halinde oyunculardan televizyon yöneticilerine kadar herkesin saldırıya uğrayacağı tehditi üzerine yayından kaldırıldı. 
Merkezi Dubai'deki Ortadoğu yayın şirketinin ilk bölümünü üç gün önce yayımladığı ve Ürdün TV'sinin Ramazan'da ekrana getirmeyi planladığı "K bil Yolu" adlı dizi, devrik Taliban yöneticilerinin yaşamlarından kesitler içeriyor. 

Önce ertelendi... 
Önceki gün teknik sorunlar nedeniyle dizi yayınını birkaç gün ertelediğini açıklayan Ürdün radyo televizyonu genel müdürü Abdülhalim Araybyat, dizinin yapımcısı Katar televizyonunun talebi üzerine yayımlanmayacağını söyledi. Dizinin yayından kaldırılmasında bir internet sitesindeki tehdidin etkili olduğu belirtildi. İnternet sitesinde, dizide Taliban yöneticilerinin kötü bir şekilde yansıtılması durumunda bu işte yer alan herkesin saldırıya uğrayacağı tehdidinde bulunuldu. Açıklamada, "Allah'ın izniyle uydu istasyonlarının merkezlerine, çalışanlarına saldıracağız ve hiç kimsenin, bugün olmazsa yarın, yarın olmazsa bir ay içinde elimizden kurtulamayacağına yemin ederiz" denildi. 


</TEXT>
</DOC>
