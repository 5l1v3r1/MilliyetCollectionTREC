<DOC>
<DOCNO> 263932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/astro/index.html </URL>
<DATE> 2004/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Riskli bir gündeyiz 
</HEADLINE>
<TEXT>


Bugün gökyüzü oldukça gergin. Ani kararlar kopma ve başkaldırı getirebilir. Bu arada aniden sanki bir patlama gibi gelişen olaylar günün akışını etkileyebilir. Acele karar almamak ve detaylara önem vermek lazım. Koç'lar tamamlanması gereken konulara önem vermeliler. Detay gerektiren işleri onları huzursuz etse de üzerinde durmalılar. Bu arada sağlığa özen göstermeleri gerekiyor. Boğa'lar için daha rahat olacakları koşullar bulunuyor. Akıcı enerjileriyle duygularını daha iyi ifade edebilirler. İyimser olmaları onlara çok şey kazandıracak. İkizler daha düzenli ve toparlayıcı olmak zorundalar. Tamamlanması gereken pek çok şey var. Özellikle eve ait uğraşlar onlar için yorucu olabilir. Yengeç'ler enerjik günlerindeler. Düşündükleri kısa yolculuklar gündeme gelebilir. Yakın çevrelerinde sorumluluk almaları gereken konular bulunuyor. Aslan'lar harcamalarını dengede tutmalı ve birikimlerini doğru değerlendirmeli. Bugünlerde ekonomik davranmalarında fayda var. Başak'lar Ay sayesinde etkileyici olabilecekler. Yeni planlar, girişimler söz konusu. Bu arada anneyle ilgili uğraşlar da olabilir. Terazi'ler duygusal konularda hassas olabilirler. İyimser kalmaya çalışarak yenilik peşinde olmaları onlara cesaret verebilir. Akrep'ler hevesli olacakları bir gündeler. Bu yanları onların öne çıkmasını sağlayabilir. Arkadaşlarla duygusal ve zihinsel paylaşımlar var. Yay'lar için huzursuz bir gün olsa da yapılması gereken çok iş var. Bu günlerde iş hayatında ortaya çıkabilecek fırsatları değerlendirmek lazım. Oğlak'lar pek çok düşünceleri olmasına rağmen kararlı hareket etmekte güçlük çekebilirler. Kendilerini rahat hissetmeleri için başkalarından destek alabilirler. Kova'lar iş hayatında artan sorumluluklardan dolayı yorulmuş durumda. Duygusal olarak rahatlamanın yollarını bulmalı ve kendilerine zaman yaratmalılar. Balık'lar bugün yapıcı olmaya çalışmalı. Gün içerisinde ilişkiler nedeniyle kendilerini huzursuz hissetmek yerine duygularında samimi olmaları gerekiyor. 

</TEXT>
</DOC>
