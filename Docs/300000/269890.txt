<DOC>
<DOCNO> 269890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/guncel/gun01.html </URL>
<DATE> 2004/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcı TCDD hatalı 
</HEADLINE>
<TEXT>


TCDD'nin hızlandırılmış tren seferlerinin riskli olduğunu belirten Pamukova Savcılığı, tren şefi ve 2 makiniste 5'er yıl hapis istedi 

GÖKÇER TAHİNCİOĞLU Ankara 

Hızlandırılmış tren faciasına ilişkin soruşturmasını tamamlayarak hazırladığı fezlekeyi dava açması için Sakarya Başsavcılığı'na gönderen Pamukova Başsavcılığı, TCDD'nin otomatik ya da yarı otomatik kontrol sistemlerini kurmadan seferleri başlatmasının hatalı olduğunu vurguladı. 
Fezlekede 37 kişinin öldüğü fezlekede geçen rakam , 90 kişinin yaralandığı faciaya ilişkin İstanbul Teknik Üniversitesi'nden oluşturulan bilirkişi heyetinin olay yerinde inceleme yaptığı anlatıldı. Fezlekede, trenin kaza sırasındaki hızının saatte 130 km olduğu, TCDD'nin verdiği livrede söz konusu mevkiden 80 km hızla geçilmesinin öngörüldüğü kaydedildi. Daha önce yapılan hızlandırılmış tren seferlerinde, aynı mevkiden 65 - 90 km arasında hızla geçildiğinin saptandığı vurgulanan fezlekede, fren diskleri ve imdat freninin çekilmesinin etkili olmadığı da kaydedildi. 

Şimdilik makinistler 
Bilirkişi heyetinin hazırladığı raporda TCDD 8'de 4, 1. makinist Karabulut 8'de 3, Sönmez de 8'de 1 kusurlu görülmüştü. Fezlekede ise trenin 1. makinisti Fikret Karabulut, 2. makinisti Recep Sönmez ve tren şefi Köksal Coşkun'un "Tedbirsizlik ve dikkatsizlik sonucu ölüm ve yaralamaya neden olmak" suçundan 5 yıla kadar ağır hapisle cezalandırılması istendi. Ankara Başsavcılığı, TCDD Genel Müdürü Süleyman Karaman hakkında soruşturma için izin verilmesi halinde fezlekedeki saptamalar ışığında dava açabilecek. 

TCDD'nin kusurları 

Arifiye - Eskişehir arasındaki sık hız değişimlerinin livreye göre öngörülmesi seyir güvenliği açısından risk oluşturuyor.Hız azaltma ve hız artırma evrelerinde kontrolün sadece makinistlere verilmesi uygun değildir.Makinistlere yardımcı olacak otomatik ya da yarı otomatik kontrol sistemleri kurulmamıştır.Üst yapıdaki bakım ve onarım yetersizliği. 


</TEXT>
</DOC>
