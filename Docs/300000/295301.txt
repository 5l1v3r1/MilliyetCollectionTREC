<DOC>
<DOCNO> 295301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sontur29.html </URL>
<DATE> 2004/12/06/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Şişli'de genç kadın, cinnet geçirip, kayınvalidesi ve üvey kızını öldürdü 
</HEADLINE>
<TEXT>

     Kağıthane'de bir kadın, kayınvalidesi ile ilköğretim okulu 1. sınıf öğrencisi üvey kızını bıçaklayarak öldürdü. 
     AA muhabirinin aldığı bilgiye göre, Gültepe Abdi İpekçi Caddesi'ndeki bir dairede oturan Kemal Aysel'in 1.5 yıllık eşi Nevin Aysel 20 , dayısını telefonla arayarak kayınvalidesi ve üvey kızını öldürdüğünü bildirdi. 
     Dayının haber vermesi üzerine olay yerine gelen polis, bir odadaki yatağın altında 17 yerinden bıçaklanarak öldürülmüş halde kayınvalide Şaziye Aysel'in 68 cesedini buldu. 4 yerinde bıçak darbesi olan Harmantepe İlköğretim Okulu 1. sınıf öğrencisi Gamze Seval Aysel'in 7 ise öldürüldükten sonra cesedinin çatıya bırakıldığı anlaşıldı. 
     Babaanne ile torununun cesetleri, olay yerinde yapılan incelemenin ardından Adli Tıp Kurumu'na kaldırıldı. 
     Olaydan sonra gözaltına alınan Nevin Aysel'in, kayınvalidesi ve eşi tarafından sürekli dövüldüğünü, hakarete uğradığını söylediği öğrenildi. 
     Dün akşam yemeğinde, eşi evde yokken üvey kızının 1 yaşındaki oğlunu rahatsız etmesi üzerine kayınvalidesiyle tartıştığını ileri süren Nevin Aysel'in, bıçakla Şaziye ve Gamze Seval Aysel'i öldürdüğünü itiraf ettiği bildirildi. 
     Gece eve gelen eşine, annesi ve kızını sorunca dışarıda olduklarını söylediği ifade edilen genç kadının, bu sabah dayısını arayarak cinayeti haber verdiği anlaşıldı. 
     9 aydır işsiz olduğu belirtilen Kemal Aysel'in, Gamze'nin annesi olan eşinin 6 yıl önce intihar etmesinden sonra yaklaşık 1.5 yıl önce Nevin Aysel ile evlendiği kaydedildi. 
     Nevin Aysel, 1 yaşındaki oğlu ile ayrı ayrı getirildiği Asayiş Şube Müdürlüğü Cinayet Büro Amirliği'nde sorguya alındı. 

     
</TEXT>
</DOC>
