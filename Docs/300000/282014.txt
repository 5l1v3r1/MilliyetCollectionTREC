<DOC>
<DOCNO> 282014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/dunya/dun01.html </URL>
<DATE> 2004/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA'nın hayal kırıklığı 
</HEADLINE>
<TEXT>


DIŞ HABERLER SERVİSİ 


ABD Merkezi Haber Alma Teşkilatı'nın CIA , Irak'ın işgali öncesinde Amerikan askerlerini sevinçle karşılayacağını varsaydığı Iraklılara dağıtılmak üzere, minik Amerikan ve Irak bayrakları hazırlattığı ortaya çıktı. New York Times'a konuşan istihbarat yetkilileri, CIA yöneticilerinin Iraklıların Amerikan askerlerini sevinç gösterileriyle karşılayacağından emin olduklarını ve bu nedenle "mükemmel istihbarat operasyonu" adı verilen bir plan hazırladığını kaydetti. 
Plana göre, ülkeye sokulan bayraklar Nasıriye gibi "dost" kasabalara dağıtılacaktı. Daha sonra ise Amerikan askerleri bayraklarla karşılayan Iraklıların görüntüleri, tüm Arap dünyasına televizyonlardan yayımlanacaktı. Planın, o dönem Irak'taki işgal güçlerini komuta eden askeri yetkililerden Korgeneral David McKiernan tarafından riskli olduğu gerekçesiyle iptal edildiği belirtildi. 


</TEXT>
</DOC>
