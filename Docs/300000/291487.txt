<DOC>
<DOCNO> 291487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sonspo18.html </URL>
<DATE> 2004/11/23/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Galatasaray'da sakatlar bugün de idmana çıkmadı... 
</HEADLINE>
<TEXT>

     Deplasmanda Ankaragücü ile karşılaşacak Galatasaray, çalışmalarını sürdürüyor. 
     Teknik Direktör Gheorghe Hagi yönetiminde basına kapalı yapılan antrenmana, sakatlıkları süren Baliç, Zafer ve Hasan Şaş'ın katılmadığı bildirildi. 
     Galatasaray Kulübü'nden alınan bilgiye göre, Zafer ve Baliç'in tedavileri sürerken, Hasan Şaş ise fitnes salonunda kendisine verilen antrenman programını uyguladı. 
     Üst adalesinde sakatlığı bulunan Ergün de sağlık ekibinin tavsiye ettiği ağır tempoda koşu programını uyguladı. 
     Antrenmanın son 15 dakikalık bölümünde üst adalesinde çekme hisseden Ümit Karan izin alarak çalışmayı bıraktı. Bu futbolcunun tedavisine derhal başlandığı bildirildi. 
     Sarı-kırmızılılar, yarın saat 19.00'da seyirciye ve medyaya kapalı bir antrenman daha yapacak. 

     
</TEXT>
</DOC>
