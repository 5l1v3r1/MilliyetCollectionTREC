<DOC>
<DOCNO> 295022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/son/sonyas07.html </URL>
<DATE> 2004/12/05/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Mariko koş, Chanel geldi .. 
</HEADLINE>
<TEXT>

     AFP 

Chanel, dünyadaki en büyük butiğini dün Japonya'nın başkenti Tokyo'da açtı. Batılı markalara düşkünlüğüyle bilinen Japon kadınlar, mağazanın önünde kuyruk oluşturdu. Alışveriş yapamayanlar ise cep telefonlarıyla bu alışveriş tapınağını ölümsüzleştirdi. 
     Tokyo Chanel, Dior, Cartier, Hermes ve Louis Vuitton gibi markaların sıralandığı lüks Ginza semtine konumlandı. 1300 metrekarelik alana kurulu mağazada Fransız şef Alain Ducasse tarafından yönetilen restoran ve bir konser salonu da bulunuyor. 
     Amerikan tasarımcı Peter Marino tarafından ünlü Chuo-dori meydanına inşa edilmiş binanın tamamen camdan yüzeyi, Ginza bölgesini her gün sabahtan akşama dek 700 bin ampulle aydınlatacak. Binanın yüzeyi aynı zamanda, yoldan gelip geçenlerin kendilerini izleyebileceği dev ekran TV olarak da kullanılıyor. 
     Yano ekonomik araştırma enstitüsüne göre, Japonlar lüks kıyafet, çanta ve benzeri ürünlere yılda 11.6 milyar dolar harcıyor. 
     
</TEXT>
</DOC>
