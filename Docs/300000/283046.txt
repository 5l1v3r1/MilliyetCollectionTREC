<DOC>
<DOCNO> 283046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/spor/spo04.html </URL>
<DATE> 2004/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Aktuğ'dan tam destek 
</HEADLINE>
<TEXT>



Trabzon cephesi üzgün 
TRABZONSPOR Başkanı Atay Aktuğ, Galatasaray karşısında kötü futbol oynadıklarını itiraf ederken, en kısa zamanda toparlanacaklarını söyledi. Aktuğ, "Aslında Galatasaray da yeterince iyi değildi. Çok sayıda pozisyon bulmamıza rağmen skoru değiştiremedik. Neden kötü oynadığımızı anlayamıyorum. Bunun sebebini ben değil, ancak teknik kadromuz açıklayabilir" dedi. 

'Yarışta hep olacağız' 
AKTUĞ, takımın en kısa zamanda geçtiğimiz haftalardaki konsantrasyonunu kazanacağını da iddia etti. Trabzonspor Başkanı şunları söyledi "Şampiyonluk yarışının içinde Trabzonspor var ve olmaya da devam edecek. Düşüş dönemini en az kayıpla kapatmamız gerekiyor. Camiamız ve taraftarlarımız umutsuzluğa kapılmasın. Trabzonspor yine beklenen seviyeye gelecek." 

Doğan Saygı duysunlar 

BORDO-Mavili takımın teknik patronu Ziya oğan, Galatasaray maçında sahaya sürdüğü kadroya saygı duyulması gerektiğini söyledi. Doğan, "Eğer kadro seçiminde herkesin dediğini yapmaya kalkarsak, sahaya 25 futbolcuyla çıkmamız gerekir" dedi. 

Ceza korkusu 

AVNİ Aker Stadı'nı dolduran Bordo - Mavili taraftarların, özellikle maçın ilk yarısında Hagi aleyhinde yaptığı tezahüratlar yönetimde ceza korkusunu gündeme getirdi. Daha önce aynı nedenle 5 milyar lira para cezası alan Trabzonspor, saha kapatma cezasıyla karşı karşıya kalmanın sıkıntısını yaşıyor. Gözlemcinin raporunda küfürlü tezahüratlar yer alırsa, Trabzonspor, PFDK'ya sevk edilecek. 


</TEXT>
</DOC>
