<DOC>
<DOCNO> 279692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sondun26.html </URL>
<DATE> 2004/10/13/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Usame Bin Ladin h l muamma .. 
</HEADLINE>
<TEXT>

     Afganistan'daki çokuluslu güce kumanda eden Amerikalı generallerden David Barno, El Kaide'nin lideri Usame Bin Ladin'in ''muhtemelen'' hayatta olduğunu bildirdi. 
     General Barno, başkent Kabil'de düzenlediği basın toplantısında, ''Usame Bin Ladin'in öldüğüne dair elimizde kanıt yok, bu nedenle hayatta olduğunu varsayıyoruz'' dedi. 
     Barno, ''Ladin'in nerede olduğunu bilmiyoruz, bu yüzden Afganistan'da mı Pakistan'da mı olduğu konusunda fikir yürütemiyoruz. Elimizde kesin bilgi yok'' şeklinde konuştu. 
     ABD tarafından 11 Eylül saldırılarının müsebbibi olarak gösterilen Bin Ladin'in, sadece son 3 yıldır uluslararası medyada yayınlanan ses kayıtları bulunuyor. 
     İstihbarat servisleri, Ladin'in Afganistan ile Pakistan sınırında bulunabileceği konusunda bilgi verse de uzmanlar bu konuda ciddi bir kanıt bulunmadığını belirtiyor. 
     
</TEXT>
</DOC>
