<DOC>
<DOCNO> 276417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/yasam/yas18.html </URL>
<DATE> 2004/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



Çevre katilleri kara listeye... 

Bodrum DHA 
Bodrum'un cennet koylarından Torba'ya kanalizasyon atıklarını bırakarak çevre felaketi yaratan turistik tesislerin, seyahat acenteleri, tur operatörleri ve turizm derneklerince kara listeye alınması için harekete geçildi. Yabancı tur operatörü ve seyahat acentelerinin kendisini aradığını belirten Bodrum TÜRSAB Yürütme Kurulu Başkanı Nasih Demir, kendini bilmez birkaç tesisin turizme verdiği derin yaranın hesabının mutlaka sorulacağını söyledi. 

Başkent Ekspresi makinistine tahliye kararı 

İZMİT DHA 
Koceli'nin Gebze ilçesi Tavşancıl Beldesi'nde 11 Ağustos'ta Başkent Ekspresi ile Adapazarı Ekspresi'nin çarpışması sonucu 8 kişinin hayatını kaybettiği 91 kişinin de yaralandığı kazanın ardından tutuklanan Başkent Ekspresi makinisti Hasan Yücedağ, tahliye oldu. Yücedağ, savunmasında suçunun olmadığını, kazanın sinyalizasyon hatasından kaynaklandığını öne sürdü. Mahkeme, delilerin tamamının toplanıp karartılma ihtimalinin bulunmaması nedeniyle Yücedağ'ın tahliyesine karar verdi. 

Oğlunu 'tapuyu aldı' diye öldürdü 

Eskişehir'de, Abdülhamit Yıldırak 60 , inşa ettirdiği evin tapusunu kent dışında olduğu sırada kendi üzerine yapan oğlu Yılmaz Yıldırak'ı 29 tabancayla öldürdü. Büfe işleten Yılmaz Yıldırak, işyerini kapattıktan sonra eşi Songül Yıldırak'la birlikte eve giderken karşılaştığı babası ile tartıştı. Baba Yıldırak da, aralarında tapu meselesi yüzünden husumet bulunan oğlu Yılmaz'ı tabancayla ağır yaraladı. Baba Yıldırak, gelini Songül'e "Tabancamda mermi olsaydı seni de öldürecektim" diyerek kaçtı. Yıldırak, hastanede yaşamını yitirdi. 

Hırsızlığa girdiği evde uyuyakaldı 

Battalgazi'deki Kemerköprü köyünde ik met eden Yusuf Alican, evine geldiğinde içeride bir gencin uyuduğunu ve av tüfeğiyle 2 battaniyesinin çalındığını fark edince durumu jandarmaya bildirdi. N.G. 18 R.U. 18 , A.Ç. 17 ve M.A. 18 ile hırsızlık için eve girdiklerini, alkollü olduğu için uyuyakaldığını söyledi. 4 kişi de gözaltına alındı. 

Dolandırıcıları Viagra yakalattı 

DHA 
İki ay önce 'kopya' kredi kartlarıyla yüklü miktarda ilaç alınca yakalanan 8 zanlının 'Viagra kurbanı' olduğu anlaşıldı. 27'şer yıla kadar ağır hapis istemiyle yargılanan Murat Yaklav ile Bilal Çakar, Marmaris'te bir kişiden 8 sahte kredi kartını tanesi 750 milyon liradan satın aldığını iddia ettiler. Zanlıları yakalatan eczacı Hayriye Ulular de, "392 milyon 500 bin liralık Viagra alınması garipti. Polise bildirdim" dedi. 

Sapık üvey baba cezasını buldu 

DHA 
Üvey kızını taciz etmekle suçlanan İrfan Korkmaz 56 , Samsun 2. Ağır Ceza Mahkemesi'nce tutuklandı. 7 ay önceki olayın ardından kayıplara karışan ve dün ilk kez duruşmaya gelen Korkmaz'ın tacizine uğrayan G.Ç. 17 , "Porno film seyrettirip taciz ediyordu" dedi. Cezaevine konan Korkmaz'ın 11 yıllık eşi Leyla Korkmaz 38 da, "Kızımla kocamı aynı yatakta yakaladım" diye konuştu. 


</TEXT>
</DOC>
