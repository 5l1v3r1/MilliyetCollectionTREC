<DOC>
<DOCNO> 297550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/soneko17.html </URL>
<DATE> 2004/12/14/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
IMF Başkanı Rato Türkiye, bundan sonra yardıma ihtiyaç duymayacak 
</HEADLINE>
<TEXT>

     Uluslararası Para Fonu IMF Başkanı Rodrigo de Rato, yeni stand-by görüşmelerinde Türkiye ile anlaşmaya varılmasının ''memnuniyet verici'' olduğunu söyledi. 
     Rato, IMF'nin web sayfasında yayımlanan mesajında, Türk yetkilileri ve IMF heyetinin mutabakatıyla hazırlanan niyet mektubu taslağının, IMF İcra Direktörleri Kurulu tarafından gelecek yılın başlarında değerlendirileceğini belirtti. Rato, açıklamasında şunları ifade etti 
     ''Yaklaşık son 3 yıl boyunca Türkiye'nin ekonomik programı, olumlu sonuçlar ortaya koydu. Üretim hızla arttı, enflasyon bir nesil boyunca kaydedilen en düşük düzeyle geriledi ve kamu borçları hatırı sayılır derecede azaldı. Bu başarıya dayanarak Türk yetkililerinin hazırladığı ve IMF'den destek istediği yeni Ekonomik Program başarılı şekilde uygulandığı takdirde, Türkiye'nin sürdürülebilir bir ekonomik büyüme yakalamasına yardımcı olacağına inanıyorum. 
     Yeni program, istihdam yaratmaya, enflasyonu Avrupa düzeyine çekmeye, ekonominin esnekliğini güçlendirmeye ve böylece borçlarının dikkate değer ölçüde azalmasına da yardımcı olacaktır. Yeni program Türkiye'nin IMF'nin daha fazla mali yardımına ihtiyaç duymaktan da kurtaracaktır.'' 

     
</TEXT>
</DOC>
