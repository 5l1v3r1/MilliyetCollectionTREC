<DOC>
<DOCNO> 269272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/son/sontur34.html </URL>
<DATE> 2004/09/05/ </DATE>
<TIME> 19.10 </TIME>
<AUTHOR>  </AUTHOR>
<HEADLINE>
Hamit Bayram'ın emniyet binasından kaçırılması... 
</HEADLINE>
<TEXT>

     Eski Van Milletvekili Mustafa Bayram'ın oğlu Hamit Bayram'ın şoförü Hüsnü Özbuz ile Özbuz'a yardım ve yataklık yapan 2 kişi, tutuklanarak cezaevine gönderildi. 
     Emniyet Müdürlüğü Kaçakçılık ve Organize Suçlarla Mücadele Şubesi'ndeki sorgusunun ardından Van 3. Ağır Ceza Mahkemesi'ne çıkarılan Hüsnü Özbuz hakkındaki gıyabi tutuklama kararı, vicahiye çevrildi. 
     Hüsnü Özbuz'u evlerinde sakladıkları gerekçesiyle gözaltına alınan Yakup ve İbrahim Gültepe ise Sulh Ceza Mahkemesi'ne çıkarıldı. 
     TCK'nin 296. maddesine göre ''firari sanıkları saklama ve yardım'' suçlarından yargılanan Yakup ve İbrahim Gültepe, 3 saat süren mahkeme sonrası Hüsnü Özbuz ile birlikte tutuklandı. 
     Geniş güvenlik önlemleri altında, elleri kelepçeli olarak adliyeden çıkarılan Hüsnü Özbuz ile Yakup ve İbrahim Gültepe, Van Devlet Hastanesi'nde sağlık kontrolünden geçirildikten sonra, Van Kapalı Cezaevi'ne gönderildi. 
     
</TEXT>
</DOC>
