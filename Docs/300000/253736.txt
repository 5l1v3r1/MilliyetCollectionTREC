<DOC>
<DOCNO> 253736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/siyaset/siy05.html </URL>
<DATE> 2004/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'de sokak tartışması 
</HEADLINE>
<TEXT>


ABDULLAH KARAKUŞ Ankara 


YÖK Yasası'nın geri çekilmesini değerlendiren Başbakan Erdoğan'ın, "Toplumumuzun daha duyarlı olmasını beklerdim" sözleri, AKP'de de yankı buldu. Sakarya Milletvekili Süleyman Gündüz, Erdoğan'a destek veren Ankara Milletvekili Ersönmez Yarbay'a tepki gösterdi. Yarbay'ı TBMM kulisinde gören Gündüz, "Başbakan'a destek veren sözleriniz yanlış oldu. Toplum bize yüzde 35 oy verdi. Daha ne yapsın Sokağa mı çıksın Olmaz böyle şey" dedi. Hem Erdoğan'a, hem Yarbay'a tepki gösteren Gündüz, şöyle konuştu "Sözlerinizle ilgili yeni bir açıklama yapın. Yanlış yoldan geri dönün. Böyle şey mi olur Başbakan vatandaşa dememiş miydi, 'Go home eylemleriyle bir yere gidemeyiz, yapmayın' diye. Şimdi vatandaşı sokağa mı çağırıyor Bu bir çelişki olmaz mı " Tartışmanın büyümemesi için Gündüz'ü sessizce dinleyen Yarbay, "Başbakan'ın, toplumun bu yasaya sahip çıkmadığına yönelik sözlerine katılıyorum" dedi. 



</TEXT>
</DOC>
