<DOC>
<DOCNO> 257843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sondun18.html </URL>
<DATE> 2004/07/24/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Kuzey Kore, ABD'nin nükleer programı bırakma önerisini reddetti... 
</HEADLINE>
<TEXT>

     Kuzey Kore, ABD'nin Libya örneğini izleyerek, diplomatik olarak tanınma ve yardım karşılığında nükleer silah programını bırakması önerisini reddetti. 
     Kuzey Kore Dışişleri Bakanlığı sözcüsü, Kuzey Kore'nin resmi haber ajansı KCNA'ya yaptığı açıklamada, ''ABD'nin önerisinin bundan sonra artık pek dikkate alınmayacağını'' söyledi. Sözcü, ABD yönetiminin tavrı hakkında, ''Kore Demokratik Halk Cumhuriyeti'nin Kuzey Kore Libya örneğini kabullenebileceğini sanmak aptallıktır'' dedi. 
     Ancak Kuzey Kore, geçen ay yeniden hız verilmeye çalışılan ve eylül ayında yeniden başlayacak 6 ülkenin görüşmesinden çekilme tehdidinde bulunmadı. Kuzey Kore'nin atom bombası programının ele alındığı 6'lı görüşmelere Kuzey ve Güney Kore, Japonya, ABD, Çin ve Rusya katılıyor. 
     ABD, Kuzey Kore'nin tüm nükleer programlarından vazgeçerek silahlanma sürecine girmesi durumunda, kendisine yapılan çok taraflı enerji yardımının artırılacağına ilişkin planını geçen ay açıklamıştı. 
     ABD'nin nükleer silah uzmanı diplomatı John Bolton iki gün önce Güney Kore'de bu konudaki temaslarını tamamladı. 
     Amerikalı yetkililer, ayrıca Kuzey Kore'den Batı'yla daha iyi ilişkiler geliştirebilmek için bu konuda Libya'yı geçerek, nükleer ve diğer tehlikeli silahlarından tamamen vazgeçmesini istemişti. 
     
</TEXT>
</DOC>
