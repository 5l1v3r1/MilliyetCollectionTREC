<DOC>
<DOCNO> 259397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/son/sontur26.html </URL>
<DATE> 2004/07/30/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Sevgiliye 50 metrelik mektup... 
</HEADLINE>
<TEXT>

     Hakkari'de, 6 yıldır birlikte olduğu kız arkadaşından 2 ay önce ayrılan gencin yazdığı mektup, 25 metreye ulaştı. 
     Hakkari'de 6 yıldır birlikte olduğu kız arkadaşından ayrılan Naci Kara da sevgisini ve aşkını 50 metrelik mektuba sığdırmaya çalışıyor. 
     Hakkari'de yaşayan, 22 yaşındaki ''derbeder'' lakaplı Naci Kara, 6 yıldır birlikte olduğu kız arkadaşıyla 2 ay önce kıskançlık yüzünden tartışarak ayrıldığını, bu nedenle haftalarca odasından çıkmadığını söyledi. 
     Arkadaşına duyduğu özlemin giderek artması üzerine mektup yazmaya karar verdiğini belirten Naci Kara, 2 hafta önce yazmaya başladığı mektubun 25 metreye ulaştığını kaydetti. 
     Aşkını, özlemini, pişmanlığını ve sitemini dile getirdiği mektubu 50 metreye ulaştıktan sonra ayrıldığı kız arkadaşına göndereceğini bildiren Naci K, ''Sevgilime olan sevgim, Mecnun'un Leyla'ya duyduğu sevdadan da öte bir yerde durmaktadır. Umarım, bu mektup sayesinde barışarak eski güzel günlerimize kavuşuruz'' dedi. 
     
</TEXT>
</DOC>
