<DOC>
<DOCNO> 250067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sonyas05.html </URL>
<DATE> 2004/06/22/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Bu alışveriş merkezinde herkes çıplak .. 
</HEADLINE>
<TEXT>

     İngiltere'nin başkenti Londra'da "doğacılık" çıplak yaşama öğretisini benimsemiş kişilere yönelik alışveriş merkezi büyük ilgi topladı. Oxford Caddesi'nde dün açılışı yapılan Plaza'da müşteriler alışverişlerini üzerlerinde hiç bir kıyafet olmadan yapacak. 
     Toplumun tüm kesimlerine açık olduklarını ifade eden alışveriş merkezinin müdürü Keith Brusheen, "Eğer doğacılar için çıplak alışveriş yapma ihtiyacı oluşmuşsa bunu sağlamaktan büyük mutluluk duyarız" diye konuştu. 
     
     Doğacılık nedir 

     Çıplak yaşama nudizm olarak da bilinen doğacılığın naturizm bir çok tanımı bulunuyor. Dünyadaki milyonlarca naturisti temsil eden Uluslararası Doğacılar Federasyonu, doğacılığı şöyle tanımlıyor 
     "Ortaklaşa çıplaklık eylemi, kendine saygıyı cesaretlendirme, diğer kişilere ve çevreye duyulan saygı ile tanımlanan, doğayla uyum içinde olan bir yaşam tarzı." 

     
</TEXT>
</DOC>
