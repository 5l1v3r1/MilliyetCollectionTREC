<DOC>
<DOCNO> 271530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/ekonomi/eko09.html </URL>
<DATE> 2004/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'da 'Bay euro' tartışması 
</HEADLINE>
<TEXT>



Hollanda'nın Scheveningen kentinde toplanan AB maliye bakanları 'euro' tartışması yaptı. Euro'nun bir çok ülkede farklı telaffuz edildiğini anlatan Avrupa Merkez Bankası Başkanı Jean - Claude Trichet, euro'nun yazılışının her Avrupa dilinde 'euro' olmasını istedi. Euro İngilizce'de 'yuro', Fransızlarda 'öğro', Almanlarda 'oyro', Slovenlerde 'evro', Litvanyalılarda 'eyro' şeklinde telafuz ediliyor. Trichet'in euro bölgesi maliye bakanları başkanlığına seçilen Lüksemburg Başbakanı Jean - Claude Juncker'in 'Mr Euro' olarak adlandırılmasından rahatsızlık duyduğu da belirtiliyor. AFP ajansı, Trichet'in "Kurla ilgili bir mesele olduğundan 'Mr Euro' kesinlikle benim" dediğini duyurdu. 


</TEXT>
</DOC>
