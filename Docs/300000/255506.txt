<DOC>
<DOCNO> 255506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/ekonomi/eko12.html </URL>
<DATE> 2004/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'dan TAV'a olumlu sinyal 
</HEADLINE>
<TEXT>



İran Cumhurbaşkanı Muhammed Hatemi, Uluslararası İmam Humeyni Havaalanı'ndaki çalışmaları durdurulan Türk TAV şirketinin İsrail ile ilgisi bulunduğu iddialarını yalanladı. Hatemi, gazetecilerin sorusu üzerine "Böyle bir şey söz konusu değil" dedi. 
Anlaşmaya taraf olan şirketin bir Türk şirketi olduğunu ve herhangi bir sorun bulunmadığını söyleyen Hatemi, "Havaalanıyla ilgili artık hiçbir temel sorun kalmadı. Yapılan incelemelerde bazı teknik ve hukuki sorunlar giderildi. Havaalanının ikinci safha çalışmalarına ilişkin anlaşma yapıldı ve bu konuda İranlı şirketlerin katılımlarına sıcak bakılıyor" dedi. Muhafazak r Cevan gazetesi de İmam Humeyni Havaalanı'nın işletilmesinin Türk TAV şirketine yeniden verilmesi olasılığının arttığını yazdı. Devrim Muhafızları, 8 Mayıs'ta "güvenlik kaygıları" gerekçesiyle havaalanını uçuşlara kapatmış, birinci terminalin işletilmesi ve ikinci safhasının yapılması için hükümetle anlaşan TAV yetkililerine havaalanındaki personelini ve malzemesini çekmesi talimatı verilmişti. 




</TEXT>
</DOC>
