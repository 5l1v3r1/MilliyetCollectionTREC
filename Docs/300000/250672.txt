<DOC>
<DOCNO> 250672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sontur72.html </URL>
<DATE> 2004/06/24/ </DATE>
<TIME> 19.38 </TIME>
<AUTHOR>  </AUTHOR>
<HEADLINE>
Ankara'da Yüksel caddesi'nde NATO karşıtı eylem... 
</HEADLINE>
<TEXT>

     Yüksel Caddesi'nde toplanan ''Ankara NATO Karşıtı Gençlik Platformu'' üyeleri 28-29 Haziran tarihlerinde İstanbul'da gerçekleştirilecek NATO Zirvesi'ni protesto etti. 
     İnsan Hakları Anıtı önünde akşam saatlerinde toplanan grup, İstanbul'u NATO'ya dar edeceğiz'' yazılı pankart açarak ''NATO'nun polisi yıldıramaz bizleri'', ''NATO'ya geçit vermeyeceğiz'' şeklinde sloganlar attı. 
     Gruptakiler adına okunan basın açıklamasının ardından ''Sanat ve Hayat'' Kültür ve Sanat Topluluğu ''Can Şenlik Oyunu'' sergilendi. 
     
     HAVAYA ATEŞ 
     NATO'yu protesto edecek grubun basın açıklaması yapacağı yerde güvenlik önlemi alan Çevik Kuvvet'in yanında ismi öğrenilemeyen bir kişi havaya ateş etti. 
     Yüksel Caddesi'ndeki seyyar satıcı ile sözlü tartışmaya girdiği öğrenilen söz konusu kişinin daha sonra tartıştığı satıcının yanına gelerek elindeki kurusıkı tabanca ile havaya ateş ettiği öğrenildi. Saldırgan, polis tarafından yakalanarak etkisiz hale getirildi. Daha sonra polis otosuna bindirilen saldırganın, ifadesinin alınması için karakola götürüldüğü belirtildi. 
     Hareketli saatlerin yaşandığı Yüksel Caddesi'nde 06 PE 392 plakalı araç yürüyen bir çocuğa çarptı. Kimliği öğrenilemeyen çocuk hastaneye kaldırılarak tedavi altına alındı. 
     
</TEXT>
</DOC>
