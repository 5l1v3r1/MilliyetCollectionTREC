<DOC>
<DOCNO> 293489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sonspo20.html </URL>
<DATE> 2004/11/30/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Türkiye Kupası 2. kademe maçlarının kuraları 2 Aralık'ta çekilecek 
</HEADLINE>
<TEXT>

     Futbolda Türkiye Kupası 2. kademe maçlarının kuraları 2 Aralık Perşembe günü İstanbul'da çekilecek. 
     Futbol Federasyonu'ndan yapılan açıklamaya göre, Mövenpick Otel'de gerçekleştirilecek kura çekimi saat 11.00'de başlayacak. 
     Kura çekimine, geçtiğimiz sezon Birinci Süper Ligi ilk 15 sırada tamamlayan Fenerbahçe, Galatasaray, Beşiktaş, Trabzonspor, Gençlerbirliği, Çaykur Rizespor, Samsunspor, Denizlispor, Ankaragücü, Diyarbakırspor, Gaziantepspor, İstanbulspor, Malatyaspor, Akçaabat Sebatspor ve Konyaspor seribaşı olarak katılacak. Bu takımlar, 1. kademe maçları sonunda tur atlayan Mersin İdmanyurdu, Antalyaspor, Vestel Manisaspor, Adıyamanspor, Altay, Büyükşehir Belediyesi Ankaraspor, Göztepe, Bursaspor, Kocaelispor, Mardinspor, Karagümrük Kyoto, Kardemir Karabükspor, Sarıyer, Gaziantep Büyükşehir Belediyespor, Uşakspor, Kayserispor ve Kayseri Erciyesspor ile eşleşecek. 
     Türkiye Kupası 2. kademe maçları 22 Aralık Çarşamba günü yapılacak. 
     
</TEXT>
</DOC>
