<DOC>
<DOCNO> 262234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/ekonomi/aeko.html </URL>
<DATE> 2004/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalara çattı, 'Tüketici kredisi önlemi alınır' dedi 
</HEADLINE>
<TEXT>


Bankaları, 'oportünist' olmakla suçlayarak, 'Tüketici kredilerini fazla pompalamayın' diyen Unakıtan, bu konuda önlem alınacağını söyledi 

ANKARA Milliyet 

Maliye Bakanı Kemal Unakıtan cari açık konusunun üzerinde hassasiyetle durduklarını belirtirken, bankalara da tüketici kredileri konusunda uyarıda bulundu. 
Unakıtan temmuz ayı bütçe sonuçlarını açıklamak üzere düzenlediği basın toplantısında, cari açık konusunda alınan tedbirlere değindi, tüketim harcamalarındaki gelişmeleri dikkatle izlediklerini vurguladı. 
"Ekonomik istikrarı bozucu herhangi bir duruma müsaade etmeyiz" diyen Unakıtan, konuşmasını, "Kimsenin ayak değneği değiliz" diyerek sürdürdü. Unakıtan, "Tüketici kredilerini çok fazla pompalamamaları lazım" diye seslendiği bankaların "kendi şer çıkarları"ndan çok "memleketin, ekonomik çıkarlarını düşünmeleri" gerektiği ifadesini kullandı. Bankalara eleştirisini "Kimse oportünistçe fırsatçı hareket etmesin" diye sürdüren Unakıtan, "Bankacılığın kendi faaliyetleri ile ilgili maliyetlerini düşürücü önlemler alıyoruz. Onların da gereğini yapmalı" dedi. 
Unakıtan, "Maliye Bakanı olarak bankalarımızı uyarıyorum tüketici kredileri ile ilgili önlemler alınacak" diye konuştu. Bu önlemlerden birinin Kaynak Kullanımını Destekleme Fonu'nun KKDF artırılması olup olmadığının sorulması üzerine "Olabilir" yanıtını verdi. Tüketici kredilerinde en büyük artış otomobil kredilerinde görülüyor. Otomobildeki satış patlaması ithal ürünlerde daha çok hissediliyor. Bu da cari açığı büyüten nedenlerden biri. 

'Milli Gazete' sürçmesi 
Unakıtan, sigarada vergilendirme sistemine ilişkin soruyu yanıtlarken dili sürçtü. Unakıtan konuyla ilgili kararın Resmi Gazete'de yayımlandığını söylemek isterken, "Milli Gazete" dedi. Sigara fiyatı indirilince vergi kaybı olduğunu belirten Unakıtan, "Bizim cebimizden kimse efelik yapmasın" dedi. Unakıtan, akaryakıta yapılan yüzde 5 zammı da "Kaçınılmazdı" diye savundu ve "Petrol faturasının 1 - 1.5 milyar dolar artmasının ödemeler dengesini etkilemeyeceğini savundu. 
Unakıtan yedi aylık ocak - temmuz bütçe sonuçlarını açıklarken konsolide bütçe giderlerinin 76 katrilyon 588 trilyon, gelirlerin 60 katrilyon 659 trilyon olduğunu belirterek, şöyle dedi "Aynı dönemde bütçe açığı 15 katrilyon 929 trilyon, faiz dışı fazla 19 katrilyon 109 trilyon oldu." 

'Bu malları Merihliler mi aldı ' Büyümenin halka yansımadığı eleştirilerine de ilk altı ayda otomobil satışlarında yüzde 217, buzdolabında yüzde 52, çamaşır makinesinde yüzde 103 artış olduğuna dikkat çekerek yanıt veren Unakıtan, "Bunları herhalde Merih'ten gelip almadılar, bunu kendi vatandaşlarımız aldı" dedi. 

Tüketici kredileri yüzde 184 arttı Trilyon TL Temmuz 2004 Temmuz 2003 Değişim Tük.kre ve kredi kartı 22.062 9.606 129.7 Tüketici kredileri 12.130 4.270 184.1 -Kamu bankaları 3.893 1.136 242.7 -Özel bankalar 7.491 2.945 154.3 Kredi kartları 9.932 5.336 86.1 - Kamu 855 530 61.3 - Özel 8.176 4.313 89.6 Tasfiye olacak alacaklar Tüketici kredileri 105 95 10.5 -Kamu bankaları 35 20 75.0 -Özel bankalar 67 70 -4.3 Kredi kartları 420 292 43.8 - Kamu bankaları 23 22 4.5 - Özel bankalar 369 253 45.8 
- TL kredi kartlarını içermektedir. 
Not Yuvarlamalar nedeniyle toplamlar farklılık gösterebilir. 


</TEXT>
</DOC>
