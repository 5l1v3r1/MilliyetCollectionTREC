<DOC>
<DOCNO> 299569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sonspo34.html </URL>
<DATE> 2004/12/21/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Fenerbahçe, İzmir'de coşkuyla karşılandı... 
</HEADLINE>
<TEXT>

     Türkiye Kupası ikinci kademe karşılaşmalarında, Uşakspor ile yapacağı maç için bu kente gitmek üzere uçakla İzmir'e gelen Fenerbahçe, sarı lacivertli taraftarlarca coşkuyla karşılandı. 
     Sarı lacivertli taraftarlar, Adnan Menderes Havaalanı'nda teknik heyet ve futbolculara yoğun ilgi gösterdi. 
     Taraftarlar, özellikle Tuncay, Alex, Serkan ve Nobre'ye tezahüratta bulunarak, bu oyuncularla birlikte fotoğraf çektirdi. 
     İzmir Fenerbahçeliler Derneği Başkanı Şehmus Kayapınar, Fenerbahçe Başkanı Aziz Yıldırım'a bir çiçek verdi. 
     Uşak ve Salihli Fenerbahçeliler dernekleri üyeleri de sarı-lacivertli kafileyi karşıladı. Fenerbahçe kafilesi, Adnan Menderes Havaalanı'ndan Uşakspor Kulübü'nün tahsis ettiği otobüslerle Uşak'a hareket etti. 
     
</TEXT>
</DOC>
