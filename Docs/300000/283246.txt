<DOC>
<DOCNO> 283246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sontur35.html </URL>
<DATE> 2004/10/25/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Servis şoförü direksiyon başında kalp krizi geçirdi ve .. 
</HEADLINE>
<TEXT>

     Tokat'ta direksiyon başında kalp krizi geçiren servis sürücüsü hayatını kaybetti, duvara çarpan araçta bulunan yolculardan yaralanan olmadı. 
     Alınan bilgiye göre, Topçam Turizm otobüs firmasına ait şehiriçi yolcu servisinin sürücüsü Ahmet Debeoğlu 54 , Tokat Şehirlerarası Otobüs Terminali'nden aldığı yolcuları şehir merkezine götürürken, Buzluk Sokak'ta, direksiyon başında kalp krizi geçirdi. 
     Kontrolden çıkan ve içerisinde yolcular bulunan servis aracı, Avcılar Kulübü'nün bulunduğu binanın duvarına çarparak durabildi. 
     Acil Servis ekipleri tarafından ilk müdahalesi yapılan sürücü Debeoğlu, kaldırıldığı Tokat Dr. Cevdet Aykan Devlet Hastanesi'nde hayatını kaybetti. 
     Yetkililer, aracının hızının düşük olması sonucu, yolcuların kazayı yara almadan atlattığını belirttiler. 
     
</TEXT>
</DOC>
