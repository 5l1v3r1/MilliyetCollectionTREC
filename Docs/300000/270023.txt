<DOC>
<DOCNO> 270023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sondun55.html </URL>
<DATE> 2004/09/08/ </DATE>
<TIME> 20.42 </TIME>
<AUTHOR>  </AUTHOR>
<HEADLINE>
McDonald's kadın çalışanlarına Playboy kancası 
</HEADLINE>
<TEXT>

     Playboy'un, Mc Donald's çalışanı kadınlardan boydan bikinili ya da çıplak resimlerini istediği bildirildi. 
     CNN televizyonunda yer alan bir habere göre, Playboy bugün internet sitesinden yaptığı bir duyuruda ''Amerika'nın en seksi McDonald's çalışanını aradığını'' açıkladı. 
     Playboy'un, ''McDonald's'ın Kadınları'' adı altında bir sonraki Internet yayını için, McDonald's'ta çalışan seksi kadınları kullanmak istediği bildirildi. 
     Playboy, daha önce de online yayınlarında kullanılmak üzere, iflas eden dev enerji şirketi Enron'un kadın çalışanları, en büyük kahve zinciri Starbucks çalışanları, dünyanın en büyük dekorasyon ve ev tasarım perakende şirketi Home Depot çalışanları ile dünyanın en büyük perakende satış mağazaları zinciri Wal-Mart'ın kadın çalışanlarının fotoğraflarını yayınlamıştı. 
     Playboy tarafından yapılan açıklamada, McDonald's çalışanı kadınların, boydan bikinili ya da çıplak resimleri ve kısa özgeçmişleriyle, 29 Eylül tarihine kadar başvuruda bulunabilecekleri belirtildi. McDonald's yetkililerinin ise konu hakkında henüz bir yorum yapmadıkları bildirildi. 
     
</TEXT>
</DOC>
