<DOC>
<DOCNO> 265805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sontur46.html </URL>
<DATE> 2004/08/23/ </DATE>
<TIME> 19.31 </TIME>
<AUTHOR>  </AUTHOR>
<HEADLINE>
Birktirdiği gazete ve teneke kutuları sokakta çalışan çocuklara veriyor 
</HEADLINE>
<TEXT>

     Batman Yüksek Seçim Kurulu Başkanı Hakim Oral Sezgin, kullandığı gazete ve metal kutuları biriktirerek, bunları sokaklarda çalışan çocuklara veriyor. 
     Hakim Sezgin, yoğun göç nedeniyle Batman'da çöplerden atık kağıt, plastik ve metal meşrubat kutuları toplayan çocukların arttığını söyledi. 
     Sokaklardaki yüzlerce çocuğun satacak atıklar bulmak için günlerini çöplüklerde geçirdiğini ifade eden Sezgin, ''Bu çocuklar hastalanacak. Onları çöplüklerden uzak tutmak için günlük aldığım gazetelerle plastik meşrubat şişelerini biriktirerek onlara veriyorum'' dedi. 
     Bu davranışını bazılarının takdir ettiğini, bazılarının eleştirdiğini belirten Sezgin, şöyle konuştu 
     ''Çevreye ve insanların sorunlarına duyarlılık herkes için insani bir görevdir. Zaman zaman olumsuz eleştiri aldım ancak doğru bildiğimden dönmem. Kayseri'nin Gürün İlçesi'nde görev yaptığım bir dönemde Halk Eğitim Merkezi'ne dikiş makinesi alınması için 5.5 ton kağıt toplayıp sattık ve eğitim merkezindeki genç kızlar için 2 dikiş makinesi aldık. Bu davranışımdan dolayı eleştirildim ve müfettişlere ifade vermek durumunda kaldım.'' 
     
</TEXT>
</DOC>
