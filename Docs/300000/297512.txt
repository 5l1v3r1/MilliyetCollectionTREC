<DOC>
<DOCNO> 297512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sondun41.html </URL>
<DATE> 2004/12/14/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Danimarka Türkiye, başarısız olursa yedek plana ihtiyaç var 
</HEADLINE>
<TEXT>

     Danimarka Başbakanı Anders Fogh Rasmussen, Türkiye ile tam üyelik müzakerelerinin başarısız olması halinde AB'nin yedek bir plana ihtiyaç duyacağını söyledi. 
     AP ajansının haberine göre Rasmussen, gazetecilere yaptığı açıklamada, müzakerelerin 10 yıl alabileceğini belirtti. Rasmussen, ''Ama ilk görüşmeler çökerse, ikinci bir plana ihtiyaç duyulur. 'B planı' doğru kelime mi bilmiyorum'' diye konuştu. 
     Rasmussen, AB ile Türkiye arasında yakın ilişkilerin olması gerektiği konusunda ortak bir anlayış olduğuna inandığını, bunun Avrupa'nın çıkarına uygun olduğunu söyledi. 
     Türkiye'nin diğer AB ülkelerinden birçok farklılığa sahip olduğunu belirten Rasmussen, bu nedenle Türkiye'nin AB için müşkül bir durum yarattığını kaydetti. Rasmussen, ''Ekonomik ve sosyal yapı buradan hayli farklı'' dedi ve AB'nin sınırlarını Irak, Suriye, İran ve Kafkaslar ile paylaşacağını belirtti. 
     
</TEXT>
</DOC>
