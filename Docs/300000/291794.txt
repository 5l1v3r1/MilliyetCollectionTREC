<DOC>
<DOCNO> 291794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sonspo30.html </URL>
<DATE> 2004/11/24/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Galatasaray'da Hasan ve Baliç, Ankaragücü maçında yok... 
</HEADLINE>
<TEXT>

     Galatasaray'da, 26 Kasım Cuma günü yapılacak Ankaragücü maçında Hasan ve Baliç'in sakatlıkları nedeniyle forma giyemeyeceği açıklandı. 
     Kulüp doktoru Murat Çevik, Ankaragücü karşısında sakatlıkları süren Hasan ve Baliç'in kesinlikle oynayamayacağını belirtirken, ''Bu futbolcuların tedavisini sürdürüyoruz. Her geçen gün daha iyi duruma geliyorlar. Ancak, Ankaragücü maçında forma giyemeyecekler'' açıklamasını yaptı. 
     Ergün ile Ümit Karan'ın da sakatlıklarının bulunduğunu anlatan Dr. Çevik, ''Bu oyuncuların sakatlıklarını takip ediyoruz. Durumları yarın kesinlik kazanacak'' dedi. 
     Dr. Çevik, geçtiğimiz hafta içinde sakatlanan genç oyuncu Zafer'in tedavisinin de 3 hafta süreceğini dile getirdi. 
     
</TEXT>
</DOC>
