<DOC>
<DOCNO> 264328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/yazar/gureli.html </URL>
<DATE> 2004/08/18/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Kader kısmet 
</HEADLINE>
<TEXT>


Körfez ve Bingöl depremlerinde olduğu gibi, tren kazalarında da aynı süreci yaşıyoruz. Sorumluların üzerini örtüp olayı geçiştirme ve unutturma yöntemi uygulanıyor. 
"Nasıl olsa 3 - 5 gün tartışılıp unutulur" anlayışı bir kez daha doğrulanıyor. 
AKP iktidarı bu örtbas etme anlayışına daha kestirmeden sonuç veren yeni iki yöntem ekledi. 
Birincisi TCDD ile iş yapan ülkelerden bilirkişi heyetleri alelacele getirildi. Böyle bilirkişi olur mu Adamlarla hem ticari ilişki kur, hem kendine bilirkişi yap. 
Aslında bilirkişiye, soruşturmaya filan da gerek bırakmayacak ikinci yöntemi ise, TCDD Genel Müdür Vekili Ali Kemal Ergüleç daha ilk günde ortaya koydu. Ergüleç'e göre olup bitenler "takdiri ilahi" idi, yani Allah'ın takdiri, bir başka deyişle kaderdi. 
Ergüleç, ya takdiri ilahinin ne olduğunu bilmiyor ya da bile bile kurnazlık yapmaya kalkışıyor. 
Bizim dememizin bir değeri yoktur, ama bu konuda bilgisine güvendiğimiz Zaman Gazetesi Genel Yayın Müdürü ve yazarı Ekrem Dumanlı, pazartesi günkü yazısında, bakın ne diyor 
"Mesela kaderin İslam'daki yerini az buçuk bilen herkes inanır ki, kader, sorumluluğu ortadan kaldırmaz. Hele bir ihmal söz konusu ise, kişiyi daha da mesul tutar." 
Şimdi ihmale bakın 
Bakan'ından Genel Müdürü'ne kadar söyledikleri söz şu "Demiryollarına 50 yıldır çivi çakılmamış." 
Günaydın 
Madem öyle, önce senin çivi çakman gerekmez mi Çiviyi çakmadan o trenleri niye işletiyorsun 
Üstelik de cahilce bir caka tutkusuyla, bütün bilimsel ve teknik uyarılara aldırmadan hızlı tren çalıştırıyorsun. 
Suçunu bildiğin için, savcı gelmeden olay yerinden delilleri toplayıp götürüyorsun. 
Üstüne üstlük, trenlere 20 bin dolarlık ATS denen otomatik fren sistemini takmıyorsun. Bunun için de mi 50 yıl gerekli 
Sonra da bunca ihmaline Allah'ı ortak etmeye kalkıp "takdiri ilahi" diyorsun. Çarpılmaktan da mı korkmuyorsun 
Asıl takdiri ilahi sizsiniz. Ama bizlerin de takdiri ilahiye sığınmaya hakkımız yok. Çünkü, bu noktaya gelişte zincirleme olarak hepimizin ihmali ve kabahati var. Önce sizi o makama getiren arkadaşlarınız Bakan'ın, Başbakan'ın... Sonra da onlara oy veren ellerimizin. 

Bir şiir Dizelerimiz Ahmet Selçuk İlkan'ın "Adım Yalnızlık Benim" Kora Yayın, 2004 kitabından 
"İlk defa sesimi duymayacaksın Sitemlerin sahipsiz Soruların cevapsız kalacak Belki ilk defa içini kemirecek yokluğum Tanımadığın bir korku içini saracak Ve ilk defa kendinle hesaplaşacaksın Ne oldu Ne oluyor Ne olacak " 



</TEXT>
</DOC>
