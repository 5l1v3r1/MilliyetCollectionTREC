<DOC>
<DOCNO> 257223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/guncel/axgun02.html </URL>
<DATE> 2004/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazırlık sınıfından itibaren iş olanağı 
</HEADLINE>
<TEXT>


Okan Üniversitesi'nde okuyan öğrenciler çalışmak için mezuniyet gününü beklemek zorunda kalmıyor. Okan Grubu'na ait işletmelerde iki ay ücretli çalışabiliyorlar 

Burcum Devrez 

Okan Üniversitesi'ne giren öğrenciler okulu bitirdikten sonra değil, başladıkları gün iş imk nı buluyor. Öğrenciler hazırlık ve birinci sınıftan itibaren "İş Yaşamına Hazırlık Programı" çerçevesinde Okan Grubu'na ait yurtiçi ve yurtdışındaki tatilköyü, otel, fabrika ve işletmelerinde iki ay boyunca ücretli şekilde çalışabiliyor. 
Az sayıdaki öğrencisiyle "butik üniversite" özelliği taşıyan Okan Üniversitesi İngilizce, Almanca Mütercim - Tercümanlık Bölümü'ne bu yıl Rusçayı da ekledi. Yabancı dile önem veren bir üniversite olduklarını belirten Rektör Prof. Dr. Sadık Kırbaş da, öğrencilerin birden fazla dil öğrenerek mezun olacaklarını söyledi. 

Topluma hizmet 
Eğitim, öğretim ve araştırma işlevlerinin yanı sıra üniversitenin toplumsal hizmet işlevinin bilincinde olduğuna dikkat çeken Kırbaş, "toplumsal duyarlılık" projesiyle yoğun çalışmalar yaptıklarını da kaydetti. Kırbaş, Toplumsal Duyarlılık Projesi kapsamındaki çalışmalarını şöyle anlattı 
"Psikoloji bölümü öğrencileri İstanbul Valiliği ile birlikte bir çalışma yürütüyor. Bu, son terör olaylarından etkilenen vatandaşlara psikolojik danışmanlık çalışmasıdır. Bunun yanında sokaktan toplanan sorunlu çocukları rehabilite ederek eğitim kazandırmayı hedefleyen Yakacık'taki Umut Çocukları İlköğretim Okulu'nu, psikoloji bölümü alan çalışması olarak üstlendi. 

Depremde dil yardımı 
İngilizce Mütercim - Tercümanlık Bölümü öğrencileri de, İstanbul Valiliği, Çeviri Derneği ve İstanbul Üniversitesi'yle bir birlik oluşturdu. Deprem ya da afet sırasında yabancı yardım ekiplerinin çalışması tam bir iletişim karmaşasına dönüşüyor. Bu kargaşayı "afette çevirmenlik" projesiyle aşmayı hedefliyoruz. Ayrıca öğrencilerimiz huzurevi, cezaevi ve akıl hastanesi gibi özellikli kurumların eğitim gereksinimlerini karşılama konusunda gerekli çalışmalar yapıyor." 

Yönetici adayları 
Yönetici adayı yetiştirmeyi amaçladıklarını ifade eden Kırbaş şöyle devam etti 
"İş dünyasıyla iç içe işadamı adayı yetiştirmeyi planlıyoruz. Türkiye'de nitelikli yönetici eksikliği var. Yönetici adayı yetiştirmek en büyük hedefimiz. Öğrencilere sunduğumuz çift ve yan anadal programlarıyla farklı olanaklar sağlayacağız. Böylece öğrencilerimiz farklı alanlarda iş imk nı bulacak." 

Turizm alanında çalışabilecekler 

Okan Üniversitesi, kalifiye eleman yetiştirmek ve sektörün ihtiyacına cevap vermek için Türkiye Turizm Yatırımcıları Derneği TYD ile Conrad Oteli'nde dün bir protokol anlaşması imzaladı. Bu işbirliği sayesinde öğrenciler, turizm alanında ulusal ve uluslararası düzeyde eğitim, araştırma, kongre, konferans gibi konularda çalışma yapabilecek. Rektör Kırbaş, Turizm Otelcilik Bölümü'nden mezun olan öğrencilerin bu projeyle turizm sektöründe girişimcilik yapabileceklerini belirterek şunları söyledi 

İki kurumun işbirliği 
"Yoğun ve ileri düzeyde araştırma gerektiren konularda Sosyal Bilimler Enstitüsü çerçevesinde yüksek lisans ve doktora çalışması yapan akademisyenlere turizm alanında çalışma ve tez imk nları verilecektir. Böylece 2 kurum da ülkemizde büyük potansiyele sahip olan turizm sektöründe işbirliği yaparak daha önemli katkılarda bulunacaklar." n IŞIL KUŞİN İstanbul 


</TEXT>
</DOC>
