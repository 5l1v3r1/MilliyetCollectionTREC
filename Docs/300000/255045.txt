<DOC>
<DOCNO> 255045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/soneko01.html </URL>
<DATE> 2004/07/13/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
BSH'nin en başarılı yan sanayisi bir Türk şirketi seçildi... 
</HEADLINE>
<TEXT>

     Dünyanın en büyük üç beyaz eşya üreticisinden biri olan Bosh-Siemens grubunun, tüm dünyadaki yan sanayileri için iki yılda bir yaptığı değerlendirme sonucunda, bir Türk şirketi olan FAREL A.Ş. en başarılı yan sanayi seçildi. 
     Kalite, güvenilirlik, esneklik, yenilik ve fiyatlandırma konularında ayrı ayrı yapılan zorlu değerlendirmelerde tüm kriterlerde gösterdiği yüksek başarı ile dünya çapındaki 1640 firma arasından sıyrılan FAREL A.Ş. Murahhas azası ve CEO’su Ömer Burhanoğlu, ödülü BSH Başkan Yardımcısı Rainer Nowak ve CFO Dr.Colberg’in elinden aldı. 
     Münih Hilton Oteli’nde düzenlenen ve en seçkin 40 yan sanayi şirketinin davet edildiği ödül töreninde bir konuşma yapan Burhanoğlu, Bize verilen bu ödül, büyük bir onur olduğu kadar, aynı zamanda çok büyük bir iddiadır. Bizim iddiamız bu başarıyı sürekli kılmaktırö diye konuştu. 
     
     1998 YILINDA KURULDU 

     1998 Yılında kurulan FAREL A.Ş. plastik enjeksiyon konusunda geçmiş deneyimlerini gelecek teknolojisiyle birleştirerek Türkiye ' de üretilen beyaz eşya grubunun uluslararası pazarda yan sanayi üretimlerini başarıyla sürdürüyor. 
     1968 yılında kurulan FARPLAS grubunun yatırımı olan FAREL A.Ş. FARPLAS tecrübesini FAREL teknolojisi ile birleştirdi ve yeni girişimlere tek başına yola çıktı. 
     1998 yılından bu yana Plastik Enjeksiyon konusunda üretimine Beyaz eşya üreticilerinin yan sanayi durumunda çalışmalarına devam eden Farel A.Ş., üretiminin 35 ' ini yurt dışına ihraç ediyor. 
     1968 yılında plastik üretimine başlayan FARPLAS grubu yatırımlarından biri olan FAREL A.Ş. , Yunanistan , Almanya , İspanya, Brezilya’ya yaptığı ihracatını, yeni müşteriler ve yeni ülkelerle büyütmek için gereken tüm yatırımı yaparak yurt dışında da üretim merkezi kurmayı öncelikli planları arasına aldı. 

     
</TEXT>
</DOC>
