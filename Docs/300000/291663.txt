<DOC>
<DOCNO> 291663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/yazar/myilmaz.html </URL>
<DATE> 2004/11/24/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Konuşma değil, iş yapma zamanı artık 
</HEADLINE>
<TEXT>


Hafızası zayıf bir ulus olduğumuz kesin. Geçtiğimiz sezon yaklaşık bir yıl önce İzmir'de oynanan Göztepe - Karşıyaka maçında çıkan olaylarda genç bir futbol izleyicisinin tribünde öldürüldüğünü kaç kişi hatırlıyor 
Karşıyaka taraftarı Murat Kongu, tribünde dört yerinden bıçaklanıp öldürüldüğünde 22 yaşındaydı. 
Bu olaydan çok kısa bir süre önce yine Karşıyaka ile Göztepe arasında oynanan basketbol maçında da olaylar çıkmış, çocuk yaştaki bir taraftarın bir parmağı kopmuştu.. 
Bu olaylardan sonra da tıpkı bugün olduğu gibi yerel mülki amirler ve emniyet yetkilileri demeçler vermiş, Futbol Federasyonu üç maç saha kapatma cezasını uygun görmüş, siyasetçilerimiz bu tür olayların önlenmesi için acil yasal yaptırımlar uygulanacağı yolunda sözler vermişler vs.. 

Yazı üstüne yazı Dünkü yazımdan sonra e - posta ile bana ulaşan bir okuyucum beni de eleştiriyordu Olayların nasıl önleneceğini biliyorsunuz da neden bugüne kadar yazmadınız 
Önce kendi adıma bu eleştiriye yanıt vermeliyim 
8 Nisan 2000'de ve 21 Nisan 2000'de Radikal'de iki yazı yazmıştım. Başlıkları sırasıyla şöyle "Eserimizle iftihar edebilir miyiz " ve "Türk Holiganlara Kim Dur Diyecek " 
15 Ocak 2002'de Milliyet'te yayımlanan yazımın başlığı şu "Bedava Maç Biletini Keseceğiz, Başka Yolu Yok." 
4 Mart 2002 - Milliyet "Vur, Kır, Parçala, Bu Maçı Kazan " 
8 Kasım 2002'de Milliyet'teki yazımın başlığı "Bıçaklı Çocuk." 
5 Kasım 2003'te yine Milliyet'teki yazımın başlığı "Statlarda Şiddeti Önlemenin Yolu Belli." 
Dün bu yazılarımı bir kez daha okudum. 
Yazılarımın ortak paydası şu "Sportif Karşılaşmalarda Seyircilerin Şiddet Gösterilerinin ve Taşkınlıklarının Önlenmesine Dair Avrupa Sözleşmesi." 
Yani genel hatlarıyla bedava bilet dağıtımının önlenmesini, ayakta seyirci alınmamasını, herkesin elindeki bilette yazılı numaralı koltuğa oturmasını, ayakta tezahürata izin verilmemesini, tribün merdivenlerinin boş tutulmasını, kulüpler ile holigan çeteleri arasındaki her türlü bağın kesilmesini, bilet satışlarında kimlik kayıtlarının tutulmasını, olay çıkarmaya eğilimli seyircilerin fişlenmesini ve spor karşılaşmalarına girmelerinin engellenmesini öngören sözleşme.. 

'Suç' çok, 'suçlu' çok Türkiye'nin de taraf olarak imza attığı ve bu yönüyle bir iç hukuk belgesi niteliği de kazanan sözleşmeden Türkiye'deki mülki amirler ve kulüp yöneticileri yeni mi haberdar oldular 
Hangi ilin valisi ve emniyet müdürü elinde biletiyle kapıda kalıp içeriye giremeyenlerle ilgilendi, bunun nedenlerini araştırdı 
Hangi polis, elinde numaralı bileti olan seyircinin "Yerimde başkası var" itirazını dinledi ve o seyircinin yerine güvenle oturmasını sağladı 
Hangi kulüp yöneticisi bedava bilet uygulamasını kesti 
Hangi statta, satılan bilet kadar seyirci alınıyor 

Takipçisi olacağız Bunları sadece ben yazmadım. 
Her gazetede benim yazdığıma benzer eleştiriler ve öneriler yer aldı ama bunları dinlemesi gerekenlerden hangisi sesimizi duydu ve yapması gerekenleri yerine getirdi 
Bu nedenle İnönü Stadı'ndaki cinayetin ardından verilen demeçleri ciddiye almıyorum. 
Artık konuşmak değil, iş yapmak zamanı. 
Bakalım alınacağı söylenen önlemler alınacak mı Alınırsa kaç hafta uygulanabilecek 
Milliyet, gerçek sporseverler adına bu işin takipçisi olacak. 



</TEXT>
</DOC>
