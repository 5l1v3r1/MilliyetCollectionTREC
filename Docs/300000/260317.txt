<DOC>
<DOCNO> 260317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sontur11.html </URL>
<DATE> 2004/08/03/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İGDAŞ Genel Müdürlüğü'ne Osman Aksoy atandı... 
</HEADLINE>
<TEXT>

     İstanbul Büyükşehir Belediyesi iştiraklerinden olan İstanbul Gaz Dağıtım Sanayi ve Ticaret Anonim Şirketi İGDAŞ Genel Müdürlüğü'ne Osman Aksoy atandı. 
     İGDAŞ'tan yapılan yazılı açıklamada, 3 Mayıs 2004'te vekaleten İGDAŞ Genel Müdürlüğü'ne atanan Bilal Aslan'ın görevi bırakması üzerine, bu göreve Aksoy'un getirildiği bildirildi. 
     Açıklamada, İTÜ Makine Fakültesi mezunu olan ve özel sektörde uzun yıllar üst düzey yöneticilik yapan Osman Aksoy'un, 1994-1995 yılları arasında İGDAŞ'ta Genel Müdür Yardımcılığı yaptığı belirtildi. 
     Öte yandan İstanbul Büyükşehir Belediyesi'nde İmar, İstimlak, Yapı İşleri, Ambarlar, Meclis Muamelat ve Emlak Müdürlüklerine de yeni atamalar yapıldı. 
     Buna göre, İmar Müdürlüğü'ne vekaleten Mehmet Şimşek Deniz, İstimlak Müdürlüğü'ne vekaleten Semih Turhan, Yapı İşleri Müdürlüğü'ne vekaleten Abdurrahman Atmaca, Emlak Müdürlüğü Şube Müdürlüğü'ne vekaleten Sami Kılıç, Meclis Muamelat Müdürlüğü'ne vekaleten Kadir Erol, Ambarlar Müdürlüğü Şube Müdürlüğü'ne de asaleten Seyit Ahmet Olgun getirildi. 
     
</TEXT>
</DOC>
