<DOC>
<DOCNO> 274662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sontur43.html </URL>
<DATE> 2004/09/24/ </DATE>
<TIME> 18.53 </TIME>
<AUTHOR>  </AUTHOR>
<HEADLINE>
Tacizde bulundu, polislere rüşvet teklif etti... 
</HEADLINE>
<TEXT>

     Van'da küçük yaştaki çocuğa cinsel tacizde bulunduğu ve güvenlik güçlerine rüşvet teklif ettiği iddia edilen kişi tutuklandı. 
     Alınan bilgiye göre, Van'ın Bostaniçi Beldesi Şafak Mahallesi'nde bazı vatandaşlar, güvenlik güçlerine, 65 EA 288 plakalı araçla bir çocuğun kaçırıldığını ve belde merkezine doğru gittiğini bildirdi. 
     Bunun üzerine harekete geçen güvenlik güçleri Abdulvahap E. yönetimindeki kamyoneti belde çıkışında durdurdu. 
     Kamyonet sürücüsü Abdulvahap E.'nın aracına aldığı H.H'ye 14 cinsel tacizde bulunduğu iddia edildi. 
     Kontroller sırasında güvenlik güçlerine resmi işlem yapılmaması için 660 milyon lira rüşvet teklif ettiği de öne sürülen Abdulvahap E, gözaltına alındı. 
     Abdulvahap E., Jandarma Komutanlığı'ndaki ifadesinin ardından çıkarıldığı mahkemece tutuklanarak, cezaevine konuldu. 
     
</TEXT>
</DOC>
