<DOC>
<DOCNO> 264409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/soneko22.html </URL>
<DATE> 2004/08/18/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
TEDAŞ, 160 bin liralık fatura gönderdi, vatandaş 250 bin lira ödedi 
</HEADLINE>
<TEXT>

     Çanakkale'nin Biga İlçesi'nde, TEDAŞ bir aboneye 160 bin lira ödenmemiş fatura borcu için kesme ihbarnamesi gönderince, abone, borcuna karşılık kuruma 250 bin lira ödedi. 
     Edinilen bilgiye göre, Biga Aksekili Sokak'ta oturan Fatma Ölçer'e, 160 bin lira tutarındaki bir faturanın ödenmemesi nedeniyle TEDAŞ tarafından kesme ihbarnamesi gönderildi. 
     Borcun faizleriyle birlikte 165 bin 286 liraya çıktığı hatırlatılan ihbarnamede, Fatma Ölçer'den bu parayı en kısa sürede kuruma yatırması, aksi takdirde elektriğinin kesileceği uyarısı yapıldı. 
     Fatma Ölçer, kendisine gönderilen ihbarnamenin ardından eşinin TEDAŞ Bürosu'na giderek borcunu ödediğini belirterek, ''Eşim borca karşılık, bozuk para olmadığı için kuruma 250 bin lira ödeme yaptı. Böyle bir ihbarnameyi hiç beklemiyorduk. 160 bin liralık borcu hatırlamıyorum. Belki de bir yanlışlık oldu ama eşim gidip borcumuzu ödeyerek evimizin elektriğinin kesilmesini önledi'' dedi. 
     
</TEXT>
</DOC>
