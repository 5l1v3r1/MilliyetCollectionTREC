<DOC>
<DOCNO> 290986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/spor/bnba.html </URL>
<DATE> 2004/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Söz Hido, beste Memo 
</HEADLINE>
<TEXT>


NBA'deki yıldızlarımızdan Mehmet Okur, 18 sayı atarak Atlanta karşısında takımını sırtladı. Hidayet de 16 sayıyla adeta Indiana'nın sonunu hazırladı 


Okur damga vurdu 
NBA'DE Kuzeybatı Grubu'nda ikinci durumda bulunan Utah Jazz, Atlanta Hawks'ı rakip sahada 92-79 mağlup etti. Utah Jazz'da oyuna sonradan giren ve 28 dakika görev yapan Mehmet Okur, Carlos Boozer ile birlikte Utah'ı skorda sırtlayan iki isimden biri oldu. Memo, 4 6 iki sayı, 1 2 üç sayı, 7 7 serbest atış, 8 ribaunt, 4 asist, 1 top kaybı, 2 blokla 18 sayı kaydetti, 20 sayı üreten Boozer ile birlikte maça adını yazdırdı. 

Türkoğlu fırtınası 
GÜNEYDOĞU Grubu ikincisi Orlando Magic, üç oyuncusunu ceza nedeniyle kaybeden Indiana Pacers'ı deplasmanda 86 - 83 mağlup ederek galibiyet sayısını altıya çıkardı. Orlando'da oyuna sonradan giren Hidayet Türkoğlu, 30 dakikaya 16 sayı sığdırdı, takımının ikinci skoreri oldu. Hido, 5 10 iki sayı, 2 6 üç sayı, 2 ribaunt, 1 asist, 1 top çalma, 2 top kaybı ile oynadı, 28 sayı üreten Grant Hill ile birlikte Orlando'yu galibiyete taşıdı. 

Diğer sonuçlar 

LA Clippers - Houston 86 - 91 
Cleveland - Charlotte 100 - 84 
Golden State - Memphis 87 - 100 
New Jersey - Washington 86 - 97 
New Orleans - Minnesota 94 - 99 

Yıldızlara pranga 

Süresiz men edildiler 
AMERİKA'DA basketbol tarihine "kara bir leke" olarak geçen olaylı Detroit Pistons-Indiana Pacers maçının zanlıları, NBA yönetiminin hışmına uğradı. Oakland Bölge Savcısı'nın da haklarında soruşturma başlattığı Indiana Pacerslı Ron Artest, Jermaine O'Neal, Stephen Jackson ile Detroit Pistonslı Ben Wallace'a süresiz men cezası verildi. Indiana Pacerslı oyuncular, seyircinin kışkırtması sonucu tribünlere çıkarak kavgaya tutuşmuş, olay NBA tarihinde meydana gelen en büyük arbede olarak değerlendirilmişti. 


</TEXT>
</DOC>
