<DOC>
<DOCNO> 292435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sontur12.html </URL>
<DATE> 2004/11/26/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Üniversiteli genç kıza apartmanda bıçaklı saldırı .. 
</HEADLINE>
<TEXT>

     Üniversite öğrencisi genç kız, oturduğu apartmanda kimliği belirsiz bir kişinin saldırısına uğradı. Saldırgan, genç kızın çantasını alarak kaçtı. 
     AA muhabirinin aldığı bilgiye göre, Başkent Üniversitesi öğrencisi Müge U. 23 gece evinin bulunduğu Çankaya Oyak Sitesi'ne girerken, apartman içerisine gizlenen kimliği belirsiz bir kişinin saldırısına uğradı. Müge U'yu bıçakla tehdit ederek asansöre binmesini sağlayan ve burada çantasını almak isteyen saldırgan, genç kızın direnmesi üzerine ağzını kapatarak önce boğazını sıktı, daha sonra kafasını asansörün aynasına vurdu. Saldırgan, çantayı aldıktan sonra asansörü giriş katına indirerek olay yerinden kaçtı. 
     Şoka giren Müge U'ya yakınları yardım ederek durumu polise bildirdiler. Üniversite öğrencisinin çantasında cep telefonu ve 40 milyon lira bulunduğu kaydedildi. 
     Polis eşkali belirlenen saldırganın yakalanması için çalışma başlattı. 
     
</TEXT>
</DOC>
