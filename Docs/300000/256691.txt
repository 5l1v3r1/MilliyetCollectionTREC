<DOC>
<DOCNO> 256691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/siyaset/siy05.html </URL>
<DATE> 2004/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'li vekil eşi, Yargıtay üyesi seçildi 
</HEADLINE>
<TEXT>


ANKARA Milliyet 


H kimler ve Savcılar Yüksek Kurulu HSYK , boş bulunan 26 Yargıtay üyeliği için seçim yaptı. HSYK, Adalet Bakanlığı'nda, h kim ve savcıların görev yerlerine ilişkin kararname taslaklarını hazırlamakla görevli olduğu için yargıda kadrolaşma iddialarına neden olan AKP'li Mehmet Yılmazcan'ın eşi Nesrin Yılmazcan'ı da Yargıtay üyesi seçti. 
HSYK, dünkü toplantısında, yargıda uzun süredir tartışmalara neden olan Yargıtay'ın 26 boş üyeliği için seçim yaptı. Üyeliklerin boşalmasının üzerinden aylar geçmesine rağmen HSYK'nın atama yapmaması, yargıdaki rüşvet ve baskı iddiaları nedeniyle başlatılan Neşter Operasyonu'na bağlanmış, Adalet Bakanı Cemil Çiçek'in, operasyonda bazı HSYK üyelerinin de isimlerinin geçmesi nedeniyle atama yapılmasını soruşturma aşamasında istemediği öne sürülmüştü. HSYK, görevi ve eşinin AKP milletvekili olması nedeniyle, "yargıda kadrolaşma yaşanıyor" iddialarına hedef olan Nesrin Yılmazcan'ı da yargıya seçti. Kararname taslaklarını hazırlamakla görevli Yılmazcan'ın yanı sıra, DGM'lerin kapatılmasından sonra Ankara Başsavcıvekilliği'ne getirilen eski Ankara DGM Başsavcısı Fevzi Elmas da Yargıtay üyesi seçildi. 


</TEXT>
</DOC>
