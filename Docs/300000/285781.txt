<DOC>
<DOCNO> 285781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sonspo05.html </URL>
<DATE> 2004/11/03/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Hagi'den Fener'e taciz ateşi .. 
</HEADLINE>
<TEXT>

     11. hafta sonunda Galatasaray’ı zirveye ortak etmeyi başaran Galatasaray Teknik Direktörü Gheorghe Hagi, Rumen basınına çarpıcı açıklamalar yaptı. Haftalık spor dergisi Fanatik’te, Başaracağım", Evenimentul Zilei Gazetesi’nde, Hagi’nin yeniden doğuşu’, Gazeta Sporturilor’da ise, Her gün daha fazlası için çaba harcayacağım" başlıklarıyla yayınlanan röportajlarda, Rumen teknik adam iddialı açıklamalarda bulunurken, zirvedeki rakipleri Fenerbahçe’ye de mesaj yolladı. 
     
     Takım ruhunu kazandık’ 

     Fenerbahçe’yi uzun bir bekleyişten sonra yakaladınız... Neler söyleyeceksiniz 
     - Önemli olan, bizim çok iyi oynamamız. Her hafta gittikçe daha iyi oynuyoruz. Fenerbahçe’nin bundan sonra ateş gibi deplasmanları olacak. Trabzonspor’la oynayacaklar, daha sonra Ali Sami Yen’e gelecekler. O maç şampiyonu belirlemeyecek ama kazanan büyük avantaj sağlayacak. 
     Galatasaray’ın başarısındaki sırrı nedir 
     - Sadece Galatasaray değil, herhangi bir dünya takımında da ekip ruhu olmalı. Geçen sene takım bayağı karışmıştı, kendi güvenini kaybetmiş durumdaydı. Futbolcular birbirlerine yakınlık göstermiyordu. Şimdi ise tam tersi söz konusu. Takım ruhu ve özgüven var. Bu birlik içerisinde çok iyi işler yapılıyor. 

     
</TEXT>
</DOC>
