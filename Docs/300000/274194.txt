<DOC>
<DOCNO> 274194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/yazar/yilmaz.html </URL>
<DATE> 2004/09/23/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Genç Hisarcıklıoğlu yönetimde 
</HEADLINE>
<TEXT>


Milletlerarası Ticaret Odası ICC Türkiye Milli Komitesi, 70. yıl kutlamasını geçen akşam Ortaköy'ün büyülü mek nı Esma Sultan'da gerçekleştirdi. ICC'nin önde gelen konuklarının da yer aldığı gecenin ev sahipliğini, ICC Türkiye Milli Komitesi, İcra Komitesi Başkanı Rona Yırcalı üstlendi. 
Ev sahipliği zor bir görevdi Fatih Erkoç'un şarkılarıyla yerinde duramayan ICC yöneticileri ve eşlerine yalnızca Yırcalı çifti eşlik etti. Diğer Türkler oturdular. 
Devlet Bakanı Ali Babacan'ın da katıldığı davette, gözler ICC Türkiye Milli Komitesi Yönetim Kurulu Başkanı Rifat Hisarcıklıoğlu'nu aradı. Amerika'da lobi çalışmaları yürüten Rifat Bey, eşi ile birlikte ev sahibi konumunda olduğu gecede, 24 yaşındaki oğlu Emin Hisarcıklıoğlu ile temsil edildi. 
California Üniversitesi'nde USC global yönetim alanında eğitimini tamamlayıp geçen aralık ayında Türkiye'ye dönen Emin Bey, nisan ayından beri de Nuh Çimento yönetim kurulunda. 
Emin Bey, babasının bundan 23 yıl önce iş hayatına başladığı Ankara'nın ünlü ticaret merkezi, Rüzg rlı Sokak'ta işe başladı. 
Rifat Bey, dayısı CHP Kayseri milletvekili Muharrem Eskiyapan'ın oğlu Nuh bey ile ortak Eskihisar İnşaat Malzemeleri şirketi kurmuşlardı. 
Rifat Bey ile bir seyahatte bu öyküyü dinlemiştim. Aile Nuh Çimento, Nuh'un Ankara Makarnası gibi sanayi tesislerine sahipken, Rifat ve Nuh'un kendi işini kurmak istemesi iş dünyasında o yıllarda yadırganmış. 
Rifat Bey bu durumu "Türkiye'de yokluk yıllarıydı makarna, çimento için kuyruklar vardı. Biz de yeni alanlara girdik" diye anlatıyordu. 
Kayserili doktor babanın tek çocuğu olarak Ankara Koleji'nde yatılı okuyan Rifat bey, erken yaşlarda atılmıştı. 
Rifat Bey'i işin başında en çok Çanakkale Seramik'in patronu İbrahim Bodur zorlamıştı. Çünkü o yıllarda Kalebodur seramiklerinin bayiliğini almak sektörde kendini kanıtlama ölçüsü olarak görülüyordu. Bodur da, Rifat Bey'in bu girişimine "Oğlum niye ailenin yanında çalışmıyorsun" diye bakıyordu. 
Rifat Bey'in o yıllarda Eskiyapan'ın Ankara'da yaptırdığı iş merkezindeki dükk ndan başka sermayesi yoktu. Oğlu için durum farklı. En azından kurulu tezg h ve bütün Türkiye'nin yakından tanıdığı bir soyadı ile yola çıkıyor. 
1987 yılında Nuh Eskiyapan'ın İstanbul'a taşınmasıyla Rifat Bey yola yalnız devam etti. Eskihisar Grup şemsiyesi altında inşaat malzemeleri, dış ticaret ve sanayi, otomotiv sanayi ve ticaret şirketleri kurdu. Grup Ankara'da Armada alışveriş ve iş merkezini de açtı. 
Rifat Bey aslında işleriyle ne kadar ilgilenebiliyor, burası tartışma konusu. TOBB Başkanlığı nedeniyle yoğun bir iş programı bulunan Rifat Bey, iş ve siyaset çevrelerinin odağında. 
Oğlu Emin Bey de babasının iş yoğunluğunu paylaşmak için master projesini Türkiye'ye kaydırıyor. Ankara'da bir üniversitede 3 - 4 yıllık master programına gitmek istiyor. 
Emin Bey'in eğitimi global yönetim üzerine olduğu için, daha çok ilgisi dış ticarete yönelik. Ancak grubun şu anda uluslararası yatırımı bulunmuyor. Emin Bey işe muhasebe servisinde başlamış, diğer bölümleri tanımaya çalışıyor. Bayramın birinci günü Türkiye'ye kesin dönüş yapan Emin Bey, ikinci günü mesaiye başlamış. Bu yaz 3 gün Bodrum, 2 gün de Kemer'de tatil yapma olanağı bulmuş. 
Rifat Bey için yazılan siyaset senaryoları biraz daha hareketlenir artık, ne de olsa oğlu işleri öğrenmeye başlıyor. 



</TEXT>
</DOC>
