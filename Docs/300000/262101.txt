<DOC>
<DOCNO> 262101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sonspo04.html </URL>
<DATE> 2004/08/10/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Luce’den mesaj var 
</HEADLINE>
<TEXT>

     Lucescu, eski yönetim kendi suçunu bana atıp kamuoyu yarattı. İstemeyerek ayrıldım. Çünkü Beşiktaş’ı yeniden yaratabilirdim dedi Beşiktaş ile yollarını ayırdıktan sonra Shakthar Donetks’in başına geçen teknik direktör Mircea Lucescu, Ukrayna Ligi’ni sallamaya devam ediyor. Ligdeki ilk 5 maçından da galibiyetle ayrılan Rumen hocanın aklı hala Kara Kartal’da... Siyah - Beyazlılar’ı yakından izliyor, karşılaşmalarını takip ediyor ve kalben yanlarında olduğunu da söylemeden geçmiyor. Ancak bu arada serzenişleri de var Luce’nin. Söz, Türkiye’de geçirdiği 4 sezonda 2 şampiyonluk yaşayan Mircea Lucescu’da... 
     
     Daniel Pancu’ya... 

     Shakthar Donetks ile anlaştıktan hemen sonra Başkan Rinat Akmethov ile toplantı yaptık. Bu sezon neler yaşamak istediğini söyledi. Önce şampiyonluk, ardından da Şampiyonlar Ligi’ni istiyorumö dedi. Kendisine kısa ve net bir yanıt verdim Şampiyonlar Ligi’ni kazanabilmek için önce eleme turlarını geçmeliyiz. Bu nedenle işimiz hayli zor. Ancak lig şampiyonluğu konusunda bir fikrim var eğer Pancu’yu alabilseydik, sana şimdiden garanti verirdim...ö 
     
     Eski yönetime... 

     Beşiktaş’tan istemeye istemeye ayrıldım. Son günüme kadar kalmak için bekledim, ancak o dönemki yönetim kurulu üyeleri neler yaptı neler... Kendi suçlarını da benim üzerime yıkarak kamuoyu oluşturdular. Oysa görevde kalabilseydim, Şampiyon Beşiktaş’ı yeniden yaratabilirdim. Kalsam, Giunti’yi mutlaka takımda tutardım. Zago ile birlikte Ronaldo ile Ahmed Hassan’ı da göndererek yabancı kontenjanını açardım. Sonra da kaliteli yabancılar alırdım. Ancak şu kesin listemde John Carew asla olmazdı...ö 
     
     Fenerbahçe’ye... 

     Bu sezon lig yarışı hayli karışacak gibi gözüküyor. Çünkü Fenerbahçe gerçekten de iyi transferler yaptı. Onların yanı sıra Galatasaray’da da çok tecrübeli ve kaliteli isimler var. Futbol Federasyonu ve Merkez Hakem Kurulu etki etmezse, bu iki ekibin sonuna kadar kapışması muhtemel... Ancak Beşiktaş ile Trabzonspor’u da unutmamak gerekli. Çünkü Fenerbahçe - Galatasaray rekabeti onlara büyük avantaj sağlayacaktır. Yeter ki, Beşiktaş ve Trabzonsporlu yetkililer, bu avantajı değerlendirmesini bilsinler.ö 
     
     Trabzonspor’a... 

     Skonto Riga ile oynadıkları eleme maçlarını izledim. Letonya’daki karşılaşmada biraz tutuk gözüktüler, ancak Türkiye’de kendilerinden bekleneni gerçekleştirdiler. Şimdi Dinamo Kiev ile oynayacaklar. Bir dönem harikalar yaratan o takım artık yok. Üstelik, belki de tarihlerinin en çalkantılı dönemlerinden birini geçiriyorlar. Bu, Trabzonspor için büyük şans... Futbolda asla garanti yoktur, ancak benim bu eşleşme konusunda iyimser tahminlerim var. Yüzde 70 ihtimalle Trabzonspor, Şampiyonlar Ligi’ne kalır.ö 
     
     Ahmet Dursun’a... 

     Benim dönemimde gönderildi. Yönetim Kurulu’nun aldığı bir karardı. Şu anki haliyle bana göre Beşiktaş’a yararlı olabilir. Çünkü Beşiktaş’tan sonra gittiği Çin’deki takımı Tianjin Teda’da adeta dibe vurdu. Şu an futbola aç, gole aç, kariyerinin ne hale geldiğinin farkında. Tabii ki, beni bu konudaki tüm yorumlarım, Ahmet Dursun’un futbolu üzerine... Çünkü eğer ki, bu futbolcunun yeniden Siyah-Beyazlı ekibin kadrosuna katılması düşünülüyorsa, bazı konularda kendisinden garanti alınması şart." 

     
</TEXT>
</DOC>
