<DOC>
<DOCNO> 295542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/soneko29.html </URL>
<DATE> 2004/12/07/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Bakan Güler Bu yıl elektrikte 11 milyar kws tasarruf sağladık 
</HEADLINE>
<TEXT>

     Enerji ve Tabii Kaynaklar Bakanı Hilmi Güler, su ve kömüre ağırlık vererek, bu yıl elektrikte 11 milyar kilowatsaat tasarruf sağlandığını bildirdi. 
     Enerji ve Tabii Kaynaklar Bakanı Güler, Jeofizik Mühendisleri Odası tarafından Maden Tetkik Arama MTA Genel Müdürlüğü'nde düzenlenen, 16. Uluslararası Jeofizik Kongresi'nin açılışına katıldıktan sonra, çıkışta gazetecilerin sorularını yanıtladı. 
     Basın mensuplarının, ''Rusya Federasyonu Devlet Başkanı Vladimir Putin'in ziyareti kapsamında, Rus Enerji Bakanı ile görüştünüz. Ruslar'ın Trans Trakya projesinden geri adım attığı şeklinde duyumlar aldık. Bu doğru mu '' şeklindeki sözleri üzerine Bakan Güler, Samsun ve Ceyhan'ın avantajlarının Türkiye açısından daha ağır bastığını, dolayısıyla bu noktada görüşmelerin devam ettiğini kaydetti. 
     '' 2005 yılında yerli kaynaklara ağırlık veremeyeceğiz. Dolayısıyla doğalgaz tüketmek zorunda kalacağız şeklinde basında haberler çıktı. Bu doğru mu, bu yüzden 2005 yılında elektrik fiyatlarında biraz şişme olacak mı '' şeklindeki bir başka soru üzerine Güler, şunları söyledi 
     ''Bu tamemen yanlış. Biz yerli kaynaklara giderek daha fazla ağırlık veriyoruz. Geçen sene elektrikte, 4 milyar kilowatsaat bir tasarruf sağladık. Bu yılki rakam 11 milyar kilowatsaat. Bu, suya ve kömüre ağırlık vererek yaptığımız çalışmalar sonucunda oldu. Önümüzdeki yıl bu tasarruf daha da artacak. Yerli ve yenilebilir kaynaklara daha da ağırlık verilecek.'' Gelecek sene elektriğe zam yapılıp yapılmayacağına ilişkin sorular üzerine ise Bakan Güler, 2004 yılının daha bitmediğini ve şu anda bu konuda bir şey söylemenin zor olduğunu ifade etti. 
     
</TEXT>
</DOC>
