<DOC>
<DOCNO> 262538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sontur48.html </URL>
<DATE> 2004/08/11/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Çaycuma'da hortum 11 yaralı 
</HEADLINE>
<TEXT>

     Zonguldak'ın Çaycuma İlçesi'nde hortum nedeniyle çatısının bir bölümü uçan tekstil fabrikasında 11 işçi yaralandı. 
     AA muhabirin aldığı bilgiye göre, Çaycuma Organize Sanayi Bölgesi'nde faaliyet gösteren Selenko Tekstil Fabrikası'nın çatısının bir bölümünün, oluşan hortumdan uçması nedeniyle, tesiste çalışan 11 kişi yaralandı. 
     Çaycuma Kaymakam Vekili Süleyman Tapsız, hortumun yemek arasında oluşması nedeniyle 300 kişinin çalıştığı fabrikada fazla sayıda işçinin yaralanmadığını, olayla ilgili incelemelerde bulunmak üzere bölgeye hareket ettiğini söyledi. 
     Tapsız, Çaycuma Devlet Hastanesi'ne kaldırılan yaralıların ufak çaplı sıyrıkları bulunduğunu ve sağlık durumlarının iyi olduğunu kaydetti. Hortumda yaralananların isimleri şöyle 
     Osman Kocaoğlu, Ayfer İncegül, Özge Alpay, Sevim Baysal, Fatma Özdemiş, Döndü Özkadem, Türkan Çır, Veli Usluer, Emel Çıtak, Selim Özsoy, Şengül Çakıcı. 

     
</TEXT>
</DOC>
