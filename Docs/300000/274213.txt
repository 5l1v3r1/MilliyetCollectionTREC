<DOC>
<DOCNO> 274213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sondun18.html </URL>
<DATE> 2004/09/23/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Erdoğan-Verheugen görüşmesi başladı 
</HEADLINE>
<TEXT>

     Rahmi Gündüz bildiriyor 

Başbakan Recep Tayyip Erdoğan'ın AB Komisyonu'nun genişlemeden sorumlu üyesi Günter Verheugen ile görüşmesi başladı. 
     Görüşmede, AB Komisyonu'nun 6 Ekim'de yayımlayacağı Türkiye ile ilgili ilerleme raporunun son durumu gözden geçirilecek. 
     Başbakan Erdoğan'ın Verheugen ile yaptığı görüşmeye Devlet Bakanı Mehmet Aydın ile Adalet Bakanı ve Hükümet Sözcüsü Cemil Çiçek de katılıyor. 
     
     YABANCI BASININ İLGİSİ 

     Erdoğan'ın Brüksel'de kaldığı Conrad Otel'de yapılan görüşmeye yabancı basın yoğun ilgi gösteriyor. Görüşmeyi yaklaşık 100 yabancı gazeteci izliyor. 
     Görüşmeyi izleyen yabancı gazeteciler, özellikle Brüksel'de temsilcilikleri bulunan televizyon, radyo ve gazetelerin temsilcilerinden oluşuyor. 
     Verheugen, toplantının yapıldığı otele girişinde gazetecilerin ısrarlı sorularını yanıtlamadı ve Türkiye'nin AB Daimi Temsilcisi Oğuz Demiralp ile birlikte doğrudan toplantıya çıktı. 
     
</TEXT>
</DOC>
