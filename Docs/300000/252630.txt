<DOC>
<DOCNO> 252630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/son/sondun08.html </URL>
<DATE> 2004/07/03/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
ABD, Afganistan'da işkence iddiaları üzerine bir soruşturma daha başlattı 
</HEADLINE>
<TEXT>

     ABD ordusu, Afganistan'daki tutsaklara işkence yapıldığına dair yeni iddiaları araştırmak için bir soruşturma daha başlattığını duyurdu. 
     Ordu sözcüsü Binbaşı Jon Siepmann, bu hafta Afganistan'daki tutsaklara işkence yapıldığına dair yeni iddialar ortaya atıldığını, ABD Ordusu Soruşturma Bürosu'nun bu iddiaları incelediğini belirtti. 
     İşkence iddialarıyla ilgili bilgi vermeyen Siepmann, ''Şu an için bu sadece bir iddia'' dedi. 
     Bu Amerikan ordusunun işkence iddialarını incelemek için açtığı 3. soruşturma oldu. Daha önce Afganistan'da tutsaklara şiddet uygulanması ve kötü muamelede bulunulması konusunda iki soruşturma başlatılmıştı. 
     ABD ordusu, 3'ü Amerikan askerlerinin gözetimindeyken ölen 5 Afganın ölümünü de soruşturuyor. 
     
</TEXT>
</DOC>
