<DOC>
<DOCNO> 253481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/spor/spo02.html </URL>
<DATE> 2004/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fabiano döktürdü 
</HEADLINE>
<TEXT>


Brezilyalı oyuncu, "Bu sezon tribünler şov, gol, estetik, hepsini görecek. Bu kadroyla neden biz de Avrupa şampiyonu olmayalım ki" ifadelerini kullandı 


'Parreira önerdi' 
SARI-Lacivertli takımın yeni sol kanat oyuncusu Fabiano, İspanya ve İtalya'dan birçok teklif almasına rağmen Brezilya Milli Takımı antrenörü Parreira'nın önerisi üzerine Fenerbahçe'yi seçtiğini söyledi. Brezilyalı oyuncu, "Öyle ortalar yapacağım ki, Hooijdonk ve Nobre bunların hepsini gole çevirecek. İleriye çıkmayı çok seviyorum ancak tam bir görev adamıyım" dedi. 

'Porto'dan iyiyiz' 
BEŞ Brezilyalı futbolcunun bulunduğu bir takımda herşeyin mümkün olduğunu da sözlerine ekleyen Fabiano, "Tribünler şov, gol, estetik, kısacısı herşeyi görecekler" dedi. Porto'nun kısıtlı imkanlara rağmen Avrupa şampiyonluğunu yakaladığını kaydeden Brezilyalı oyuncu, "Bizim onlardan eksiğimiz yok, Alex gibi bir fazlamız var. Neden şampiyon olmayalım " ifadesini kullandı. 

Mest ettiler 

Fileleri sarstılar 
SAMANDIRA'DA dün yapılan çift kalede Fenerbahçeli futbolcular adeta gol olup, yağdılar. Teknik Direktör Christoph Daum yönetiminde gerçekleştirilen ve yaklaşık 1.5 saat süren antrenmana düz koşu ile başlayan Sarı - Lacivertliler, daha sonra iki grup halinde dar alanda çift kale maç yaptılar. Bunaltıcı sıcağa rağmen oyuncuların birbirinden güzel golleri Daum'un yüzünü güldürdü. 

Daum alkışladı 
ALMAN hoca, beğenisini alkışlarla gösterirken, özellikle yeni transferler Serkan Balcı ve Murat Hacıoğlu ile Nobre şık golleriyle göz doldurdu. Brezilyalı Fabiano, Ümit Özat, Luciano ve Tuncay'ın da başarılı performansı dikkati çekti. Sakatlıkları süren Önder ve Kemal idmana katılmazken, izinli olan Van Hooijdonk ve Alex'in dışında tüm futbolcular çalışmada hazır bulundu. 

Ömer Onan imzayı attı 

BASKETBOLDA yeni sezonda iddialı bir kadro kurmak için kolları sıvayan Fenerbahçe, Efes Pilsenli Ömer Onan'ı renklerine bağlayarak, ilk transferini gerçekleştirdi. Ömer, Basketbol Takımı İcra Kurulu Başkanı Celal Aras ile Şube Sorumlusu Semih Özsoy ve Menajer Nedim Karakaş'ın hazır bulunduğu törende kendisini bir yıllığına Sarı - Lacivertli formaya bağlayan sözleşmeyi imzaladı. Aras "Diğer transferlerle hedefimizin ne olduğunu daha çok ortaya koyacağız" dedi. 



</TEXT>
</DOC>
