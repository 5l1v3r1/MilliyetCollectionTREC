<DOC>
<DOCNO> 299019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/magazin/yazdud.html </URL>
<DATE> 2004/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkçe müzikte Scala 13 
</HEADLINE>
<TEXT>


Paper Moon, Serdar çok başarılı, Ferhat Göçer eğlendiriyor, Ortaköy'de Vezir Restaurant, 'Melekler Adası'nda bir son, Pınar Tezcan iddialı, son CD'ler, vizyondaki filmler, konserler ve dedikodular... 


Efendim sizler bu satırları okuduğunuzda ben Konya'da olacağım. Konya'yı sizlere ilerleyen günlerde anlatacağım.O nedenle şimdi benim geçen haftaki İstanbul turuma göz atalım. Biliyorsunuz benim favori mekanlarım arasında Paper Moon başta gelir. Özellikle bar saatinde. Estetik konusunda ünlü isimlerden Prof. Dr. Nazım Durak ile karşılaştım önceki gün Paper Moon'da. Sevdiğim bir insan Nazım Hoca. Sohbet ederken 25 yıllık arkadaşım sevgili Alper Cücenoğlu'nun rahatsızlığını söyledi. Çok üzüldüm. Cesaretimi toplayıp h l ziyaretine gidemedim. Neyse yine yaşamın içine dönelim, çünkü acısıyla, tatlısıyla hayat devam ediyor. Paper Moon'da bar da, salon da tıklım tıklımdı. Bu arada müdür Erol Usta'nın üçüzleri dördüncü aya girmişler, yaramazları göremedim bir türlü. Sezgin Yüce, Volkan San kalabalıktan hayli telaşlıydılar, iki kelam edemedik. Doktor lakaplı bar şefi Turan Çetinkaya'nın kiloları almış başını gidiyor. Bir de kendi bildiği bir diyeti doktora sormadan uygulamış, suratı aydede gibi olmuş. Salonda Mustafa, Ali Koç kardeşler, Faruk Süren, Sadri-Yüksel Şener, Tuğba Özay, Hande Yener değişik arkadaş gruplarıyla yemek yiyorlardı. Benim o gece dostlarım İpek Tuzcuoğlu, erkek arkadaşı W.M.C'nin Grup Ajans Reklam Medya ve İletişim Başkanı Hakan Yangın ve sırdaşım İsmail Akkaya ile randevum vardı. Sevgili Feza Fırat f f Halkla İlişkiler'in dünya şekeri patroniçesi bizi Ortaköy'de yeni açılan Vezir Restaurant'a davet etmişti. Gazetedeki kankam ve sırdaşım sevgili Yazgülü Aldoğan da yemekte bize katıldı. Vezir tarihle eğlencenin birleştiği sofistike ortamı ile kış sezonunun popüler mekanlarından biri olmaya aday. Ama ışık sistemi ve de servis ile biraz ilgilenmeleri şart. İşletmesini Berna-Uğur Çamtepe çiftinin yaptığı Vezir ve V Club Bar üç farklı bölümden oluşuyor. Ala carte salon 250 misafir kapasiteli. Göz önünde olmadan konforu ve keyfi yaşamak isteyenler için ise özel localar var. Biz o gece işletmeci Ebru'nun önerileri doğrultusunda siparişlerimizi verdik ama herkes birbirinin tabağından lezzet kontrolü yaptı. Yemekler başarılıydı, sunum da iyiydi ama servis zayıftı. Bu arada mutfak şefinin ve benim önerilerime gelince balkabağı çorbası, kapari çiçekleriyle süslenmiş özel Fransız soslu somon salatası, kadayıfa sarılmış ızgara somon balığı ve vanilyalı dondurma ile sunulan çikolatalı parfe. Özel bir tarifle hazırlanması 3 gün alan Vezir spesiyalitesi '3 gün kebabı'nı da deneyin. Vezir Restaurant'ta yemeğin ardından V Club Bar'da içkinizi yudumlayıp World Music'ten Jazz'a uzanan müziklerle keyifli saatler geçirebilirsiniz. Vezir'in şarap mahzenindeyse Amarone della valpolicella Classic 93, Chianti Classico 85 reserve gibi özenle seçilmiş markaları bulmak mümkün. O akşam hemen yan masamızda benim 25 yıllık arkadaşım eski mankenlerden Merih Ergürbüz, çocukluk arkadaşım Yavuz Arlısu ve sevgili Yaşar İlksavaş vardı. Vezir'in telefonu ise 0 212 327 41 53. 

Serdar kıpır kıpır 
öçer'i izlemeye gittik. Gerçekten çocuk muhteşem eğlendiriyor. Ambians yerinde. Müşteri kalitesi muhteşem. Sevgili Ünver Oral ve kız arkadaşı Şebnem ile konukları hemen yan masamızdaydı. Patron Mehmet Ali Açılmış dünya beyefendisi bir adam. Paraya tamah etmeyen ender işletmecilerden biri. İpek ve Hakan yorgun olduğu için kısa kestik. Ama sevgili Feza hızını alamadı. Serdar Ortaç'ın çalıştığı ve işletmesini sevgili kavalyem Ali Sayar'ın yaptığı Scala 13'e "Gidelim" diye tutturdu. E torun, torba sahibi ama hatunun gönlü genç. Biz gittiğimizde Serdar sahnedeydi. Ortalığı ayağa kaldırmış yine. Gençler masa ve sandalyelerin üzerlerine çıkmışlar, göbek atıyorlardı. Eski GS'li Suat ve zarif eşi Selen, Emre Aşık, Aysun Kayacı, Ali Sunal, Behzat Uygur, reklamcı Alinur Velidedeoğlu, cemiyet hayatının ünlü isimlerinden Siren Ertan, Esra Üstünkaya, Kral Möble'nin prensesi Ece Kral, Gülşah-Ender Alkoçlar, Elif-Mehmet Germiyanlıgil eğlenenler arasındaydı. Eve gittiğimde gün ağarıyordu. Scala 13 telefon 0 212 281 37 90-91. 

Bu arada sevgili İpek Tuzcuoğlu yapımcılığını sevgili Osman Yağmurdereli'nin yaptığı 'Köpek' adlı bir dizi ile geliyor. Hayli iddialılar. Dizide mankenlikten oyunculuğa geçen sevgili Pınar Tezcan da var. Pınar'ı cuma günü sosyetenin ünlü kuaförü M M'de gördüm. Metro Turizm'in genç patronu Talip Öztürk ile mutlu bir yaşantısı var. Her defileye çıkmıyor. 2005 yılında Pınar oyunculuğa daha da ağırlık verecekmiş. Bu arada 'Köpek' bir mafya dizisi. Erkek başrol oyuncusu 'Serseri'de de oynayan Erkan Petekkaya. Hayatı 25 yaşına kadar hapishanede geçmiş ve hiç gün ışığı görmemiş bir genç adamın öyküsü. Osman boş diziler yapmaz bekleyelim bakalım. Ha bir de 'Melekler Adası'ndan haber size. Nurgül Yeşilçay yani dizideki adıyla Şerbet, biliyorsunuz hamileliğini bahane ederek diziden ayrılmaya karar verdi. Bence enayilik ediyor, kim kime oturduğu yerden ayda 60 milyar lira verir. Neyse Osman'a, "Doğum yaparken öldürün Nurgül'ü" dedim. Ama onlar kaçırtacaklar ve yok edeceklermiş. Haberiniz ola 

Müzik, sinema ve biraz da sanat... 
Kendisini ilk Sezen Aksu konserlerinden davul çalarken ve vokal yaparken tanımıştım. Deniz Türkali'nin İtalyan şarkıcı Ernesto Casalini ile evliliğinden 
olan kızı. Muhteşem bir ses. 'Nihayet' adlı albümü dinlenebilir kalitede. Büyük bir ses, muhteşem bir sanatçı Nilüfer'in ise arkadaşım Dani Grunberg'in sahibi olduğu Odeon firmasından çıkan 'Nilüfer Sürprizler' albümü enfes. Zaten Nilüfer ve Odeon. İki imza yeterli, daha ne yazayım ki Türk Sanat Müziği'nin duayeni İnci Çayırlı ile Film Müzikleri ve Tangolar 28 Aralık Salı, İstanbul Büyükşehir Belediyesi Kent Orkestrası Turkuaz konseri 23 Aralık Perşembe ve 'Deli Dolu Müzikali' 22 Aralık Çarşamba Cemal Reşit Rey Konser Salonları'nda. Biletleri, www.biletix.com'dan ya da 0 216 454 15 55'ten temin edebilirsiniz. Bu pazar CineMALL İstinye'de keyifle izleyebileceğiniz bir film ise 'Bridget Jones Mantığın Sınırı'. Bunalımlı bir kadın Renee Zelwegger, büyük bir avukat Colin Firth, yakışlı bir yalancı Hugh Grant. Sıkılmazsınız. Evet efendim bu pazar da bu kadar. Sevinçleriniz okyanuslar, üzüntüleriniz ise kum tanesi kadar olsun. Hoşkalın... 



</TEXT>
</DOC>
