<DOC>
<DOCNO> 291523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sontur18.html </URL>
<DATE> 2004/11/23/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Tunus ve Şili'deki öğretmen, Türk meslektaşından fazla kazanıyor... 
</HEADLINE>
<TEXT>

     Türk Eğitim-Sen'in araştırmasına göre, göreve yeni başlayan bir öğretmenin yıllık kazancı Tunus ve Şili'deki öğretmenin gerisinde kalıyor. 
     Türk Eğitim-Sen, yarın kutlanacak 24 Kasım Öğretmenler Günü dolayısıyla yapılan araştırmayı yayımladı. 
     Araştırmaya göre, Türkiye'de, göreve yeni başlayan bir öğretmen yılda 5 bin 94 dolar, 15 yıllık bir öğretmen de 5 bin 760 dolar kazanıyor. Göreve yeni başlayan bir öğretmen, yılda Almanya'da 47 bin 566, Finlandiya'da 34 bin 774, Hollanda'da 34 bin 295, İsveç'te 32 bin 57, ABD'de 29 bin 513, Tunus'ta 13 bin 418, Şili'de 11 bin 631 dolar. 15 yıllık bir öğretmen ise Almanya'da 57 bin 540, Finlandiya'da 41 bin 351, Hollanda'da 43 bin 241, İsveç'te 38 bin 37, ABD'de 42 bin 801, Tunus'ta 13 bin 564, Şili'de 12 bin 908 dolar kazanıyor. 
     Türkiye'de, göreve yeni başlayan bir öğretmenin bin dolar değerindeki bilgisayarı alabilmesi için 565, 15 yıllık öğretmenin de 500 saat ter dökmesi gerekiyor. 
     15 yıllık bir öğretmen, aynı değerdeki bilgisayarı Almanya'da 50, Finlandiya'da 69, ABD'de 67, Fransa'da 79, Tunus'ta 212, Şili'de 223, Filipinler'de de 242 saat çalışarak alabiliyor. 

     
</TEXT>
</DOC>
