<DOC>
<DOCNO> 290809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/yazar/guclu.html </URL>
<DATE> 2004/10/16/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Sınıf geçme zorlaşıyormuş 
</HEADLINE>
<TEXT>


Milli Eğitim Bakanlığı bir dizi yeni kararlar alıyor. Yeni düzenlemeye göre şu değişiklikler gerçekleşecekmiş 
Liselerde not ortalamasının tutturulması halinde sınırsız dersten sınıf geçme hali ortadan kalkacak. En fazla iki dersten borçlu geçmek mümkün olacak.Sınıf tekrarı yeniden getiriliyor.İki dönem notu bulunmayan sınıf geçemeyecek.Not yükseltme sınavları öğrenim yılının hemen sonunda değil, daha sonra gerçekleştirilecek.Hazırlıktan lise 1'e geçiş notu, 2.5'ten 3'e yükseltilecek.Bir sınıftaki öğrenci sayısının yarısı başarısız ise sınav yeniden yapılacak. 
Söz konusu kararların, eğitimdeki kaliteyi yükseltmek amacıyla alındığı söyleniyor. Bekleyip göreceğiz. 
Ama okullar açıldıktan sonra böyle bir dizi kararın alınması ne kadar hukuki, onun ayrıca araştırılması gerekir. Çünkü önceki yıllarda alınan benzeri bazı kararların uygulaması, öğretim yılı başladıktan sonra alındığı için mahkemeler tarafından durdurulmuştu. 
Madem böyle bir karar alınacaktı, neden bu konu yaz aylarında enine boyuna tartışılmadı Yok eğer şimdi akıllarına geldiyse, neden pilot uygulama yapılmadan, üzerinde yeterince tartışılmadan hemen uygulamaya konuluyor Gelecek yıla kalsa ne fark ederdi .. 
Zamanlamanın iyi ya da kötü olmasının ötesinde, alınan kararların uygulanabilirliği de göz önünde bulundurulmalıdır. 
Örneğin sınıf tekrarının neden kaldırıldığına bakalım Sınıf mevcutları o kadar kalabalıktı ki, sınıfları bir de sınıfta kalanlar doldurmasın istenildi. Daha önce okullar açılmadan yapılan bütünleme sınavlarının, not yükseltme sınavı adı altında haziran ayına çekilmesi de öğretmenlerin tatillerinin kesilmemesi içindi. Sınava hazırlanan öğrencilerden bir kısmı, rapor alarak kendisine avantaj sağlıyor diye, sınıf geçmede tek dönem notunun yeterli olduğunu bir reform gibi sunan da yine aynı kafalardı. Sınıftakilerden yarısının zayıf alması halinde sınav tekrarı da yarardan çok zarar getirecek bir uygulama olur. Böyle bir durumda hangi öğretmen artık zorlayıcı sorular sorar 
Talim Terbiye'nin aldığı en ufak bir karar, eğitimi derinden etkiliyor. İşte bu yüzden esen rüzgara göre değil, pedagojik gerçeklere göre hareket etmeleri gerekir. Dün doğru dediklerini ve reform diye sunduklarını, daha üzerinden birkaç yıl geçmeden değiştirmeleri, sisteme olan güvensizliği artırmanın ötesinde ne işe yarar 
Eğitimde değişim ve gelişim elbette olmalı. Ama her değişimin, mantıki gerekçeleri de beraberinde açıklanmalıdır. Dün doğru denilene bugün yanlış denilir ve değiştirilirse, bugün doğru denilene kim inanır Talim ve Terbiye Kurulu'nun bu kadar zikzak çizmeye hiç hakkı yok 
Özetin özeti Milli Eğitim ve çocuklarımız, yaz boz tahtası değildir. Her bakan değişiminde, sistem de değişmemelidir. Talim Terbiye Kurulu, bakanların ben yaptım oldu mantığına hizmet etsin diye değil, doğru olan yapılsın diye kuruldu .. 



</TEXT>
</DOC>
