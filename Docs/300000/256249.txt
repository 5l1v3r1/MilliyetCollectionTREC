<DOC>
<DOCNO> 256249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/spor/spo06.html </URL>
<DATE> 2004/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Macerada son nokta 
</HEADLINE>
<TEXT>


İstanbul'daki Gillette Mach 3 Turbo Outdoor Challenge'ın finalleri nefes kesici yarışlara sahne oluyor. Elemeleri geçen yirmi sporcu, mutlu sona ulaşmak için kıyasıya mücadele ediyor 

UFUK TUNCAELLİ 


Büyük ilgi çekti 
TÜRKİYE'NİN macera tutkunlarını bir araya getiren Gilette Mach 3 Turbo Outdoor Challenge'ın finalleri dün İstanbul'da başladı. 10 bin kişiye yakın başvurunun ardından çeşitli illerdeki yapılan eleme ve yarı finaller ile devam eden macerada, finale kalan 20 yarışmacı, bu kez İstanbul'daki finallerde birbirlerine üstünlük sağlamak için kıyasıya bir rekabete girişti. 

Güç gösterisi 
KIZ Kulesi'nde günün ilk sınavını kanolar üzerinde veren yarışmacılar, sonra bisikletlerle Paşaköy'e geçtiler. Koşu ve ip etaplarıyla devam eden mücadele, öğleden sonra Ömerli Barajı'ndaki yüzme, altı saatlik yön bulma ve Riva sahilindeki koşu parkurlarında devam etti. Yarışmacılar bugün de birbirinden zorlu etaplar sonrası Ortaköy'de finişe varacaklar. 



</TEXT>
</DOC>
