<DOC>
<DOCNO> 269510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sonspo19.html </URL>
<DATE> 2004/09/06/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Paylaşılamayan Servet 
</HEADLINE>
<TEXT>

     Daum, "Servet'i bize gönderin, tedavisini İstanbul'da yaptıralım" önerisinde bulundu ancak Ersun Yanal bu talebi reddetti 
     
     Birden kıymete bindi 

     Geçen sezonu yedek kulübesinde geçiren Servet, bu sene ise paylaşılamayan oyuncu oldu. Teknik direktör Daum, savunmasının en önemli futbolcusu durumundaki genç yıldızın milli takım kampında sakatlanması üzerine telaşa kapılırken, dün yardımcıları aracılığıyla Ersun Yanal’a, Servet’i bize gönderin, tedavisini yaptıralım. Onu Sebat maçında mutlaka oynatmak istiyorumö mesajını gönderdi. Alman hoca ayrıca futbolcusundan da, milli takımdan affını istemesini talep etti. 
     
     Kendisi de istemedi 

     Daum, Servet’e Eve dön, tedavi ol. Milli takımdan affını isteö dedi. Genç oyuncu da, hocasının bu talebini Yanal’a iletti ancak olumsuz yanıt aldı. Başarılı futbolcunun, milli takımla Yunanistan’a gitmek istemesi de, Yanal’ın kararında etkili oldu. Çekilecek MR’dan sonra fizyoterapist Michael Schulten’e emanet etmeyi planladığı oyuncusunun bu tutumu karşısında düş kırıklığına uğrayan Daum’a, Servet’in sağlıklı bir şekilde dönmesini beklemekten başka yapacak şey kalmadı. 

     
</TEXT>
</DOC>
