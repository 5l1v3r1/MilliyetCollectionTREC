<DOC>
<DOCNO> 289410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/magazin/amag.html </URL>
<DATE> 2004/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan filmine damgasını vurdu 
</HEADLINE>
<TEXT>


Emekli Büyükelçi Gündüz Aktan'ın oğlu Uygar Aktan'ın senaryosunu yazdığı ve başrolünü üstlendiği ABD filmi 'Master of the Game'e eleştirmenler tam not verdi 

Sema Emiroğlu 

Uygar Aktan'ın senaryosunu yazdığı, başrolünü oynadığı ve yapımcılarından biri olduğu "Master of the Game" Oyunun Efendisi , New York'ta cuma günü gösterime girdi. Film, bu 3 dalda bir Türk'ün görev aldığı ilk ABD filmi oldu. Jeff Stolhand tarafından yönetilen film, Los Angeles ve Chicago'da da gösterilecek, sonra video ve DVD halinde piyasaya çıkacak. Şu ana kadar ABD'de 9 festivale katılan ve 3 ödül kazanan filmde, Yahudi kökenli bir ABD askerini canlandıran Aktan, performansıyla ABD'li eleştirmenlerden tam not aldı. 

'Babamın sözleri etkiledi' 
105 dakikalık film, kendilerini tüm ırklardan üstün gören Nazi subaylarının, Yahudi tutuklu Aktan tarafından bir oyun oynamaya ikna edilmesine dayanıyor. Film New York'ta gösterime girdikten sonra Milliyet'e konuşan Aktan, "Irkçılık konusuna hep ilgi duymuşumdur. Babam Gündüz Aktan'ın bu konudaki sözleri de beni etkiledi" dedi. 

Filmde ABD'li Yahudi mahk m Nazi subaylarını mat ediyor... 

Çekimleri 3.5 haftada tamamlanan "Oyunun Efendisi"nde, toplama kampına götürülmek üzereyken kaçan 4 Yahudi mahk m, ıssız bir kulübede mahsur kalan 4 Nazi subayının eline düşüyor. Bu mahk mlardan üçü Naziler tarafından öldürülüyor. ABD'li Yahudi mahk mu canlandıran Aktan, onlardan daha üstün olduğunu kanıtlamak için, kendisinin komutan, Nazi subaylarının mahk m kıyafetleri giyeceği bir oyun oynamayı öneriyor, "Bu oyun sonunda üstünlüğümü kabul edeceksiniz" diyor. Aktan, sonraki sahnelerde sorduğu sorularla Nazi subaylarının direncini kırıyor. 


</TEXT>
</DOC>
