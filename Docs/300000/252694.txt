<DOC>
<DOCNO> 252694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/son/sonspo13.html </URL>
<DATE> 2004/07/03/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Fenerbahçe, fizik kondisyon ve taktik çalışması yaptı... 
</HEADLINE>
<TEXT>

     Fenerbahçe, 2004-2005 futbol sezonu hazırlıklarını yaptığı antrenmanla sürdürdü. 
     Teknik Direktör Christoph Daum yönetiminde, Samandıra Tesisleri'nde gerçekleştirilen ve yaklaşık 2 saat süren idmanda sarı-lacivertliler fizik kondisyon ve taktik çalışması yaptı. 
     Antrenmana kondisyon çalışması ile başlayan futbolcular, daha sonra tesislerin içine girerek ağırlık çalışmasına geçti. Yeniden sahaya dönen futbolcular, bu kez dar alanda çift kale maç oynadı. Futbolcuları 4 gruba ayıran Alman teknik adam, prese dayalı taktik çalışması yaptırdı, bu çalışma sırasında oyunu sık sık durduran Daum, futbolcularını yaptıkları hatalar nedeniyle uyardı. 
     Yeni transfer Fabiano da takımla birlikte çalışırken, sakatlığı süren Önder de takımdan ayrı fizyoterapist eşliğinde idman yaptı. 
     Bu arada Fabiano'nun henüz ikinci antrenmanı olmasına rağmen takım arkadaşlarıyla uyum içinde olması dikkat çekti. 
     Sarı-lacivertliler, akşam yapacakları antrenmanla yeni sezon hazırlıklarını sürdürecek. 
     
</TEXT>
</DOC>
