<DOC>
<DOCNO> 294535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sontur05.html </URL>
<DATE> 2004/12/03/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Asansör kabinine sıkışan kadın hayatını kaybetti 
</HEADLINE>
<TEXT>

     Recep İSTEK DHA 

KAYSERİ'de 33 yaşındaki Nuziye Çicek, asansörün bir alt kata düşmesi sonucu, 13 yaşındaki kızı Funda'nın gözleri önünde ezilerek öldü. Cumhuruiyet Savcılığı olayla ilgili olarak Makine Mühendisleri Odası ndan bilirkişi istedi, asansör mühürlendi. 
     Melikgazi İlçesi Belsin Semti Güleryüz Sitelerindeki 8 katlı Yağmur Apartmanı nda önceki gün saat 18.00 de meydana gelen olayda, bodrumdan aldığı kömür dolu 5 poşeti 2 nci kattaki dairesine çıkarmak isteyen evli 2 çocuk annesi Nuziye Çiçek, kabindeki kömür poşetlerini kendi katında ilköğretim okulu 5 inci sınıf ögrencisi kızı Funda'ya verirken, kapısı açık olan asansör birden 1 inci kata kadar düştü. 
     Bu sırada, sağ ayağı ve başı kabin dışında olan Nuziye Çiçek, sıkışarak öldü. Annesi gözleri önünde ölen Funda Çiçek, komşuları ve yakınları tarafından güçlükle teselli edildi. 
     Olaydan sonra 4 kişilik asansör ve kabini mühürlenirken, Cumhuriyet Savcılığı olay yerinde, asansörün arızalı olup olmadığı, kabinin neden düştüğü hakkında teknik bilirkişi ile Kayseri Büyükşehir Belediyesi İtfaiye Müdürlüğü uzmanlarından görüş aldı. Olayla ilgili kesin kararın, Kayseri Makine Mühendisleri Odası tarafından yapılacak incelemenin sonunda belli olacağı bildirildi. 
     Eşi Muğla'da kepçe operatörü olarak çalışan Nuziye Çiçek in Funda ve 15 yaşında Ahmet adında iki çocuğu bulunuyor. 

     
</TEXT>
</DOC>
