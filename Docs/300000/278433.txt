<DOC>
<DOCNO> 278433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sonspo11.html </URL>
<DATE> 2004/10/08/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Shevchenko Türkler defansı unutabiliyor 
</HEADLINE>
<TEXT>

     Kazak milli takımında golcü oyuncu Adrey Finochenko'nun yerine kadroya dahil edilen Maksim Shevchenko, takım ve Türkiye ile ilgili açıklamalar yaptı. 
     Türkiye'nin hızlı olmasına rağmen defansta zaman zaman hatalar yaptığına dikkat çeken Shevchenko, "Türkler hızlı ve akıllılar fakat bazen defans yapmayı unutuyorlar. Bu durum bize gol şansı yaratabilir. Ayrıca Letonya'nın Türkiye karşısında elde ettiği zaferden de cesaret alabiliriz. Biz de Letonya'yla iki defa oynadık ve yenilmemize rağmen her iki maçta da kazanmaya çok yakındık" diye konuştu. 
     Takımın teknik direktörü Sergei Timofeev ise kadroya Shevchenko'yu dahil etmesinin özel bir tercih olduğunu ve oyuncunun form durumunu göz önüne alarak böyle bir karar aldığını söyledi. 
     Teknik adam "Her oyuncunun sezon boyunca yükseliş dönemleri olur. Shevchenko da bundan önce beklenenin altında performans gösterdi. Şimdiyse en iyi durumunda ve kulübünde goller atıyor. Bu durumda onu kadroya almamak haksızlık olurdu" dedi. 
     
</TEXT>
</DOC>
