<DOC>
<DOCNO> 292754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/spor/bnba.html </URL>
<DATE> 2004/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzde yüz Memo 
</HEADLINE>
<TEXT>


Utah Jazz'daki oyuncumuz Houston'u 90-80 yendikleri maçta mükemmel oynadı. Memo, 25 dakikada 8 8 iki sayılık, 4 4 serbest atış yüzdeleri ile 20 sayıya ulaştı, alkış topladı 


İkinci skorer oldu 
NBA Kuzeybatı Grubu'nda ikinci sırada yer alan Utah Jazz, milli pivotumuz Mehmet Okur'un 25 dakikaya 20 sayı sığdırarak yıldızlaştığı maçta Houston Rockets'ı 90 - 80 mağlup etti. Oyuna sonradan giren Memo, pota altında aksayan pivot Collins'in yerine Utah'a canlılık getirdi. Memo, 25 dakika içinde 8 8 iki sayı, 4 4 serbest atış, 3 ribaund, 1 asist, 1 top kaybı, 1 blokla yüzde yüz ile oynayarak 20 sayıya imza attı, 21 sayı üreten Kirilenko'nun ardından takımının ikinci skoreri oldu. 

Hido'dan 12 sayı 
GÜNEYDOĞU Grubu'nda ikinci durumda bulunan Orlando Magic de, milli oyuncumuz Hidayet Türkoğlu'nun sonradan girdiği ve başarılı bir oyun çıkardığı maçta Atlanta Hawks'ı rakip sahada 117 - 99'la geçti. Hidayet, oyunda kaldığı 31 dakikalık süreçte 2 2 iki sayı, 2 5 üç sayı, 2 2 serbest atış, 1 ribaund, 1 top çalma, 1 top kaybı ve toplam 12 sayı ile takımında çift haneli rakama ulaşan altı oyuncudan biri oldu. Hido böylece son haftalardaki başarılı oyununa bir yenisini ekledi. 

Diğer sonuçlar 
Dallas - Portland 92 - 83 
Boston - Cleveland 96 - 98 
Detroit - Miami 78 - 77 
Minnesota - Memphis 115 - 90 
LA Lakers - Sacramento 106 - 109 
Seattle - New Jersey 92 - 79 
Philadelphia - Washington 116 - 114 U 
Indiana - Charlotte 82 - 77 
Denver - San Antonio 75 - 89 
Phoenix - New Orleans 95 - 86 
Golden State - LA Clippers 87 - 98 


</TEXT>
</DOC>
