<DOC>
<DOCNO> 269528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sontur13.html </URL>
<DATE> 2004/09/06/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Denizde boğulanları kurtarmaya çalışanlardan biri boğuldu... 
</HEADLINE>
<TEXT>

     İzmir'de boğulmak üzere olan kişileri kurtarmak için denize giren 2 kişiden biri boğuldu, diğeri kayboldu. 
     Alınan bilgiye göre, Menemen İlçesi Ulukent Beldesi Kuş Cenneti Homo Dalyan mevkiinde aileleriyle piknik yapan Rahmi Şahin 30 ve Fatih İzci 18 , denizde boğulmak üzere olan 2 kadının yardım istediğini gördü. 
     Denize giren Şahin ve İzci, kadınlara ulaşmaya çalışırken, olay yerine gelen bir balıkçı teknesi kadınları kurtardı. 
     Bunun üzerine kıyıya dönmeye başlayan Şahin ve İzci bir süre sonra yorgunluğun da etkisiyle suda batmaya başladılar. Şahin olay yerinden geçen başka bir teknedeki balıkçılar tarafından sudan çıkartılırken, İzci, bulunamadı. 
     Şahin, çıkartıldığı teknede yapılan müdahaleye rağmen hayatını kaybetti. 
     İzci'nin aranmasına devam edildiği bildirildi. 
     
</TEXT>
</DOC>
