<DOC>
<DOCNO> 283657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/yazar/asik.html </URL>
<DATE> 2004/10/27/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Dizi Keçiörengücü 
</HEADLINE>
<TEXT>


Keçiören'de, içinde büyük havuzu, çay bahçeleri, kafeteryaları olan hoş bir park... Adı Gökçek Parkı. Üzerindeki onlarca tesisten biri hemen dikkati çekiyor Çeft Kafe, Restoran... Alt katı restoran, üst katı düğün salonu... Bir ilgilinin ifadesine göre düğün salonu bu yaz 200 civarında düğüne ev sahipliği yapmış. Salon değil, adeta para basan darphane Talihli işletmecisinin kim olduğu kesilen fişin üzerinde belirtiliyor 
"Keçiören Spor Kulübü" 
AŞTİ Otoparkı, Ulus Otoparkı, Mamak'taki moloz dökme yeri, İzmir Caddesi ile Harikalar Diyarı'ndaki bazı büfeler, Gökçek Parkı'ndaki kafeterya ile düğün salonu... Bunlar Keçiörengücü Kulübü'nün işlettiği yüz milyarlar getiren işletmelerden bizim saptayabildiklerimiz. Kim bilir daha neler var 
Keçiörengücü, bu işletmeleri Ankara Büyükşehir Belediyesi'nden ihaleyle mi alıyor, ihalesiz mi 
Ankara'da toplam kaç büfe, otopark, restoran işletiyor 
Takım 3. Lig'de nal topladığına göre bu hafta da Araklıspor ile berabere kaldı, 3.Lig'de sondan 7. toplanan paralar nereye gidiyor 
Melih Gökçek'in oğlu Keçiörengücü'nün Yönetim Kurulu'nda spora olan ilgisi dolayısıyla mı yer alıyor 
Melih Gökçek, partisi iktidarda değilken hakkında yazı yazıldığında telefon açar, bilgi verirdi. Şimdi ise bilgi vermek yerine bizi mahkemeye vermekle tehdit ediyor. Neden acaba 
Bu kuşkulu para hareketi koskoca başkentte bizden başka kimsenin dikkatini çekmiyor mu 

Türkiye'nin Fransa'dan satın alacağı 36 Airbus uçağıyla ilgili anlaşma törenle imzalandı. 
Günümüzde rüşvetin bırakın belgesini, töreni bile yapılıyor... 
Haldun Ertem 

İntihar seferi Şoförlerimiz Irak'a resmen intihar seferi yapıyor. Öldürülen şoförlerin sayısı 30'u aştı. Yine de binlerce şoför Irak'a giriyor. Çünkü insanımızın ölümü göze alacak kadar paraya ihtiyacı var. 
Hükümet ise oralı değil. Irak'ta bir güvenli bölge saptanabilir, Türk TIR'ları o noktada yüklerini Irak kamyonlarına aktarabilir. Vatandaşının güvenliğini düşünen bir hükümet bu önlemi alır. Ne var ki AKP hükümeti, ABD ve işadamlarının çıkarını daha çok düşünüyor... 

Çuvaldızı unutma Türk kavramından bu kaçış neden Diyelim ki Kürtler kendilerini ayırmak istiyor. Peki son yıllarda insanımızın "Ben Çerkezim", "Boşnakım", "Arnavut asıllıyım", "Kafkasyalıyım", "Gürcüyüm" diye alt kimlik vurgulaması neden 
Türk adını kötüye çıkarmamızın da rolü yok mu bunda Son yıllarda Avrupa'ya gönderdiğimiz en ünlü iki Türk kimdi Mehmet Ali Ağca ile Alaattin Çakıcı değil mi Avrupa'nın en fakiri kim En çok trafik kazası yapan, en çok cinayet işleyen kim "Türk'üm" derken övünülecek neyimiz kaldı "Türk" kavramından kaçışın baş sorumlusu yoksa kendimiz miyiz Ne dersiniz 

Ne rapormuş bu "AB ile müzakerelere "tam üyelik" şartını görmeden başlamamız söz konusu olabilir mi Ucu açık, sonu belirsiz bir müzakere sürecinde AB'ye girme hayali karşılığında elde avuçta ne varsa verecek miyiz " diye dünkü yazımızda sormuş, yapacağımız ikramlardan bazılarını Kıbrıs'tan çekilmek, Ruhban Okulu'nu açmak, soykırımı kabullenmek gibi sıralamıştık. Ankara Ticaret Odası Başkanı Sinan Aygün, gönderdiği mektupta, AB'nin müzakere sürecinde öne süreceği kesinleşen diğer bazı talepleri sıralamış... Mesela... 
"Abdullah Öcalan'ın yeniden yargılanması" istenecek. Farklı etnik kökenden gelen vatandaşlarımızın "azınlık" olarak tanınması istenecek. "Hatay sorunu" önümüze konulacak. Raporda "Bu sorunun Hatay kalıcı çözümü, Suriye'nin Fırat Nehrinden daha fazla su karşılığında fiili sınırları tanıması ile gelebilir" deniyor. Ege'de Yunan tezlerini kabul etmemiz istenecek. 

Sinan Aygün, mektubunu sürdürüyor 
- Raporun satır aralarında dikkati çeken kimi terimler de var. Örneğin, bir yerde "Devletin bölünmez bütünlüğünü gözetmek gibi eski kısıtlamalar kaldırılmamıştır" denerek, "Devletin bölünmez bütünlüğü" eski ve sanki yürürlükten kalkmış bir kısıtlama olarak gösteriliyor. 
Yeni Ceza Kanunu'ndaki "milli çıkarlara aykırılık" ifadesi eleştirilirken Türkiye'nin gelecekte alacağı kararlar ve çıkartacağı yasalarda "milli çıkar"ı gözetmesinin de kabul edilmeyeceği sinyali veriliyor. 
Raporun satır aralarında daha pek çok şey gizli. Ne var ki rapor h l Türkçeye çevrilmiş değil. Başbakan bile raporu okumadan konuşuyor. Düşünün halimizi. 

Hatay'da ilk ve orta dereceli okullarda Ramazan mesaisi olarak beslenme saatlerinin kaldırılıp teneffüslerin 5 dakikaya indirildiğini, derslerin sabah 06.45'de başlatılıp 16 30'da bitirildiğini yazmıştık. Gaziantep Eğitim-Sen Şube Başkanı Mehmet Bozgeyik, aynı uygulamanın Gaziantep'te de başlatıldığını, gelen resmi yazıda "Ramazan dolayısıyla" ibaresinin bulunduğunu bildirdi. 



</TEXT>
</DOC>
