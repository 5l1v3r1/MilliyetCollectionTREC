<DOC>
<DOCNO> 286044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/soneko13.html </URL>
<DATE> 2004/11/04/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
İşsizlik en çok gençleri vuruyor... 
</HEADLINE>
<TEXT>

     Avrupa Birliği'ne üye ülkeler ve Türkiye'de işsizlikten en çok 25 yaş altındaki gençlerin etkilendiği tespit edildi. 
     Türk Harb-İş'in Eurostad verilerinden yaptığı tespite göre, 25 yaş altındakiler arasındaki işsizlik bu yılın ilk yarısında geçen yılın aynı dönemine kıyasla yüzde 0.7 oranında arttı. Harb-İş'in araştırmasında, Uluslararası Çalışma Örgütü'nün ILO genç işsizlerin oranının tüm zamanların en yüksek seviyesine ulaştığını tespit ettiği ağustos ayı raporunda, 15-24 yaş grubundaki işsizliğin 1993- 2003 yılları arasında yüzde 10.5 oranında büyüdüğü, buna 
     karşılık iş olanaklarının sadece yüzde 2 oranında artış gösterdiği bilgisine yer verildiğine dikkat çekildi. Araştırmada, gençler arasındaki işsizliğin en fazla gelişmekte olan ülkelerde yaygın olduğu ve sanayileşmiş ülkelerin bu sorunla daha az karşılaştığı belirtildi. Dünya gençliğinin yüzde 85'inin gelişmekte olan ülkelerde yaşadığı ve bu yüzden sorunun en çok onları etkilediği tespitine de yer verildi. 
     
     TÜRKİYE DÖRDÜNCÜ SIRADA 
     Avrupa Birliği'ne üye ülkelerde genç işsiz oranının en düşük olduğu ülkeler, yüzde 6.9 ile Avusturya, yüzde 8.2 ile İrlanda ve yüzde 9.1 ile Hollanda olurken en yüksek olduğu ülkeler yüzde 39.4 ile Polonya, yüzde 27.1 ile Yunanistan ve yüzde 26.5 ile Slovakya oldu. Türkiye ise yüzde 23.7 olan genç işsiz oranıyla dördüncü sırada yer aldı. 
     
</TEXT>
</DOC>
