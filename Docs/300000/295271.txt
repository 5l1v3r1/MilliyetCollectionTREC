<DOC>
<DOCNO> 295271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sonspo36.html </URL>
<DATE> 2004/12/06/ </DATE>
<TIME> 20.16 </TIME>
<AUTHOR>  </AUTHOR>
<HEADLINE>
Fenerbahçe'de şampiyonlar ligi maçı hazırlıkları... 
</HEADLINE>
<TEXT>

     Fenerbahçe, Avrupa Şampiyonlar Ligi D Grubu'nda, 8 Aralık Çarşamba günü yapacağı Manchester United maçının hazırlıklarına başladı. 
     Sarı-lacivertli ekip, Teknik Direktör Christoph Daum yönetiminde, FB Şükrü Saracoğlu Stadı'nda çalıştı. Akşam basına kapalı gerçekleştirilen ve yaklaşık 1,5 saat süren antrenmana düz koşu ve ısınma hareketleriyle başlayan futbolcular, daha sonra taktik ağırlıklı çift kale maç yaptı. 
     Sakatlıkları süren Deniz, Kemal ve Van Hooijdonk antrenmana katılmadı. 
     Fenerbahçe, yarın akşam Samandıra Tesisleri'nde yapacağı antrenmanla Manchester United maçının hazırlıklarını tamamlayacak. 
     
</TEXT>
</DOC>
