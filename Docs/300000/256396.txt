<DOC>
<DOCNO> 256396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/magazin/axmag01.html </URL>
<DATE> 2004/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yılmaz Erdoğan ne derse, o olur' 
</HEADLINE>
<TEXT>


Tuba Ünsal, geleceğini Yılmaz Erdoğan'ın ellerine bıraktı Onun onayı olmadan, hiçbir filmde oynamam 

İLKNUR GÜLMEZ 

Vizontele Tuuba filminin ardından gelen dizi ve film tekliflerini kabul etmeyen Tuba Ünsal, yeni projeler konusunda Yılmaz Erdoğan'ın kararının etkili olduğunu söyledi. Ünsal ile hedefleri ve özel yaşamını konuştuk. 

Vizontele Tuuba'dan sonra çok sayıda teklif aldığınızı ama kabul etmediğinizi söylediniz. Neden 
Bu saatten sonra yapacağım sinema filmi Vizontele Tuuba kadar önemli bir proje olmalı. Gelen teklifleri Yılmaz Erdoğan'la beraber değerlendiriyoruz. Ben Beşiktaş Kültür Merkezi'nin projelerinde yer almayı çok istiyorum. Çok güzel bir proje teklifi gelirse Yılmaz Erdoğan benim o filmde oynamamı ister. Yılmaz Erdoğan'ın onayı olmadan hiçbir filmde oynamam. Yılmaz bana uygun olup olmadığına bakar 'Tamam' derse ondan sonra bana söz söylemek düşmez. 

Malibu'ya gidecek 
Yurtdışına yönelik çalışmalar yapmayı düşünüyor musunuz 
Bedri Baykam'ın, 'Vizontele Tuuba'yı izledikten sonra benim için 'Amerikan sinemasından fırlamış gibi bir yüzün var. Türk sineması için çok güzel bir örnek' demesi çok hoşuma gitmişti. Yurtdışına açılmayı çok istiyorum. Önümüzdeki yıl 3 aylığına Malibu'ya gideceğim. Hem oyunculuk hem de yabancı dil üzerine eğitim alacağım. İstanbul Film Festivali'nde yurtdışından birçok yönetmenle tanıştım. Malibu'ya gittiğim zaman bu kontaklarımı kullanacağım. 

'Artık model değilim' 
Son birkaç yıldır kataloglarında modellik yaptığın Nelson firmasının sahibini arayarak "Ben artık çok ünlüyüm, mayolu fotoğraflarımı kullanmayın' dediğin gündeme geldi. Bu doğru mu 
Ben ne dersem diyeyim basına bunları yolluyorlar yapacak bir şey yok. Mayolu fotoğraflarım beni rahatsız etmiyor. Bir yıl önce insanlara modelliği bıraktığımı söyledim. Bu fotoğrafların basında yer alması beni yalancı konumuna soktu. İnsanlar bu fotoğrafların yeni çekildiğini düşünerek hakkımda kötü düşündüler. Sadece Carmina'yla çalışıyorum. Modellik yapmıyorum. 

Cem Cantaş ile ilişkiniz nasıl 
Bugüne kadar kiminle beraber olduysam çıkıp söyledim, saklamadım. Cem'le ilişkimiz çok güzel gidiyor. İlişkilerimi konuşmayı sevmiyorum. çünkü bu sadece benim değil, erkek arkadaşımın da özel hayatı. O bir işadamı ve benim konuşmalarım onun iş hayatına zarar verebilir. 



</TEXT>
</DOC>
