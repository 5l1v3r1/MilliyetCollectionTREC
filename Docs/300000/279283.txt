<DOC>
<DOCNO> 279283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/guncel/gun09.html </URL>
<DATE> 2004/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Rehinelerin evinde sevinç 
</HEADLINE>
<TEXT>


HABER MERKEZİ 

Irak'ta kaçırılan ve yaklaşık 40 gündür bir direnişçi grubunun elinde bulunan 10 Türk işçisinin önceki gün serbest kalması, ailelerinde sevinç yarattı. Kaçırılan Denizlili Murat Karaahmetli'nin Babadağ'ın Kelleci köyünde oturan babası Mehmet Karaahmetli yukarıda , oğlunun serbest bırakıldığını televizyon haberlerinden öğrendiğini söyledi. Karaahmetli, "Görüntüleri televizyonda izledim. Oğlum Murat'ın sakalı bir hayli uzamış olsa da tanıdım" dedi. 
Serbest bırakılan Denizlili şoför Ertürk Arslan'ın annesi Lütfiye Arslan da, "Televizyon karşısından ayrılamıyordum. Oğlumu öldürecekler diye çok korktum. Allah sonunda dualarımı kabul etti" diye konuştu. 
Irak'ta kaçırıldıktan sonra önceki gün serbest kalan 10 Türk işçisinin isimleri şöyle Özkan Öztürk, Murat Karaahmetli, Ertürk Arslan, Hıdır Gürsel, Metin Oğlakçı, Erdal Sarıkaya, Yaşar Artuk, Turgay Keskin, Osman Ayar ve Murat Gonca. 



</TEXT>
</DOC>
