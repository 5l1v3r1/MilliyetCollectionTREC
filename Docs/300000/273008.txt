<DOC>
<DOCNO> 273008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/ekonomi/eko05.html </URL>
<DATE> 2004/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Alerji yeni pazar yarattı' 
</HEADLINE>
<TEXT>


Alman beyaz eşya üretecisi Miele'nin Başkanı özellikle alerjilere karşı korumalı ürünler geliştirdiklerini ve 900 çeşit çamaşır makinesi ürettiklerini söyledi 

DİLEK TAŞ 

Alman ev aletleri ve endüstriyel cihaz üreticisi Miele'nin Yönetim Kurulu Başkanı ve aynı zamanda Miele ailesinin üçüncü kuşak yöneticisi olan Markus Miele, alerjik hastalıkların elektronik ürün pazarında da yükselen bir piyasa yarattığını belirtti. 
Miele, tüketici mektuplarından yola çıkarak yürüttükleri projelerde, özellikle alerjiye karşı korumalı çamaşır makinesi, bulaşık makinesi, elektrik süpürgesi gibi sektörün niş ürünlerinin olacağını gördüklerini söyledi. Miele, bu nedenle sadece çamaşır makinelerinde 900 adet ürün çeşidi bulunduğuna dikkat çekti. Miele, alerji sorunu karşısında Alman Alerji Birliği ile de irtibata geçerek ortak bir çözüm aradıklarını ve birliğin daha fazla durulama yapan ürünler konusunda şirkete tavsiyede bulunuğunu da söyledi. 
Tüketicilerden gelen şik yetlerin çok fazla ürün grubunda yeni modellerin üretilmesine neden olduğunu da söyleyen Miele, piyasanın tüketicilerin istekleri doğrultusunda şekillendiğini belirtti. 
Miele, "Ev hayvanları bile elektrikli süpürgelerde tüyleri daha iyi çeken modellerin piyasaya sürülmesine neden oldu" dedi. Dünya nüfusunun yüzde 6 ile 12'si arasındaki bir oranın alerjiye sahip olduğunu belirten Miele, en fazla alerji vakasının ise Almanya'da görüldüğüne dikkat çekti. 

'AB üyeliği an meselesi' 
Miele, beş yıl önce girdikleri Türkiye pazarı konusunda ise, "Türkiye ticarette de daha güvenilir bir partner haline geliyor. Bu da bizim için önem taşıyor" dedi. Miele, Türkiye'nin AB'ye üyelik sürecini 'an meselesi' olarak değerlendirdi. 


</TEXT>
</DOC>
