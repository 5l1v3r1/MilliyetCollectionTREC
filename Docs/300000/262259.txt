<DOC>
<DOCNO> 262259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/guncel/gun13.html </URL>
<DATE> 2004/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakana selam verip kaçtılar .. 
</HEADLINE>
<TEXT>


SERHAT ÜNAL 

İstanbul Emniyet Müdürlüğü'nü ziyaret eden İçişleri Bakanı Abdülkadir Aksu'yu karşılamak üzere hazır bekleyen tören mangası, aniden bastıran yağışa yakalandı. Tören mangasındaki polis memurlarının, tören biter bitmez koşuşarak kaçışmaları dikkat çekti. Aksu, dün İstanbul Emniyet Müdürlüğü'nü ziyaret etti. Emniyet Müdürü Celalettin Cerrah, Bakan'ı sağanak yağmurdan korumak için şemsiyeyle karşıladı. Aksu, daha sonra yağmurun altında bekleyen tören mangasındaki polisleri selamladı. Aksu'nun Cerrah'ın makamının bulunduğu binaya girmesi ile birlikte tören mangasındaki polisler kaçışarak İstanbul Emniyet Müdürlüğü'ndeki bloklara sığındı. 


</TEXT>
</DOC>
