<DOC>
<DOCNO> 285639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/yazar/asik.html </URL>
<DATE> 2004/11/03/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Maksadı bilelim... 
</HEADLINE>
<TEXT>


"TBMM Muhafız Taburu Gazinosu'nda askeri kurallar geçerli. Bu kurallar içinde sakallı olan arkadaşlarımıza veya misafirlerine, başörtüsü ile gelen misafirlerine veya milletvekili yakınlarına servis yapılmıyor. Basınımıza, o yiğit ve gayretli basınımıza bir görev düşüyor. Bu konuda ne düşündüklerini açıklıkla, özellikle birinci sayfada yazsınlar. Köşe yazarlarını da göreve davet ediyorum." 
Yukarıdaki sözlerin, dolayısıyla davetin sahibi TBMM Başkanı Bülent Arınç. Eh, davet bu denli yüksek yerden gelince icabet etmemek de olmaz tabii ki. İsteği derhal yerine getiriyor ve diyoruz ki 
Meclis'te, milletvekillerinin konuklarını götürebilecekleri en az iki - üç lokanta var. Ana binadaki lokanta ise öğlen 12.00'den akşam Genel Kurul kapanıncaya kadar açık. Buralarda çıkan yemekler hem çeşit hem kalite yönünde Muhafız Taburu Gazinosu'ndaki yemeklerden çok daha iyi... Fiyatlar da hemen hemen aynı. Bunlara ilaveten, Meclis'in hemen etrafında sayılamayacak kadar çok sayıda lokanta ve kebapçı bulunuyor. Durum bu iken milletvekilleri konuklarını neden illa da Muhafız Taburu Gazinosu'na götürmeyi isterler Acaba asıl amaç üzüm yemek değil de bağcı dövmek yani provokasyon yapmak mıdır 

Maliye Bakanlığı, özel tiyatrolara yapılan mali yardımı kesmiş. 
Bu hükümetten özel sanatlara destek vermesini beklemek, Maliye Bakanı'nın tango dersi almasını beklemeye benzer... 
Haldun Ertem 

Ereğli'de Ramazan Eski milletvekili Salim Erel, bir yakınının ölümü nedeniyle memleketi Ereğli'ye gitmiş. Sağlığı perhiz yapmasını gerektiriyor. Bir pastaneye Oylum girip tuzsuz yiyecek istemiş. Servis yapmıyoruz, cevabını almış. Daha lüks bir pastaneye Eder Pastaneleri girmiş, aynı istekte bulunmuş. Oradan da "servis yapmıyoruz" yanıtını almış... Salim Erel, "Dini vecibelerini yerine getiren insanların diğer insanları baskıyla yönlendirmeye hakkı var mıdır Dinde zorlama olur mu Yaşadığımız çağa böyle şeyler yakışıyor mu " diye soruyor... 

ABD'de seçimi Bush kazanırsa "Buşizm" devam edecek. Eğer Kerry kazanırsa dünyaya yeni bir akım yayılacak "Kerizm" 
Erkan Bilgiç 

Hukuksuzluk abidesi Gökkafes'i protesto çağrısını, Dragos Doğayı Koruma Derneği Başkanı Hülya Göksel, yapıyor... Doğa ile Barış Derneği Başkanı Yüksel Üstün, protesto gösterisine katılacaklarını bildiriyor. Doğa sevenler, 12 Kasım cuma günü saat 11.00'de ellerinde pankartlarla Gökkafes'in önünde buluşacaklar ve demokratik protesto hakkını kullanacaklar. Hukuk dışı olduğu yargı kararlarıyla kesinleşen Gökkafes'i protesto eylemine grup olarak katılmak isteyenler 0216 352 22 49 no'lu faks telefona başvurabilirler... 

Maybach ayıbı... Tayyip Erdoğan' ın otomobil, uçak gibi pahalı hediyeler isteme huyu Başbakan olduktan sonra mı ortaya çıktı, yoksa kökleri geçmişe mi dayanıyor Eski İstanbul Belediye Başkanı, CHP Milletvekili Nurettin Sözen' in bu merakımıza yanıtı 
- Ben belediye başkanıyken benden önceki başkandan kalan makam arabasını kullandım. Benden sonra başkan olan Tayyip Bey'e daha ilk günlerinde bir işadamı sıfır kilometre Mersedes hediye etti. Tayyip Bey bununla da yetinmedi, hemen arkasından belediyeye bağlı bir ulaşım şirketi aracılığıyla altına bir de son model cip çekti. 
Aslında bu bir belediyeci raconudur... Belediyeler bol kepçe ihaleler verir. Karşılığında bir iki binek aracı alır. Böylece iş bilir görünür, ihaleden belediyeyi k rlı çıkartmış gösterirler... 

Pazartesi günü Hürriyet gazetesinin manşetinde iki sütun "29 Ekim'de döner ekmek tartışması"na ayrılmıştı. Konu Çankaya Köşkündeki 29 Ekim resepsiyonunda konuklara ekmek arası döner ikram edilmesiydi... Gazete gurmelerden görüş almış, tartışmayı bizzat düzenlemişti. Aynı sayfanın altlarında Başbakan Erdoğan'ın Airbus alımı sırasında VIP uçağı istediği, Almanların onun yerine Maybach marka otomobil hediye edecekleri haberi vardı. Başbakan'ın bu davranışı döner - ekmekten çok daha önemli tartışmalara yol açtığı halde gazete bu tepkilere yer vermedi... Başbakan'ı ve AKP'yi sorgulamamak günümüz gazeteciliğinin ilkelerinden biri haline geldi... SİT talanı, orman yağması, şeriatçı kadrolaşma, eğitimde imamlaşma gibi tehlikelere karşı mücadele veren Cumhurbaşkanı'na ise her fırsatta yerli yersiz vurmak serbest... Bu tavır Türkiye'yi nereye götürür Bir düşünsek... 

TMSF, Erol Aksoy'un Tarabya'da saray yavrusu büyüklüğündeki villasını satışa çıkartmış. Villanın ruhsatı yokmuş. Boğaziçi İmar Müdürü Semih Ay, "Villanın bundan sonra ruhsat alması da imk nsız" demiş. Peki Semih Bey her taraftan görünen bu dev gibi inşaatı neden bugüne dek durdurmamış... Bir yanıt lütfederler mi 



</TEXT>
</DOC>
