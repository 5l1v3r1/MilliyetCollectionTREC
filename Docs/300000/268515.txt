<DOC>
<DOCNO> 268515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sontur06.html </URL>
<DATE> 2004/09/02/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Çocuğunu vermek istemedi, polise ateş etti 
</HEADLINE>
<TEXT>

     İsmail AKDUMAN SAMSUN, DHA 
SAMSUN'da Ayşe Tarım, boşandığı eşinden polis eşliğinde çocuğunu almak istemesi üzerine çılgına dönen 26 yaşındaki Erdinç Tarım, kuru sıkı silah çekerek polise atşe etti. Eşi 23 yaşındaki Ayşe Tarım'ı da tehdit eden, Erdinç Tarım, çevik kuvvet polislerinin yardımıyla etkisiz hale getirildi. 
     Olay, önceki akşam Karadeniz Mahallesi Cumhuriyet Caddesi'nde meydana geldi. Erdinç Tarım 3 ay önce eşi Ayşe Tarım'dan şiddetli geçimsizlik nedeniyle boşandı. Mahkeme, çiftin tek çocuğu 6 yaşındaki Barış'ı da annesine verdi. Ancak, Erdinç Tarım, çocuğunu eşine vermedi. Cumhuriyet Savcılığı'na başvuran Ayşe Tarım, önceki gün eşinin evine polisle birlikte giderek çocuğunu almak istedi. Karşısında eşini ve polisleri gören Erdinç Tarım üzerinde taşıdığı kuru sıkı tabancasını çıkararak, Ayşe Tarım'ı ölümle tehdit edip, kendisini yakalamaya gelen polislere ateş etti. 
     Evden dışarı çıkmayan Erdinç Tarım'ı yakalamakta yetersiz kalan polis, çevik kuvvetten yardım istedi. Evin etrafının sarıldığını gören Erdinç Tarım, polise teslim oldu. Tabancayla ateş etmek, tehdit ve polise karşı gelmek suçlarından gözaltına alınan Erdinç Tarım, tutuksuz yargılanmak üzere serbest bırakılırken, küçük Barış'ta anne Ayşe Tarım'e verildi. 
     
</TEXT>
</DOC>
