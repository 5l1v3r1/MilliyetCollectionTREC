<DOC>
<DOCNO> 279610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/siyaset/axsiy01.html </URL>
<DATE> 2004/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hedef, AB üyeliği' 
</HEADLINE>
<TEXT>


Schröder, Die Welt gazetesine yazdığı makalede, aralıkta yapılacak toplantıda Türkiye için olumlu oy atacağını belirtti 


Almanya Başbakanı Gerhard Schröder, Türkiye ile yapılması beklenen tam üyelik müzakerelerinin tek hedefinin Türkiye'nin AB üyeliği olduğunu belirtti. 
Schröder, Die Welt gazetesinin bugünkü sayısı için "Türkiye neden AB'ye ait" başlığıyla yazdığı makalede, AB Komisyonu'nun Türkiye'nin siyasi kriterleri yerine getirdiği görüşünde olduğu için müzakerelerin başlamasını önerdiğine dikkati çekerek, Alman hükümetinin de bu görüşü paylaştığını, kendisinin de aralıkta yapılacak AB hükümet ve devlet başkanları toplantısında müzakerelere başlanması yönünde görüş belirteceğini ifade etti. 
Schröder, makalesinde, "Üyelik müzakerelerinin tek hedefi Türkiye'nin AB üyeliğidir. Bununla birlikte otomatik üyelik yoktur. Türkiye sadece tüm kriterleri yerine getirdiği takdirde AB'ye üye olabilir. Bu nedenle Komisyon da müzakerelerin sonucunun garanti olmadığına işaret etmiştir" dedi. 
Schröder, Türkiye'nin bu reformları sürdürmesi ve uygulamaya koyması durumunda AB'nin de sözünde durması gerektiğini, burada Avrupa ve Alman politikasının inandırıcılığının ve güvenilirliğinin söz konusu olduğunu vurguladı. 

'Şansölye'ye Türk yardımı 

Afganistan'a giden Almanya Başbakanı Gerhard Schröder'e, K bil Havaalanı'nda 18 kilo ağırlığındaki yeleği Türk astsubay giydirdi. 


</TEXT>
</DOC>
