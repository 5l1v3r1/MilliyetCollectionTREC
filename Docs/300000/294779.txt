<DOC>
<DOCNO> 294779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sonspo18.html </URL>
<DATE> 2004/12/04/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Fenerbahçe'nin 6 futbolcusu cezalı durama düştü... 
</HEADLINE>
<TEXT>

     Fenerbahçe için ligde son dönem adeta oyuncuların ceza haftaları oldu. 
     Sarı-lacivertli ekibin 6 oyuncusu son 3 lig maçında cezası nedeniyle forma giyemezken, dünkü Ankaragücü maçında ligdeki 4. sarı kartını görerek Galatasaray maçında forma şansını yitiren Aurelio ceza alan 7. oyuncu oldu. 
     Ligin geride kalan bölümünde kaleci Volkan 2 maç, Selçuk, Serkan, Nobre, Luciano ve Aurelio da 1'er maç ceza aldı. 
     12. haftada Büyükşehir Belediyesi Ankaraspor ile yapılan maçta 4. sarı kartını gören Serkan ve kırmızı kart gören Selçuk 13. haftadaki Trabzonspor karşılaşmasında cezaları nedeniyle forma giyemedi. 11. haftadaki Beşiktaş derbisinde yaptığı bir hareket nedeniyle 2 maç resmi müsabakadan men cezası alan kaleci Volkan da aynı maçta takımda yer alamadı. 
     Trabzonspor maçında kırmızı kart gören Nobre ve cezası süren Volkan 14. haftadaki Diyarbakırspor maçında forma giyemedi. Bu maçta 4. sarı kartı gören Luciano ise dünkü Ankaragücü maçı için cezalı duruma düştü. 
     Son olarak Ankaragücü karşısında bu sezon ligdeki 4. sarı kartını gören Aurelio cezalı duruma düşerek, Galatasaray maçında takımını yalnız bıraktı. 
     
</TEXT>
</DOC>
