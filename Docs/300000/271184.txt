<DOC>
<DOCNO> 271184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/son/sonspo08.html </URL>
<DATE> 2004/09/12/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Futbolda sahaya çıplak girmek 'moda' oldu 
</HEADLINE>
<TEXT>

     Letonya futbolu da en sonunda bir çıplak göstericiye kavuştu. Son dönemde futbolda 'moda' haline gelen sahaya çıplak girme eylemi Letonya-Portekiz maçıyla bir kez daha yaşandı. 
     Maç 0-0 devam ederken sahaya giren 18 yaşındaki Liene Buldure'un görevliler tarafından dışarı çıkarılmadan önce Portekizli bir defans oyuncusuna sarılmasına izin verildi. 
     Çıplak gösterici "Bana çok yakındı ve bir şeyler söyledi, ben de ona sarıldım" dedi. 
     
     Barış için sahaya girdim 

     Buldure neden sahaya çıplak girdiğini ise şöyle açıkladı "Sadece futbolun ilginç ve barış dolu olabileceğini, taraftarların birbirlerine girerek kavga etmesi gerekmediğini göstermek istedim." Bunu başarıp başaramadığı tartışılır ama sahaya girmesinden birkaç dakika sonra Letonya'nın iki gol yemesinin ardından teknik direktör Aleksandrs Starkovs'un onu bir daha görmek istemediği kesin. 
     
</TEXT>
</DOC>
