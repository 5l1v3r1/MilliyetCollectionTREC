<DOC>
<DOCNO> 251212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/yasam/ayas.html </URL>
<DATE> 2004/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanseri doğmadan 'ayıklayacaklar...' 
</HEADLINE>
<TEXT>


Bebek doğmadan genleri incelenecek, kanser riskli hücreler temizlenecek 

DIŞ HABERLER SERVİSİ 

Her hücre taranacak 
İNGİLİZ bilim adamları, genleri nedeniyle göğüs kanserine yakalanma riski yüksek kadınların, bu genlerden arınmış bebekler doğurmasını sağlayacak. The Times gazetesine göre, göğüs kanserine yol açan BRCA1 ve BRCA2 genlerini taşıyan hastadan alınan yumurtalar laboratuvarda dölleniyor. Yumurtada bölünme 8 hücre aşamasına ulaştığında, hücrelerden birinin hastalıklı geni taşıyıp taşımadığı inceleniyor. 

Temiz hücre 'doğacak' 
HÜCRE temiz çıkarsa yumurtaya geri konuluyor ve sağlıklı embriyon anne karnına yerleştiriliyor. Londra'da bulunan University College Hastanesi'nden Muhammed Taranissi ve Paul Serhal, yumurtaların incelenmesi için gerekli yasal lisansı almak için İnsan Doğurganlaştırma ve Embriyoloji Ofisi'ne başvuruda bulunacaklarını belirtti. Doktorlar, yöntemi bağırsak kanseri hastalarına da uygulamanın peşinde. 

Temiz hücreyi bulma yöntemi 
1- Yumurtalar, suni dölleme yöntemiyle dölleniyor ve bölünme başlıyor 
2- Üretilen embriyondan, 8 hücre evresine gelindiğinde bir hücre alınıyor 
3- Hücre'de hastalığa yol açan genin olup olmadığı inceleniyor 
4- Temiz embriyon, annenin rahmine yerleştiriliyor 


</TEXT>
</DOC>
