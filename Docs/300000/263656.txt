<DOC>
<DOCNO> 263656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/son/sontur29.html </URL>
<DATE> 2004/08/15/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Hırsızlık için girdikleri evde mahsur kaldılar... 
</HEADLINE>
<TEXT>

     Van'da hırsızlık amacıyla girdikleri evde mahsur kalan 4 çocuk, polis ve itfaiye ekiplerince kurtarıldı. 
     Alınan bilgiye göre, V.K 13 , B.A 13 , Ş.B 11 ve M.D 13 , hırsızlık amacıyla Kazım Karabekir Caddesi'ndeki bir apartmanın 4'üncü katındaki evin camını kırarak içeri girdi. Evin boş olduğunu gören çocuklar, tırmandıkları yerden aşağı inemeyince saatlerce evde mahsur kaldı. 
     Evden sesler duyan komşular, durumu polise bildirdi. Olay yerine gelen polis ekipleri, evin kapısını açamayınca çocukların tırmandığı pencereden eve girdi. 
     Çocukların girdikleri şekilde aşağı inemeyeceğini anlayan polisler, itfaiyeye haber verdi. Çocuklar, olay yerine gelen itfaiye ekiplerinin merdiven yardımıyla indirildi. 
     Çocuklar, Emniyet Müdürlüğü Çocuk Şubesi'ne götürüldü. 
     
</TEXT>
</DOC>
