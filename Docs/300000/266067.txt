<DOC>
<DOCNO> 266067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sontur07.html </URL>
<DATE> 2004/08/24/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Acil servisler gereksiz meşgul ediliyor... 
</HEADLINE>
<TEXT>

     Kayseri'de yapılan bir araştırma, acil servise başvuranların yüzde 'ünün, gerçekten acil yardım hizmetine ihtiyaç duymadığını ortaya koydu. 
     Erciyes Üniversitesi Halil Bayraktar Sağlık Meslek Yüksekokulu Öğretim Görevlisi Vesile Şenol, AA muhabirine yaptığı açıklamada, acil yardım ve kurtarma hizmetlerinin kalitesini ölçmek amacıyla, Kayseri 112 Acil Servis Komuta Merkezi'nde yaptıkları araştırmada, hastaların aldıkları hizmetten memnun kalıp kalmadıklarını belirlediklerini söyledi. 
     Kazalara bağlı ölümlerin yüzde 10'unun ilk 5 dakikada, yüzde 50'sinin ilk yarım saatte meydana geldiğini, bu nedenle acil servis hizmetlerinin büyük önem taşıdığını kaydeden Şenol, araştırma kapsamında acil servis hizmeti alan 111 kişiyle bire bir görüştüklerini belirtti. 
     
     GEREKSİZ BAŞVURULAR 
     Acil servis hizmetlerinde kaliteyi etkileyen en önemli etkenlerden birinin, servisin gereksiz yere meşgul edilmesi olduğunu bildiren Vesile Şenol, araştırmaya katılan hastaların yüzde 47'sinin gerçekten acil servis yardımına ihtiyaç duyduğunu, yüzde 'ünün ise tansiyon ölçtürme, iğne yaptırma, basit ağrılardan şikayet veya reçete yazdırma gibi acil yardım gerektirmeyen nedenlerle acil servise başvurduğunu söyledi. 
     Sağlık hizmeti kalitesinin belirlenmesinde en önemli unsurun hasta memnuniyeti olduğunu ifade eden Şenol, şu bilgileri verdi 
     ''Yaptığımız araştırma sonucunda, hastaların yüzde 63'ü, aldıkları acil servis hizmetinden memnun olduğunu, yüzde 47'si ise yeterli ilgi görmeme, personelin sinirliliği, malzeme yetersizliği, çağrıya cevap alış süresinin uzun olması ve tedavi edilmeden sevk edilme gibi nedenlerle hizmetten memnun olmadığını bildirdi. Araştırma sonucunda elde ettiğimiz bulgulara göre, acil yardım ve kurtarma hizmetlerinde özel eğitimi olmayan personel çalıştırılması, ambulans iç donanımlarının yetersizliği ve insanların beklentilerinin farklı olması gibi sebeplerle memnuniyet oranı çok yüksek olmuyor.'' Şenol, ayrıca araştırmaya katılan hastaların yüzde 50.4'ünün lise ve üzeri eğitim düzeyinde, yüzde 62.2'sinin evli, yüzde 16'sının sosyal güvencesi olmayan, yüzde 27.2'sinin aylık geliri asgari ücretin altında olan insanlar olduğunu da sözlerine ekledi. 
     
</TEXT>
</DOC>
