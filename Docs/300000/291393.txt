<DOC>
<DOCNO> 291393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sondun44.html </URL>
<DATE> 2004/11/23/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Krallar gibi mahpus Saddam Hüseyin 
</HEADLINE>
<TEXT>

     Irak'ta ABD'nin 9 Nisan 2003'te devirdiği Devlet Başkanı Saddam Hüseyin'in, muhtemelen tutuklu olduğu yer Bağdat Havalimanı yakınındaki tesiste, ''krallar gibi tutukluluk hayatı yaşadığı'' belirtildi. 
     Saddam Hüseyin'in hava kuvvetleri subaylarından George Seda, Kuveyt'in El Kabas gazetesine verdiği tefrika mülakatta, ''Saddam Hüseyin'e, her türlü rahatlık içeren ortamda yemeklerin en iyisi sunuluyor'' dedi. 
     Bir hafta önce yapılan mülakatta eski Saddam Hüseyin rejimi subayı Seda, şunu anlattı 
     ''Saddam Hüseyin, gazete kitap okumanın yanında televizyon seyredebiliyor. Örneğin şu yemekler arzuya bağlı veriliyor Pilavlı kebap veya Irak yemeği ızgarada balık Maskuf... Vaka, bu rahat hayat şekline Saddam kendi Cumhuriyet Sarayı'nda sahip değildi.'' Seda, Saddam Hüseyin'in ABD ordusunca saklı tutulduğu yer hakkında ipucu vermekten kaçındı. Saddam Hüseyin, 13 Aralık 2003 cumartesi günü, memleketi Tikrit dışında çiftlik alanında, bir mahzen hücresi gibi toprak altında, sakallı perişan görünümde Amerikan komandolarınca tutuklanmıştı. 
     Saddam Hüseyin'in tutuklu olduğu yerin halen Bağdat havalimanı yakınında ABD ordusu askerince çevrili bir yapı olduğu sanılıyor. 
     Saddam Hüseyin'in ''yargılanma'' tarihi henüz belli değil. 
     Irak'ın devrik Devlet Başkanı'nın işlediği suçlar, rakip siyasetçileri öldürmek, 1988'de Halepçe'de zehirli gaz kimyasal silah katliamı yapmak ve 1991'deki Kürt ve Şii ayaklanmalarını kanla bastırmak olarak sıralanıyor. 
     Subay Seda, Saddam'ın üst düzey yardımcılarının ABD hapsinde gayet iyi durumda olduklarını aktardı. 
     Irak geçici hükümeti Saddam ve üst düzey yardımcılarının ''yasal tutukluluk işlemini devralmış'' görünse de ABD, ''Iraklılar bütünüyle ülke yönetimine hakim olmadıkça'', tutukluların işlemini kendi yoluna göre sürdürüyor. 
     Tefrika mülakatı veren eski subay Seda, ''Saddam Iraklıların eline teslim edilmiş olsaydı, onu diri diri, çiğ çiğ yerlerdi'' dedi. 
     
</TEXT>
</DOC>
