<DOC>
<DOCNO> 250963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sonyas02.html </URL>
<DATE> 2004/06/25/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Denizde şehvet gemisi... 
</HEADLINE>
<TEXT>

     Kıbrıs Rum kesimine, içindeki 100 kadar turistle gelen gemi, önce TV dizilerine konu olan yeni bir aşk gemisi’ sanıldı. Ama geminin her türlü cinsel fantezinin yaşandığı’ ve grup seksin yapıldığı bir şehvet gemisi olduğu anlaşıldı. 
     Adı ve sahibinin kimliği açıklanmayan Kıbrıs Rum kesimi bayraklı bir feribot, hepsi 30 yaşın altında İngiliz ve İskandinav ülkesi vatandaşlarından oluşan 100’ü aşkın turistle Akdeniz’in mavi sularında Rum kesimine doğru seyrederken polise bir ihbar geldi. Polisi alarma geçiren ihbara göre gemide ahlak dışı işler yapılıyor ve uyuşturucu kullanılıyordu. 
     Bunun üzerine polis, medya ile işbirliği halinde feribota tekneyle baskın yaptı. Polis ve gazeteciler, karşılaştıkları manzaranın akıllara zarar’ olduğunu ifade ettiler. Rum polis şefi yardımcısı Sotiris Haralambus, Manzara bizi şoke etti. Herkes çırılçıplaktı ve en az 70-80 kişinin katıldığı grup seks yapılıyordu. Doğrusu hepsi de rezillik derecesinde vahşiydi’ dedi. 
     Rum hükümeti, olay her ne kadar uluslararası sularda meydana gelmiş olsa da, uyuşturucu kullanımı ve olayın Kıbrıs Rum kesiminin imajını zedeleyici nitelikte olması gerekçesiyle sorumluların yargıç önüne çıkarılacağını açıkladı. Kıbrıs Turizm Odası’na kayıtlı 200 yolcu kapasiteli feribotun bilet ücretinin kişi başına yemek dahil bir gecesinin 30 sterlin olduğu belirtildi. 

     
</TEXT>
</DOC>
