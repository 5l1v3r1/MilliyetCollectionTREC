<DOC>
<DOCNO> 293186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sontur38.html </URL>
<DATE> 2004/11/29/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Kızına sarkıntılık eden eşini baltayla öldürdü .. 
</HEADLINE>
<TEXT>

     Sivas'ın Gürün İlçesi'nde, kendisini sürekli dövdüğünü ve kızına sarkıntılık ettiğini öne sürdüğü eşiyle tartışan kadın, eşinin başına baltayla vurarak öldürdü. 
     AA muhabirinin aldığı bilgiye göre, ilçeye bağlı Çamlıca Köyü'nde, Ziynet Türkmen 50 , tartıştığı eşi Rasim Türkmen 52 ile kavga etti. Kavgada, Ziynet Türkmen, eline geçirdiği baltayı eşinin başına vurdu. Ağır yaralanan Rasim Türkmen, hastaneye kaldırılırken yolda hayatını kaybetti. 
     Gözaltına alınan Ziynet Türkmen, İzmir'de bir genelevde çalıştığını söylediği ve sürekli kendisini dövdüğünü ifade ettiği eşinin, evli kızı Raşan Ş'ye de önceki yıllarda sarkıntılık ettiğini öğrenince kavga ettiklerini, olayın da bundan kaynaklandığını ifade ettiği bildirildi. 
     Ziynet Türkmen'in jandarmadaki sorgusunun devam ettiğini belirten yetkililer, soruşturmanın sürdüğünü bildirdiler. 
     
</TEXT>
</DOC>
