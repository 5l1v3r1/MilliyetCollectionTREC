<DOC>
<DOCNO> 265812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sonyas04.html </URL>
<DATE> 2004/08/23/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Almanya'da porno kanalına teşvik 
</HEADLINE>
<TEXT>

     Almanya'nın Mecklenburg - Vorpommern eyaleti hükümeti, "6 Plus" adıyla kurulacak porno televizyon kanalının 100 kişiye istihdam yaratacağı için milyonlarca euro teşvik parası verecek. 
     Şifreli olarak porno filmler yayınlamak isteyen Wenzel - Media şirketinin sahibi Wolfgang Wenzel 48 , "Yaklaşık 2.5 milyon euro teşvik parası alacağımızı tahmin ediyorum. Bu eyalette teşvik parasının en fazla ödendiği yer olduğu için Torgelow kentini seçtik" dedi. 
     Eyaletin Ekonomi Bakanlığı Sözcüsü Gerd Lange de, söz konusu kanalı teşvik etme konusunda yanlış bir şey görmediğini söyledi. Lange, "Bizim açımızdan özel zevkler ve ahlak anlayışı bu konuda rol oynamıyor. Biz bu şirketin başarılı olup olamayacağına bakıyoruz. Sonuçta işsizlik oranının yüzde 30'lara vardığı bir bölgede yaklaşık 100 kişiye iş imkanı sağlayacak" diye konuştu. Hür Demokrat Parti FDP Genel Sekreteri Cornelia Pieper ve Hıristiyan Demokrat Birlik Partisi CDU Eyalet Başkanı Eckardt Rehberg ise, eyalet hükümetinin eleştirerek, böyle bir projeye teşvik parası verilmemesi gerektiğini savundu. 

     
</TEXT>
</DOC>
