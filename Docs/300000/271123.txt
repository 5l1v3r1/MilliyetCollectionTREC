<DOC>
<DOCNO> 271123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/yazar/theper.html </URL>
<DATE> 2004/09/12/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Tedbir yasal bir önlemdir 
</HEADLINE>
<TEXT>


Bu ülkede ihtilaf bitmez önce kat mülkiyeti ihtilafı, arkadan kooperatif ihtilafı yıllardır toplumu kemiriyor. Kat mülkiyetinden kaynaklanan ihtilaflar çok yaygın. Komşular birbirlerinin hakkına riayet etmiyor. Yöneticiler kendilerini mutlak h kim gibi görüyor. Kat malikleri para ödemekte güçlük çıkarıyor. 
İhtilafların hallinde tedbir kararı verme sistemi işletilmiyor. 
Bir kat malikinin tepesine üst kattan su akıyor. Alt kattaki tamirci getirip bu pislikten ve bu dertten kurtulmak istiyor ama üst kata girmesi için mahkemeden tedbir kararı alması lazım, zira üst kat komşusu eve adam sokmuyor. Bunun için yıllar süren davalara bakmak gerekmiyor. Buradaki mesele alt kattakinin acilen bu pislikten kurtulması. Tedbir kararı istediğinizde uzun uzun duruşmalar yapılıyor, duruşmalar aylarca sonraya erteleniyor. Oysa bir iki gün içinde bir keşif ve hemen arkasından bir tedbir kararı vermek yasanın amacına uygundur. 
Bir başka örnek. Birileri bu yönetici de olabilir apartmanda alınmış bir karar bulunmadan tadilat yapıyor. Bir kat maliki de önlenmesini istiyor. Bu durum için inşaatı durdurma yönünde tedbir kararı vermek yasaya uygundur. Önce hasarın büyümesi önlenir, bilahara davaya devam olunur. Ancak bizde tersi yapılıyor. Tedbir kararı reddediliyor, inşaat alabildiğine sürüyor, dava bitene kadar inşaat zaten defalarca bitmiş oluyor ondan sonra yıkımına karar versen ne olacak, zaten yeterince hasar doğmuştur. Birileri binanın içine doğalgaz şebekesi döşüyor, dava açıp tedbir istiyorsunuz, verilmiyor. Dava bitene kadar boru döşemesi de bitiyor. Sonunda davayı kazanıyorsunuz. Soruyorum Şimdi ne oldu Dünya kadar masraf yapıldı. Oysa tedbir kararıyla işlem durdurulsa, döşeyen davayı kazanırsa işleme devam eder, karşı taraf kazanırsa zarar doğmadan önlenmiş olur. 



</TEXT>
</DOC>
