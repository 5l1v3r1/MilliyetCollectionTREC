<DOC>
<DOCNO> 287403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sondun42.html </URL>
<DATE> 2004/11/09/ </DATE>
<TIME> 22.34 </TIME>
<AUTHOR>  </AUTHOR>
<HEADLINE>
Gazze Şeridi'nde filistinliler Arafat için yürüdü... 
</HEADLINE>
<TEXT>

     Filistin lideri Yaser Arafat'ın ''sağlık durumunun kötü olduğunun'' duyurulmasının ardından 2 binden fazla Filistinli, Gazze Şeridi'ndeki Refah ve Han Yunus sokaklarına döküldü. 
     Yüzlerce Filistinlinin Refah kenti sokaklarında otomobil lastiklerini ateşe verdikleri ve ''saygı gösterisi'' olarak kentteki mağaza sahiplerinden mağazalarını kapatmalarını istedikleri belirtildi. 
     Refah yakınındaki Han Yunus kentinde de yaklaşık 2 bin kişinin Filistin liderinin posterlerini taşıdığı ve havaya ateş açtığı kaydedildi. 
     Filistin Dışişleri Bakanı Nebil Şaat bu akşam yaptığı açıklamada, Arafat'ın ''hala hayatta olduğunu'' ancak ''sağlık durumunun kötü olduğunu'' söylemişti. 
     75 yaşındaki Arafat, 29 Ekim'den bu yana Paris'in Clamart banliyösündeki Percy Askeri Hastanesi'nde tedavi görüyor. 
     
</TEXT>
</DOC>
