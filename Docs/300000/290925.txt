<DOC>
<DOCNO> 290925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/sontur20.html </URL>
<DATE> 2004/10/16/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Üsküdar'da yangın .. 
</HEADLINE>
<TEXT>

     Üsküdar'da bir evde çıkan yangında, 1'i çocuk 2 kişi yaralandı. 
     Alınan bilgiye göre, Çengelköy Bahçelievler Mahallesi Bağlar Caddesi Bizim Çıkmaz Sokak'taki 1 numaralı binanın alt katında oturan üniversite öğrencisi Kadir Büyükekiz 20 , banyo yapmak için şofbeni yaktı. Ancak şofbenden sızan gaz, bir süre sonra evin içine yayıldı. 
     Ardından odalara yayılan gazın kıvılcımla parlaması üzerine başlayan yangında Büyükekiz yaralandı. 
     Basınçla meydana gelen ani parlama, yangınla birlikte dairenin dış duvarının bir kısmının yıkılmasına ve çevredeki bazı binaların camlarının kırılmasına da yol açtı. 
     Bu sırada, binadaki bir tanıdıklarına misafirliğe gelen ve bahçede annesi Sevim Öztürk 33 , kardeşi Merve 14 ile oturan Coşkun Öztürk 13 , çevreye dağılan cam parçalarının yüzüne gelmesi nedeniyle hafif yaralandı. 
     Yangın olay yerine gelen Üsküdar İtfaiyesi ekiplerince söndürülürken, 2 yaralı ise kaldırıldıkları Haydarpaşa Numune Hastanesi'nde tedavi altına alındı. 
     
</TEXT>
</DOC>
