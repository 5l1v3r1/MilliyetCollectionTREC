<DOC>
<DOCNO> 267515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/yazar/toruner.html </URL>
<DATE> 2004/08/30/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Bana yakışmayan sorular 
</HEADLINE>
<TEXT>


Geçen hafta bu satırlarda yer alan Tasarruf Mevduatı Sigorta Fonu TMSF ile Çukurova arasında yapılan anlaşma konusunda ileri sürdüğüm fikirler üzerine, TMSF Başkanı Ahmet Ertürk gazetecilere, "Törüner, çok yanlış ve kasıtlı bir hata yapıyor... kendisine yakışmıyor" demiş. 
Birincisi, hiçbir beklenti ve tesirle veya kasıtla yazı yazmam. Buna nedenim yok. 
İkincisi, kime neyin yakışacağı konusunda Sayın Ertürk karar veremez. 
Üçüncüsü, yalnız Çukurova değil, diğer bazı uygulamaları için de TMSF'yi eleştirdim. 
Dördüncüsü, TMSF'nin her konudaki cevabını aynen yayımladım. 
Beşincisi, TMSF'nin işinin zor olduğunu ve Sayın Ertürk'ün cesaretle olayların üstüne gitmeye çalıştığını biliyorum. 
Altıncısı, aslına bakılırsa, iyi değerlendirilirse bizim eleştirilerimiz TMSF'nin kurumsal kimliğini korumak için yapılıyor. Çünkü, hukuk devletinde kapalı kapılar ardında iş yapılamaz. Bir süre sonra, hesap önünüze gelir. 
Yedincisi, ben Türkiye'nin en liberal kişilerinden birisiyim. Ama, devletin alacaklarını tahsille görevlendirilen bir kişinin, borçlu ağzıyla konuşmasını içime sindiremiyorum. 
Sekizincisi, TMSF her borçluya eşit mesafeyle yaklaşmak zorundadır. 
Dokuzuncusu, TMSF şeffaf olmak zorundadır. 
Onuncusu, TMSF yargı kararlarına uymak zorundadır. 
On birincisi, TMSF eleştirileri hoşgörüyle karşılamak ve cevaplamak zorundadır. 
Şimdi, TMSF'ye soruyorum 
a TMSF'nin ilk protokolle rehin aldığı hisseler ve kıymetler, yeni protokolle yediemin sıfatıyla borçlunun adamlarının yönetimde bulunduğu Yapı Kredi'ye devredilmiştir. Borçlunun tesiri altındaki banka nasıl yediemin olmaktadır 
b TMSF'nin ilk protokolle rehin aldığı hisseler ve kıymetler, daha sonra da Northway Petrolium'a geçecektir. Northway verdiği paranın hangi oranda fazlası kadar rehin istemektedir 
c Çukurova, Northway'e borçlarını ödemezse veya geciktirirse rehinler ne olacaktır Borcu ödeyememe default durumunda, Northway rehinleri kaldırmaz, kaldıramaz. Sonuçta, inisiyatif tamamen Northway'e ve Çukurova'ya geçmiş olmamakta mıdır Bu durumda, TMSF elindeki rehinleri kaybetmemekte midir 
d Northway ve Çukurova bir biçimde kendi aralarında anlaşarak, bu operasyonu "TMSF'nin elinden rehinleri kurtarma" olarak planlamış olamazlar mı 
e TMSF'nin anlaşmayla, alacağı bütün faizlerden pratikte vazgeçme yetkisi var mıdır TMSF'nin böyle bir yetkisi varsa, niçin bütün diğer borçlulara uygulanmamaktadır Diğer borçlular bir süre sonra mahkemelere başvurup haklarını arayamazlar mı 
f Çukurova, Northway'e borcunu zamanında ödemezse, Northway Turkcell'in, Digitürk'ün ve Show TV'nin sahibi olabilir mi Bu durumda, lisansların nasıl devredileceği düşünülmüş müdür 
g İşte bu nedenlerle, 
1- Hem paranın kaynağını, 
2- Hem Çukurova ile Northway arasındaki anlaşmayı, 
3- Hem Yapı Kredi ile TMSF arasındaki anlaşmayı, 
4- Hem Norhtway ile Yapı Kredi arasındaki anlaşmayı, 
5- Hem Çukurova borcunu ödeyemezse, medya lisanslarının Norhtway'e nasıl devredileceği konusundaki kurul kararlarını, 
6- Hem bu gruba yapılan iskontonun diğer grublara uygulanmaması nedeniyle alınması gereken Rekabet Kurulu Kararı'nı, 
7- Hem TMSF ile Çukurova arasındaki anlaşmayı, 
8- Hem de Çukurova'nın ödeme gücünü bilmek zorundayız. TMSF Başkanı ve Kurul üyeleri bunları bilmekte midir 



</TEXT>
</DOC>
