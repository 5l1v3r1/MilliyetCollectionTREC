<DOC>
<DOCNO> 286200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sonyas11.html </URL>
<DATE> 2004/11/04/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
İnternette spam terörü... 
</HEADLINE>
<TEXT>

     Symantec Türkiye Genel Müdürü Gökhan Say, 2004 yılı içerisinde, bugüne kadar gönderilen 480 milyar elektronik postanın yüzde 64'ünün spam olduğunu bildirdi. 
     BTVizyon Toplantıları'nın son gününde, ''Milyonda Bir Hata İle Spam Koruması'' başlıklı bir sunum yapan Say, spamlar hakkında bilgi verdi ve yeni geliştirdikleri BrightMail ürününü tanıttı. 
     Say, Daha önce yapılan bir araştırmaya göre 2001 yılında spam oranının, yüzde 8 iken günümüzde yüzde 64'e yükseldiğini kaydetti. 
     ''2004 yılında gönderilen 480 milyar e-posta'nın yüzde 64'ü spam'' diye konuşan Say, firmasının 4 ay önce satın aldığı BrightMail Antispam firması ile spam mücadelesinde ön plana çıktığını söyledi. 
     Yeni yazılımın, dünyadaki toplam posta kutusunun yüzde 25'ini 325 milyon koruduğunu anlatan Say, bağımsız raporlara göre yine yazılımın, ''milyonda bir hata'' ile spam yakaladığını bildirdi. 
     Say, spam ile mücadelede diğer firmalarla da ortak çalışacaklarını sözlerine ekledi. 
     
</TEXT>
</DOC>
