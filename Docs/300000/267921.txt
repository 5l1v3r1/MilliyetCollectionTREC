<DOC>
<DOCNO> 267921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sontur15.html </URL>
<DATE> 2004/08/31/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Yıkılma tehlikesi umurlarında değil .. 
</HEADLINE>
<TEXT>

     Adana'da kent merkezinde depremde zarar gören tarihi binanın girişini lokanta olarak kullanan eski sporcu ve müşterileri, ''yıkılma tehlikesi'' tabelasına aldırmıyor. 
     Merkez Seyhan İçesi Kuruköprü Mahallesi Eski Müze yakınında bulunan ve Adana depreminde hasar gördüğü için oturulamaz raporu verilerek boşaltılan tarihi binanın girişini, eski bir sporcu, lokanta olarak kullanıyor. 
     Olası bir depremde yıkılma tehlikesi bulunan, 1 masa ve 4 sandalyeyle hizmet veren küçük lokantayı işleten eski sporcu Sedat Akkar 72 gibi müşterileri de üzerinde ''Binanın her an yıkılma durumu vardır. Altından geçilmesi, durulması ve içeri girilmesi tehlikeli ve yasaktır'' yazılı tabelayı umursamıyor. 
     TCDD 6. Bölge Müdürlüğü'nden 3 yıl önce emekli olduğunu ve boş zamanını değerlendirmek amacıyla lokantacılık yaptığını belirten Akkar, ''Evde canım sıkılıyordu. Bu binayı yurtdışında çalışan akrabam alınca da bir köşesinde lokantacılık yapmaya başladım'' dedi. 
     Kültür ve Turizm Bakanlığı'ndan izin alınırsa binanın restorasyonuna başlanacağını belirten Akkar, uyarı levhası konusunda yorum yapamayacağını kaydetti. 
     
</TEXT>
</DOC>
