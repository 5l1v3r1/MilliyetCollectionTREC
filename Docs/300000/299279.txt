<DOC>
<DOCNO> 299279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sontur44.html </URL>
<DATE> 2004/12/20/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Öğretmen dayağından kaçarken hastanelik oldu 
</HEADLINE>
<TEXT>

     Yalova'nın Armutlu İlçesi'nde, gürültü yaptığı gerekçesiyle öğretmeni tarafından cetvelle ellerine vurulmak istendiği öne sürülen bir öğrenci, kaçmaya çalışırken düşüp hastanelik oldu. 
     Alınan bilgiye göre, Dr. Enver Ören Çok Programlı Lisesi'nde, nöbetçi öğretmen A.K 21 , koridorda dolaştığı sırada 5-A sınıfı öğrencilerinin boş derste gürültü yaptığını öne sürerek, sınıfa girdi. 
     Öğretmen A.K'nin, gürültü yapan öğrencileri cezalandırmak amacıyla ellerine cetvelle vurmaya çalıştığı, bu sırada öğrencilerden O.A'nın 11 dayaktan kaçmaya çalışırken dengesini kaybederek düştüğü iddia edildi. 
     Kafasını sınıfın kapısına çarpan O.A, Armutlu Sağlık Ocağı'nda tedavi altına alındı. 
     Olayın ardından, öğretmen A.K. hakkında soruşturma başlatıldığı bildirildi. 
     
</TEXT>
</DOC>
