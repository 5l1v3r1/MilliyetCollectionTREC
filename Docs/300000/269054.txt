<DOC>
<DOCNO> 269054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/son/sontur14.html </URL>
<DATE> 2004/09/04/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Tarlaya verilen elektrik TEDAŞ görevlisini öldürdü .. 
</HEADLINE>
<TEXT>

     Rize'nin Güneysu İlçesi'nde tarlaya çekilmiş elektrik teline farkında olmadan dokunan 1 kişi öldü, 1 kişi yaralandı. 
     Alınan bilgiye göre, Rize TEDAŞ Dağıtım Müdürlüğü'nün elektrik sayaç kesme-bağlama müteahhit firmasında çalışan Okan Saruhan 21 ve İrşadi Öztürk 23 , Ballıdere Köyü'nde Musa Karaali'nin evindeki elektrik sayacını okudular. 
     Karaali'nin tarlasında da elektrik sayacı olduğunu öğrenmeleri üzerine buraya giden Saruhan ve Öztürk, domuzların mahsule zarar vermemesi için tarlanın ortasına çekilmiş elektrik telini fark etmeyerek dokundular. Elektrik akımına kapılan Saruhan olay yerinde öldü. Öztürk ise arkadaşını kurtarmaya çalışırken yaralandı. 
     Olayın ardından kaçan Musa Karaali'nin yakalanması için çalışma başlatıldığı bildirildi. 
     
</TEXT>
</DOC>
