<DOC>
<DOCNO> 271472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sontur25.html </URL>
<DATE> 2004/09/13/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Yurt arkadaşını bıçakladı 
</HEADLINE>
<TEXT>

     ANTALYA DHA 
ANTALYA Sosyal Hizmetler İl Müdürlüğü'ne bağlı Erkek Çocuk Yurdu'nda iki çıkan tartışmada öğrencilerden biri arkadaşını bıçaklayarak, yaraladı. 
     Antalya Sosyal Hizmetler İl Müdürlüğü'ne bağlı Erkek Çocuk Yurdu'nda kalan 16 yaşındaki B.B., ile B.P. arasında tartışma çıktı. Tartışma kavgaya dönüşünce, B.P. cebinden çıkardığı bıçakla, B.B.'yi sırtından yaraladı. İki bıçak darbesiyle kanlar içinde kalan B.B.'nin yardımına yurtta bulunan arkadaşları ve öğretmeni koştu. Yaralı çocuk, yurda gelen bir ziyaretçinin aracıyla önce Vakıf Hastanesi'ne, oradan da ambülansla Antalya Devlet Hastanesi'ne kaldırıldı. İlk müdahalesinden sonra ameliyata alınan Bektaş Börekçi'nin durumunun iyi olduğu belirtildi. B.B.'nin aynı yurtta kalan ağabeyi A.B., hastaneye koşarak kardeşinin başından bir an olsun ayrılmadı. Polis tarafından gözaltına alınan B.P. ise ifadesi alındıktan sonra yaşı küçük olduğu için Çocuk Şubesi'ne götürüldü. 
     Mayıs ayında Sinop'tan Antalya'ya geldiği açıklanan B.P.'nin psikolojik sorunları olduğunu belirtildi. 80 dolayında çocuğun kaldığı erkek yurdunda yaşanan olay endişe yaratırken, yurtta sağlık görevlisi bulunmaması tepkiye neden oldu. 
     
</TEXT>
</DOC>
