<DOC>
<DOCNO> 286453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sontur03.html </URL>
<DATE> 2004/11/05/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Yargıtay Evlat edinilen, evlat edinenden en az onsekiz yaş küçük olmalı 
</HEADLINE>
<TEXT>

     Yargıtay, evlat edinilenin, evlat edinenden en az onsekiz yaş küçük olması gerektiğine işaret etti. 
     Yargıtay 2. Hukuk Dairesi'nin Resmi Gazete'nin bugünkü sayısında yayımlanan kararında, Türk Medeni Kanunu'na göre bir küçüğün evlat edinilmesinin, evlat edinen tarafından bir yıl süreyle bakılmış ve eğitilmiş olması koşuluna bağladığı anımsatıldı. 
     ''Türk Medeni Kanunu'nun hükmüne göre evlat edinilenin, evlat edinenden en az onsekiz yaş küçük olması şarttır'' denilen kararda, dava konusu dosyadaki bilgilere göre, bu durumun olmadığı belirtildi. 
     Daire, temyiz edilmeksizin kesinleşen yerel mahkeme kararını, sonuca etkili olmamak üzere kanun yararına bozdu. 
     
</TEXT>
</DOC>
