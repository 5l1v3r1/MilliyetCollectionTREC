<DOC>
<DOCNO> 274217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sondun22.html </URL>
<DATE> 2004/09/23/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Denktaş'tan torunun Rum pasaportuna ilginç savunma 
</HEADLINE>
<TEXT>

     KKTC Cumhurbaşkanı Rauf Denktaş, torununun ''Kıbrıs Cumhuriyeti'' pasasportu aldığı için, Rum yönetiminin, ''Kıbrıslı Türkler KKTC'den vazgeçti'' diye övünmemesi gerektiğini ifade ederek, ''Denktaş'ın torunu KKTC'den vazgeçmeden bu hakkını kullanmıştır'' dedi. 
     Cumhurbaşkanı Denktaş, bir heyeti kabulünde yaptığı konuşmada, dünkü bazı gazetelerde, ''Denktaş'ın torunu Rum pasaportu aldı. Hain mi, değil mi '' diye haberler yer aldığına işaret ederek, pasaport almayı daha önce yasaklamak istediklerini, ancak meclisin bu yöndeki yasayı geçirmediğini ve yasaklama getirmediğini anlattı. 
     Pasaportu almanın, Kıbrıs Türk halkının 1960-1963 arası ''Kıbrıs Cumhuriyeti''nde var olan hakkı olduğunu kaydeden Denktaş, Rumların bu cumhuriyetin adını gasp ettiğini, ancak Kıbrıs Türklerinin hakkını gasp edemediğini belirtti. 
     Referandumdan sonra Avrupa Birliği'nin ''Kıbrıs'ın tümünü aldık'' dediğine işaret eden Denktaş, şöyle konuştu 
     ''Tümünü aldıysan pasaportunu ver bana. Ben Kuzey Kıbrıs Türk Cumhuriyeti olduğumda ısrar ediyorum. Ama mademki sen 'aldım' diyorsun, ver pasaportumu bakalım. Pasaportu almak için eski cumhuriyetteki hakkınızı, ancak Rum kanalıyla temin edebilirsiniz. Meclisimiz yasaklamamış. Gençler gidip bunu alıyor. Niye Çünkü almazsa dışta tahsili yılda 10 bin dolar, alırsa 2 bin dolar. Hiçbirimiz zengin değiliz. Birçok gencimiz bunu düşünerek gidip izinli almıştır. 
     Eğer benin torunun didip almışsa bunu, Rum artık övünemez. 'Kıbrıs Türkleri benden pasaport alıyor, demekki KKTC'den vazgeçti' diyemez artık. Denktaş'ın torunu KKTC'den vazgeçmeden bu hakkını kullanmıştır. Dolayısıyla bütün alanlar da. 
     O büyük gazeteler, bize vurmayı ve bizi yıpratmayı artık hedef olarak almış gazeteler, büyük manşetlerle, kendi yorumlarıyla vererek, Anadolu halkına, 'işte inandığınız, güvendiğiniz insana bakın' demeye getirdiler. Ama dün benin verdiğim izahatı, bugün baktım hiçbir tanesi yazmadı. Yaptıkları hücumu temizlemediler. Zararı yok. Yeminli bir makamda oturuyoruz. Devleti ve egemenliği korumak yeminini ederek bu vazifeyi yürütüyoruz. Görevimizin sonuna kadar da yürüteceğiz.'' 
     
</TEXT>
</DOC>
