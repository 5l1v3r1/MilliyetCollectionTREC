<DOC>
<DOCNO> 276999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/son/sontur10.html </URL>
<DATE> 2004/10/03/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Duygu Asena'nın yoğun bakımdaki tedavisi sürüyor... 
</HEADLINE>
<TEXT>

     Yazar ve gazeteci Duygu Asena'nın yoğun bakımdaki tedavisinin sürdüğü bildirildi. 
     Vehbi Koç Vakfı VKV Amerikan Hastanesi'nden yapılan açıklamada, Asena'nın akciğer enfeksiyonu bulgularıyla 30 Eylül Perşembe günü hastanede tedavi altına alındığı kaydedildi. 
     Açıklamada, yoğun bakım servisinde tedavisi süren Duygu Asena'nın sağlık sorununun netleştirilmesi amacıyla tetkikler uygulanmaya başlandığı ifade edildi. 
     Asena'nın beyninde, bir süre önce tümör tespit edilmişti. Prof. Dr. Gazi Yaşargil tarafından da görülen MR sonuçları neticesinde, yazarın önümüzdeki hafta tümör ameliyatı olmasına karar verilmişti. Ameliyat, Asena'nın akciğerlerindeki rahatsızlığı nedeniyle ertelendi. 
     
</TEXT>
</DOC>
