<DOC>
<DOCNO> 285931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/magazin/axmag02.html </URL>
<DATE> 2004/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlilikleri bitti, villa kavgası devam ediyor 
</HEADLINE>
<TEXT>


Pınar Altuğ ile Umut Elçioğlu ayrıldılar ancak şimdi de Beykoz'daki villa için tartışıyorlar 

YAŞAR ÇAKMAK 

Pınar Altuğ ile Umut Elçioğlu'nun evliliği bitti ancak "kavga" sürüyor. Altuğ, avukatı aracılığıyla İstanbul 9. Asliye Hukuk Mahkemesi'ne başvurup eski eşi hakkında "alacak" davası açtı. 
Pınar Altuğ, Beykoz Konakları'ndaki villayı Elçioğlu ile ortaklaşa aldıklarını söyledi. Altuğ, villanın ödemesinde, "Çocuklar Duymasın"dan kazandığı paralardan 298 milyar 425 milyon lirayı kullandığına ilişkin belgelerin elinde olduğunu ifade etti. Altuğ, "Boşanırken, villanın satılıp, parası paylaşılacaktı. Villa satıldı ama bana hiçbir ödeme yapılmadı" dedi. 

'Alacağı varsa ispatlasın' 
Altuğ'un tek celsede gerçekleşen boşanmasında, mahkemeye villayla ilgili bir talepte bulunmadığına dikkat çeken Elçioğlu ise şunları söyledi 
"O villayı ben askere gitmeden önce aldık, sonra malum olaylar oldu, boşandık. Villa benim üzerimeydi, sattım. Alacağı varsa, buyursun, ispatlasın, alsın." 



</TEXT>
</DOC>
