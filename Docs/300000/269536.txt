<DOC>
<DOCNO> 269536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sontur21.html </URL>
<DATE> 2004/09/06/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Bayıltan sınav... 
</HEADLINE>
<TEXT>

     Abant İzzet Baysal Üniversitesi'ne AİBÜ bağlı Beden Eğitimi ve Spor Yüksekokulu'nun seçme sınavına katılanların bir bölümü, 2 bin 900 ve 2 bin 400 metrelik ''dayanıklılık'' parkurlarını tamamlamaya çalışırken bayıldı. 
     AİBÜ Beden Eğitimi ve Spor Yüksekokulu Müdürü Gazanfer Doğu, bu yıl antrenörlük, spor yöneticisi ve beden eğitimi öğretmenliği bölümlerine toplam 160 öğrenci alınacağını belirterek, sınava toplam bin 127 başvuru yapıldığını, öğrencilerin, üç gün sürecek sınavlar sonrasında seçileceğini bildirdi. 
     Beden Eğitimi ve Spor Yüksekokulu'na alınacak öğrenciler için düzenlenen seçme sınavının bu sabahki bölümünde erkek öğrenciler ilk aşamayı geçmek için 2 bin 900, kız öğrenciler ise 2 bin 400 metrelik bir parkuru koştular. Koşuya katılan kız öğrencilerin bir bölümü parkuru tamamlayamadan bayıldı. 
     Bayılan öğrencilere ilk müdahaleyi saha içinde bekleyen sağlık görevlileri yaptı. 
     Sınava yapılan itirazları önlemek amacıyla sınavın tamamı görevliler tarafından kameraya kaydedildi. 
     
</TEXT>
</DOC>
