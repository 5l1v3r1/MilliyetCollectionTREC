<DOC>
<DOCNO> 274070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sontur53.html </URL>
<DATE> 2004/09/22/ </DATE>
<TIME> 21.08 </TIME>
<AUTHOR>  </AUTHOR>
<HEADLINE>
Ormanda kaybolan 4 yaşındaki çocuk bulundu 
</HEADLINE>
<TEXT>

     Kars'ın Sarıkamış ilçesindeki ormanlık alanda kaybolan 4 yaşındaki Uğur Karatoprak, bulundu. 
     AA muhabirinin edindiği bilgiye göre, dün ilçe merkezine 10 kilometre uzaklıkta bulunan Suludere ormanlık alanına kozalak toplamaya giden Karatoprak ailesi, bir süre sonra çocuklarının yanından ayrıldılar. Geri döndüklerinde oğulları Uğur Karatoprak'ı 4 bulamayan aile, durumu jandarmaya bildirdi. 
     Daha sonra İlçe Jandarma Komutanlığı, Erzurum Sivil Savunma Arama- Kurtarma Birliği ve vatandaşlar tarafından arama çalışmaları başlatıldı. 
     Çalışmalar sonucu 4 yaşındaki çocuk, kaybolduğu yerden yaklaşık 2 kilometre uzaklıktaki kayalık bölgede bulundu. 
     Sarıkamış Devlet Hastanesi'nde kontrolden geçirilen çocuğun sağlık durumunun iyi olduğu bildirildi. 
     
</TEXT>
</DOC>
