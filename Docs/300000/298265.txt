<DOC>
<DOCNO> 298265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sontur03.html </URL>
<DATE> 2004/12/16/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
İstanbul Bağcılar'da çatışma 
</HEADLINE>
<TEXT>

     İstanbul Bağcılar'da devriye görevi yapan polislere silahlı saldırı gerçekleştirildi. Olayda ikisi polis dört kişi yaralandı. 
     Bağcılar'da şüphe üzerine durdurulan bir araçtaki kişilerle polisler arasında silahlı çatışma çıktı. Çatışmada, iki polis memuru yaralanırken, ikisi yaralı üç zanlı da yakalandı. 
     Yaralanan iki polis memuru ile iki zanlı, hastaneye kaldırıldı. Şüpheli şahıslardan ikisi yakalanırken biri kaçmayı başardı. Olayla ilgili geniş çaplı operasyon başlatıldı. 
     Polislerin sağlık durumu iyi Özel Medicine Hospital'a kaldırılan polis memurlarının genel sağlık durumlarının iyi olduğu belirtildi. Olay sonrası yaya olarak kaçan bir kişi de diğer polislerce yapılan çalışma sonucu bir adet silahla birlikte yakalandı. 
     Araçtaki zanlılardan birinin de yaya olarak kaçtığı öğrenildi. Polis ekiplerinin kaçan zanlıyı yakalamak amacıyla başlattığı çalışmalar sürüyor. 
     
</TEXT>
</DOC>
