<DOC>
<DOCNO> 267114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/son/sondun10.html </URL>
<DATE> 2004/08/28/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Powell, Atina ziyaretini iptal etti... 
</HEADLINE>
<TEXT>

     Atina 28. Yaz Olimpiyatları kapanış törenine katılmak üzere Atina'ya gitmesi beklenen ABD Dışişleri Bakanı Colin Powell, ziyaretini iptal etti. 
     ABD Dışişleri Bakanlığı'ndan yapılan açıklamada, Colin Powell'ın ziyaretini iptal gerekçesi olarak Washington'daki ''işlerinin yoğunluğu'' gösterildi. 
     Dışişleri Bakanlığı sözcüsü Richard Boucher, yaptığı yazılı açıklamada, ''Dışişleri Bakanı Colin Powell Yunanistan Dışişleri Bakanı Petros Molivyatis'e, Washington'daki işlerinin yoğunluğu nedeniyle Olimpiyat Oyunları'nın kapanış törenlerine katılmak için Atina'ya gidemeyeceğini bildirdi'' ifadesini kullandı. 
     Powell'ın Atina'ya gelme planını protesto için Atina ve Selanik'te dün büyük protesto gösterileri yapılmıştı. 
     
     POWELL ATİNA'YA EKİM AYINDA GELECEK 

     Atina ziyaretini iptal eden ABD Dışişleri Bakanı Colin Powell'ın, Yunanistan'ı Ekim ayında ziyaret edeceği bildirildi. 
     Yunanistan Dışişleri Bakanlığı'nın yazılı açıklamasına göre, Powell, Yunanistan Dışişleri Bakanı Petros Molivyatis'i arayarak, programındaki beklenmedik değişiklikler nedeniyle Atina'ya gelemeyeceğini söyledi. 
     Bakanlık açıklamasında, Powell'ın Ekim ayının ikinci yarısında Atina'ya gelmesinin beklendiği kaydedildi. 
     Powell, Atina 28. Yaz Olimpiyatları kapanış törenine katılacaktı. 
     
</TEXT>
</DOC>
