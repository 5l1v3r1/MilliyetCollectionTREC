<DOC>
<DOCNO> 266838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sondun51.html </URL>
<DATE> 2004/08/27/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
ABD ordusu Necef'in eski kent mevkiinden çekildi... 
</HEADLINE>
<TEXT>

     Amerikan ordusu, Iraklı Şii lideri Mukteda Sadr yanlısı milislerin Hz Ali türbesini boşaltmalarının ardından Necef'in eski kent mevkiinden tamamen çekildi. 
     Basın mensupları, bu sabah türbenin etrafında konuşlu bulunan Amerikan tank ve zırhlı araçlarının, Sadr yanlısı Şii milislerin karargah olarak kullandıkları türbeyi boşaltmalarından birkaç saat sonra bölgeden gittiklerini belirttiler. 
     Irak'taki en büyük Şii dini temsilcisi Büyük Ayetullah Ali Sistani'nin Sadr tarafından kabul edilen barış planı uyarınca kentte tamamen Irak polisiyle ulusal muhafızların güvenliği sağladıkları ve devriye gezdikleri kaydediliyor. 
     Necef'e 10 kilometre kadar uzaklıktaki Kufe'de de Şii milislerin ortalıkta görünmedikleri ve Irak polisinin devriye gezdiği haber veriliyor. 
     
</TEXT>
</DOC>
