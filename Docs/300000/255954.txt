<DOC>
<DOCNO> 255954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/sontur11.html </URL>
<DATE> 2004/07/16/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Emniyet Genel Müdürlüğü Faik Meral İzmir'de gözaltına alındı... 
</HEADLINE>
<TEXT>

     Emniyet Genel Müdür Yardımcısı ve Sözcüsü Ramazan Er, Alaattin Çakıcı'nın pasaportunu kullandığı Faik Meral'in İzmir polisince gözaltına alındığını söyledi. Emniyet Genel Müdürlüğü'ndeki haftalık bilgilendirme toplantısında Çakıcı'nın yakalanmasıyla ilgili soruları yanıtlayan Er, Türk polis teşkilatının 181 ülkenin üye olduğu İnterpol'e Ulu Önder Atatürk'ün talimatıyla üye olduğunu belirterek, emniyet teşkilatının ayrıca 68 ülkeyle güvenlik ve işbirliği anlaşması imzaladığını anımsattı. 
     Alaattin Çakıcı'nın yurtdışına kaçmasının ardından hakkında kırmızı bülten çıkarıldığını, Çakıcı'nın gerek Türkiye'de, gerek ülke dışında takip edilmeye başlandığını vurgulayan Er, şunları söyledi 
     ''Çakıcı 14 Temmuz 2004 tarihinde Avusturya'nın Graz kentinde yanında Necip İleli adlı şahısla birlikte yakalanmıştır. Alaattin Çakıcı'nın üzerinde Faik Meral adına düzenlenmiş yeşil bir pasaport bulunmuştur. 
     Yapılan incelemeler sonucu, pasaportun İzmir Emniyet Müdürlüğü tarafından verildiği belirlenerek, Faik Meral adlı şahıs gözaltına alınmıştır. Faik Meral'in sorgulaması sürüyor. Bugün kendisi Cumhuriyet Savcılığı'na sevk edilecektir.'' Gazetecilerin, ''Faik Meral hangi kurumda çalışıyor '' sorusuna ise Er, çalıştığı kurumu belirtmeyerek, ''Gazetelerde yer alıyor'' diye konuştu. 
     
</TEXT>
</DOC>
