<DOC>
<DOCNO> 285202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sontur24.html </URL>
<DATE> 2004/11/01/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
245 milyar lirayı zimmetine geçiren banka memuresine 11 yıl hapis 
</HEADLINE>
<TEXT>

     Samsun'da müşteri hesaplarından zimmetine para geçirdiği iddiasıyla tutuklanan banka memuresi, 11 yıl 8 ay hapis ve 613 milyar lira para cezasına mahkum oldu. 
     Samsun 2. Ağır Ceza Mahkemesi'nde görülen davada, çalıştığı Sümerbank Samsun Şubesi'nde müşterilere ait hesaplardan 245 milyar lirayı zimmetine geçirdiği iddiasıyla tutuklanan evli ve bir çocuk annesi Esra Aktaş'ın 35 yargılanmasına devam edildi. 
     Yaklaşık 2.5 yıldır devam eden davada, bugüne kadar hakimin olayla ilgili sorularını yanıtlamayarak ''susma hakkını'' kullandığını belirten sanık, son duruşmada da ifade vermekten kaçındı. Aktaş, son sözünü soran mahkeme heyetine ''Bir söyleyeceğim yok'' diye yanıt verdi. 
     Mahkeme heyeti, sanığı 11 yıl 8 ay hapis ve 613 milyar lira para cezasına mahkum etti. Memuriyetten men edilen sanığın, zimmetine geçirdiği parayı şikayetçilere ödemesine de karar verildi. 
     
</TEXT>
</DOC>
