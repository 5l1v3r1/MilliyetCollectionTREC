<DOC>
<DOCNO> 273482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/ekonomi/eko05.html </URL>
<DATE> 2004/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
1 liralık dava düştü 
</HEADLINE>
<TEXT>


İSTANBUL Milliyet 

Heybeliada'da 25 yıldır fırıncılık yapan Sabit Gölbeyoğlu hakkında Vakıfbank tarafından '1 liralık' borcu olduğu gerekçesiyle başlatılan icra takibi, banka avukatları gelmemesi üzerine düştü. Oğlunun okul ücreti için bankadan kredi çeken ve bunu taksitlendiren Sabit Gölbeyoğlu'nun ana borcundan '1 lirayı' ödemediği, bunun da faizleriyle birlikte 34 milyon 800 bin lirayı bulduğu ileri sürüldü. Mal beyanında da bulunmadığı gerekçesiyle Gölbeyoğlu hakkında verilen 10 günlük hapis cezası da ortadan kaldırıldı. 
İstanbul 2. İcra Ceza Hakimliği'nce görülen duruşmaya, borçlu Gölbeyoğlu, avukatıyla birlikte katıldı. Banka avukatlarından duruşmaya gelen olmadı. Hakim Gülgün Yılmaz, banka avukatlarının duruşmaya katılmaması nedeniyle Gölbeyoğlu hakkında başlattıkları icra takibinin, 'İcra İflas Kanunu'nun 349'uncu maddesi gereğince ortadan kaldırılmasına karar verdi. 




</TEXT>
</DOC>
