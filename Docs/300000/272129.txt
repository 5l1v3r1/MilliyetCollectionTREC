<DOC>
<DOCNO> 272129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sonyas02.html </URL>
<DATE> 2004/09/15/ </DATE>
<TIME> 07.40 </TIME>
<AUTHOR>  </AUTHOR>
<HEADLINE>
Babasına kızdığı için 8 yaşındaki kızıyla evlendi... 
</HEADLINE>
<TEXT>

     Hindistan'ta 35 yaşında bir adam, karısının kendisini terketmesine neden olmakla suçladığı babasına kızdığı için 8 yaşındaki kızıyla evlendi. 
     Hindistan'da çıkan The Asian Age adlı gazete Tamil Nadu kenti Theni semtinden bir polis görevlisine dayanarak verdiği haberde, geçimini çiftçilikle sağlayan Vijayarajan'ın ilkokul öğrencisi Anuthamani'yi okula giderken yakalayarak boynundan mangalsutra adı verilen, evliliği temsil eden bir iple bağladıktan sonra zorla evlendiğini belirtti. 
     Haberde kızın babasının zorla yapılan bu evliliği protesto etmesine karşın köydeki yaşlılar konseyi, sosyal geleneğe göre kızın Vijayarajan adlı çiftçiyle sonsuza kadar evli kalacağı hükmüne vardığı kaydedildi. 
     Gözlemciler, Hindistan'da kızların 18 yaşından küçük evlenmesinin kanuna aykırı olmasına karşın tüm ülkede yüzlerce köyde 10 yaşındaki kızların kendilerinden büyük erkeklerle evli olduğuna dikkati çekiyor. 
     Evliliğin geçersiz olduğunu belirten polis yetkilileri, polis görevlilerinin köyden kaçan Vijayarajan'ı aradığını ve yakalanır yakalanmaz tutuklanacağını kaydettiler. 

     
</TEXT>
</DOC>
