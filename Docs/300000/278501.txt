<DOC>
<DOCNO> 278501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sontur50.html </URL>
<DATE> 2004/10/08/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
İstanbul'da yağışlar bu gece de sürecek... 
</HEADLINE>
<TEXT>

     İstanbul Büyükşehir Belediye Başkan Yardımcısı İdris Güllüce, Kent'te iki gündür süren yağışların, akşam saatlerinden itibaren yeniden etkili olmaya başlayacağı ve yarın öğleye kadar da devam edeceğini söyledi. 
     İdris Güllüce, Afet Koordinasyon Merkezi'nde AKOM 
     düzenlediği basın toplantısında, Belediye ve İSKİ'nin halen 1568 personel ve 604 araçla, yağışların ortaya çıkardığı olumsuzluklara karşı çalışmalarına devam ettiğini söyledi. Güllüce, yurttaşlar tarafından kendilerine 1352 başvuru yapıldığını, İETT'nin 100 ek sefer koyduğunu, deniz otobüslerine talebin arttığını ve trafiğe çıkan araç sayısının azaldığını, raylı sistemin ise beklenenden daha az kullanıldığını anlattı. Güllüce, Meteoroloji'den alınan bilgilere göre, yağışların yarın öğleye kadar devam edeceğini söyledi. Bu arada Büyükşehir Belediye Başkanı Kadir Topbaş'ın İstanbul'da olmaması nedeniyle yöneltilen eleştirilerin "anlamsız "olduğunu ifade eden Güllüce, Topbaş'ın olmasının yaşananları değiştirmeyeceğini ifade etti. Güllüce, Alibeyköy'de bulunan dere üzerinde, 240'a yakın bina bulunduğunu ve çözüm için bu binaların yıkılması gerektiğini ifade ederek, "Bu çalışmalar zaman ve para gerektiriyor" dedi. Meteoroloji ile aralarında bir sorun olmadığını da belirten Güllüce, "Tahminlerde hata payı oyabilir, biz meteorolojiden gerekli desteği alıyoruz" dedi. 
     
</TEXT>
</DOC>
