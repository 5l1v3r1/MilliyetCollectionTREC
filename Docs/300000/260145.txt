<DOC>
<DOCNO> 260145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/yasam/yas05.html </URL>
<DATE> 2004/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahipsiz bomba aileyi 'parçaladı' 
</HEADLINE>
<TEXT>


Dağda bulunup eve getirilen el bombası patlayınca 2 çocuk öldü, hamile anne ve bir kardeş de yaralandı 

İKRAM TEKMANLI Erzurumlu DHA 

Siirt'in Kurtalan ilçesinde yaşayan Tevfik Yalvaç, çobanlık yapmak için Karayazı İlçesi Karabey köyüne geldi. Yalvaç, önceki gün de çocukları Seher 8 ve Semra'yla 5 birlikte koyunları otlatmak için meraya gitti. 
Bu sırada bir el bombası bulan iki kardeş evlerine döndü. "Daha önce böyle bir şey görmemiştim" diyen Perihan Yalvaç 28 , bombayı çocuklarının elinden almak istedi. 
Çocukların pimini çektiği bomba evi cehenneme çevirdi. Selda 3 ve Seher parçalanarak ölürken, Semra ile annesi ağır yaralandı. 
Çocuklarının ölümünden habersiz olan üç aylık hamile Perihan Yalvaç ve kızı Atatürk Üniversitesi Tıp Fakültesi Araştırma Hastanesi'nde tedaviye alındı. 
Anne Yalvaç, "Bir anda ev üzerimize yıkıldı. Gözlerimi hastanede açtım" dedi. Yalvaç'ın bebeğinin sağlık durumunun da iyi olduğu belirtildi. 


</TEXT>
</DOC>
