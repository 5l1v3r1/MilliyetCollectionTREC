<DOC>
<DOCNO> 280303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sondun28.html </URL>
<DATE> 2004/10/15/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Irkçı dazlaklar, döverek ve bıçaklayarak öldürdü 
</HEADLINE>
<TEXT>

     Moskova'nın kuzeyindeki Dolgoprudni kasabasında, bir Özbek işçinin ırkçı Dazlaklar tarafından öldürüldüğü bildirildi. 
     Mosnews'in internet sitesinde yer alan haberde, dün gece yarısı 4 kişinin kasabada çalışan 2 Özbek işçiyi dövdüğü ve defalarca bıçakladığı belirtildi. 
     Özbek işçilerden biri olay yerinde hayatını kaybederken, diğer işçi de ağır yaralı olarak hastaneye kaldırıldı. 
     Olayı soruşturan polis, saldırganlarla ilgili bir ipucu elde edemezken, saldırının aşırı ırkçı gruplar tarafından yapılmış olabileceği olasılığı üzerinde duruluyor. 
     Rus kentlerinde yabancılara yönelik saldırılarda son dönemde artış gözlemlenirken, görgü tanıkları aşırı ırkçı dazlakların St. Petersburg kentinde bu hafta Vietnamlı bir öğrenciyi öldürdüğünü açıkladılar. 
     
</TEXT>
</DOC>
