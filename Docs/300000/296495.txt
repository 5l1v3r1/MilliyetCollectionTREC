<DOC>
<DOCNO> 296495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sondun13.html </URL>
<DATE> 2004/12/10/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Gözleri bağlıyken üstüne köpekler salınmış İşte işkencenin ayrıntıları.. 
</HEADLINE>
<TEXT>

     ABD'nin Küba'daki Guantanamo üssünde tutuklu bulunan Avustralyalı bir esir, verdiği yeminli beyanda, işkence iddialarını ayrıntılarıyla anlattı. 
     Guantanamo'ya 2002 yılında gelen ilk esirler arasında yer alan, Afganistan'daki Taliban rejimi ve El Kaide örgütüyle bağlantısı olduğu gerekçesiyle resmen suçlanan David Hicks 29 , ağustos ayında onaylanan yeminli beyanında, üste kelepçeli ve gözleri bağlı esirlerin üzerlerine köpeklerin salındığını ve uyuşturucu almaya zorlandıklarını belirtti. 
     Avukatlarının yayınladığı beyanda Hicks, bir kez diğer esirlerle birlikte 8 saat boyunca rastgele yumruklandığını, tekmelendiğini, tüfek ve diğer araçlarla dövüldüğünü kaydetti. 
     Pentagon sözcüsü Binbaşı Michael Shavers, Hicks ve diğer esirlerin iddialarının soruşturulacağını açıkladı. 
     David Hicks'in, mart ayında askeri komitede yargılanması bekleniyor. 
     Uluslararası Kızılhaç Komitesi, Amerikan ordusunu, Küba'da bulunan Guantanamo üssündeki tutsaklara ''işkenceye eşdeğer'' yöntemler uygulamakla suçlamıştı. 
     Guantanamo'da ABD'nin Ekim 2001'deki Afganistan'a müdahalesi sırasında yakaladığı 500'den fazla tutsak bulunuyor. 
     
</TEXT>
</DOC>
