<DOC>
<DOCNO> 257178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/son/sontur25.html </URL>
<DATE> 2004/07/21/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Kanal 6 yeniden yayına başladı... 
</HEADLINE>
<TEXT>

     Radyo ve Televizyon Üst Kurulu RTÜK tarafından reklam payını ödemediği gerekçesiyle yayını geçici olarak durdurulan Kanal 6 yeniden yayına başladı. 
     AA muhabirinin aldığı bilgiye göre, reklam payını ödemediği gerekçesiyle yayını dün gece saat 00.00'dan itibaren durdurulan Kanal 6'nın yöneticileri, öğle saatlerinde reklam payını yatırdı. Reklam payının yatırılmasıyla birlikte Kanal 6, yeniden yayına başladı. 
     3984 Sayılı Radyo ve Televizyonların Kuruluş ve Yayınları Hakkında Kanun'un 13. maddesi gereğince, yayın kuruluşlarının reklam paylarını, elde edildikleri ayı takip eden ayın en geç 20'sine kadar RTÜK'e ödemeleri gerekiyor. Ödemede gecikilmesi halinde, ilgili yayın kuruluşu uyarılarak 7 gün içinde ödeme yapması isteniyor. Yasa maddesi, yapılacak ihtira rağmen ödeme yapılmaması halinde kuruluşun yayınının, ödeme yapılıncaya kadar Üst Kurul'ca geçici olarak durdurulmasını öngörüyor. 
     
</TEXT>
</DOC>
