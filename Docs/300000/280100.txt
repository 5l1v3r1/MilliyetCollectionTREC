<DOC>
<DOCNO> 280100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sontur09.html </URL>
<DATE> 2004/10/14/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Eşi ile aşığını öldürdü .. 
</HEADLINE>
<TEXT>

     
     Sadettin ÇETİN ÇİNE Aydın , DHA 
     

AYDIN'ın Çine İlçesi'ne bağlı Akçaova Beldesi'nde Mustafa Uzun, kendisini aldattığı şüphesiyle eşi Ayşe Uzun ile Hüseyin Çelik'i öldürüp kayıplara karıştı. 
     Beldeye bağlı Seferler Köyü'nde oturan duvar işçisi Hüseyin Çiçek, önceki gün evinin bahçesinde ölü bulundu. Öğle yemeği için eve geldiği belirtilen Hüseyin Çiçek'in tek kurşunla öldüğü anlaşıldı. Olayla ilgili soruşturma başlatan jandarma, kuşkuların üzerinde toplandığı komşusu 44 yaşındaki Mustafa Uzun'un evine gittiğinde bir cinayetle daha karşılaştı. Jandarma, Uzun'u evde bulamazken zanlının eşi 42 yaşındaki Ayşe Uzun'un cesedini de bahçenin kenarındaki sulama kanalında buldu. 
     Ayşe Uzun'un koltuk altından ve bacağından aldığı bıçak darbeleri sonucu öldürüldüğü belirlendi. Çine İlçe Jandarma Komutanlığı, Hüseyin Çiçek ve Ayşe Uzun'un öldürülmesiyle ilgili olarak zanlı Mustafa Uzun'un yakalanması için araştırma başlattı. 
     
</TEXT>
</DOC>
