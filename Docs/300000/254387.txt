<DOC>
<DOCNO> 254387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sonsiy05.html </URL>
<DATE> 2004/07/10/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Başbakan'a dünürlük Albayrak'a 50 milyara patladı 
</HEADLINE>
<TEXT>

     Başbakan Tayyip Erdoğan'ın kızı Esra Erdoğan ile Berat Albayrak'ın yarınki düğün töreni, 50 milyar liraya maloldu. 50 milyarlık düğün harcamasının tamamını Albayrak'ın babası yazar Sadık Albayrak karşılayacak. 
     Edinilen bilgilere göre Esra Albayrak ile Berat Albayrak'ın yarın İstanbul lütfi Kırdar Kongre ve Sergi Sarayı'nda yapılacak düğün töreni için yapılan harcamaların tutarı salon kirası dahil 50 milyar lirayı buldu. 50 milyarlık harcamanın 10 bin dolarını salon kirası oluşturdu. 
     Salon kirası dışında davetiyeler ve salon organizasyonu için alınan hediyelerle birlikte nikah için yapılan harcamanın toplamı 50 milyarı buldu. 50 milyar liralık düğün harcamasının tamamını Berat Albayrak'ın gazeteci yazar babası Sadık Albayrak'ın karşılayacağı öerenildi. 
     Başbakan Erdoğan'ın geçtiğimiz yıl yine Lütfi Kırdar'da gerçekleştirdiği ve harcamalarını kendisinin karşıladığı oğlu Necmettin Bilal Erdoğan'ın nikah töreni ise 40 milyar liraya malolmuştu. 
     Yarınki düğün için Cumhurbaşkanı Ahmet Necdet Sezer, Genelkurmay Başkanı Orgeneral Hilmi Özkök, kuvvet komutanları, bakanlar, milletvekilleri ile birlikte 7 bin 500 kişiye davetiye gönderildi. Nikahta çiftin tanıklıklarını, Ürdün Kralı Abdullah ile Yunanistan Başbakanı Kostas Karamanlis'in yapmaları bekleniyor. Hollanda Başbakanı Jan Peter Balkenende'nin de henüz kesinleşmemesine karşın nikaha katılması halinde üçüncü tanık olacağı bildirildi. 

     
</TEXT>
</DOC>
