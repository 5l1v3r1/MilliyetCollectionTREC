<DOC>
<DOCNO> 294969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/son/sonspo03.html </URL>
<DATE> 2004/12/05/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
İnönü'de sessiz film 
</HEADLINE>
<TEXT>

     Beşiktaş ile İstanbulspor, bugün İnönü Stadı'nda bomboş tribünler önünde kozlarını paylaşacak. İki takımın da acilen kazanmaya ihtiyacı var. 
     
     Bin polis görev yapacak 
     Futbol Federasyonu Çaykur Rizespor karşılaşmasında Fatih Sözüer’in Cihat Aktaş’ı bıçaklayarak öldürmesi sonrasında Beşiktaş’a üç maç seyircisiz oynama’ cezası verilmesini öngörmüş, Profesyonel Futbol Disiplin Kurulu da PFDK bu kararı onaylamıştı. İnönü Stadı’nda seyircisiz günler bugün başlıyor. Siyah - Beyazlılar’ın İstanbulspor’u konuk edeceği müsabaka, boş tribünler önünde, ancak yaklaşık 1000 polisin gözetimi altında oynanacak. 
     
     Cordoba yine kadrodışı 
     Bu sezon sakatlıklar ve kart cezaları yüzünden sürekli sorunlar yaşayan Kara Kartallar, bugün de sahaya eksiklerle çıkacak. Steaua Bükreş maçında sağ ayak yan bağlarında yırtık meydana gelen John Carew ilk yarıyı kapattı. Sakatlığı bulunan Emre Aşık da Bosque tarafından kadroya alınmadı. Samsun’da kırmızı kart gören Daniel Pancu cezalı... Bu isimlerin yanı sıra Oscar Cordoba, Kaan Dobra ve Guiaro Ronaldo da teknik heyet tarafından kampa dahi alınmadı. 
     
     Sergen son dakikada 
     Bu sezon iki takım da puan cetvelinde istediği konumda değil... Lige çok kötü başlayan Beşiktaş, 14 hafta sonunda topladığı 20 puanla, lider Fenerbahçe’nin 20 puan gerisinde 8. sırada... 13 puanı bulunan İstanbulspor ise küme düşme hattının hemen bir üstünde... İki ekip de kazanmak için sahaya çıkacak. Beşiktaş’a bu kritik karşılaşma öncesinde bir müjdeli haber geldi Ağrıları süren Sergen Yalçın son dakikada kadroya dahil edildi. 
     Beşiktaş Ramazan, Fatih, İbrahim T. Çağdaş , Mustafa D., İbrahim Ü., Ahmed H., Okan, Ahmet Y., Juanfran, İbrahim A., Tümer Sergen . 
İstanbulspor Oğuz, Cem, Saffet, Yalçın, Abdullah, Musa Büyük, Aytekin, Güven, Faruk, Yordanov, Ramadan. 
Stat İnönü. 
Saat 19.00. 
Yayın Lig TV. 
Hakem Fırat Aydınus. 

     
     Altın çocuk’ düdük çalacak 
     MHK bu sezonun 11. haftasında oynanan Beşiktaş - Fenerbahçe derbisine, FIFA kokartı olmayan bir hakemi atamıştı. Tam 6 yıl sonra böyle bir durumun gerçekleşmesine neden olan Fırat Aydınus, bugünkü Beşiktaş - İstanbulspor maçının da hakemi... Süper Lig kariyerine 2003-2004 sezonunda başlayan MHK’nın Altın çocuğu’, bugüne kadar 15 kez görev aldı. Yönettiği müsabakalarda evsahipleri 6, konuk takımlar 5 defa kazanırken, 4 maç da beraberlikle tamamlandı. Aydınus’un disiplin raporu ise şöyle 63 sarı, 3 kırmızı kart gösterdi, 3 de penaltı kararı verdi. 
     
</TEXT>
</DOC>
