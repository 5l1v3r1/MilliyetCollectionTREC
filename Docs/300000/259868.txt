<DOC>
<DOCNO> 259868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/spor/spo05.html </URL>
<DATE> 2004/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlik ateşi yanacak mı 
</HEADLINE>
<TEXT>


2000 Sidney Olimpiyatı'nda sıfır çekerek hayal kırıklığı yaşatan serbest güreş, Atina 2004'te iki tecrübeli ve dört yeni isimle madalya arayacak 

ATİNA YOLCULARI MURAT AĞCA 


Türk güreşinde önceleri olimpiyatın yıldızı olan ancak daha sonra grekoromenin gerisinde kalan serbest güreşe, son dönemde yapılan gençlik aşısının tutup, tutmayacağı Atina'da ortaya çıkacak. Olimpiyat tecrübesi bulunan Harun Doğan ve Aydın Polatçı dışında bu yıl Avrupa Şampiyonu olan Gökhan Yavaşer, 23 yaşındaki Tevfik Odabaşı, bronz alan 24 yaşındaki Ömer Çubukçu'nun yanısıra 23 yaşındaki Fatih Çakıroğlu da gençlik ateşiyle olipiyat minderinde ter dökecek. 
1996 Atlanta'da Mahmut Demir'in serbestteki Olimpiyat Şampiyonluğu ardından, Sidney 2000'de kürsüye serbestte hiçbir güreşçinin çıkamaması ve yaşanan tatsız olaylarla sarsılan bu branşa, bu yıl Ankara'daki Avrupa Şampiyonası ilaç gibi gelmişti. Üç altın ve bir bronz madalyaya ulaşan serbestçiler, olimpiyatlar için de umut tazelemişti. Ancak daha sonrasında dolaşmaya başlayan kara bulutlar camiada olduğu kadar kamuoyunda da rahatsızlık yarattı. Önce iki antrenör Turan Ceylan ve Metin Topaktaş'ın istifaları, ardından Aydın Polatçı ve Ömer Çubukçu'nun milli takım kampından gönderilmeleri endişeli bir bekleyişi beraberinde getirdi. 
Milli Takım Antrenörü Gürsel Uzunca ise her şeyin yolunda olduğunu söylüyor. Polatçı ve Çubukçu'nun kampı disiplinsizlik yüzünden terk etmediklerini, kendilerine geçerli sebeplerle izin verildiğini söyleyen Uzunca, "İki güreşçimiz de takımdadır. Söylentiler bizi üzüyor. Ayrıca antrenör değişikliği nedeniyle uyumsuzluk söz konusu değil. Hepsi bizim uzun yıllardır tanıdığımız çocuklar" diyor ve genç isimlerin başarıya açlığı, olimpiyata olan motivasyonlarının avantaj olacağını düşünüyor. Milli takım antrenörü, doping yüzünden iki yıl men cezası alan Harun Doğan'ın da doktor kontrolünde 66 kilodan 55 kiloya düşerek olimpiyatta yer alacak olmasını "büyük özveri" olarak tanımlıyor. 

Antrenör gözüyle 
Hedef üç madalya 
Olimpiyat hazırlıklarımız istediğimiz düzeyde gidiyor. Ankara'da 4 - 21 Ağustos'ta yapacağımız son hazırlık kampı bizim için dönüm noktası olacak. Antrenör değişikliği bir sorun teşkil etmedi. Çünkü takımdaki sporcuların ikisi benim kulübümden, diğerleriyle de daha önce çalıştık. Hepsini hem teknik, hem de psikolojik olarak iyi tanıyoruz. Genç bir kadroyuz. Dört sporcumuz ilk kez olimpiyatta güreşecek. Eğer bu isimler iyi konsantre olur, ilk olimpiyat stresini üzerlerinden atabilirse başarılı olacaklardır. Atina'da üç sıklette madalyaya yakınız. Ancak hiç tahmin edilmeyen genç isimlerimiz de çıkıp madalya alırsa, kimse şaşırmasın. 
GÜRSEL UZUNCA Milli Takım Antrenörü 


Otorite gözüyle 
Altın sürpriz olur 
Serbest güreşte kesin şampiyonluk adayı hemen hemen yok. Serbestte altın çıkarsa sürpriz olur diyebiliriz. Yaşanan tatsızlıkları bir an önce unutup, olimpiyat yılında birlik, beraberlik içinde hareket etmek lazım. Harun Doğan iyi kura çekerse takımda en fazla şansı olan güreşçi. Ancak kilo sorunu onu yıpratırsa işi zor olur. Aydın Polatçı'nın kilosunda fazla isim yok. Şansı da yardım ederse kürsüye çıkabilir. Diğer kilolarda oldukça genç ve dtecrübesiziz. Ancak hepsi gelecek vaadeden iyi güreşçiler. Grupta iyi güreş tutabilirlerse, moralleri yüksek olacaktır ve bu durumda iddialı olabilirler. Atina'da şartlar her bakımdan uygun, umarım bu imkanı iyi değerlendirebiliriz. 
AHMET AYIK Güreş Federasyonu Eski Başkanı 


HARUN DOĞAN 
Kariyeri 
1990, 91 Yıldızlar Dünya Şampiyonu, 1992 Gençler Dünya 2.'si. 1994 Ümitler Avrupa 2.'si. 1995 Dünya 3.'sü, 1996 Avrupa 2.'si, 1996 Atlanta Olimpiyatı 4.'sü, 1997 Akdeniz Oyunları 1.'si, 1998 Dünya 2.'si, 1999 Dünya ve Avrupa Şampiyonu. 

Kimlik kartı 
Doğum Tarihi 01.01.1976 
Doğum Yeri K.Maraş 
Branşı Serbest 
Boy - Kilo 1.61 - 55 kg 
Eğitimi Samsun 19 Mayıs BESYO Mezunu 
2000 Sidney 15. oldu 58 kg 
Kulübü Erdemir 
Antrenörü Gürsel Uzunca 

Atina 2004 programı 
27 Ağustos 
Erkekler 55 kilo Grup elemeleri 
28 Ağustos 
Erkekler 55 kilo Finaller 

TEVFİK ODABAŞI 
Kariyeri 
2000 Gençler Dünya 2.'si olan Odabaşı, 2001'de Avrupa Şampiyonası'nda 7. oldu, Akdeniz Oyunları'nda ise ilk sırayı aldı. 2003 Silahlı Kuvvetler Dünya Şampiyonası'nda 3.'lük kürsüsüne çıktı. 2004 Avrupa Şampiyonası'nda altın madalyanın sahibi oldu. 

Kimlik kartı 
Doğum Tarihi 23.10.1981 
Doğum Yeri Çorum - Sungurlu 
Branşı Serbest 
Boy - Kilo 1.66 - 60 kg 
Eğitimi Samsun 19 Mayıs BESYO öğrencisi 
Kulübü İzmir Tekel 
Antrenörü Abdurrahim İpek 

Atina 2004 programı 
28 Ağustos 
Erkekler 60 kilo Grup elemeleri 
29 Ağustos 
Erkekler 60 kilo Finaller 

ÖMER ÇUBUKCU 
Kariyeri 
24 yaşındaki genç sporcu 2003'te Avrupa 3.'sü olarak ilk ciddi uluslararası başarısına ulaştı. 2004'te Ankara'da yapılan Avrupa Büyükler Şampiyonası'nda yine 3.'lük kürsüsüne çıktı. 

Kimlik kartı 
Doğum Tarihi 05.10.1980 
Doğum Yeri Erzurum 
Branşı Serbest 
Boy - Kilo 1.69m - 66kg 
Eğitimi Lise mezunu 
Kulübü İzmir Tekel 
Antrenörü Sedat Dumlu 

Atina 2004 programı 
27 Ağustos 
Erkekler 66 kilo Grup elemeleri 
28 Ağustos 
Erkekler 66 kilo Finaller 

GÖKHAN YAVAŞER 
Kariyeri 
1997 Gençler Avrupa şampiyonu olan Yavaşer, ilk ciddi sınavını üçüncü olduğu 2001 Dünya Kupası'nda verdi. 2003 Dünya Şampiyonası'nda olimpiyat vizesi aldı. 2004'te Avrupa Şampiyonu oldu. 

Kimlik kartı 
Doğum Tarihi 01.01.1978 
Doğum Yeri Sivas 
Boy - Kilo 1.76 - 84 kg 
Branşı Serbest 
Eğitimi 19 Mayıs Ünv.BESYO öğrencisi 
Kulübü İstanbul Tekel 
Antrenörü Serhat Gümüştekin 

Atina 2004 programı 
27 Ağustos 
Erkekler 84 kilo Grup elemeleri 
28 Ağustos 
Erkekler 84 kilo Finaller 

AYDIN POLATÇI 
Kariyeri 
1995 Gençler Avrupa Şampiyonu, 1997 Ümitler Avrupa ve Dünya Şampiyonu, 1998 Büyükler Avrupa Şampiyonu, 1999 Büyükler Avrupa ikincisi, 2000 Dünya Silahlı Kuvvetler Şampiyonasında Greko ve serbest şampiyonu, 2002 Büyükler Dünya 3.'sü, 2004 Büyükler Avrupa Şampiyonu. 

Kimlik kartı 
Doğum Tarihi 15.05.1977 
Doğum Yeri Sıvas 
Branşı Serbest 
Boy - Kilo 1.85 - 120 kg 
Eğitimi Lise Mezunu 
Sidney 2000 11. oldu 130 kg 
Kulübü İzmir Tekel 
Antrenörü Abdurrahim İpek 

Atina 2004 programı 
27 Ağustos 
Erkekler 120 kilo Grup elemeleri 
28 Ağustos 
Erkekler 120 kilo Finaller 

FATİH ÇAKIROĞLU 
Kariyeri 
23 yaşındaki genç sporcu, 2003 yılında Avrupa ikinciliğini elde etti. 

Kimlik kartı 
Doğum Tarihi 14.04.1981 
Doğum Yeri İstanbul 
Branşı Serbest 
Boy - Kilo 1.90 - 96 kg 
Eğitimi 19 Mayıs Ünv.BESYO öğrencisi 
Kulübü Erdemir 
Antrenörü Gürsel Uzunca 

Atina 2004 programı 
28 Ağustos 
Erkekler 96 kilo Grup elemeleri 
29 Ağustos 
Erkekler 96 kilo Finaller 


</TEXT>
</DOC>
