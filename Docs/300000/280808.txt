<DOC>
<DOCNO> 280808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sontur48.html </URL>
<DATE> 2005/03/15/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Kapkaççılar bu kez kaçamadı 
</HEADLINE>
<TEXT>

     Adana'nın Ceyhan İlçesi'nde çantasını vermemek için direnen kadını motosikletle sürükleyen 2 kapkaççı, yakalandı. 
     Emniyet Müdürlüğü yetkililerinden alınan bilgiye göre, Muradiye Mahallesi Ceyhan Lisesi karşısındaki semt pazarı yakınlarında, plakasız motosikletteki Mahmut Çakmak 27 ve Eyüp Özel 32 , sokakta yürüyen Kafiye Özbek'in 35 çantasını alıp kaçmaya çalıştı. 
     Çantasını kaptırmamak için büyük çaba harcayan Kafiye Özbek, düştü ve kısa süre motosikletin peşinde sürüklendi. 
     Kapkaççılar, olay yeri yakınındaki polis ekiplerinin takibi sonucu yakalandı. 
     Vatandaşların yardımıyla Ceyhan Devlet Hastanesi'ne kaldırılan ve ayakta tedavi edilerek taburcu edilen Kafiye Özbek'e, ''5 gün iş görmez raporu'' verildiği bildirildi. 
     Emniyet yetkilileri, kapkaççıların evlerinde yapılan aramalar sonucu, kapkaç yöntemiyle çalındığı belirlenen 6 kadın çantası bulunduğunu kaydetti. 
     Sorgulanmalarının ardından adliyeye sevk edilen 2 kişinin, çıkarıldıkları nöbetçi mahkemece tutuklanarak Ceyhan M Tipi Kapalı Cezaevi'ne konulduğu belirtildi. 
     
</TEXT>
</DOC>
