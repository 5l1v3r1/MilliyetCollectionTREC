<DOC>
<DOCNO> 273834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/spor/spo08.html </URL>
<DATE> 2004/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkışlar Sultanlar'a 3-0 
</HEADLINE>
<TEXT>


Ay - Yıldızlı ekibimiz Grand Prix Avrupa Elemeleri'ne fırtına gibi girdi. İki yıldız ismi Neslihan ve Esra'dan yoksun olmasına rağmen Bulgaristan'ı set vermeden devirdi 


BAYAN Milli Takımımız Dünya Grand Prix Avrupa Elemeleri'ne iyi bir başlangıç yaptı, ilk maçında Bulgaristan engelini set vermeden geçti. Esra ve Neslihan'dan yoksun kadrosu ile mücadele eden Ay - Yıldızlı ekibimiz buna rağmen rakibi karşısında üstün bir oyun ortaya koydu ve kolay sonuca gitti. İlk seti 25 - 18 önde kapatan Sultanlar diğer setleri de 25 - 17, 25 - 18 kazanarak galibiyete uzandı. 

Maçın karnesi 
HAKEMLER Philip Vereeche Fransa , Fabrizio Saltalippi İtalya 
TÜRKİYE Bahar 8 , Özlem 8 , Aysun 9 , Natali 6 , Deniz 7 , Gözde 8 , Gülden 8 - Mesude 6 
BULGARİSTAN Goçeva 6 , Debarlieva 6 , Teneva 7 , Germanova 5 , Koleva 6 , Filipova 6 , Mariya 6 - Nenova 5 , Eva 6 , Yaneva 4 
SETLER 25-18, 25-17, 25-18 

'Beklediğimden kolay oldu' 

RAGIP TEKİN 

'İyi oynadık' 
BAYAN Voleybol Milli Takımı Teknik Direktörü Reşat Yazıcıoğulları yaptığı açıklamada "Beklediğimden kolay oldu" dedi. Yazıcıoğulları "İlk maçımızın zor geçmesini bekliyordum. Neslihan ve Esra yoktu. Natali ise sakatlıktan yeni çıkmıştı. Gençlerle takviyeli çıkardığım kadro istenilenden daha iyi bir performans ortaya koydu" diye konuştu. 

'Hedefe ulaşacağız' 
TECRÜBELİ hoca, özellikle genç voleybolcular Gözde ve Deniz'in çok iyi oynadığını belirterek, "Arkadaşlarının yokluğunu hiç hissettirmediler" ifadesini kullandı. Yazıcıoğulları "Aysun takımın yıldızıydı. En kötü pozisyonlarda öldürdüğü toplarla takımı rahatlattı. Amacımız ilk üçe girip finallere gitmek. Bunu da başaracağımıza inanıyorum" dedi. 

PUAN DURUMU TAKIMLAR O G M AS VS P TÜRKİYE 1 1 - 3 - 2 Almanya 1 1 - 3 - 2 Hollanda 1 1 - 3 1 2 Polonya 1 - 1 1 3 1 Romanya 1 - 1 - 3 1 Bulgaristan 1 - 1 - 3 1 

Rakibimiz Hollanda galip 

ELEMELERDE bugün saat 18.30'da Bayan Voleybol Milli Takımımız ile karşı karşıya gelecek olan Hollanda ilk maçında Polonya'yı 3 - 1 mağlup etmeyi başardı. Karşılaşmanın setleri 25-23, 27-25, 21-25, 25-23 sona erdi. Günün diğer randevusunda ise Almanya, Romanya'yı set vermeden yendi. 


</TEXT>
</DOC>
