<DOC>
<DOCNO> 268854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sontur48.html </URL>
<DATE> 2004/09/03/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
4. katta üzüm yetiştiriyor 
</HEADLINE>
<TEXT>

     Manisa'nın Sarıgöl İlçesi'nde yaşayan 48 yaşındaki emekli memur Cemal Ekiz'in 12 yıl önce bahçesine diktiği asma, evinin dördüncü katına kadar ulaştı. 
     Ekiz, yıllar önce bahçesine diktiği ''Mevlana'' cinsi çekirdekli üzüme büyük özen göstererek hem ürün aldı hem de dördüncü kata kadar ulaşan asmayla evinde göz zevkini okşayan bir gölgeliğin oluşmasını sağladı. 
     Cemal Ekiz, evinin dördüncü katında oturup serinlerken bir yandan da üzüm yediğini söyledi. 
     Ekiz, şöyle konuştu 
     ''Özellikle Mevlana cinsi üzümü beğeniyorum. Bağım var ama bahçeme de yıllar önce asma diktim. Her geçen gün biraz daha büyüyen asmaya titizlikle baktım. Asma evimin dördüncü katına çıktığı zaman dal ve yaprakların tellerin üzerine sarılmasını sağladım. Eve gelen misafirlere üzümü anında dalından kopararak ikram etmenin tadı bir başka oluyor.'' Cemal Ekiz, evinin dördüncü katındaki üzümleri görenlerin imrenerek baktığını söyledi. 
     
</TEXT>
</DOC>
