<DOC>
<DOCNO> 256457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sondun17.html </URL>
<DATE> 2004/07/19/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Avrupa’da ilk kez Türk asıllı bir politikacı bakan oldu 
</HEADLINE>
<TEXT>

     Türk asıllı Emir Kır, Brüksel hükümetinde milletvekili oldu Federal yapıyla yönetilen Belçika’da geçtiğimiz ay yapılan bölgesel seçimlerde Sosyalist Parti’den milletvekili seçilen Emir Kır, kurulan Brüksel hükümetinde devlet bakanı oldu. 
     Parlamentoda yarın yemin ederek beş yıllık görevine başlayacak Emir Kır, hükümette Çevre ve Temizlik İşlerinden sorumlu devlet bakanlığı görevini yürütecek. 
     Emir Kır, bakan olmasını, ''Belçika'daki Türk toplumunun büyük bir hamlesi ve başarısı'' olarak nitelendirdi. Kır, bu gelişmenin, Belçika'daki Türk toplumu açısından çok şeyi değiştireceğini söyledi. 
     1968 yılında Charleroi kentinde doğan Emir Kır, Brüksel Üniversitesi'nde siyasal bilimler eğitimi gördü. 
     
     Emin Özkara da milletvekili seçilmişti 
     Geçtiğimiz ay üç bölgede yapılan seçimlerde Emin Özkara’da milletvekili seçilmişti. 
     Batı Avrupa ülkelerinde siyasi ağırlıkları artan Türk asıllı politikacılar arasında ilk defa bir kişi bakanlık görevine getirildi. 
     
</TEXT>
</DOC>
