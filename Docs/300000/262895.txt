<DOC>
<DOCNO> 262895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sontur39.html </URL>
<DATE> 2004/08/12/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
New York'taki elverişsiz hava koşulları THY'yi de etkiledi... 
</HEADLINE>
<TEXT>

     New York'taki elverişsiz hava koşullarının Türk Hava Yolları THY uçak seferlerini de etkilediği bildirildi. 
     THY'den yapılan yazılı açıklamada, A-340 Adana uçağının dün İstanbul-New York seferine çıktığı belirtilerek, şöyle denildi 
     ''Ancak uçak, inişe yaklaşırken elverişsiz hava koşulları nedeniyle JFK Havalimanı'na inmek üzere sıra bekleyen tüm uçaklar gibi Boston'a yönlendirildi. Boston'da 4 saat bekleyen ve yakıt alan uçak, hava koşullarının uygun hale gelmesi üzerine tekrar New York'a giderek yolcusunu indirdi. 
     Elverişsiz hava koşullarının yarattığı bu gelişmeler, uçağın inişini toplam 5 saat rötara uğrattı. 
     Bu rötar nedeniyle, New York'tan bugün yapılmakta olan İstanbul uçuşu da gecikmeli olarak icra ediliyor.'' 
     
</TEXT>
</DOC>
