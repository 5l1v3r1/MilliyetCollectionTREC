<DOC>
<DOCNO> 272015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/soneko34.html </URL>
<DATE> 2004/09/15/ </DATE>
<TIME> 22.35 </TIME>
<AUTHOR>  </AUTHOR>
<HEADLINE>
8. Başkent Moda Günleri başladı 
</HEADLINE>
<TEXT>

     Ankara Giyim Sanayicileri Derneği'nce AGSD düzenlenen ''8. Başkent Moda Günleri'' Bilkent Otel'de düzenlenen defile ile başladı. 
     Ankara'daki çok sayıda tekstil firmasının ürünlerini sergilediği defilede, ''sonbahar-kış'' kreasyonu tanıtıldı. 
     Kareografisi Yasin Soy tarafından tarafından yapılan defilede, Şenay, Akay, Çağla Şikel, Asuman Krause, Tülin Şahin, Deniz Pulaş gibi ünlü mankenler sahne aldı. 
     ''Yeşilçam Sineması'' konseptinin işlendiği defilede, tamamen Türk müzikleri kullanılırken, sinevizyon gösterisinde eski Türk filmlerine ve afişlerine yer verildi. 
     Defileye, Ankara Ticaret Odası ATO Başkanı Sinan Aygün, Ankara Sanayi Odası ASO Başkanı Zafer Çağlayan, eski Gümrük Müsteşarı Nevzat Saygılıoğlu ve çok sayıda davetlinin yanı sıra sanatçı Göksel Arsoy da katıldı. 
     Bu arada, defilenin bir bölümünde küçük kız çocukları dans gösterisi yaparken, mankenler ''Kuzey Osetya'daki çocukların anısına'' yazılı döviz taşıdılar. 
     Başkent Moda Günleri çerçevesinde düzenlenen defilelerin ikincisi yarın yapılacak. 
     
</TEXT>
</DOC>
