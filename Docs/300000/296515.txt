<DOC>
<DOCNO> 296515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sondun33.html </URL>
<DATE> 2004/12/10/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Kıyafet balosuna intihar saldırganı kıyafetiyle gidince ortalık karıştı 
</HEADLINE>
<TEXT>

     İngiltere'de kıyafet balosuna intihar saldırganı kılığıyla giden kişi terör alarmı verilmesine neden oldu. 
     Ülkenin güneyindeki Aldershot ordu üssü yakınındaki bir yolda, sarıklı, takma sakallı ve sahte patlayıcılarla dolu asker ceketi giymiş birini yürürken gören bir vatandaş polise ihbarda bulundu. 
     İhbar üzerine, kraliyet askeri polisinin de aralarında bulunduğu güvenlik güçleri alarma geçirildi. 
     Yakalanan kişinin, Coldstream Muhafızları üyesi bir asker olduğu ve kıyafet balosuna katıldığı anlaşıldı, ancak alkollü olduğu belirtilen asker geceyi gözaltında geçirdi. 
     Polis, kamu düzenini bozmak suçundan askere 80 sterlin para cezası verildiğini kaydetti. 
     
</TEXT>
</DOC>
