<DOC>
<DOCNO> 254775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/soneko13.html </URL>
<DATE> 2004/07/12/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Büyümede beklenti yükseldi... 
</HEADLINE>
<TEXT>

     Gayri safi milli hasılada GSMH yılın ilk üç ayında yaşanan yüzde 12.4'lük büyüme, yılsonu büyüme beklentilerini yükseltti. 
     Ekonomi yönetimi, bu yılın üçüncü ve dördüncü üç aylık döneminde ciddi bir daralma yaşanmaması durumunda büyümenin asgari yüzde 7'yi bulabileceği görüşünü taşıyor. 
     Bu arada ilk çeyrekteki yüzde 10.1'lik gayri safi yurtiçi hasıla GSYİH büyümesi, ağırlıkla özel tüketim ve özel sabit sermaye yatırımlarından kaynaklandı. 
     İlk çeyrekteki büyümede toplam tüketimin katkısı 7.5 puan olurken, özel tüketimin katkısı 7.4, kamu tüketimin katkısı ise yüzde 0.2 olarak hesaplandı. 
     Sabit sermaye yatırımlarının GSYİH'ya toplamda katkısı 8.6 puanı bulurken, özel kesim sabit sermaye yatırımlarının katkısı yüzde 8.8 oldu, kamunun katkısı ise eksi 0.2 olarak gerçekleşti. 
     Yüzde 10.1'lik GSYİH büyümesinin 3.1 puanı stok değişiminden, 4.4 puanı da ihracattan geldi. 

     
</TEXT>
</DOC>
