<DOC>
<DOCNO> 295522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/soneko09.html </URL>
<DATE> 2004/12/07/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Yapı Kredi'de görev değişikliği... 
</HEADLINE>
<TEXT>

     Yapı Kredi Mali İşler ve İştirakler Yönetiminden Sorumlu Genel Müdür Yardımcılığı Görevine Vekaleten Zeynep Nazan Somer getirildi. 
     Yapı Kredi'den İMKB'ye yapılan açıklamada, Bankanın Mali İşler ve İştirakler Yönetiminden Sorumlu Genel Müdür Yardımcısı Berrin Avcılar'ın görevinden 06 Aralık 2004 tarihi itibariyle ayrıldığı belirtilerek, bu göreve, Kredi Kartları, Bireysel ve İşletme Bankacılığı Pazarlama Yönetiminden Sorumlu Genel Müdür Yardımcısı Zeynep Nazan Somer'in vekalet edeceği kaydedildi. 
     Bankadan yapılan açıklamada ayrıca, bankanın 4 Aralık 2003 tarihinde seküritizasyon varlığa dayalı menkul kıymet ihracı yoluyla sağladığı ve aynı tarihte özel durum açıklaması ile kamuoyuna duyurulan 200 milyon ABD Doları tutarındaki kredinin bir yıl olan vadesinin, Standart Chartered Bank ile yapılan anlaşma sonucu 30 Haziran 2005 tarihine uzatıldığı, Kemerburgaz İstanbul Uydu Şubesi Göktürk Çayı'nın, İstanbul Caddesi Fidanlık Karşısı, Petrol Ofisi Yanı Kemerburgaz İstanbul adresinde faaliyete geçtiği, Zeytinburnu İstanbul Şubemisinin Yenidoğan Mahallesi Şehit Komiser Günaydın Caddesi No 122 Zeytinburnu İstanbul olan yeni adresinde çalışmalarını sürdüreceği ve İbni Sina Hastahanesi Ankara Şubesi'nin de kapatıldığı bildirildi. 
     
</TEXT>
</DOC>
