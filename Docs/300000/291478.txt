<DOC>
<DOCNO> 291478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sonspo09.html </URL>
<DATE> 2004/11/23/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Devler Ligi'nde heyecan bugün yeniden başlıyor... İşte program... 
</HEADLINE>
<TEXT>

     Şampiyonlar Ligi'nde grup maçlarının sonuna yaklaşılırken temsilcimiz Fenerbahçe Prag'da bu akşam ölüm kalım sınavına çıkıyor. Sarı-lacivertliler Çek Cumhuriyeti'nden mağlubiyetle dönmezse büyük oranda UEFA Kupası'nı garantileyecek. Sparta Prag bu hafta sonu Çek Ligi’nde Jablonec’i 3-1 yendi. Kendi liginde fırtına gibi esmeye devam eden bordo-beyazlılar evinde Jun 2 ve Petras’ın golleriyle kazandı. 
     D Grubu'nun diğer randevusunda ise Manchester United ve Lyon Old Trafford'da liderlik için kapışacak. Grubun son maçında İstanbul'a gelecek Manchester United, Premier Lig'deki son maçında sahasında Charlton Athletic’i Giggs ve Scholes’un golleriyle 2-0'la geçip, zirve yarışını sürdürdü. Fransa'da liderliğini sürdüren Lyon ise Paris Saint Germain ile golsüz berabere kaldı. 
     Emre ve Ümit karşı karşıya 
     Devler Ligi'nde yarın gece ilginç bir eşleşme var. G Grubu'nda Ümit Davala'nın takımı Werder Bremen, Emre Belözoğlu'nun takımı Inter'i ağırlayacak. Lucescu'nun çalıştırdığı Shakhtar Donetsk ise San Siro'da Milan önünde puan arayacak. 
     Şampiyonlar Ligi'nde program şöyle 
     

BUGÜN YARIN A GRUBU E GRUBU Monaco-Liverpool PSV Eindhoven-Arsenal Olympiakos-Deportivo La Coruna Rosenborg-Panathinaikos B GRUBU F GRUBU Dynamo Kiev-Roma Milan-Shakhtar Donetsk Real Madrid-Bayer Leverkusen Barcelona-Celtic C GRUBU G GRUBU Bayern Munih-Maccabi Tel Aviv Anderlecht-Valencia Juventus-Ajax Werder Bremen-Inter D GRUBU H GRUBU Manchester United-Lyon CSKA Moskova-Porto Sparta Prague-FENERBAHÇE Chelsea-Paris Saint Germain      

     
</TEXT>
</DOC>
