<DOC>
<DOCNO> 297892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/soneko29.html </URL>
<DATE> 2004/12/15/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Bill Gates yatırım danışmanlığına başlıyor... 
</HEADLINE>
<TEXT>

     Dünyanın en zengin adamı Bill Gates, en zengin ikinci adam olan Warren Buffett'in yatırım şirketi Berkshire Hathaway'in yönetim kurulu üyeliğine getirildi. 
     Warren Buffet'in Temmuz'da ölen eşi Susan Buffet'in yerine Berkshire Hathaway'in yönetim kurulu üyeliğine getirilen Gates, uzun süredir şirketin hissedarıydı. 
     Dost olan Gates ve Buffet, sık sık beraber briç oynamayı ihmal etmiyordu. 
     Berkshire Hathaway şirketinin sigorta, mobilya, gıda ve basın yayın başta olmak üzere bir çok sektörde milyarlarca dolarlık hissesi bulunuyor. 
     Forbes dergisinin geleneksel hale getirdiği ''En Zengin 400 Amerikalı'' listesinde 48 milyar dolarlık servetiyle Gates birinci, 41 milyar dolarlık servetiyle de Buffet ikinci sırada yer almıştı. 
     
</TEXT>
</DOC>
