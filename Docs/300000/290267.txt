<DOC>
<DOCNO> 290267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sontur55.html </URL>
<DATE> 2004/11/19/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Uzanların Pamukova'daki çifliğine arama kararı çıktı... 
</HEADLINE>
<TEXT>

     İstanbul 8. Ağır Ceza Mahkemesi, Tasarruf Mevduatı Sigorta Fonu'nun TMSF başvurusu üzerine, Uzan Grubu'nun Pamukova'daki eski çiftliğinde arama yapılmasına karar verdi. 
     AA muhabirinin aldığı bilgiye göre, TMSF avukatları, Uzan Grubu'nun Pamukova'daki eski çiftliğinde arama yapılması için ''İmar Bankası Davası''nın görüldüğü İstanbul 8. Ağır Ceza Mahkemesi'ne başvuruda bulundu. 
     Başvuruyu değerlendiren mahkeme, davaya ilişkin delil elde edilebileceği ihtimali olduğu gerekçesiyle çiftlikte arama yapılmasına karar verdi. 
     Öte yandan, TMSF tarafından el konulan Uzanlar'ın Marmaris'teki yatları ile Zeytin Adası'nda da arama yapılacağı öğrenildi. 
     
</TEXT>
</DOC>
