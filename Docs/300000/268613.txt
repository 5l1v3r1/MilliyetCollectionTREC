<DOC>
<DOCNO> 268613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/magazin/amag.html </URL>
<DATE> 2004/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mercan Kaseti Tamer biliyordu 
</HEADLINE>
<TEXT>


Seks şantajı davası duruşmasında sanık Burcu Mercan, ilişki kasetini Karadağlı ile 'reklam amaçlı' çektiklerini iddia etti 

ESRA ALUS İstanbul 

Oyuncu Tamer Karadağlı ve kuzeni Abbas Hilmi Karadağlı'ya, kadınlarla ilişkilerinin olduğu kasetle şantaj yaptıkları öne sürülen Burcu Mercan ve Deniz Karaca'nın yargılanmasına başlandı. İstanbul 8. Asliye Ceza Mahkemesi'ndeki dün görülen duruşmaya, haklarında 3'er yıla kadar hapis istenen Mercan ile tutuksuz sanık Karaca katıldı. Sorgusu yapılan Mercan, poliste ifadesini baskı altında verdiğini iddia ederek, hakkındaki suçlamayı reddetti. Hakim Ümit Kaptan'ın "Neden gözaltına alındınız " sorusuna Mercan, "Tamer şik yet etmiş" karşılığını verdi. 

'Birlikte planladık' 
Hakim Kaptan'ın dava konusu kaseti sorduğu Mercan, "Kaset var. Tamer'le planladığımız bir olaydır. Reklam amaçlı... Tamer, Abbas'ın bilmesini istemiyordu. 'Sen bana şantaj yapıyormuş gibi davranırsın. Ben söyleyince de kaseti medyaya verirsin' demişti" diye konuştu. Karaca da, kasetten haberi olduğunu, ancak şantaj amaçlı kullanıldığını bilmediğini, Mercan'ın iddialarını da ilk defa duyduğunu öne sürdü. 

'Dersleri aksayacak' 
Mercan'ın avukatı Murat Eken de, müvekkilini şöyle savundu "Müvekkilim 500 milyon lira borç istemiş, onu bile verememişler. 150 bin doları nasıl vereceklerdi Müvekkilim öğrenci, tutukluluğunun sürmesi halinde dersleri aksayacak. Tahliyesine karar verilmesini istiyorum." 
Mercan da, cezaevinde tehdit edildiğini ileri sürerek, tahliyesini talep etti. Ancak H kim Kaptan, Mercan'ın tutukluluk halinin devamına, müştekiler bir dahaki celsede hazır edilmediği takdirde sorumlular hakkında yasal işlem yapılacağının bildirilmesine karar vererek, duruşmayı erteledi. 


</TEXT>
</DOC>
