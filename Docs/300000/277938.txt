<DOC>
<DOCNO> 277938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/siyaset/axsiy02.html </URL>
<DATE> 2004/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce Kürtler, sonra Ankara 
</HEADLINE>
<TEXT>


İngiltere Dışişleri Bakanı Jack Straw, Afganistan ve Irak konusunda 2 taleple dün Türkiye'ye geldi 

UTKU ÇAKIRÖZER Ankara 


AB Komisyonu'nun Türkiye ile müzakerelerin açılması yönündeki tavsiye kararının üzerinden 24 saat geçmeden İngiltere Dışişleri Bakanı Jack Straw, Afganistan ve Irak konusunda 2 taleple Ankara'ya geldi. 
Türkiye'ye dün akşam ulaşan Straw'un, bu sabah Dışişleri Bakanı Abdullah Gül'le yapacağı acil görüşme talebinin ardında 2 gerekçe yatıyor 
Afganistan Afganistan'da cumartesi yapılacak devlet başkanlığı seçimlerinde güvenliğin sağlanmasında, ISAF bünyesindeki Türk birliğinin de görev alması. Ankara'nın, daha önce karşı çıktığı bu talebe sıcak bakması bekleniyor.Irak Kerkük'ün statüsü konusundaki kararın ve bu kentteki seçimlerin ertelenmesi. Straw'un, Kuzey Irak'ta Kürt liderlerle yaptığı görüşmelerde geliştirilen bu öneriye, Türkiye soğuk bakıyor. Gerginliklerin sona ermesi için, Kerkük'te tüm grupları içeren bir yönetimin belirlenmesini istiyor. İngiltere Büyükelçiliği kaynakları ise, gezinin Türkiye'nin AB üyeliğine destek amacı taşıdığını kaydetti. 
Ayrıca çeşitli ikili ve bölgesel konuların da ele alınacağı vurgulandı. 


</TEXT>
</DOC>
