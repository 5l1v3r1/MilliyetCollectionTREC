<DOC>
<DOCNO> 292298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sondun09.html </URL>
<DATE> 2004/11/26/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Ukrayna'da göstericiler Yanukoviç'i Başbakanlığa sokmadı 
</HEADLINE>
<TEXT>

     Ukrayna'da başbakanlık girişini kapayan muhalifler Başbakan Viktor Yanukoviç'in binaya girişine izin vermediler. 
     Binaya giremeyen Başbakanın, programında öngörülen AB büyükelçileriyle görüşmesini yapamadığı belirtildi. 
     Seçim sonucunu protesto eden muhalifler başbakanlık binasının girişine yerleştirdikleri otobüs ve minibüslerle giriş-çıkışı engelliyorlar. 
     Bu arada, muhaliflerin yöneticilerinden Boris Tarassuk, Bulgar bTV televizyonuna yaptığı açıklamada, Rus özel birliklerinin Kiev'de bulunduklarını öne sürdü. 
     Tarassuk, ''Rus özel harekat askerlerinin Kiev'de oldukları doğru, adreslerini bile verebilirim. Ukrayna'ya uçakla gelen Rus askerleri Ukrayna üniforması giyiyor. Silahları, otomatik tüfekleri, çok ciddi planları çağrıştırıyor'' dedi. 
     
</TEXT>
</DOC>
