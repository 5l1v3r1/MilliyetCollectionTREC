<DOC>
<DOCNO> 294289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/guncel/axgun01.html </URL>
<DATE> 2004/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sporda teröre 'ajan' takibi 
</HEADLINE>
<TEXT>


Hükümetin statlarda görevlendirdiği "ajanlar"ın ilk raporu Şiddetin önlenmesine yönelik kriterlerin çoğu uygulanmıyor 

Önder Yılmaz 

Başbakan Yardımcısı Mehmet Ali Şahin, 7 Mayıs 2004'te çıkarılan Sporda Şiddet Yasası'nın yürürlüğe girmesine rağmen, şiddet olaylarının sürmesi üzerine, "gizli takip" uygulaması başlattı. Gençlik ve Spor Genel Müdürlüğü Bünyesi'nde araştırma ve planlama uzmanlarından oluşan ekip, stat ve spor salonlarındaki karşılaşmaları izleyerek yasaya uygun olup olmadığına ilişkin, "Müsabaka gözlem raporu" düzenliyor. Ajanlar müsabaka öncesinde, sırasında ve sonrasında alınan teknik ve güvenlik önlemlerinin yeterli olup olmadığına ilişkin yasa çerçevesinde belirlenen kriterlere yanıt arıyor. Şahin, Gençlik ve Spor Genel Müdürlüğü'ne iletilen raporlardaki eksikliklerin giderilmesi için devreye giriyor. 

Özel güvenlik çekirdek yiyor 
GÖREVLİLERİN hazırladığı ilk rapor şu tespitleri içeriyor 
Genel güvenlik güçleri elektronik üst arama cihazlarını X - ray metal arama dedektörü fazla kullanmıyor.Kapalı Devre Kamera Sistemi sadece UEFA kriterlerine uygun olan statlarda kurulurken, diğer tesislerde yok.Seyirci koltuklarının tamamı numaralandırılmamış.Taraftar temsilcileri atanmadı.Özel güvenlik güçleri yetersiz. Bazı özel güvenlik güçleri seyirci arasında çekirdek yiyecek kadar gayri ciddi. Örnek Ankaragücü - Gaziantepspor, Çaykur Rizespor - Denizlispor futbol maçları. Genel güvenlik güçlerinin hizmet yönünde ciddi eksiklikleri var. Örnek Ankaraspor - Galatasaray maçında meşaleler ip sarkıtılarak dışarıdan temin edilmiştir. Kulüpler, taraftarına karşı imtiyazlı ve güvenliği ihlal ediyor. 

İşte uyulması gereken kriterler 
AJANLAR, denetimlerde özetle şu kriterleri arıyor 
Girişlerde turnike veya benzeri sistem var mı Elektronik üst arama cihazları var mı Seyircilerin kendilerine ayrılan yerlere yönlendirilmeleri amacıyla gerekli işaret ve yön levhaları var mı Seyirci koltukları numaralı mı, oturmaya elverişli mi Kapalı devre kamera sistemi var mı Spor alanının çevresinde sahte bilet veya karaborsa bilet satışı önleniyor mu Girişlerde üst araması yapılıyor mu Seyircilerin biletlerinde belirtilen koltuk numaralarına göre oturmaları sağlanıyor mu Spor ahlakına aykırı afiş ve pankartların asılması önleniyor mu Yasak madde ve cisimlerin sokulması - atılması önleniyor mu Çirkin ve kötü tezahürat önleniyor mu 

Holiganlara gözaltı 

SAMSUN DHA 
SAMSUNSPOR - Beşiktaş maçında 2 kişinin bıçaklanması olayına adları karışan Volkan Altun 24 , Melih Demirbaş 20 , Furkan Dilber 19 , Evren Esen 22 ve İlyas Çelik 24 gözaltına alındı. Samsun 19 Mayıs Stadyumu'nda geçen pazar oynanan Samsunspor - Beşiktaş karşılaşması sırasında stat dışında 2 taraftar grubu arasında kavga çıktı. Kavgada Çetin Alçelik 22 ile Şenel Kumcuoğlu 19 bıçaklanarak yaralandı. Polis önceki akşam yaralama olayına karıştıkları iddia edilen Altun, Demirbaş, Dilber, Esen ve Çelik'i yakaladı. "Adam öldürmeye teşebbüs", "yaralama" ve "müessir fiil" suçlarından gözaltına alınan 5 zanlının sorgusunun Samsun Emniyet Müdürlüğü Cinayet Şubesi'nde sürdüğü belirtildi. Zanlıların suçlamaları kabul etmediği bildirildi. 




</TEXT>
</DOC>
