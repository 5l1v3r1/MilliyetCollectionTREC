<DOC>
<DOCNO> 264457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sonspo11.html </URL>
<DATE> 2004/08/18/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Real Sociedad, Alonso'yu Liverpool'a satıyor 
</HEADLINE>
<TEXT>

     İspanya Birinci Futbol Ligi'nde yer alan Nihat Kahveci'nin takımı Real Sociedad, orta alan oyuncusu Xabi Alonso'yu, İngiltere Premier Ligi takımlarından FC Liverpool'a satmaya karar verdi. 
     Real Sociedad'ın resmi internet sitesinde yer alan habere göre, Real Sociedad ile FC Liverpoollu yöneticiler, milli oyuncunun İngiliz kulübüne gitmesi için anlaşmaya vardı. 
     İspanya basını, 11 kez milli formayı giyen 22 yaşındaki oyuncu için FC Liverpool'un 16 milyon Euro gibi oldukça yüksek bir transfer ücreti önerdiğini bildirdi. 
     Valencia'nın eski çalıştırıcısı Rafael Benitez'in takımı devralmasından sonra LFC iverpool, 2 İspanyol oyuncu transfer etmişti. Malaga'nın savunmasında görev yapan Josemi, geçen ay sözleşme imzalarken, İngiliz golcü Michael Owen ile takas edilecek Real Madrid'in orta alan oyuncusu Antonio Nunez de sözleşme imzalamaya hazırlanıyor. 
     
</TEXT>
</DOC>
