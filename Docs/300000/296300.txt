<DOC>
<DOCNO> 296300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sonspo23.html </URL>
<DATE> 2004/12/09/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Trabzonsporlu Fatih, okulda ilgi nedeniyle zor anlar yaşadı 
</HEADLINE>
<TEXT>

     Takım kaptanı Fatih Tekke, Trabzonspor taraftarının Türkiye'nin, hatta Avrupa'nın en centilmen, en kültürlü taraftarları arasında olduğunu söyledi. 
     Bordo-mavili takımın futbolcuları Fatih Tekke, Hasan Üçüncü, Emre Aygün, Volkan Bekiroğlu ve Emrah Eren, İhsan Koz İlköğretim Okulu'nda düzenlenen ''Futbolda Şiddete Hayır'' konulu panele katıldı. 
     Kaptan Fatih, burada yaptığı konuşmada, Trabzonsporlu taraftarların her zaman örnek olduğunu belirterek, ''Trabzonspor'un taraftarları Türkiye'nin, hatta Avrupa'nın en centilmen, en kültürlü taraftarları arasındadır'' dedi. 
     Futbolcular, öğrencilerin yoğun ilgisi nedeniyle konuşmalarını tamamlayamadılar. Öğrencilerin yarattığı izdiham nedeniyle zor anlar yaşayan futbolcular, öğrencilere ve öğretmenlere bol bol imza dağıttılar. 
     
</TEXT>
</DOC>
