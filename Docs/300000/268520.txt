<DOC>
<DOCNO> 268520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sontur11.html </URL>
<DATE> 2004/09/02/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Lağım akan dereye 'çivileme' atlayış 
</HEADLINE>
<TEXT>

     Aydın ARSLANYILMAZ ZONGULDAK, DHA 
ZONGULDAK'taki 2'nci Makas Mevkii'nden geçen Üzülmez Deresi'ne kanalizasyon borularından akan lağım suları, çevre kirliliğine ve ağır kokuya neden oluyor. Lağımlı suya aldırış etmeden köprüden dereye atlayan çocuklar, yaşadıkları tehlikenin farkında olmadan serinlemeye çalışıyor. 
     Zonguldak'ın Mithatpaşa Mahallesi 2'inci Makas Mevkii'nden geçen Üzülmez Deresi'ne çevre evlerden akan kanalizasyon suları, çevre kirliliğine neden oluyor. Lağım suları çevreye ağır koku yayarken, çocuklar ise bu pis suya girerek serinlemeye çalışıyorlar. 
     Üzülmez Deresi üzerinde bulunan köprüye çıkan çocuklar, derinliği 1 metreyi bile bulmayan lağımlı suya çivileme atlıyor. Sağlıklıklarını hiçe sayan çocuklar, bunaltıcı sıcak havalar nedeniyle serinlemeye çalıştıklarını söyledi. 12 yaşındaki Sinan Koçaklı, sıcak havalar nedeniyle serinlemek amacıyla suya girdiklerini belirtirken, "Bizim girecek havuzumuz yok. Sıcak havalarda serinmek amacıyla mecburen dereye giriyoruz'' dedi. 
     
</TEXT>
</DOC>
