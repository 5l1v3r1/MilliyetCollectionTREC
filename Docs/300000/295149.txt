<DOC>
<DOCNO> 295149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/soneko06.html </URL>
<DATE> 2004/12/06/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
Asgari Ücret Tespit Komisyonu toplanıyor 
</HEADLINE>
<TEXT>

     Şu anda asgari ücret, 16 yaşından büyük işçiler için net 318 milyon lira Asgari Ücret Tespit Komisyonu ikinci toplantısını bugün yapacak. Komisyon, 1 ocak 2005'ten itibaren geçerli olacak asgari ücreti belirleyecek. 
     Bugün yapılacak toplantıda Devlet İstatistik Enstitüsü, Hazine Müsteşarlığı ve Devlet Planlama Teşkilatı'ndan istenen Türkiye'nin 2004 yılı ekonomik durumu ve 2005 yılına ilişkin projeksiyon raporları değerlendirilecek. 
     
     Üç kesim de temsil ediliyor 
     Asgari Ücret Tespit Komisyonu beşi işçi, beşi işveren, beşi de hükümet temsilcisi olmak üzere toplam 15 üyeden oluşuyor. Komisyonda işçi tarafını Türk-İş, işveren tarafını ise TİSK üyeleri temsil ediyor. 
     
     Türk-İş'in talebi en düşük memur maaşı 
     Şu anda asgari ücret, 16 yaşından büyük işçiler için net 318 milyon, 16 yaşından küçük işçiler için ise net 270 milyon lira. Türk-İş, asgari ücretin en düşük memur maaşı düzeyine yükseltilmesini istiyor. 
     
</TEXT>
</DOC>
