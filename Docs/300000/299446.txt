<DOC>
<DOCNO> 299446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sondun44.html </URL>
<DATE> 2004/12/21/ </DATE>
<TIME> 20.13 </TIME>
<AUTHOR>  </AUTHOR>
<HEADLINE>
Rusya, teröristler tarafından kaçırılan uçakları düşürecek 
</HEADLINE>
<TEXT>

     Rus Parlamentosu'nun alt kanadı Duma, teröristler tarafından kaçırılan uçakların vurulmasına izin veren kararı kabul etti. 
     Mosnews gazetesinin internet sitesinde yer alan haberde, Duma'da bugün yapılan oturumda, terörle mücadele yasaları kapsamında bulunan maddelerden birini, teröristler tarafından kaçırılacak uçakların güvenlik güçleri tarafından vurularak düşürülmesinin oluşturduğu kaydedildi. 
     Duma Savunma Komitesi Başkanı Vladimir Vassilyev de Rus Enformasyon Ajansı RIA Novosti'ye yaptığı açıklamada, gerekli yetkiye sahip yetkililer tarafından böyle bir kararın verilebilmesi gerektiğini belirtti. 
     ABD'nin tarihinde karşılaştığı en feci terör yıkımı olan 11 Eylül 2001 faciası sırasında böyle zor bir kararla karşı karşıya kaldığını belirten Vassilyev, yasanın nükleer tesisler de dahil stratejik hedeflerin etrafındaki güvenlik önlemlerini güçlendirmeyi amaçladığını bildirdi. 
     
</TEXT>
</DOC>
