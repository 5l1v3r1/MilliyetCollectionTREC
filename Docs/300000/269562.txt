<DOC>
<DOCNO> 269562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sontur47.html </URL>
<DATE> 2004/09/06/ </DATE>
<TIME> 23.37 </TIME>
<AUTHOR>  </AUTHOR>
<HEADLINE>
Verheugen-Zana görüşmesi... 
</HEADLINE>
<TEXT>

     AB Komisyonu'nun genişlemeden sorumlu üyesi Günter Verheugen, kapatılan DEP'in eski milletvekili Leyla Zana ile görüşmesinin faydalı olduğunu söyledi. 
     Diyarbakır'daki Dedeman Oteli'nde Zana ile görüşen Verheugen, Zana'nın, Türkiye'nin demokratikleşmesi, modernleşmesi ve aynı zamanda AB'ye entegrasyonunu desteklediğini belirtti. 
     Verheugen, ''İkimiz de bölgede demokrasi ve hukukun üstünlüğünün korunması ve muhafaza edilmesinin önemli olduğunu düşünüyoruz'' dedi. 
     Zana da karşılıklı görüş alışverişinde bulunduklarını belirterek, ''Uzun yıllar davamızla ilgilendi. Görüşmemizde bu konudaki duyarlılıklarını dile getirdi. Bu ülkenin genel sorunlarını ve geleceğini konuştuk. Farklı düşünmüyoruz. AB sürecindeki çabaları ve bu konuda yapmamız gerekenler konusunda görüş alışverişinde bulunduk ve çok olumlu bir görüşme oldu'' diye konuştu. 
     
</TEXT>
</DOC>
