<DOC>
<DOCNO> 293991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/guncel/gun04.html </URL>
<DATE> 2004/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis, 'suçluları' yakaladı .. 
</HEADLINE>
<TEXT>


Trabzon'da oynanan son 2 maç sırasında sahaya giren, küfreden ve yabancı madde atan çoğu çocuk 35 taraftara para cezası verildi. 10 yaşından küçük 2 çocuğun ailesi de uyarıldı 

ENİS YILDIRIM Trabzon DHA 

TRABZONSPOR'un Diyarbakırspor ve Galatasaray'la yaptığı karşılaşmaların görüntülerini inceleyen Emniyet Müdürlüğü, olay çıkaran ya da uygunsuz davranışlarda bulunan 37 taraftarın kimliklerini tespit etti. 
Evlerinden alınan taraftarlar, İl Spor Güvenlik Kurulu'na sevk edildi. 21'inin yaşı 11 - 18 arasında değişen 35 taraftar, Spor Müsabakalarında Şiddet ve Düzensizliğin Önlenmesine Dair Kanun uyarınca 500 milyon lira ile 1 milyar lira arasında para cezasına çarptırıldı. 
Taraftarlardan birinin Galatasaray tribünlerinde meşale yaktığı kaydedildi. Galatasaraylı olan Erzurum Atatürk Üniversitesi Tıp Fakültesi öğrencisine 1 milyar lira ceza verildi. Maçın bitimiyle birlikte sahaya giren 9 ve 10 yaşındaki 2 tarafın da aileleri uyarıldı. 
Son kararla Trabzon'da bu yıl maçlarda olay çıkardıkları için cezalandırılan taraftar sayısının 45'e çıktığı belirtildi. "Fanatiklere aynı suçu tekrar işlemeleri halinde stada girmeme cezası" da verilecek. Cezalandırılanların listesinde yaşları 18'den küçük E.D, M.S, S.K, F.K, K.D, S.Ş, C.E, T.B, C.A, Y.E.D, R.K, K.G, V.Y, Ç.K, M.U, T.B, S.K, H.G, E.T, C.B.B, A.K, S.M de yer aldı. H.G 10 ile i C.G'nin 9 ailesi uyarıldı. 


</TEXT>
</DOC>
