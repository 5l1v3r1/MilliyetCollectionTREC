<DOC>
<DOCNO> 253453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/guncel/gun08.html </URL>
<DATE> 2004/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Cami yıkma tartışması 
</HEADLINE>
<TEXT>


OSMAN NURİ BOYACI DHA 

AKP'li Denizli Belediye Başkanı Nihat Zeybekci'nin, Çınar Kent Meydanı Projesi kapsamında kalan Altıntop Camii ve Sümerbank Koruluğu ile gar arasındaki yeşil alana dönüştürülecek bölümde yer alan İbadullah Camii yanda için yıkım kararı alması farklı yorumlara neden oldu. Olumlu açıklamaların yanı sıra camilerin tarihi eser olduğu yönünde tepkilerin gelmesi üzerine Zeybekci, "Denizli'nin, milletin menfaati için gerekirse cami yıkarız. Yıkmasını bilen daha görkemlisini yapmayı da bilir" dedi. Çal ilçesinin Belediye Başkanı AKP'li Hasan Gündüz de ilçe merkezindeki vakıflara ait Çarşı Camisi'ni yıkma kararı aldı. Gündüz, caminin çok eski olduğunu, vatandaşlar ve müftülükle görüşerek yıkım kararı aldıklarını, yerine altı alışveriş merkezi olan yeni bir cami yaptıracaklarını söyledi. Denizli Mimarlar Odası Başkanı Süleyman Boz ise, "İmam hatipli başkanlara bir haller oluyor. Ne diyelim, Allah ıslah etsin" diye konuştu. 



</TEXT>
</DOC>
