<DOC>
<DOCNO> 295420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/spor/spo15.html </URL>
<DATE> 2004/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Ersin'den yaylım ateş 

CHP İzmir milletvekili Ahmet Ersin, 11 Aralık'taki federasyon başkanlığı seçimlerine gölge düştüğünü savundu. Siyasi baskı yapıldığını savunan Ersin, "Futboldan sonra kadrolaşma, tarikatlar diğer sporlara da girerse işin içinden çıkamayız. Mehmet Ali Şahin, yükseköğrenim ve yabancı dil şartının kaldırılmadığını söyledi. 70 milyonu ve meclisi yanılttı, suç işledi. Soruşturma isteyeceğiz" dedi. 

Dibe vurduk 

SÜPER Lig'in 15. haftasında toplam 36 bin 901 biletli taraftar takımlarına destek verdi. Ligde iki maçın seyircisiz olması nedeniyle 7 karşılaşmada tribünlerde taraftar yer alırken, Almanya 1. Ligi'nde 8 maçı toplam 367 bin 359, İngiltere'deki 9 karşılaşmayı 313 bin 587, İspanya'daki 10 maçı 274 bin 879, İtalya'daki 7 maçı da 178 bin 331 kişi takip etti. 

Atalay'a son veda 

DÜNYA ve Olimpiyat Şampiyonu güreşçi Mahmut Atalay'ın cenazesi dün İzmir'de toprağa verildi. Atalay'ı son yolculuğunda başta Başbakan Yardımcısı Mehmet Ali Şahin olmak üzere birçok eski ve yeni bakan ile bürokrat da yalnız bırakmadı. Merhumun cenazesi, Hacıbayram Cami'nde kılınan öğle namazın ardından Karşıyaka Mezarlığı'ndaki anıt mezarda defnedildi. 

Gülen'i kaybettik 

FOTO muhabirliğinin usta isimlerinden TSYD üyesi Atılay Gülen 61 İstanbul'da vefat etti. 1943'te İstanbul'da doğan ve Yeni İstanbul Gazetesi'nde mesleğe başlayan Gülen'in cenazesi bugün Levent Camii'nde öğleyin kılınacak namazın ardından Feriköy Mezarlığı'nda toprağa verilecek. 

Filede bugün 

Şampiyonlar Ligi - Polonya 
18.00 Stal Bielsko - V.Güneş Sigorta 
CEV Kupası - İtalya 
20.30 İ. D.Trentino - Halkbankası 


</TEXT>
</DOC>
