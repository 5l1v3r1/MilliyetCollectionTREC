<DOC>
<DOCNO> 264567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/guncel/axgun02.html </URL>
<DATE> 2004/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Otocenter'da hasar k busu 
</HEADLINE>
<TEXT>


Araba mezarlığına dönen galericiler sitesinde sigortasız araçların sahipleri feryat ediyor. 11 lüks otomobili hurdaya çıkarak zararı 1.7 trilyon olan galeri de var 

BURCUM DEVREZ İstanbul 

Bağcılar'da, sel felaketinden etkilenen Otocenter Galericiler Sitesi'nde şimdi hasar k busu yaşanıyor. Araçları kaskolu olanlar hasar tespit çalışmalarına başlarken, sigortasız araçların sahipleri ise kara kara düşünüyor. 
Sel sularıyla sürüklenen otomobillerin üst üste bindiği, araba mezarlığını andıran görüntülerin yaşandığı Otocenter'da da, temizlik ve hasar tespit çalışmalarına başlandı. İlk belirlemelere göre 222 otomobil hasar gördü. Lüks otomobillerin satıldığı Torlakoğlu Ticaret, en çok zarar gören işyerleri arasında bulunuyor. Galerinin içinde ve kapısının önündeki 22 otomobilden 11'i hurdaya döndü. Firmanın sahibi Sultan Torlak, "Hasarımız çok büyük. BMW, Mercedes, Porsche, Wolksvagen marka son model otomobiller vardı. Yağış başladıktan sonra bir anda içeriye su doldu. 11 otomobil hurda oldu. Hasarım 1 milyon euro 1 trilyon 796 milyar lira . Sadece işyerim sigortalıydı. Sigortanın masrafı karşılayıp karşılamayacağını bilmiyorum" dedi. 
Özgüney Otomotiv'in sahibi Süleyman Kırgün ise su seviyesinin en yoğun olduğu bölgedeydi. İkinci kattaki arkadaşları tarafından iple çekilerek kurtarılan Kırgün, 12 otomobilinin hurdaya döndüğünü söyledi. 
Çığlıkları duyunca otomobilleri bırakıp çocukları kurtarmaya giden Asım Bayrak'ın da, 4 otomobili hurda oldu. 


</TEXT>
</DOC>
