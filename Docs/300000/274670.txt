<DOC>
<DOCNO> 274670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sontur51.html </URL>
<DATE> 2004/09/24/ </DATE>
<TIME> 20.11 </TIME>
<AUTHOR>  </AUTHOR>
<HEADLINE>
Başbakan Erdoğan, Saakaşvili ile görüştü... 
</HEADLINE>
<TEXT>

     Gürcistan Cumhurbaşkanı Mihail Saakaşvili, Başbakan Recep Tayyip Erdoğan'ı arayarak, Brüksel'deki görüşmeler sırasında AB Komisyonu Başkanı Romano Prodi'ye, Gürcistan'ın bazı sorunlarını iletmesi nedeniyle teşekkür etti. 
     Alınan bilgiye göre, Saakaşvili, bu akşam saat 19.00 sıralarında Başbakan Erdoğan ile telefon görüşmesi yaptı. 
     Saakaşvili, Erdoğan'a, Prodi ile yaptığı görüşmede Gürcistan'ın bir takım sorunlarını da iletmesi dolayısıyla teşekkür ederek, Türkiye'nin bu yaklaşımının iki ülke arasındaki ticari ilişkilere olumlu etki yapacağını söyledi. Saakaşvili, ticari ilişkileri geliştirmek için her zaman hazır olduklarını belirtti. 
     Trabzon'da iki ülke milli takımları arasında oynanan futbol maçına gelememekten duyduğu üzüntüyü ifade eden Saakaşvili, Erdoğan'a, tatil için Rize'ye gelmesi durumunda, ailesi ile birlikte misafir etmek istediğini söyledi. 
     Görüşmede, Kafkas bölgesinde yaşanan sorunlara da değinen Mihail Saakaşvili, en önemli sorunlardan birinin Ermeni-Azeri gerginliği olduğunu belirterek, Karabağ'ın işgalden kurtarılması gerektiğini sözlerine ekledi. 
     
</TEXT>
</DOC>
