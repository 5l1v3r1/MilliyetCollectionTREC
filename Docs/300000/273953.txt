<DOC>
<DOCNO> 273953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/soneko30.html </URL>
<DATE> 2004/09/22/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Çukobirlik Genel Müdürü, görevinden alındı... 
</HEADLINE>
<TEXT>

     Çukurova Pamuk, Yerfıstığı ve Yağlı Tohumlar Tarım Satış Kooperatifleri Birliği ÇUKOBİRLİK Genel Müdürü Yakup Şahin'in, yönetim kurulu kararıyla görevinden alındığı bildirildi. 
     Yakup Şahin, yaptığı yazılı açıklamada, 20 Eylül 1999 tarihinde vekaleten, 23 Kasım 1999 tarihinde ise asaleten atandığı Çukobirlik Genel Müdürlüğü görevinden bugün itibariyle ayrıldığını belirtti. 
     Görev süresinde, yönetim kurulu ile kurumun kuruluş amacına uygun hizmet vermesi, kooperatifçilik konusunda üretici ortaklara her türlü desteğin sağlanması için büyük çaban harcadığını ifade eden Şahin, şunları kaydetti 
     ''Gelinen noktada kurumun sergilenen performans açısından diğer tarım satış kooperatifi ve birlikleri arasında ilk sıralarda yer aldığını belirtmek isterim. Çukobirlik'te Genel Müdürlüğe başlayacak olan arkadaşımızı da kurumu daha iyi noktalara taşıyacağı inancı ile kutluyor ve başarılar diliyorum.'' 
     
</TEXT>
</DOC>
