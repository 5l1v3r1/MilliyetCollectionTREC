<DOC>
<DOCNO> 251041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/yasam/yas01.html </URL>
<DATE> 2004/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzmanlar uyarıyor Sele ve sıcağa dikkat 
</HEADLINE>
<TEXT>


Bir yandan sıcaklıklar artarken, ülkenin kimi yerlerinde yağmur bulutları dolaşıyor. İşte size sıcaklardan ve selden korunma yolları... 

İSTANBUL Milliyet 

UZMANLAR, yağışlı havadan aşırı sıcaklara geçişlerin yaşandığı Ege ve Akdeniz bölgelerinde, ani güneş çarpmalarına ve aşırı neme dikkat edilmesi gerektiğini belirtti. Uzmanlar şu önerilerde bulundu 
Sıcakta terlemeyle kaybedilen sıvıyı yerine koyabilmek için aralıklarla su içilmeli, günde alınan tuz miktarı da artırılmalı.Kalp ve yüksek tansiyon hastaları sıcakta kalmamalı, alkol ve sigaradan uzak durmalı.Besin zehirlenmelerine karşı dikkatli olunmalı.Saat 11.00 ve 15.00 saatleri arasında dışarı çıkılmamalı. 

Sel suyu içinde yürümeyin 

Devlet Meteoroloji İşleri Genel Müdürlüğü, yağışlı bölgelerde meydana gelecek sele karşı alınması gereken önlemleri de şöyle sıraladı 
Güvenilir tahmin raporlarını takip edin.Diz kapağınızı geçen su varsa, aracınızı o yöne doğru kullanmayın. Hızla artan su aracınızı sürükleyebilir. Su akan yerlerden karşıya geçmeyin. Sel suyu içinde yürümeyin ve yüzmeyin. Özellikle sulama kanalları, kuru dere yatakları ve çukur alanlardan ve yüksek gerilim hatlarından uzak durun. 


</TEXT>
</DOC>
