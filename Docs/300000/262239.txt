<DOC>
<DOCNO> 262239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/ekonomi/eko06.html </URL>
<DATE> 2004/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'2005 yılı daha zor, gevşemeyelim' 
</HEADLINE>
<TEXT>


İSO Başkanı Küçük, bu yıl ilk yarıda ekonomik düzelmenin sürdüğünü ancak 2005'te ortamın Türkiye'nin aleyhine döneceğini söyledi 

EKONOMİ SERVİSİ 

İstanbul Sanayi Odası İSO Başkanı Tanıl Küçük, 2004'ün ilk yarısına ait 'Ekonomik Durum Tespiti Anketi'nin sonuçlarını açıkladı. 
Küçük, yatırımlarda canlanma olduğunu ancak bunun yeterli istihdam yaratmadığını, ihracat yapan işletmelerin oranının 2003'ün ilk yarısına göre yüzde 78.6'dan yüzde 74.6'ya gerilediğini belirtti. İSO'nun anketinde aralıkta AB'nin Türkiye ile müzakerelere başlamaya karar vereceğini bekleyenlerin oranı da yüzde 31.1'den yüzde 55.8'e çıktı. 
Küçük, 2005'te uluslararası ticarete gelecek serbestiler, ABD'de faiz artırma eğilimi, petrol fiyatlarındaki yükselme, hammadde maliyetlerinin artmasıyla dünyadaki ekonomik ortamın Türkiye'nin aleyhine döneceğini dile getirdi. Küçük, "En ufak bir gevşeme, telafisi zor kayıpları beraberinde getirebilir" dedi. 

İş dünyasında iyimser beklentiler artıyor 2004 yılı GSMH büyüme oranı beklentisi 6.7 2004 yılı yıllık fiyat artışı tahmini TÜFE 11.8 2004 yılı yıllık fiyat artışı tahmini TÜFE 11.7 2004 yılı sonunda dolar kuru tahmini 1.620.920 TL 2004 yılı sonunda euro kuru tahmini 1.927.540 TL 

Maliyetler düştü, verimlilik artırıldı İyileşme görülen alanlar Yüzde Maliyetlerimizi gözden geçirdik ve düşürdük 50.0 İşgücü verimliliğimizi artırdık 49.1 Teknolojimizi yeniledik, geliştirdik 31.4 Yeniden yapılandık 22.4 İnsan kaynaklarımızın niteliğini geliştirdik 18.2 İhracatı öğrendik, dış pazarlara açıldık 17.7 Sermaye verimliliğimizi artırdık 13.5 Karlılığımızı artırdık 12.0 Diğer 3.4 

</TEXT>
</DOC>
