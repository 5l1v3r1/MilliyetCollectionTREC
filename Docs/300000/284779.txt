<DOC>
<DOCNO> 284779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/yasam/axyas01.html </URL>
<DATE> 2004/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hızlandırılmış' k bus 
</HEADLINE>
<TEXT>


Öğretmen Hatice Ceylanlar, yaralı kurtulduğu 'hızlandırılmış tren' kazasından sonra hayatının k busa döndüğü iddiasıyla, TCDD ve 2 makinistten davacı oldu 

Nezih Gürol 

Pamukova'daki hızlandırılmış tren kazasından yaralı kurtulan 23 yıllık matematik öğretmeni Hatice Ceylanlar, ruh sağlığının bozulduğu ve mesleğini yapamaz duruma geldiği gerekçesiyle, TCDD ve 2 makinist hakkında tazminat davası açtı. 
Kopan parmağı, kırılan kaburgalarının acısı geçse de, facianın yarattığı travmayı atlatamadığını öne süren Hatice Öğretmen, "Yaşadığım 5 dakikayı aklımdan silemiyorum. Ne banyo yapabiliyorum ne de yalnız kalabiliyorum" dedi ve avukatı Halit Akalp aracılığıyla 13 Ekim'de Ankara 4. Asliye Ticaret Mahkemesi'ne başvurdu. 

'Su, cam gibi geliyor' 
Avukat Akalp, dava dilekçesinde, kazada birinci vagondan sağ olarak kurtulan 2 kişiden biri olan müvekkili Ceylanlar'ın, banyo yaparken su damlalarını cam parçaları gibi gördüğüne, devrilen vagonda önünde oturan kişinin başının kopmasını unutamadığına, parçalanan çocuk görüntülerinin gözlerinin önünden hiç gitmediğine yer verdi ve TCDD ile makinistler Recep Sönmez ve Fikret Karabulut'tan 1 milyar maddi, 100 milyar lira da manevi tazminatın kaza gününden itibaren işlenecek faiziyle tahsilini talep etti. 
Eskişehir'de yaşayan annesine giderken geçirdiği kazadan sağ kurtulduğuna her gün şükrettiğini söyleyen Ceylanlar ise, k busunu şu sözlerle anlattı "Kaza anını aşamıyorum. Artık yalnız da kalamıyorum. Okulların açıldığı gün işime döndüm. Soranlara 'İyiyim' dedim, ancak okulda 2 saat kalabildim. Öğrencilerin sesleri bana vagondaki çığlıklar gibi geldi. Sevk alarak okuldan kaçtım." 


</TEXT>
</DOC>
