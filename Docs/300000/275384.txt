<DOC>
<DOCNO> 275384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sontur12.html </URL>
<DATE> 2004/09/27/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Genç kızı kaçırıp tecavüz ettiler .. 
</HEADLINE>
<TEXT>

     Tekirdağ'ın Çorlu İlçesi'nde, ağabeyi ile birlikte evlerine giden genç kız, 3 kişi tarafından zorla otomobile bindirilerek kaçırıldığını iddia etti. 2 gün bir evde tutulduğunu savunan genç kız, 1 kişinin tecavüzüne uğradıktan sonra bırakıldığını öne sürdü. 
     Edinilen bilgiye göre, Nusratiye Mahallesi'nde, ağabeyi Mustafa D. 23 ile birlikte evlerine giden Fatma D. 18 , Muzaffer M, Mustafa M. ile Osman B. tarafından bir otomobile zorla bindirilerek kaçırıldı. 
     Polis tarafından olayla ilgili soruşturma başlatılırken, genç kız 2 gün sonra evine geldi. Fatma D, polise verdiği ifadede, kendisini kaçıranların Türkgücü Köyü girişinde otomobili durdurduklarını ve bağırmazsa kendisini köye götüreceklerini söylediklerini bildirdi. 
     Köyde bir eve götürüldüğünü ve evde yalnız kaldığı Muzaffer M'nin ellerini bağlayıp kendisine tecavüz ettiğini belirten Fatma D, 2 gün evde kaldıktan sonra, kaçıran kişilerin kendisini Çorlu'ya getirerek, bıraktıklarını bildirdi. 
     Genç kızın şikayeti üzerine, firarda olan ve haklarında ''reşit olan kızı zorla kaçırma ve iğfal etme'' suçundan soruşturma başlatılan 3 kişinin yakalanmasına yönelik çalışma başlatıldı. 
     
</TEXT>
</DOC>
