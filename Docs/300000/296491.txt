<DOC>
<DOCNO> 296491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sondun09.html </URL>
<DATE> 2004/12/10/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Kostas Karamanlis Türkiye'nin yolu uzun 
</HEADLINE>
<TEXT>

     Alman gazetesi Handelsblatt'ın Yunanistan Başbakanı Kostas Karamanlis ile söyleşisi 
     AB Konseyi önümüzdeki hafta Türkiye ile katılım müzakerelerine başlanıp başlanmayacağı konusunda bir karar verecek. Siz ülkenin üyeliğinden yana mısınız 
Biz, Türkiye'nin Avrupa perspektifini kesinlikle destekliyoruz. Bu, Yunanistan için stratejik bir pozisyon. Ancak Türkiye'nin Avrupa entegrasyonu yolu tamamıyla kendisine bağlı. Türkiye'nin olası bir üyeliği için devletlerarası hukuka ve AB müktesebatına saygı duyulması, kesinlikle yerine getirilmesi gereken koşullar. 
     Siz başka AB devletlerinin, örneğin Kıbrıs'ın direneceğini düşünüyor musunuz 
Kıbrıs'a gerçekleştirdiğim seyahatimde, Türkiye'nin üyelik sürecinin AB'nin prensip ve talepleri doğrultusunda belirlenmesini kararlaştırdık. 
     AB bu kadar büyük ve bu kadar fakir bir ülkenin üyeliğini kaldırabilir mi sizce 
Bu, zamanı gelince belli olur. Türkiye'nin önünde daha çok uzun bir yol var. Ve bu yolda da zaten sürekli olarak AB'nin yapısına, yasalarına ve kurallarına uyum sağlama yeterliliği denetleniyor. Biz, kesinlikle Türkiye'nin Avrupa perspektifinden yanayız, çünkü bu bizim bölgemizin jeopolitik istikrarına ve varlığına yarar sağlayacak. 
     Savunma bakanlığınızdan alınan bilgilere göre, Türk savaş uçakları son dönemlerde birçok kez Ege'deki Yunan hava sahasını ihlal etti. Siz bunu nasıl yorumluyorsunuz 
Biz, egemenliğimiz konusunda diretiyoruz. Türkiye'nin bu davranışı yasalara aykırı, aynı zamanda iki ülke arasındaki diyaloğu ayakta tutabilme konusunda da kesinlikle yardımcı değil. 
     Tartışma noktalarının kısa süre içerisinde çözüme kavuşturulmasını bekliyor musunuz 
Görüşmelerde bulunulabilecek tek konu var, o da Ege'deki kıta sahanlığının belirlenmesidir. Biz, Türkiye'ye birçok kez bu konuda görüşmelerde bulunma çağrısında bulunduk. 

     
</TEXT>
</DOC>
