<DOC>
<DOCNO> 279917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/magazin/axmag01.html </URL>
<DATE> 2004/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Babam yok ama bir sevgilim var' 
</HEADLINE>
<TEXT>


Babasız hayatın çok tatsız olduğunu söyleyen Sakıp Sabancı'nın kızı Dilek, "Sevgilim olduğunu bilse babam çok sevinirdi" diyor... 

Deniz Altuntaş 

Sakıp Sabancı'nın 15. ve son kitabı 'Her Şeyin Başı Sağlık'ın tanıtımı Sabancı Center'da yapıldı. Tanıtımda Türkan Sabancı, eşinin yazdığı kitabı onun yerine imzaladı. Kitap tanıtımına sevgilisi Çağan Erdil'le gelen Sakıp Sabancı'nın kızı Dilek Sabancı, şunları söyledi 
"Sevgilim olduğunu bilse, babam çok sevinirdi. 1996'dan beri tanışıyoruz. Şimdi sevgili olduk. Bir kız ne ister Sevgili ister. Babamı kaybettim, ama en azından bir sevgilim var." 

İnşallah mutlu biter 
4 yıl Sabancı Holding'de çalıştığını belirten Dilek Sabancı'nın sevgilisi Çağan Erdil ise şunları söyledi "Dilek'le ortak yönlerimiz bizi bir yerlerde birleştirdi. Amerika'daki dayım da Dilek'le aynı hastalığı yaşıyordu. Dilek'i daha iyi anladım. Mutlu olduğunu gördüğümde ben de mutlu oluyorum. Sakıp Bey'i çok sever ve sayardım. Onun izinden yürüyeceğim. İnşallah bu ilişki mutlu sonla noktalanır." 


</TEXT>
</DOC>
