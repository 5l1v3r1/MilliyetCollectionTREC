<DOC>
<DOCNO> 265841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/guncel/axgun02.html </URL>
<DATE> 2004/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dere yatağına ev yapmak dinen suç' 
</HEADLINE>
<TEXT>


Doğal afetlerin "Allah'ın bir cezası" olmadığını söyleyen Bolu Müftüsü Ahmet Okutan, yetkilileri uyardı Ölenlerin vebali size ait. Suçu başkalarına atmayın .. 


Bolu İl Müftüsü Ahmet Okutan, dere yatağına ev yapılmasına izin vererek insanların ölümüne neden olanlar ve uyarılara rağmen buralara ev yapanların "dinen suçlu" olduğunu söyledi. Bolu Belediyesi Nik h Salonu'nda "Afetler ve İslam" konulu bir konferans veren Okutan, Türkiye'nin doğal afetlerin sık yaşandığı bir ülke olduğunu vurguladı. Doğal afetleri Allah'ın bir kesime cevabı veya cezası olarak görmenin yanlış olduğunu dile getiren Okutan, sözlerini şöyle sürdürdü 
"Böyle bir değerlendirme, sorumluluktan kaçmak ve suçu başkalarına atıp rahatlamak, afetlerin somut gerçeğinden kaçmaktır. Allah eğer depremleri Müslümanları sınamak için veriyorsa, Japonlar herkesten çok Müslüman. Ayrıca, Japonlar su yerine 'Zemzem' suyu da içmiyor. Yaşanan depremlerde ölen çocuklar, bebekler sizce günahk r oldukları için mi öldüler " 
Hiç kimsenin yaşanan bir felaketin veya belanın kişi ya da kişilere bağlı olarak meydana geldiğini söylemeye hakkı olmadığını belirten Okutan, depremde üzücü olaylar yaşamamak için işin ehline verilmesi ve depreme karşı her zaman hazırlıklı olunması gerektiğini anlattı. Okutan, "En önemlisi yaşanan felaketlerin bilimsel gerçekliğini kabul etmeli" dedi. İstanbul'da yaşanan sel felaketine de değinen Okutan şunları söyledi 
"Şunu belirtmekte fayda var. Ben olaya dinen bakıyorum. Bana göre dere yatağına ev yapılmasına izin vererek insanların ölümüne neden olanlar ve uyarılara rağmen buralara ev yapanlar dinen suçludur. Yaşanan afette yaşamını yitiren masumların vebali onlara aittir. Kuran'da bile Allah 'Kendi evinizi bile bile tehlikeye atmayın' diyor." 

Hasarlı ev kiralanmaz 
Okutan, deprem felaketinin yaşandığı Bolu'da da bazı ev sahiplerinin hasarlı evlerini üniversite öğrencilerine kiraladığını duyduğunu ifade ederek, "Peygamberimiz diyor ki, 'Kendisinin tehlikeli gördüğü evi başkasına kiralayanlar Müslüman olamaz.' Bir insan bu tehlikenin mevcut olduğunu bilerek evini masumlara bile bile kiralayamaz" diye konuştu. 


</TEXT>
</DOC>
