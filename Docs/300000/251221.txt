<DOC>
<DOCNO> 251221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/son/sondun06.html </URL>
<DATE> 2004/06/27/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
ABD ümitsiz Ezzerkavi etkisiz hale gelse bile saldırılar sürecek 
</HEADLINE>
<TEXT>

     Irak'taki Amerikalı Tuğgeneral Mark Kimmitt, El Kaide liderlerinden Ürdünlü Ebu Musab Ezzerkavi etkisiz hale getirilse bile Irak'ta saldırıların ve suikastlerin devam edeceğini belirtti. 
     Kimmitt, başkent Bağdat'ta dün düzenlediği basın toplantısında ''Ezzerkavi, bu ülkede bir numaralı hedef. Ezzerkavi'yi yarın ele geçirsek ya da öldürsek bile yine de şiddet devam edecek'' dedi. 
     Amerikalı General, halkın Ezzerkavi konusunda her türlü bilgiyi kendilerine ulaştırmasını isteyerek, ''Vatandaşların her birinin, Ezzerkavi'nin izinin sürülmesinde rolü olduğunu anlamasını istiyoruz'' şeklinde konuştu. 
     Irak'ın Bakuba, Felluce, Ramadi, Musul ve Bağdat kentlerinde perşembe günü düzenlenen saldırıların sorumluluğunu El Kaide liderlerinden Ezzerkavi'nin grubu üstlenmişti. Saldırılarda 100 kişi ölmüş, 320 kişi yaralanmıştı. 
     
</TEXT>
</DOC>
