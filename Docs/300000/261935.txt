<DOC>
<DOCNO> 261935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/siyaset/siy03.html </URL>
<DATE> 2004/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan Ankara'ya şaştı 
</HEADLINE>
<TEXT>


YORGO KIRBAKİ Atina 


Yunanistan, son günlerde Türk savaş uçaklarının Ege'de üst üste Yunan hava sahasını ihlal ettiği iddiasıyla Türkiye nezdinde girişimde bulundu. Yunan Dışişleri Bakanlığı Atina ve Ankara nezdinde devreye girerken, eski Savunma Bakanı Akis Çohacopulos, Yunan radarlarının Türk savaş uçaklarına kilitlenmesine rağmen Ankara'dan hiçbir tepki olmamasına dikkati çekti. Çohacopulos, "Türkler hava savunma şemsiyemizin gücünü ve zayıf noktalarını ölçüyorlar" dedi. Kıbrıs Rum Kesimi'nde yayımlanan Simerini gazetesi de haberinde Yunanistan'ın NATO nezdinde, "Olimpiyat oyunları nedeniyle uçuş planı vermeden hava sahasına veya Atina FIR hattına girecek uçakları düşürme noktasına kadar varabileceğini" duyurduğunu iddia etti. Gazete, Napoli'deki NATO kararg hından Atina'ya "Türk uçaklarını da mı kastediyorsunuz " diye sorulduğunu cevabın ise "Gerekli işlemleri yerine getirmeyen her uçak için geçerli" cevabı verildiğini ileri sürdü. Simerini haberinde, NATO ve ABD'nin Ankara'ya "bu dönemde sorun çıkmasın" mesajı verdikleri iddiasında da bulundu. Rum gazetesinin haberin Atina'da doğrulanmadı. 



</TEXT>
</DOC>
