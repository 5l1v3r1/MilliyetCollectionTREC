<DOC>
<DOCNO> 292988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/yazar/akyol.html </URL>
<DATE> 2004/11/29/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Osmanlı neden geri kaldı 
</HEADLINE>
<TEXT>


KİMİNE göre din yüzünden, kimine göre dinimizi ihmal ettiğimizden Halbuki ilmi tarihçilik bu meseleye daha kapsamlı, özellikle "dünya tarihi içinde" cevap arıyor. 
Mehmet Bulut'un Osmanlı - Hollanda ticaretini inceleyen eseri bu bakımdan önemli "Ottoman - Dutch Economic Relations", Hilversum, Verloren, 2001. 
Eser 1571 - 1699 dönemini inceliyor Türk ve dünya iktisat tarihlerinin dönüm noktasıdır bu devre... Geri kalmamızın kökleri oraya kadar gidiyor. 
"17. yüzyıla kadar Osmanlı İmparatorluğu, tabii kaynaklarca zengin coğrafyası ve erken dönemdeki aydınlanmış sultanlar sayesinde, ekonomik bakımdan 'altın çağ'ını yaşadı. 'Kendine yeterlik' siyaseti izleyen sultanlar, Türkiye'nin Asya, Avrupa ve Afrika'yı kapsayan kıtalararası ticaretin merkezi haline gelmesini sağladılar..." Sf. 32 
Osmanlı, h kim olduğu kıtaların doğal zenginliklerini Avrupa'ya ihraç ediyordu, kıtalararası ticaretten gelir sağlıyordu. Sf. 56, vd 

FAKAT, 16. yüzyılın sonunda dünya ticareti Akdeniz'den okyanuslara yöneldi. Artık Akdeniz değil, okyanuslar dünya ticaretinin ana yolları oluyordu Yeni keşfedilen Amerika kıtasından altın ve gümüş akıtan Atlas Okyanusu ve Ümit Burnu'nun dolaşılmasıyla Hint Okyanusu... 
Osmanlı ise Celali isyanlarıyla ve ekonomik sebeplere dayalı İran ve Avusturya savaşlarıyla sarsılıyor, mali krizlere sürükleniyordu. Sf. 59, vd 
Gerileyen Akdeniz'in fotoğrafı 1604 yılında Venedik'ten Halep'e yapılan para havalesi 1 milyon 250 bin para birimiyken, 1613'te 850 bine düşmüştü. Sf. 154 
Artık Hollanda'ya hammaddelerin sadece beşte biri Akdeniz'den, beşte dördü ise okyanuslardan ve Rusya'dan ithal ediliyordu. Sf. 158 
Akdeniz'de Osmanlı da, Rönesans'ın beşiği Venedik de çöküyordu 
Osmanlı kapitülasyonlar vererek hammadde ticaretini tekrar Akdeniz'e çekmek istedi bir süre yararlı oldu. Avrupa hammaddeyi işleyip ihraç etmeye yöneldikçe zararlı oldu. Sf. 54, vd 197, vd 

İÇ SEBEPLERE gelince... Osmanlı iktisat zihniyetinde "iaşecilik" yani halkın iaşe ihtiyacını karşılamak, mal kıtlığına imk n vermemek çok önemli... "Emperyal kendine yeterlik" ekonomisi uygulayan Osmanlı, bir malın yetersizliği görülünce onun ithalini teşvik ediyor, ihracını yasaklıyordu. Bazen siyasi sebeplerle, yani düşmana mal gitmesini önlemek için ihracatı yasaklıyordu. Sf. 34, vd 
'Halkçı' bir politika 
Avrupa ise, tersine, "merkantilizm" denilen 'erken kapitalizm' siyaseti ile ihracatı artırıp ithalatı kısarak, ülkede sermaye birikimini para hırsı hızlandırıyordu. Sf. 197, vd 
Böylece Hollanda'da ve bütün Batı Avrupa'da "devletten bağımsız" tüccar sınıfı ve şehirli sosyal yapı güçlendi. Yol ağı gelişti. Ticaret mecburen hesap kitap işlerini geliştirdi, bu da matbaanın icadını ve yaygınlaşmasını sağladı. Galileo'lar bu sosyolojik yapının eseri olarak ortaya çıktı. Devletin toplumu sımsıkı sardığı İspanya ise, sömürgelerine rağmen, bu sürecin gerisinde kaldı. Sf. 77, vd 203, vd 
Demek ki, esasen, "girişimci orta sınıf"ın oluşması bizde geciktiği için geri kaldık 
Bu değerli eseri önemle tavsiye ediyorum. 



</TEXT>
</DOC>
