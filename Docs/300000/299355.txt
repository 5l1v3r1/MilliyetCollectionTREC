<DOC>
<DOCNO> 299355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/siyaset/axsiy02.html </URL>
<DATE> 2004/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumları, Annan Planı korkutuyor 
</HEADLINE>
<TEXT>


Rum sözcü Hrisostomidis, Annan Planı'nın hukuki değil, siyasi açıdan h l hayatta olduğunu söyledi 

YORGO KIRBAKİ 


Yunanistan ve Güney Kıbrıs'ta, Rumlar'ın yüzde 76'sının "hayır" dediği Annan Planı'nın yeniden gündeme geleceğine kesin gözüyle bakılıyor. 
Planın geri dönmesinden korktuklarını söyleyen Rum Yönetimi sözcüsü Kipros Hrisostomidis, planın hukuki açıdan var olmadığını, ancak siyasi açıdan h l hayatta olduğunu, çözümün bu çerçevede aranacağını belirtti. Türkiye'nin üyelik müzakerelerinin başlayacağı 3 Ekim'e kadar geçecek sürenin önem taşıdığını vurgulayan Hrisostomidis, "Her şey bizim ne yapacağımıza bağlı. Ankara'nın bir adım ilerisinde olacak şekilde hareket etmeliyiz" dedi. 
Yunanistan Dışişleri Bakan Yardımcısı Yiannis Valinakis de Annan Planı'nın h l masada olduğunu, Atina'nın Kıbrıs sorununa Avrupai çözüm istediğini söyledi. Filelefteros gazetesi, "Annan'dan ekspres çözüm" manşetli haberinde, planın yeniden gündeme gelmesinin ABD, İngiltere ve BM'nin hedefi olduğunu, Ankara'nın da desteklediği bildirdi. 


</TEXT>
</DOC>
