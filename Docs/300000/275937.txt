<DOC>
<DOCNO> 275937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sonsiy05.html </URL>
<DATE> 2004/09/29/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
CHP'li Şimşek'ten Unakıtan'a kıymetli taşlarda KDV sorusu... 
</HEADLINE>
<TEXT>

     CHP İstanbul Milletvekili Berhan Şimşek, Maliye Bakanı Kemal Unakıtan'a, ''İlaç ve tıbbi ürünlerden, makarnadan, ekmekten, simitten KDV alınırken, pırlanta, elmas, ve inci gibi değerli taşlardan alınan KDV'nin kaldırılması haksızlık değil mi '' diye sordu. 
     Şimşek TBMM Başkanlığı'na sunduğu yazılı soru önergesinde, 31 Temmuz'da yürürlüğe giren yasa uyarınca kıymetli taşların KDV'den istisna edildiğine dikkat çekti. Kıymetli taşlardan alınan KDV'den vazgeçilmesinin kamuoyundan eleştiri konusu olması üzerine Maliye Bakanlığının bir açıklama yaparak değerli taşlardan üretilen ziynet eşyasının büyük ölçüde ihraç edilmesi nedeniyle getirilen istisnanın vergi kaybına neden olmayacağının ifade edildiğini anımsatan Şimşek, şu soruları yöneltti 
     ''Daha önceki yasal düzenlemede, kıymetli taşların ihracında KDV istisnası zaten söz konusu değil miydi 
     KDV'yi önce alıp sonra iade etme formalitesi gereksiz ise ihraç edilen tüm malların KDV'den istisna edilmesi gerekmez mi Aynı formaliteden diğer ihracatçıları da yararlandırmayı düşünüyor musunuz 
     Bir malın satışı KDV'den istisna edildiğinde kayıtdışılık önleniyorsa, kayıtdışılığı önlemek için tüm malları KDV'den istisna etmeyi neden düşünmüyorsunuz 
     KDV gelirleri bütçe hedeflerinin oldukça gerisinde iken, elmas, pırlanta, yakut, zümrüt, topaz, safir, zebercet, inci gibi kıymetli taşların KDV'den istisna tutulmasıyla ne tutarda bir KDV gelirinden mahrum kalınacaktır 
     KDV verenler ile vermeyenler arasında haksız rekabet, sadece pırlanta, elmas, inci için mi söz konusu '' 
     
</TEXT>
</DOC>
