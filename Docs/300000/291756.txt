<DOC>
<DOCNO> 291756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sonsiy07.html </URL>
<DATE> 2004/11/24/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Yargıtay'a yeni başkan seçimi 2 Aralık'ta yapılacak 
</HEADLINE>
<TEXT>

     Yaş haddinden 1 Aralık 2004 tarihinde emekliye ayrılacak olan Yargıtay Başkanı Eraslan Özkaya'nın yerine başkan seçmek için 2 Aralık 2004'te seçim yapılacak. 
     Alınan bilgiye göre, Yargıtay Büyük Genel Kurulu, seçim için 2 Aralık Perşembe günü toplanacak. 
     Yargıtay Başkanlığı için 1. Hukuk Dairesi Dairesi Başkanı Orhan Uzgören, 3. Hukuk Dairesi Başkanı Nihat Yavuz, 4. Hukuk Dairesi Başkanı Bilal Kartal, 16. Hukuk Dairesi Başkanı Osman Aslan, 19. Hukuk Dairesi Başkanı Coşkun Koçak, 6. Ceza Dairesi Başkanı Mustafa Aydın ve 9. Ceza Dairesi Başkanı Hasan Gerçeker yarışacak. 
     Yargıtay Başkanı seçilebilmek için 250 üyenin salt çoğunluğu olan en az 126 üyenin oyunu almak gerekiyor. İlk üç turda adaylardan biri yeterli çoğunluğu sağlayamazsa üçüncü turda en çok oyu alan 2 aday dördüncü ve beşinci turda yarışacak. 
     Bu turlarda da sonuç alınmazsa yeniden başa dönülerek turlara devam edilecek. 
     
</TEXT>
</DOC>
