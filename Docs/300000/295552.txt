<DOC>
<DOCNO> 295552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/soneko39.html </URL>
<DATE> 2004/12/07/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Avrupa'nın ikinci büyük şirket birleşmesi... 
</HEADLINE>
<TEXT>

     Telecom Italia Yönetim Kurulu'nun, mobil telefon şirketi Telecom Italia Mobile TIM ile birleşmeyi onayladığı bildirildi. 
     Yönetim Kurulu üyesi Luigi Fausti, yönetimi kurulunun, oybirliğiyle, 20 milyar euroluk, Avrupa'nın bu yılki en büyük ikinci birleşmesine onay verdiğini kaydetti. 
     Telecom Italia'nın, birleşmeyle, TIM'in yüzde 44'lük hissesini alacağı belirtildi. 
     Telecom Italia ile TIM'in birleşmesinin sonuçlanması durumunda, Avrupa'nın 6 büyük mobil telefon şirketinden sadece üçü Vodafone Group, İspanya'nın Telefonica Moviles ve İngiliz mmO2 bağımsız olarak devam edecek. 
     Telecom Italia'nın, TIM'i bünyesine katarak, hiç borcu olmayan net gelirlerini, 30 milyar euroyu aşan borçlarını azaltmada kullanacağı kaydediliyor. 
     
</TEXT>
</DOC>
