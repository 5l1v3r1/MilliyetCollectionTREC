<DOC>
<DOCNO> 257861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sonsiy05.html </URL>
<DATE> 2004/07/24/ </DATE>
<TIME> 18.47 </TIME>
<AUTHOR>  </AUTHOR>
<HEADLINE>
Başbakan Erdoğan İstanbul'da... 
</HEADLINE>
<TEXT>

     Başbakan Recep Tayyip Erdoğan, trafik kazasında ölen Özlem Sucukları'nın sahibi Recep Coşkun'un oğlu ile Sakarya'daki tren kazasında yaşamını yitiren tren odacısı Ümit Şengönül'ün cenaze törenine katıldı. 
     İstanbul Büyükşehir Belediyesi'nden Fatih Camii'ne gelen Erdoğan, burada ikindi namazını kıldı. 
     Erdoğan, daha sonra, trafik kazasında hayatını kaybeden Recep Coşkun'un oğlu Arif Coşkun 23 ile Sakarya'daki tren kazasında yaşamını yitiren tren odacısı Ümit Şengönül 41 için kılınan cenaze namazına katıldı. 
     Başbakan Erdoğan'ın, Arif Coşkun'un tabutunu bir süre taşıdı. 
     Basın mensuplarının alınmadığı cenaze töreninde geniş güvenlik önlemleri alındı. Camiye ve cenaze törenine gelenler tek tek üst aramasından geçirildi. 
     Arif Coşkun ve Ümit Şengönül'ün cenazesine, Başbakan Erdoğan'ın yanı sıra İstanbul Valisi Muammer Güler, Büyükşehir Belediye Başkanı Kadir Topbaş, Emniyet Müdürü Celalettin Cerrah, Coşkun'un ailesi ve okul arkadaşları, Şengönül'ün eşi Hülya Şengönül, kızı Merve ve oğlu Furkan Şengönül katıldı. 
     Merve Şengönül, yaptığı açıklamada, babasının aşçı olduğunu belirterek, ''Ancak özelleştirme yapılınca kendisini Sirkeci Garı'na gönderdiler. Aslında babamın o trende olmaması gerekiyordu'' diye konuştu. 
     Arif Coşkun'un Tuzla'da, Ümit Şengönül'ün ise Feriköy Mezarlığı'nda toprağa verileceği öğrenildi. 
     Öte yandan, cenaze töreninden sonra gazetecilere açıklama yapan Mustafa Gökçe adlı TCDD emeklisi, ''Ümit aslında aşçıydı, zorla odacı yaptılar. O trende olmaması gerekirdi'' dedi. 
     Gökçe, 7 yıl önce emekli olduğunu belirterek, o dönemde de demiryollarında bakım yapılmadığını iddia etti. 
     
</TEXT>
</DOC>
