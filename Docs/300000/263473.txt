<DOC>
<DOCNO> 263473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/dunya/axdun02.html </URL>
<DATE> 2004/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hz. Ali'ye etten duvar 
</HEADLINE>
<TEXT>


DIŞ HABERLER SERVİSİ 


Necef'te Hazreti Ali Külliyesi'nde radikal Şii lider Mukteda El Sadr'a bağlı Mehdi Ordusu'ndan bir milis, küçük bir kız çocuğuna AK - 47, yaygın adıyla kalaşnikov tüfek veriyor. Irak'ta ülkenin dört bir yanından Şiiler, Amerikan kuşatması altındaki kutsal kent Necef'e akıyor. Hz. Ali türbesinin de bulunduğu külliyeye zarar gelmesinden korkan Şiiler, külliye cevresinde etten bir duvar ördü. Bu arada Necef'ten çekilmeyeceğini duyuran Mukteda El Sadr, Saddam Hüseyin rejiminden daha kötü olmakla suçladığı Irak geçici yönetiminin istifasını istedi. El Sadr taraftarlarına yaptığı konuşmada, "Diktatör, ajan hükümete, istifa etmesini tavsiye ederim. Bütün Irak halkı bunu istiyor. Saddam'ın yerini alan hükümet, ondan daha kötü. Bu kutsal kenti Necef terk etmeyeceğiz. Bu şehri, zafere değin veya şehit oluncaya değin savunacağız" dedi. 


</TEXT>
</DOC>
