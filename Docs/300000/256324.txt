<DOC>
<DOCNO> 256324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/son/sonspo03.html </URL>
<DATE> 2004/07/18/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Konyaspor, Bulgar stoper Rossen Krilov ile görüşüyor... 
</HEADLINE>
<TEXT>

     Konyaspor, Bulgaristanlı stoper Rossen Krilov ile görüşüyor. 
     Uzun süredir stoper arayışlarını sürdüren yeşil-beyazlılar, Mısırlı Besheer ile yollarını ayırdıktan sonra Bulgar Krilov ile temasa geçti. 
     Bugüne kadar yapılan görüşmelerde bir olumsuzluk yaşanmadığı, Krilov'un yaşanan küçük sorunların çözülmesinin ardından Konya'ya gelebileceği belirtildi. 
     Konyaspor, daha önce Adanaspor formasını da giydiği belirtilen Krilov ile anlaşma sağlanamaması durumunda arayışlarını Türkiye'de sürdürmeyi planlıyor. Kulüp başkanı Mehmet Köseoğlu, önümüzdeki günlerde stoper sorununa çözüm bulunacağını kaydetti. 
     İyi bir kadro kurmayı hedeflediklerini bu nedenle de transferde aceleci olmadıklarını belirten Köseoğlu, ''Takımda en ciddi eksiğimiz stoper. Bu eksiği de tamamladıktan sonra lige hazır hale geleceğiz. Kısa süre içinde bir futbolcu ile sözleşme imzalarız'' dedi. 
     
</TEXT>
</DOC>
