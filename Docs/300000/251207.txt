<DOC>
<DOCNO> 251207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/spor/spo12.html </URL>
<DATE> 2004/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Edirne'de şenlik var 
</HEADLINE>
<TEXT>


Sarayiçi'ndeki Tarihi Kırkpınar Yağlı Güreşleri'nde başpehlivan bugünkü finallerle ortaya çıkacak, altın kemer sahibini bulacak 


EN uzun soluklu organizasyonlardan biri olan 643. Tarihi Kırkpınar Yağlı Güreşleri'nde bugün yapılacak finaller sonrası başpehlivan altın kemerine kavuşacak. Edirne'ye büyük bir hareket getiren Kırkpınar'da dün bunaltıcı sıcağa rağmen Türkiye'nin dört bir yanından Sarayiçi Er Meydanı'na gelen izleyiciler müsabakalara büyük ilgi gösterdi. Altın kemer için başpehlivanlık güreşlerine 43 kişi katıldı. 
KIRKPINAR'DA 9 kez mutlu sona ulaşan Ahmet Taşçı ve son şampiyon Kenan Şimşek dördüncü tura adını yazdırdı. Üçüncü turda Ahmet Taşçı Bayram Ertan'ı, Recep Kara Fevzi Çakır'ı, İrfan Şen Mükerrem Kıyı'yı, Ziya Ünlü, Ömer Aslantaş'ı, Ekrem Yavuz Sezgin Yüksel'i, Vedat Ergin, Gökhan Arıcı'yı, Şaban Yılmaz, Ahmet Yavuz'u, Kenan Şimşek de Şükrü Kazan'ı mağlup etti. Mahkum güreşçi Sezgin Yüksel elenince büyük üzüntü yaşadı. 


</TEXT>
</DOC>
