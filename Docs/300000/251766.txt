<DOC>
<DOCNO> 251766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sonyas08.html </URL>
<DATE> 2004/06/29/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Üniversite öğrencilerinin yarısı sigara içiyor 
</HEADLINE>
<TEXT>

     Üniversite öğrencilerinin yarısına yakınının, zararlarını bildikleri halde sigara kullandıkları belirtildi. 
     Ege Üniversitesi EÜ Bilim Teknoloji Uygulama ve Araştırma Merkezi EBİLTEM İstatistik Topluluğu tarafından 346 öğrenci üzerinde yapılan bir anket çalışmasıyla gençlerin sigara kullanımıyla ilgili bakış açıları araştırıldı. 
     EÜ'den yapılan yazılı açıklamaya göre, Prof. Dr. Saim Kendir danışmanlığında gerçekleştirilen araştırmaya, Fen, Eczacılık, Edebiyat, Ziraat, İletişim, İktisadi ve İdari Bilimler ile Mühendislik fakülteleri öğrencileri katıldı. 346 öğrenci ile gerçekleştirilen çalışma sonucunda, katılımcıların yüzde 48'inin sigara kullandığı saptanırken, bu oran kızlarda yüzde 45, erkeklerde ise yüzde 51 olarak belirlendi. 
     Proje Danışmanı Prof. Dr. Kendir, araştırmada, öğrencilerden yüzde 57'sinin 3 yıldan fazla, yüzde 35'inin 1 ile 3 yıl arası ve yüzde 81'inin 1 yıldan az süreyle sigara kullandığının görüldüğünü belirterek, şunları kaydetti 
     ''Öğrencilerin ayrıca, yüzde 57'sinin yarım ile 1 paket arası, yüzde 21'inin de 1 paketten fazla sigara tükettiği, bir paketten fazla kullanım oranının kızlarda daha yüksek olduğu saptanmıştır. Sigara kullananların yüzde 38'i bunun bir alışkanlık olduğunu, yüzde 34'ü hiçbir sebebi olmadan sigara kullandığını belirtmekte. Çocukların yüzde 62'si, sigaranın sağlığı olumsuz etkilediği görüşünü belirtmekte, bunlardan yüzde 'ü, buna rağmen bırakmayı düşünmediğini ifade etmektedir. Sigara içen üniversite öğrencilerinin yüzde 59'u, sigara kullanmayan arkadaşlarıyla ilişkilerinde tedirginlik yaşamadıklarını iddia etmektedirler.'' Sigara içmeyen öğrencilerin yüzde 92'sinin, ''bu bağımlılığı hiç yaşamayacaklarını'' söylediğini belirten Prof. Dr. Kendir, ''Aynı öğrencilerden yüzde 77'si, sigaradan rahatsız olmalarının yanında kapalı mekanlarda sigara içilmemesi için yürürlükte olan 4027 sayılı yasanın yaptırımının daha katı uygulanması taraftarıdır. Sigara kullanmayan öğrencilerin yüzde 63'ü tepkisiz kalmak yerine, sigara içenleri uyarmayı tercih etmektedirler'' dedi. 
     
</TEXT>
</DOC>
