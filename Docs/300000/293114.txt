<DOC>
<DOCNO> 293114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sonsiy31.html </URL>
<DATE> 2004/11/29/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Hükümetin '17 aralık' temasları sürüyor 
</HEADLINE>
<TEXT>

     Bakanlar Kurulu'nun ardından açıklama yapan Başbakan Yardımcısı Abdüllatif Şener, ''17 arlıkta yapılacak AB zirvesi yle ilgili gerekli temaslar sürmekte ve konu takip edilmektedir'' dedi. 
     17 aralıktan sonraki süreci dikkatle izlediklerini vurgulayan Şener, "bakanlarımız konuyla ilgili gerekli görüşmeleri yapmaktadır" diye konuştu. 
     
     "Kıbrıs taslağıyla ilgili konuşmam doğru olmaz" 
     Gazetecilerin AB dönem başkanı tarafından hazırlanan 17 aralık taslak metninde yer alan 'Kıbrıs Yönetimi'nin tanınması şartıyla ilgili sorularıyla karşılaşan Şener, "taslak metinden hareketle herhangi bir hüküm ifade eden bir cümle kurmam doğru olmaz" dedi. 
     
     "Vergi oranlarındaki artış her yıl yapılıyor" 
     Yeni yılda vergi oranlarında yapılacak artışa da değinen Şener, bunun hükümetin bir uygulamasının sonucu olmadığını, her yıl yeniden değerleme oranında yapılan otomatik artışlar olduğunu ifade etti. Şener, şöyle devam etti 
     "Her yılın başında değişik vergi kanunlarındaki vergiler otomatik olarak yeniden değerleme oranında artmaktadır. Dolayısıyla on günlerde basında yer alan vergi artış haberleri yeni bir uygulama sonucu değil, otomatik bir artıştır. Yeniden değerleme oranı 2005 için yüzde 11.2 seviyesindedir. Ancak ilgili kanun gereği emlak vergilerindeki artış yüzde 11.2 değil, bunun yarısı oranında, yani yüzde 5.6 olacaktır" 
     
</TEXT>
</DOC>
