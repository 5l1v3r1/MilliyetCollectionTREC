<DOC>
<DOCNO> 253630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sonspo16.html </URL>
<DATE> 2004/07/07/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Fenerbahçe'den taktik ağırlıklı antreman 
</HEADLINE>
<TEXT>

     Fenerbahçe, yeni sezon hazırlıklarını sabah yaptığı antrenmanla sürdürdü. 
     Samandıra Tesisleri'nde teknik direktör Christoph Daum yönetiminde gerçekleştirilen ve 1,5 saati aşkın süren antrenmanda savunma taktiği ve orta alan mücadelesi üzerinde duruldu. 
     Antrenör Roland Koch yönetiminde koşu ve esneme hareketleriyle başlayan antrenmanda teknik direktör Daum, savunma ve hücum oyuncularını karşı karşıya getirerek orta alanda pas organizasyonlarına yönelik çalışmalar yaptırdı. Dar alanda üçerli takımlar halinde çabukluk ve prese dayalı çift kale maçlar yapan futbolcular, daha sonra çalışmanın sonuna kadar takım halinde çift kale maç oynadılar. 
     Oyunu sık sık durdurarak futbolcularına taktiksel bilgiler veren Daum, maçta hücumu karşılayan savunma oyuncularından pres yapmasını istedi. 
     Bağırsak enfeksiyonu geçirdiği için dünkü çalışmada yer alamayan Önder takımla çalışmalara başlarken, tedavisi süren Kemal bireysel futbolcu antrenörü İrfan Saraloğlu yönetiminde çalıştı. Alex ve Van Hooijdonk çalışmada yer almadı. 
     Sarı-lacivertliler yeni sezon hazırlıklarını gün içinde yapacakları diğer çalışmalarla sürdürecek. 
     
</TEXT>
</DOC>
