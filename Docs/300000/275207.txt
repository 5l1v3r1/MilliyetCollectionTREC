<DOC>
<DOCNO> 275207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/spor/spo06.html </URL>
<DATE> 2004/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman komedisi 
</HEADLINE>
<TEXT>


Bayan Voleybol Milli Takımımız, Romanya'yı 3-0 yenmesine rağmen averajla gruptan çıkamadı. Ancak bunda, yıldızı Grün'ü oynatmayan ve açıkca Polonya'ya 3-1 maçı veren Almanya başrolü oynadı 


El ele yükseldiler 
FİLENİN Sultanları, Romanya'yı 3 - 0 mağlup etmesine rağmen Grand - Prix'ye katılma hakkını tek set averajla kaçırdı. Türkiye'nin maçından önce oynanan karşılaşmada, Almanlar'ın Koreli Antrenörü Wan Lee, takımın yıldızı Grün'ü hasta olduğu gerekçesiyle oynatmayınca, Polonya'nın 3 - 1 galip gelmesini ve iki ekibin el ele finallere kalmasına sağladı. 

Protesto ettiler 
POLONYA - Almanya maçını izleyen seyirciler, maç sonunda her iki takıma da sırtlarını dönerek, sonucu protesto ettiler. Gran - Prix umudunu yitiren bayan voleybolcularımız ise grubun zayıf takımı Romanya'yı, Bahar, Natali. Aysun ve Seda'nın smaçlarıyla zorlanmadan mağlup etti. Böylece Hollanda, Polonya ve Almanya yarı finale çıkarken, Milli Takım set averajıyla başarılı olamadı. 

Yıldız tablosu 
HAKEMLER Fabrizio Saltalippi İtalya , Iordanıdıs Savan Yunanistan 
TÜRKİYE Bahar 7 , Özlem 7 , Natali 8 , Aysun 8 , Deniz 6 , Seda 7 , Gülden 8 L , Gözde 6 , Elif 7 , Neslihan 
ROMANYA Martin 6 , Constantinescu 6 , Herlea 5 , Cirstoiu 6 , Hosu 6 , Capatanu 5 , Tolisteanu 6 , Cojocaru 5 , Albu 6 , Antal 4 
SETLER 25 - 16, 25 - 18, 25 - 18 

PUAN DURUMU TAKIMLAR O G M AS YS P Hollanda 5 5 - 15 2 10 Polonya 5 3 2 11 7 8 Almanya 5 3 2 11 7 8 TÜRKİYE 5 3 2 10 7 8 Bulgaristan 5 1 4 3 12 6 Romanya 5 - 5 - 15 5 
SONUÇLAR Hollanda - Bulgaristan 3 - 0, Polonya - Almanya 3 - 1 

Büyük öfke 

TEKNİK Direktör Reşat Yazıcıoğulları, "Şerefimizle, onurumuzla mücadele ettik" dedi. Tecrübeli teknik adam "Bu turnuvada ahlaksızlarla oynamak bizi üzdü. Almanya ile nasıl olsa bir gün, bir yerde karşılaşırız. Bu bir kin değil. Kaybetmek de önemli değil. Ama turnuva kirletildiği için üzgünüz. Bu yoldan dönmek yok, vazgeçmek yok. Bayan voleybolunu daha da yukarılara çıkaracağız" diye konuştu. 


</TEXT>
</DOC>
