<DOC>
<DOCNO> 274067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sontur50.html </URL>
<DATE> 2004/09/22/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Barışma toplantısında kavga 2 yaralı 
</HEADLINE>
<TEXT>

     Batman'ın Gercüş İlçesi'nde, aralarında husumet bulunan 2 aileyi barıştırmak için düzenlenen toplantıda çıkan kavgada 2 kişi yaralandı. 
     Alınan bilgiye göre, Hisar Beldesi Belediye Başkanı Zübeyir Kaya, arazi anlaşmazlığı nedeniyle aralarında husumet bulunan ve akraba oldukları belirtilen Çiftçi, Kavak ve Özaydın ailelerini uzlaştırmak için Osman Çiftçi'nin evinde topladı. 
     Barışmak için biraraya gelen aile bireyleri arasında çıkan tartışmanın kısa sürede kavgaya dönüşmesi üzerine Mehmet Emin Çiftçi 45 ile Mehmet Kavak 42 bıçakla yaralandı. 
     Batman Devlet Hastanesi'nde tedavi altına alınan yaralılardan Çiftçi'nin durumunun ağır olduğu bildirildi. 
     Olayla ilgili olarak yakalanan Halil ve Mehmet Özaydın çıkarıldıkları mahkemece tutuklandı. 
     
</TEXT>
</DOC>
