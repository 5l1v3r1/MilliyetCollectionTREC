<DOC>
<DOCNO> 269821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/sontur12.html </URL>
<DATE> 2004/09/07/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
PKK'da iç hesaplaşma .. Kadın terörist öldürülüp kafası kesildi .. 
</HEADLINE>
<TEXT>

     Diyarbakır'ın Lice İlçesi kırsalında terör örgütü PKK Kongra-Gel üyesi kadın teröristin iç hesaplaşma nedeniyle öldürüldüğü bildirildi. 
     Edinilen bilgiye göre, güvenlik güçlerince huzur ve güven ortamının sürdürülmesine yönelik 6 Eylül 2004'te Diyarbakır'ın Lice İlçesi kırsalında yapılan operasyonda Rıza Hafo Tepe Mevkii'nde kadın teröristin cesedinin bulundu. 
     Yapılan inceleme sonucu cesedin terör örgütü PKK Kongra-Gel mensubu bir kadına ait olduğu, silahla öldürüldüğü ve kafasının da kesildiği tespit edildi. 
     Terör örgütü mensupları içinde ve yandaşları arasında çıkar çatışmaları, güvensizlik, inançsızlık, dedikodu adam kayırma ve farklı görüşlere tahammülsüzlük gibi nedenlerden başlayan görüş ayrılıklarının örgüt içi infazlara dönüştüğünü belirten yetkililer, terör örgütü içerisindeki bölünmeler ve ayrılmak isteyenlerin infaz edildiğinin, son dönemlerde terör örgütü PKK Kongra-Gel'den kaçmayı başararak teslim olan teröristler tarafından ifade edildiğini belirttiler. 
     Kadın teröristin iç hesaplaşma sonucu infaz edilmesinin de bu olayları doğrular nitelikte olduğunu kaydeden yetkililer, olayla ilgili tahkikata devam edildiğini söylediler. 
     
</TEXT>
</DOC>
