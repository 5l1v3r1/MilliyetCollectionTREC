<DOC>
<DOCNO> 291146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonspo10.html </URL>
<DATE> 2004/11/22/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Akyüz Beşiktaş maçındaki cinayet, uykudakilerin gözünü açar... 
</HEADLINE>
<TEXT>

     Bu sezon futbol sahalarında yaşanan şiddet olaylarına karşı kulüp yöneticilerinin tepkisi artıyor. 
     Beşiktaş İnönü Stadı'nda bir taraftarın bıçaklanarak yaşamını yitirdiği olaya ilgili olarak Gençlerbirliği Kulübü Basın Sözcüsü Mumammer Akyüz, ''Sporda şiddet yasası çıktı. Ancak uygulamada bir ilerleme yok'' dedi. 
     Dün gece Beşiktaş, Çaykur Rizespor maçı sırasında yaşanan üzücü olayın tüm futbol camiası için çok önemli bir uyarı olduğunu belirten Akyüz, şUNLARI SÖYLEDİ 
     ''Umuyorum, bu cinayet uykuda olanların gözünü açar. Statlardaki terör tırmanışını sürdürürse, korkarım bu iş liglerin iptaline kadar gider.'' Muammer Akyüz, statlarda yaşanan şiddet olaylarının önlenmesinde kulüp yöneticilerine büyük işler düştüğüne de değinerek, ''Taraftarına şirin görünmek için, statlarda görev yapan özel güvenlik birimlerine arama yaptırmayan yöneticiler, daha sonra meydana gelen olayların da farkında olmadan sebebi oluyorlar. Şayet bu olayları bitirmek istiyorsak, öncelikle biZ yöneticiler güvenlik güçleriyle işbirliği yaparak, onlara yardımcı olmamız lazım. Aksi taktirde bu olayların önlemenin imkanı yok.'' 
     
     YASANIN UYGULAMASINDA BASININ ÖNEMİ 
     ''Sporda şiddet yasasının uygulanmasında yazılı ve görsel basına da büyük görevler düştüğüne değinen Akyüz, konuşmasını şöyle tamamladı 
     ''Basının, yasanın uygulanmasında çok büyük önemi var. Türk toplumu ekmeksiz yaşar, ancak futbolsuz yaşayamaz. Eğer onlara bu zevki doyumsuz olarak yaşatmak istiyorsak, basın mensuplarının bu konunun üzerine giderek aksayan yanları ve suçluları sürekli kamuoyuna aktarması lazım. Ancak bu şekilde bu şiddet olaylarını asgariye indirir veya önüne geçeriz. Bana göre bu işteki en büyük caydırıcı unsur, yasa değil, basındır.'' 
     
</TEXT>
</DOC>
