<DOC>
<DOCNO> 267152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/son/sonsiy10.html </URL>
<DATE> 2004/08/28/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Cumhurbaşkanı Sezer'in annesi toprağa verildi... 
</HEADLINE>
<TEXT>

     Cumhurbaşkanı Ahmet Necdet Sezer'in bu sabah vefat eden annesi Hatice Sezer, Afyon'da toprağa verildi. 
     Afyon İmaret Camii'nde kılınan cenaze namazına, Cumhurbaşkanı Ahmet Necdet Sezer ile eşi Semra Sezer'in yanı sıra İstanbul'daki programını yarıda keserek Afyon'a gelen Başbakan Recep Tayyip Erdoğan, Cumhurbaşkanlığı Genel Sekreteri Kemal Nehrozoğlu, CHP adına TBMM Grup Başkanvekili Kemal Anadol, Afyon milletvekilleri ve vatandaşlar katıldı. 
     Zafer Haftası etkinlikleri dolayısıyla ilde bulunan çok sayıda general ve subay da törende yer aldı. 
     Törende, Cumhurbaşkanı Sezer'in gözlerinin dolduğu ve oldukça üzgün olduğu görüldü. 
     Başbakan Erdoğan, Cumhurbaşkanı Sezer'e taziye dileklerinde bulundu. 
     Hatice Sezer'in cenazesi daha sonra Afyon Asri Mezarlığı'ndaki Aile Mezarlığı'nda toprağa verildi. 
     
</TEXT>
</DOC>
