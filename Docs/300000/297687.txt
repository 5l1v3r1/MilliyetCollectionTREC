<DOC>
<DOCNO> 297687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sontur44.html </URL>
<DATE> 2004/12/14/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Ayrılan eşini almak için gitti, kayınbiraderini bıçakladı, kavga büyüdü 
</HEADLINE>
<TEXT>

     Yalova'da, evinden ayrılan eşini almak için kayınpederinin evine giden kişi, kendisine engel olmak isteyen kayınbiraderini akrabaları ile birlikte darp edip elinden bıçakla yaraladı. 
     İki aile arasında kavgaya dönüşen olay, güvenlik güçlerinin havaya ateş açmasıyla durdurulabildi. 
     Alınan bilgiye göre, eşi M.G. 27 ile tartışan A.G, evinden ayrılarak Cumhuriyet Caddesi Değirmen Sokak'ta yaşayan ailesinin yanında kalmaya başladı. 
     Eşini almak için akrabaları ve arkadaşlarıyla birlikte kayınpederinin evinin önüne giden M.G, sokakta kayınbiraderi M.T. 28 ile tartışmaya başladı. 
     Tartışmanın kavgaya dönüşmesi üzerine M.G. 27 ve yakınları, M.T'yi inşaat demiri, tahta sopa ve plastik boruyla dövmeye başlayınca, genç kadının ailesi de kavgaya karıştı. 
     Vatandaşların ihbarı üzerine olay yerine giden güvenlik güçleri, tüm uyarılara rağmen kavgaya devam eden tarafları, havaya bir el uyarı ateşi açarak durdurabildi. 
     Polis, M.G. ile olaya karıştıkları belirlenen H.T. 50 , H.T. 21 , E.T. 24 ve B.Y'yi 17 gözaltına aldı. 
     Kimlikleri henüz belirlenemeyen diğer saldırganlar, ara sokaklara kaçarak izlerini kaybettirdi. Olay yerinde yapılan aramada, 1 ekmek bıçağı, 1 inşaat demiri, 2 tahta sopa ve plastik boru bulundu. 
     Olayda darp edilen ve elinden bıçaklanarak yaralanan M.T, Yalova Devlet Hastanesi'ne kaldırıldı. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
