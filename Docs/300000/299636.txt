<DOC>
<DOCNO> 299636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sontur48.html </URL>
<DATE> 2004/12/21/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Yüksekova'da kurt öldüren polise takdirname .. 
</HEADLINE>
<TEXT>

     Hakkari Valisi Erdoğan Gürbüz, 15 vatandaşı yaralayan kurdu öldüren polis memurlarına takdirname belgesi verdi. 
     Hakkari Valisi Gürbüz, kurtların saldırısıyla ilgili ilçede yürüttüğü incelemeler sırasında, 15 vatandaşı yaralayan kurdu öldüren Emniyet Müdürlüğü Terörle Mücadele Şubesi'nde görevli polis memurları, Mehmet Yavuz, Abdurrahman Salihoğlu ve Ersun Aydın'ı takdirname belgesiyle ödüllendirdi. 
     Gürbüz, ilçede 15 kişinin yaralanmasıyla sonuçlanan bu olayda Emniyet Müdürlüğü'nün başarılı çalışma yürüttüğünü, çalışmalarından dolayı emniyet mensuplarını kutladığını belirtti. 
     Hakkari'nin Yüksekova İlçesi'nde Esentepe Mahallesi'ne inen üç kurdun 15 vatandaşı yaralamasının ardından Emniyet Müdürülüğü Terörle Mücadele ekipleri başlattıkları operasyonda, bir kurdu öldürmüştü. 
     
</TEXT>
</DOC>
