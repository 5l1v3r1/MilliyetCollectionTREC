<DOC>
<DOCNO> 290046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/spor/spo15.html </URL>
<DATE> 2004/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Federer 1 numara 

DÜNYA tenisinin bir numaralı raketi İsviçreli Roger Federer, Dünya Profesyonel Tenis Federasyonu tarafından "2004 Yılının Tenisçisi" seçildi. Federer'e kupası, US Open Tenis Turnuvası'nda verildi. 

Cipiyle sahada hakem kovaladı 

MOLDOVADA hakemin penaltı kararına kızarak cipiyle sahaya giren Rosso Kulübü Başkanı Mikhail Makoveya'ya 2 bin dolar para cezası verildi. Başkan Makoveya takımının Poytekhnikoy'a 3 - 0 yenildiği maçta hakemin penaltı kararına sinirlenerek cipiyle sahaya girmiş hakem Vitalia Olike kaçarak tribünlere sığınmıştı. 

Sürpriz birleşme 

GÜREŞ Federasyonu başkan adayları Recai Ustaoğlu ve eski milli güreşçi Ercan Yıldız, 11 Aralık'ta yapılacak federasyon başkanlığı seçimlerine birlikte girme kararı aldı. Birleşme kararında Başbakan Recep Tayyip Erdoğan'ın kardeşi Mustafa Erdoğan'ın etkili olduğu ileri sürüldü. 

İlk bilet 

İSTANBUL Formula 1 yarışlarının biletleri bugün CNR Autoshow Fuarı'nda satışa çıkıyor. Yarışseverler, 21 Ağustos 2005 tarihinde yapılacak yarışların biletlerine fuar süresince indirimli sahip olabilecek. 

Ceza yağdı 

PFDK, "çirkin ve kötü tezahürat" ve "sahaya yabancı madde atılması" nedeniyle 5 kulübe para cezası verdi. Diyarbakırspor 5, Fenerbahçe, Samsunspor, İstanbulspor ve Konyaspor ise 2.5 milyar lirayla cezalandırıldı. Öte yandan 2. ligden Kocaelispor ile 3. ligden Niğdespor ve Bitlis Özgüzelderespor'a 1'er maç seyircisiz oynama cezası verildi. 

Hazin ölüm 

SYDNEY Olimpiyat Oyunları'nda altın madalya kazanan İsveçli güreşçi Mikael Ljungberg, 34 yaşında hayatını kaybetti. 97 kiloda şampiyonluğa ulaşan Ljunberg'in ölüm nedeni hakkında bilgi verilmedi. 

Başbakandı hoca oldu 

1998-2002 yıllarında Macaristan Başbakanı olarak görev yapan Viktor Urban, Üçüncü Lig'de mücadele eden Felcsut takımına teknik direktör oldu. Felcsut'un en yaşlı oyuncusu olan Orban 41 , Teknik Direktör Laszlo Nagy'nin kalp krizi geçirmesi üzerine geçici olarak bu göreve geldi. 

Potada bugün 

Ayazağa Spor Salonu 
16 00 İTÜ - Türk Telekom 


</TEXT>
</DOC>
