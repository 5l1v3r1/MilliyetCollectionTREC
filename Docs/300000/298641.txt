<DOC>
<DOCNO> 298641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/siyaset/siy04.html </URL>
<DATE> 2004/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'den Türkiye şartları 
</HEADLINE>
<TEXT>


İşte Türkiye'ye özel unsurlar Siyasi raporlama, kalıcı koruma önlemleri, bütçe kriterleri, açık uçlu müzakere, askıya alma, Avrupa değerlerine demirleme 

UTKU ÇAKIRÖZER Brüksel 


Avrupa Birliği AB , Türkiye için bazı özel mekanizmaları ilk kez müzakere sürecine dahil etti. Zirve kararında "Siyasi Raporlama" unsuru Türkiye'ye özel olarak geliştirildi. Böylece, siyasi kriterlerin tamamlanmasından sonra 31 alandaki uyumu sağlayan müzakerelere geçilmesi gerekirken, Türkiye'deki reform sürecinin geri dönülmezliğinin ve tam uygulmasının sağlanması için düzenli izleme ve raporlama mekanizması getirilmiş oldu. Türkiye için geliştirilen ve bundan sonra diğer adaylar için de geçerli olan diğer unsurlar şunlar 
Kalıcı Koruma Önlemleri Mevzuatta yok, Türkiye için gündeme getirildi. Bu önlemlerin serbest dolaşım, tarım ve yapısal politikalar için geçerli olabileceği kaydedildi.Bütçe Kriteri Finansal konularla ilgili alanların müzakeresi için bir sonraki bütçe döneminin çerçevesinin dikkate alınması gerektiği ilk kez gündeme getirildi.Açık Uçlu Müzakere AB ilk kez bir aday ülkeyle açık uçlu müzakere ettiğini ve bunun sonucunun garanti edilemeyeceğini duyurma ihtiyacı duydu.Avrupa Değerlerine Demirleme Üyelik zorunluluklarını yerine getiremeyen adayların, AB değerlerine en kuvvetli bağla demirletilmesi gereği ilk kez vurgulandı.Askıya Alma AB mevzuatında olan bu uygulama, ilk kez müzakerelerin resmi bir parçası olarak zirve kararlarına geçti. Askıya alma prosedürünü başlatma yetkisi, ilk kez AB Komisyonu'yla birlikte üye ülklerin üçte birine de verildi. 


</TEXT>
</DOC>
