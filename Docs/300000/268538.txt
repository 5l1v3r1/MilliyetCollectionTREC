<DOC>
<DOCNO> 268538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sontur29.html </URL>
<DATE> 2004/09/02/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
PKK üyesi kadın, babası tarafından polise teslim edildi... 
</HEADLINE>
<TEXT>

     Terör örgütü PKK KONGRA-GEL'in dağ kadrosunda 11 yıl kaldığı bildirilen kadın, örgütten koparak geldiği İzmir'de, babası tarafından polise teslim edildi. 
     Alınan bilgiye göre, Terörle Mücadele Şube Müdürlüğü ekipleri, terör örgütü PKK KONGRA-GEL üyesi olan ve uzun süredir Irak'ta örgüt adına faaliyetlerde bulunduğu belirlenen ''Cahide'' kod adlı Zeko Ö'nün 31 , İzmir'e geldiğini belirledi. Polis olayla ilgili operasyon başlatırken, babası Zeko Ö'yü ikna ederek polislere teslim etti. 
     Terörle Mücadele Şube Müdürlüğü'nde ifadesine başvurulan Zeko Ö'nün, 1993 yılında terör örgütüne katıldığını, silahlı eğitim alarak manga komutanlığı yaptığını, Irak'ta İran askerleri ve peşmergelerle çatışmaya girdiklerini, örgütün Özgür Kadın Partisi oluşumu içinde yer aldığını anlattığı öğrenildi. Zeko Ö'nün ayrıca, rahatsızlığı nedeniyle Irak'ın kuzeyindeki hastanede tedavi gördüğünü, örgüt adına görev için gönderildiği Musul ve Kerkük bölgelerinde, örgüt yöneticilerinin rahat yaşam sürdüklerini görmesi üzerine Türkiye'ye dönüş yaptığını anlattı. 
     Zeko Ö, sorgusunun ardından İzmir Cumhuriyet Başsavcılığı'na sevk edildi. 
     
</TEXT>
</DOC>
