<DOC>
<DOCNO> 262478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sonspo35.html </URL>
<DATE> 2004/08/11/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Yattara'nın ayak bileğinde burkulma var... 
</HEADLINE>
<TEXT>

     Trabzonspor Kulüp Doktoru Mesut Çelebi, İbrahim Yattara'nın sol ayak bileğinde hafif bir burkulma olduğunu, oyuncuyu Akçaabat Sebatspor maçına yetiştirmeye çalışacaklarını söyledi. 
     Çelebi, AA muhabirine yaptığı açıklamada, dün gece oynanan Dinamo Kiev maçında attığı golden sonra sakatlanarak, oyun dışına alınan Yattara'nın durumun ciddi olmadığını belirtti. 
     Yattara'nın sol ayak bileğinde hafif bir burkulma olduğunu bildiren Çelebi, ''Yattara'yı Akçaabat Sebatspor maçına yetiştirmeye çalışacağız'' dedi. 
     Çelebi, Erdinç, Volkan ve Tolga'nın sakatlıklarının giderilmesi için çalıştıklarını ve bu oyuncularının hızla iyileşmeye başladığını, özellikle Tolga'nın Dinamo Kiev ile oynanacak rövanş maçına yetiştirilmesi için çalıştıklarını bildirdi. 
     Öte yandan Trabzonspor Asbaşkanı Nevzat Şakar ise sakat oyuncuların iyileşmesiyle birlikte Trabzonspor'un çok daha güçleneceğini belirterek, ''Bu oyuncuların da kadromuza katılmasıyla, hem ligde, hem de Şampiyonlar Ligi'nde çok daha başarılı sonuçlar elde edeceğiz'' diye konuştu. 
     
</TEXT>
</DOC>
