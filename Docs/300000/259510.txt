<DOC>
<DOCNO> 259510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/yasam/ayas.html </URL>
<DATE> 2004/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yollarda zincirleme kıyım 
</HEADLINE>
<TEXT>


Karayollarındaki kazalar, hız kesmiyor. Önceki gece 26 can alan zincirleme kazanın ardından dün de Ankara'daki kazada aynı aileden 9 kişi can verdi 

HABER MERKEZİ 

Türkiye, Pamukova'daki hızlandırılmış tren faciasının şokunu üstünden atamadan karayollarında art arda yaşanan trafik kazalarıyla sarsıldı. 
Yolların bozukluğu, sıcak havalar, denetimsizlik, aşırı hız ve kural ihlalleri sonucu karayolları kan gölüne döndü. Son günlerde yaşanan facia niteliğindeki kazalara dün Ankara'da bir yenisi daha eklendi. Ankara - Samsun yolunun 37. kilometresinde BAŞTAŞ Çimento Fabrikası yakınlarında aşırı hız yapan biri Almanya plakalı iki otomobil çarpıştı. 
Kazada ikiye bölünen araçta bulunan aynı aileden Hanife 55 , Arif 34 , Elmas 33 , Mehmet 28 , Meryem 9 , Yılmaz 6 , Yıldıray 3 , Şirnaz 3 ve Hilal Özcan 1 hayatını kaybetti. 
Alman plakalı aracın şoförü Faruk Gök 47 de yaşamını yitirdi. Aynı araçtan yaralı çıkan Serkan Gök'ün sağlık durumunun iyi olduğu bildirildi. Gök, korkunç kazada hayatta kalan tek kişi oldu. 

Sezer Lütfen kurallara uyun 

Cumhurbaşkanı Ahmet Necdet Sezer, korkunç kazalar üzerine dün yayınladığı özel mesajda şunları kaydetti "Uyarılara ve gösterilen tüm çabalara karşın ne yazık ki trafik kazaları, çözüm bekleyen sorunlar arasındaki yerini korumaktadır. Yurttaşlarımızdan, kendi yaşamlarıyla birlikte başkalarının da yaşamlarına saygı göstermelerini, kurallara uymalarını ve dikkatli olmalarını rica ediyorum. Yetkililerin ve yurttaşlarımızın duyarlılıkları, trafik kazalarının üzücü sonuçlarını en aza indirecektir." Emniyet Genel Müdür Yardımcısı Ramazan Er'de geçen hafta trafik kazalarında 152 kişinin öldüğünü, 244 kişinin de yaralandığını bildirdi. 

Savaş gibi bilanço 11 ölü 

Yurtta dün meydana gelen diğer kazalarda 11 kişi daha hayatını kaybetti. 
Zonguldak'ta otomobille minibüs çarpıştı, 1 kişi öldü.Kastamonu'nda otomobille tüp kamyonu çarpıştı. 4 kişi can verdi.Erzurum - Erzincan karayolunda iki otomobil çarpıştı. 2 kişi öldü.Tekirdağ'da otomobil takla attı. 1 kişi hayatını kaybetti.Antalya'da otomobil göle uçtu. Şoför boğuldu.Antalya'da aracın çarptığı turist hayatını kaybetti.Malatya'da traktör kazası 1 can aldı.Niğde'da saman yüklü traktör, devrildi. Römorktaki 1 kişi düşerek öldü. 

Tercan'da 18 kişi tanınmaz halde... 

Erzincan'ın Tercan İlçesi yakınlarında önceki akşam İran plakalı TIR, otobüs ve minibüsün önceki gece çarpıştığı zincirleme kazada 26 kişi öldü, 30 kişi de yaralandı. 
Çarpışma sırasında ön tarafı hurdaya dönen ve karşı yönde yan yatan otobüsün sürücüsü Erol Düzel, ikinci şoför Kasım Yıldız 30 , SP Iğdır İl Başkanı Yusuf Kama 54 , Necla Akbayır, İsmet Çelik 52 , Yıldız Öztürk 25 , Levent Dilli 20 , kimlikleri belirlenemeyen İranlı şoförle 18 kişi yaşamını yitirdi. Minibüste bulunan beş kişi ile otobüsteki 25 yolcu da yaralandı. Yaralıların sağlık durumlarının ciddiyetini koruduğu kaydedildi. 
Tercan Kaymakamı İlhami Aktaş, DHA'ya ölenlerden sekizinin kadın, 17'sinin erkek, birinin çocuk olduğunu açıkladı. 
Üzerlerinden kimlik çıkmayan ve parçalanan cesetlerin kimliklerini belirleyemediklerini belirten Aktaş, "Cesetler kimlik tespiti için fotoğraflandı ve altı ambulansla Erzincan'daki hastanelere gönderildi" dedi. 
Erzincan Vali Yardımcısı Mithat Orhan da, ilk incelemeye göre otobüsün aşırı hız ve şerit ihlali yaptığını söyledi. 


</TEXT>
</DOC>
