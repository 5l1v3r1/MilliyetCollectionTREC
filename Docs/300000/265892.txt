<DOC>
<DOCNO> 265892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/yasam/yas01.html </URL>
<DATE> 2004/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağalık düzenine isyanın fotoğrafı 
</HEADLINE>
<TEXT>


Diyarbakır'ın Sinanlı köyü ahalisi, ağalık düzenine karşı baş kaldırıp gösteri yaptı. Dövizler taşındı, ağanın kapısına siyah çelenk konuldu 


Güneydoğu'nun feodal yaşantının irdelendiği, başrollerini Şener Şen, Kemal Sunal, İlyas Salman ve Müjde Ar'ın paylaştığı 'Kibar Feyzo' filminin konusu, Diyarbakır'ın Bismil ilçesine bağlı Sinanlı köyünde gerçek oldu. 

'Cebren ve hile ile aldı' 
Toplam 20 bin dönüm arazisi bulunan 200 haneli köyün meydanında toplanan yaklaşık 400 kişi, 'Kahrolsun ağalık', 'Egemenlik Kayıtsız Şartsız Milletindir', 'Modern Cumhuriyet'te ağalık olur mu ', 'Başbakanımız bize sahip çıkın', 'Okumak istedik ama ağa bizi cahil bıraktı', 'Devletin adaletine sığınıyoruz, ağanın zulmüne değil' yazılı dövizler taşıdı. Kadın ve çocukların da aralarında bulunduğu köylüler, 'ağa' olarak suçladıkları Reşit Sinanlı'nın evinin kapısına siyah çelenk bıraktıktan sonra dağıldı. 
Sinanlı ailesinin, 1976'da zorla ve hileyle büyüklerinden topraklarını aldığını öne süren Teylan Akıncı, köyün hik yesini şöyle anlattı "Süleyman Sinanlı yıllar sonra öldü. Şimdi yeğeni Reşit Sinanlı ağa. Adımıza sahte belgeyle Doğrudan Gelir Desteği alıyor. Muhtar Celal Kaçmaz da ağanın yanında yer alıyor." 
Köyün tamamının Sinanlı ailesine ait olduğunu savunan Muhtar Kaçmaz da, "Biz onlardan araziler kiralayarak ekim yapıyoruz. Köylüler, Doğrudan Gelir Desteği'nde kiralama için başvuruyor. Ardından vek letname vererek, parayı başkasının çekmesine müsaade ediyor. Sonra da beni suçluyorlar" dedi. 
Sinanlı köyünün sahibi Cengiz Sinanlı ise 1927 de büyük dedesi ölünce bu toprakların tapularının kendilerine kaldığını söyledi. 



</TEXT>
</DOC>
