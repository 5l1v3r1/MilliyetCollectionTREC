<DOC>
<DOCNO> 294024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/spor/spo09.html </URL>
<DATE> 2004/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Filede Güneş tutulması 1-3 
</HEADLINE>
<TEXT>


Şampiyonlar Ligi'ndeki temsilcimiz Vakıfbank Güneş Sigorta, İtalyan devi Bergamo önünde zaferi kaçırdı 


VAKIFBANK Güneş Sigorta, Avrupa Şampiyonlar Ligi A Grubu'ndaki 4. maçında, İtalya'nın Foppapedretti Bergamo takımına 3 - 1 yenildi. Temsilcimiz Avrupa'nın en iyi takımı olarak gösterilen güçlü rakibi karşısında üçüncü setten sonra oyuna ağırlığını koydu. Aysun'un sayılarıyla umutlanan Güneş Sigorta, son sette basit hatalar yapınca, rakibini elinden kaçırdı. 

Maçın karnesi 
HAKEMLER Fotios Lekkas Yun , Gheorghe Visan Rom 
V.GÜNEŞ SİGORTA Elif 6 , Tetyana 6 , Samsonova 7 , Aysun 7 , Neslihan 7 , Mayboroda 6 , Necla 6 , Ebru 5 
F.BERGAMO Grün 7 , Piccinini 6 , Paggi 6 , Zhukova 7 , L.Kılıç 8 , Barazza 7 , Croce 5 , Secola 5 , Poljak 5 
SETLER 20 - 25, 19 - 25, 29 - 27, 23 - 25 

Eczacıbaşı tam yol 1-3 

AVRUPA Bayanlar Top Teams Kupası B Grubu'nda aldığı başarılı sonuçlarla dikkatleri çeken Eczacıbaşı, Portekiz deplasmanında Madeira'yı 3-1 yendi. Dördüncü maçında grubundaki üçüncü galibiyetini yakalayan ekibimiz setleri 15-25, 25-17, 25-23 ve 25-22 kazandı. 

Fenerbahçe jet gibi 3-1 

AVRUPA Erkekler Top Teams Cup'ta zirve mücadelesi veren Fenerbahçe, İsviçre'nin Concordia Nafels takımını rahat yenerek, A Grubu'nda dördüncü sınavında üçüncü galibiyetine ulaştı. Geçen hafta deplasmanda 3 - 2 yendiği rakibi karşısında rövanşta da zorlanmayan Sarı - Lacivertliler'de Arjantinli Darraidou'nun ürettiği sayılar galibiyeti getirdi. Fener, 5. maçını İstanbul'da Yunan Olimpiakos ile yapacak. 

Maçın karnesi 
HAKEMLER Goran Gradinsky, Sacha Manojkov Sırbistan Karadağ 
FENERBAHÇE Hakan 7 , Camilio 7 , Barış 7 , Burak 6 , Darraidou 8 , Rıdvan 6 , Nuri Libero 7 , Erhan 6 , Ivan Pablo 5 
CONCORDİA NAFELS Quinones 7 , Guerra 6 , Talmon 6 , Schnder 6 , Meyer 6 , Landolt 6 , Stunz Libero 6 , Teixeira 5 
SETLER 25-23, 25-22, 15-25, 25-21 

Beşiktaş fena çarpıldı 

SİYAH-BEYAZLILAR, Avrupa Bayanlar Şampiyonlar Ligi B Grubu'ndaki dördüncü sınavında İtalya'da Sant'Orsola Asystel Novara'ya 3-0 boyun eğdi. Setleri 25-13, 25-12 ve 25-15 kaybeden temsilcimizin grupta tek galibiyeti bulunuyor. Avrupa Erkekler Top Teams Kupası D Grubu'nda da Ziraat Bankası, deplasmanda Çek Dukla Liberec'e 25-22, 25-22 ve 25-21'lik setlerle 3-0 yenildi. 



</TEXT>
</DOC>
