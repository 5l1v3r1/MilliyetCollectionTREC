<DOC>
<DOCNO> 281626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sontur16.html </URL>
<DATE> 2004/10/19/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Tacizci ilkokul öğretmeni 
</HEADLINE>
<TEXT>

     DHA 

BALIKESİR'in Erdek İlçesi'nde, öğretmenlik yaptığı okulda 8 yaşındaki kız öğrenciye cinsel tacizde bulunduğu öne sürülen 48 yaşındaki Kemal Atar, tutuklandı. Atar'ın cezaevine konmasından sonra Savcılığa şikayette bulunan bazı veliler, öğretmen Atar'ın çocuklarına taciz ve tecavüz ettiğini öne sürdüler. Olayla ilgili idari ve adli soruşturma başlatıldı. 
     Erdek'e bağlı Karşıyaka Beldesi Kestanelik Köyü'ne 2 yıl önce Adapazarı'ndan atanan 2 çocuk babası öğretmen Kemal Atar hakkında, 2. sınıf öğrencisi A.K.'nın velisi taciz suçlamasında bulundu. A.K., öğretmeninin kendisini dudaklarından öpüp, vucudunu ellediğini söylediği babası Y.K., Erdek Cumhuriyet Savcılığı'nasuç duyurusunda bulundu. 
     Jandarma tarafından gözaltına alınan Kemal Atar, çıkartıldığı mahkemece tutuklandı. Atar'ın cezaevine konmasından sonra taciz olayının boyutu büyüdü. Savcılığa giden 7 - 8 yaşlarındaki, G.F.K., H.I. A.G. M.G., H.G. isimli öğrencilerin velileri de öğretmen Kemal Atar'ın kızlarına sarkıntılık, A.G. ve Ç.Ç. adındaki öğrencilerin velileri ise tecavüz ettiğini ileri sürdü. 
     Okulda taciz ve tecavüz iddilarıyla igili Erdek Cumhuriyet Savcılığı ve İlçe Milli Eğitim Müdürlüğü soruşturma başlattı. 
     
</TEXT>
</DOC>
