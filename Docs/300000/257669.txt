<DOC>
<DOCNO> 257669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sonspo25.html </URL>
<DATE> 2004/07/23/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
R. Madrid armalı kalkanı stadyumdan çalıp internette satışa çıkarınca... 
</HEADLINE>
<TEXT>

     Üzerinde Real Madrid takımının armasının bulunduğu kalkanı stadyumdan çalan bir grup genç, kalkanı internette satışa çıkarınca yakalandı. 
     İspanya'daki Santiago Bernabeu Stadı'nın ''0'' kapısının üzerinde 20 yıldan fazla süredir asılı olan kalkanın hafta başında çalındığı ortaya çıktı. 
     Olayı soruşturan polis, kalkanın internette satışa çıkarıldığını öğrenince, izleri takip ederek 5 genci yakaladı. 
     Yaşları 23 ile 38 arasında değişen 5 kişinin, kalkanı çaldıktan sonra 3000 euroya internette satışa çıkardığı belirtiliyor. 
     Gençlerin, Real Madrid'de oynayan İngiliz futbolcu David Beckham'ın Avrupa Futbol Şampiyonası'nda kaçırdığı penaltıda kullanılan topun internette 28 bin euroya satılmasından esinlenerek, çok para kazanabilecekleri umuduyla böyle bir işe kalkıştıkları sanılıyor. 
     
</TEXT>
</DOC>
