<DOC>
<DOCNO> 267307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/yazar/asik.html </URL>
<DATE> 2004/08/29/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kazgan gözüyle... 
</HEADLINE>
<TEXT>


"1945'in Denizcilik Bayramı'nda, İzmir'de bir paşa yavrusu olarak doğan Yiğit Karşıyaka kızlarının 1960'lardaki ilk göz ağrısıdır. Crete Monce High School'a gitmeden evvel Güzelyalı'da güzel bir kızla geçirdiği hoş veda gecesi dillere destan olmuş ve Chicaco'nun Al Capone Bulletin dergisinde de tefrika edilmiştir. Amerika dönüşünde Karşıyaka'ya benzemesi nedeniyle Bahçelievler'e yerleşmeyi tercih etmiş ve 1963'te girdiği Mülkiye'de bir an önce hızlı bir büyükelçi olabilmek için hızla ders çalışarak dört yılda son sınıfa gelmiştir. Gönlübol'un Mülkiye'nin en popüler hocalarından Prof. Mehmet Gönlübol kendisine teşekkür ettiği tek fert olan Yiğit Dışişleri kadrolarının muhtarlarındandır. Patentini almış bulunduğu "California Dreamin" melodisi yolunda başarıyla ilerlemesi ve Melih Esenbel'in yerini alması, yakın vadede Leyla Erduran'ın dedikodu sütunlarında rastlanabilecek haberlerdendir." 
Mülkiye 1967 mezunlarının çıkardığı Kazgan dergisinde arkadaşları böyle esprili dille anlatmışlar kendisini... Kimi mi Kısa bir süre öncesine kadar Atina Büyükelçimiz olan, birkaç gün önce ilk "sivil" olarak Milli Güvenlik Kurulu Genel Sekreterliği görevine başlayan Yiğit Alpogan'ı... 
Bilvesile yeni görevinde başarılar diliyoruz kendisine... 

Analar çocuklarına babalardan daha düşkündür çünkü dünyaya getirirken daha çok acı çekerler ve kendilerinin olduğuna daha emindirler. 
Aristo 

Zafer kutlu olsun 26 Ağustos Büyük Taarruz ve 30 Ağustos zaferinin 82. yıldönümündeyiz. Nedir bu tarihlerin anlamı. Falih Rıfkı Atay izah ediyor 
"... Bugün bağımsız bir devlet kurmuşsak, hür vatandaşlar olmuşsak, şerefli insanlar gibi dolaşıyorsak, yurdumuzu Batı'nın pençesinden, vicdanımızı ve düşüncemizi Doğu'nun pençesinden kurtarmışsak, şu denizlere bizim diye bakıyor, bu topraklarda ana bağrının sıcaklığını duyuyorsak, belki nefes alıyorsak, hepsini ve her şeyi 30 Ağustos zaferine borçluyuz..." 

Diyarbakır'ın kaplıcalarıyla ünlü kasabası Çermik'ten bir söz 
"Aynada kendini çirkin buluyorsan bir de hamamda sesini dinle." 

Dualarım kiminle Irak'ta kan gövdeyi götürüyor... Camiler bombalanıyor, dinsel mabetler saldırıya uğruyor, insanlar öldürülüyor... İktidardan ses yok. Bir vakitler 
- Camiler kışlamız, kubbeler miğfer, minareler süngümüz, müminler asker... 
diye efelenenler ortada görünmüyor... Tayyip Erdoğan'ın 2003 nisanında Wall Street Journal'da Amerika'ya verdiği mesajı okuyalım 
"Kahraman çocuklarınızın anavatana en az kayıpla dönmesini umuyor ve dua ediyoruz" 
İman, izan, inanç, vicdan, hak, hukuk, adalet... Hepsi hik ye, hepsi takiye... 

Yargıç, banka soyma suçundan yargılanan Temel'in tahliyesine karar vermiş. 
Kararı duyan Temel, sevinçle ayağa fırlamış 
- Uy cozünü sevdiğimun Haçim beyi, yani şimdu bu paralar benim oldu değil mu 

Felsefe gereği Felsefe neden gereklidir, felsefeye neden ihtiyaç duyarız 
ABD'ye göç etmiş Rus yazar Ayn Rand'ın görüşlerini anlatmak isteyen kişiler tarafından hazırlanan "www.bencil.org" adlı sitede bu soruya güzel bir yanıt buluyoruz... 
"...Neden gurursuz yaşadığınızı, ateşsiz sevdiğinizi, direnmeden öldüğünüzü merak mı ediyorsunuz Neden her baktığınız yerde cevapsız kalmaya mahk m sorularla karşılaştığınızı, hayatınızın neden imk nsız çelişkilerle dolduğunu, neden "ya beden ya ruh" gibi, " ya akıl ya kalp" gibi, "ya güven ya özgürlük" gibi yapay seçimlerden kaçınmak için tüm ömrünüzü mantıksız kararsızlıklarla geçirdiğinizi bilmek mi istiyorsunuz 
Cevap yok diye çığlıklar mı atıyorsunuz Algılama aletinizi, aklınızı reddetmişsiniz, ondan sonra da "evren"in bir esrarengizlik yumağı olduğundan yakınıyorsunuz. Elinizdeki anahtarı fırlatıp atıyor, sonra tüm kapılar yüzüme kilitlendi diye ağlıyorsunuz. Mantıksızı izleyerek yola koyuluyor, sonra varoluş anlamlı değil diyorsunuz. 
Aklınızı takip etmedikçe hayatınızı bu sorulardan kaçarak geçirmeye mahk msunuz. Tercih yapmaktan kaçındıkça başkalarının tercih ettiği bir hayata mahk m olacaksınız. Bu yüzden felsefe bir ihtiyaçtır. Felsefe hayatı analiz etme, aklı ve mantığı kendi mutluluğunuz için kullanma aracıdır. Entellerin kafanızı karıştırmak için yaptığı laf kalabalığı değildir. 



</TEXT>
</DOC>
