<DOC>
<DOCNO> 274424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/guncel/gun19.html </URL>
<DATE> 2004/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



Töre cezasını yargıtay bozdu 

DHA 
Diyarbakır'da manken olmak için 2002'de evden kaçan ablası Pınar Kaçmaz'ı öldürdüğü iddiasıyla 15 yıl hapse çarptırılan Erkan Kaçmaz'ın mahk miyet kararını, Yargıtay bozdu. Yargıtay gerekçesinde, cinayetin ağır tahrik altında işlendiğini ve sanığın o dönemde 18 yaşından küçük olması nedeniyle Diyarbakır. 3. Ağır Ceza Mahkemesi yerine Çocuk Mahkemesi'nde yargılandıması gerektiğini bildirdi. Dosya, Çoçuk Mahkemesi'ne gönderildi. 

Lösemili Esin'in rapor çilesi... 

Kan hastalığı tedavisi geciktiği için löseminin en ağır türü olan AML'ye dönüşen Esin Köse'nin 7 ailesi, yurtdışındaki tedavi masraflarının SSK'ca karşılanabilmesi için istenen raporları tamamlamaya çalışıyor. Esin'e yurtdışında tedavi yolunu açan Kocaeli İş Mahkemesi'nin verdiği kararın üzerinden 61 gün geçtiğini kaydeden avukat Hasan Çankaya, 3 rapor istendiğini belirterek, "Ancak SSK'da bürokratik işlemler çok yavaş yürüyor" dedi. 

Eski TCDD Müdürü Neyle suçlayacaklar 

GÜLÇİN ÜSTÜN 
Görevden alınan TCDD Genel Müdürü Süleyman Karaman, İETT'de çalıştığı 8 yıl içinde 13 kez mahkemelik olduğunu belirterek, "Demiryolunun kanunu bile yok. Beni neyle suçlayacak Mahkemeden korkum yok. Yine olsa, yine yaparım" dedi. Atandağı bakanlık müşavirli-ğinde 4 ay çalıştıktan sonra emekli olacağını belir-ten Karaman, "Hızlandırılmış tren projesi devam ettirilmezse, görevi ihmalden suç duyurusunda bulunurum" diye konuştu. 

Boğaz'daki gemi 3 yıl sonra kurtarılıyor 

Geçirdiği kazadan sonra, 3 yıldır İstanbul Boğazı'nda bağlı bulunan "Nadya" isimli geminin buradan çıkartılması amacıyla yükünün boşaltılmasına başlandı. Gemi, İskenderun'da batan Ulla adlı gemiyle aynı acentaya bağlı. Bu arada, Çevre Bakanı Osman Pepe, Çevre Kanunu'na göre, İskenderun'da 2200 ton atıkla batan gemiyi çıkarmak, içindeki atığı göndermek görevinin Denizcilik Müsteşarlığı'na ait olduğunu söyledi. Pepe, Ulla'nın bağlı olduğu Mavi Denizcilik ve Taşımacılık Acentesi'ni de suçladı. 

Tunceli'de 'caka satma' gözaltısı 

DHA 
Tunceli'de Özgür Toplum Partisi Tunceli il Yöneticisi Erdoğan Sürgeç ve kardeşi Metin Sürgeç, savcının talimatıyla "örgüt adına caka satmak" suçlamasıyla gözaltına alındı. 2 gün gözaltında tutulan kardeşler, sorgulamalarının ardından savcılığa çıkarılmadan serbest bırakıldı. 'Caka' nedir bilmediğini belirten Erdoğan Sürgeç, "Sokakta gezerken 'PKK adına hava attığım' suçlaması bana yöneltildi. TCK'da da böyle bir suçun olduğunu tahmin etmiyorum" dedi. 

'Haydi Kızlar Okula' ya nişanlı engeli .. 

DHA 
Erzincan'da 'Haydi Kızlar Okula' Kampanyası kapsamında çalışmalar sürdürülürken, Yoğurtlu belgesinde ilginç bir durumla karşılaşıldı. Öğretmenlerin, niçin okula devam etmediğini sorduğu Dilek Sisko 12 , "5. sınıfı bitirdikten sonra nişanlandım. Nişanlım izin vermediği için okula gitmiyorum" yanıtını verdi. Öğretmenler, Ali ve Suzan Sisko çiftinin 8 çocuğundan en küçüğü olan Dilek'in okula devamını sağlamak için verdikleri çabadan sonuç alamadı. 


</TEXT>
</DOC>
