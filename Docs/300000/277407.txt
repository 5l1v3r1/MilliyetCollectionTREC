<DOC>
<DOCNO> 277407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sondun34.html </URL>
<DATE> 2004/10/05/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
İran füze menzilini artırdı .. 
</HEADLINE>
<TEXT>

     BBC 
İran eski devlet başkanı Haşimi Rafsancani, Başkent Tahran'daki Uzay Araştırma Enstitüsü'nde yaptığı konuşmada, İran'ın 2 bin kilometre menzile sahip füzeler fırlatabileceğini söyledi. 
     BBC'den David Bamford'un haberine göre, İran'ın sahip olduğu düşünülen nükleer programı konusunda gerilim yükselirken, eski devlet başkanı Haşimi Rafsancani'den gelen son iddiaya göre, İran İsrail'den daha uzak mesafeleri ve hatta Avrupa'yı vurabilecek menzilde füzelere sahip. 
     İran Savunma Bakanı, ülkesinin stratejik füzelere sahip olduğunu söylemiş ancak konu hakkında daha fazla bilgi vermemişti. Ardından da İran yeni yapım 3 Şahab füzesini denemişti. 
     İsrailliler, İran'ın büyüyen askeri potansiyelinden değil saldırgan tavrından dolayı endişe duyduklarını söylüyor. 
     İsrail askeri istihbarat başkanı da, İran'ın 6 aya kadar nükleer silah yapabilecek duruma geleceğini savunuyor. 
     Ancak İran yalnızca barışçıl nükleer programı olduğu konusunda ısrarlı. 
     İran'ın elindeki füzelerle ilgili bu son açıklamanın, İsrail'in, İran'ın nükleer programını engellemeye yönelik 'doğrudan harekete geçebileceği' yolundaki açıklamalarına yanıt olduğu tahmin ediliyor. 
     
</TEXT>
</DOC>
