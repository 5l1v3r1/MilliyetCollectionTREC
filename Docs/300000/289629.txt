<DOC>
<DOCNO> 289629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sonyas04.html </URL>
<DATE> 2004/11/17/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
'Da Vinci'nin Şifresi'ni Tom Hanks çözecek 
</HEADLINE>
<TEXT>

     Nafiz ALBAYRAK BOSTON, DHA 

YAZAR Dan Brown'ın dünyada satış rekorları kıran Da Vinci Code' Da Vinci'nin Şifresi adlı romanının film uyarlaması için yaşanan başrol rekabetini ünlü oyuncu Tom Hanks kazandı. 
     Oscar ödüllü aktör Tom Hanks'in, roman kahramanı Harvardlı Prof. Robert Langdon' rolünü kapabilmek için kıyasıya bir rekabet içine giren Russell Crowe, George Clooney ve Hugh Jackman gibi Holywood devlerini geride bırakarak, başrolü kapmaya en yakın aday olduğu belirtildi. 
     İnternetteki Holywood Reporter sitesi, Hanks'in, yapımını Columbia Pictures'ın üstleneceği filmin yönetmeni Ron Howard ile görüşmelere başladığını yazdı. Dan Brown'ın aynı adı taşıyan romanından beyzaperdeye aktarılacak olan Da Vinci'nin Şifresi' filminin çekimlerine 2005'in ilk aylarında başlanmasının planlandığı belirtildi. 
     Da Vinci Şifresi adlı romanda, Leonardo Da Vinci'nin tablolarındaki ipuçlarından yola çıkarak belli bir kesim tarafından 2000 yıl boyunca insanlardan saklı tutulan dinsel sırları ortaya çıkaran Harvard Üniversitesi Sanat Tarihi Profesörü Robert Langdon'un yaşadıkları anlatılıyor. 
     
</TEXT>
</DOC>
