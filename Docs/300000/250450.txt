<DOC>
<DOCNO> 250450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/yasam/ayas.html </URL>
<DATE> 2004/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Eylül sonuna kadar 'sabır' 
</HEADLINE>
<TEXT>


2004 yazında sizi neler bekliyor 6 
Hakan Kırkoğlu 

Kova 
Genel Durum 
Sıkı çalışma ve iş hayatına odaklanma sonbahar aylarında olumlu sonuçlar vermeye başlayacak. Bu dönemde gezegenler sizi çok fazla desteklemese de bu çok uzun sürmeyecek. Çalışmalarınızı ilerisi için yatırım gibi görmelisiniz. Satürn sağlık, işle ilgili düzen ve yeteneklerinizi geliştirmeniz yönünde destek veriyor. Jüpiter ise, ortaklaşa konular, yatırımlarınızı daha iyi değerlendirmede başkalarından destek bulabileceğinizi anlatıyor. 25 Eylül'de sizin için yepyeni bir dönem başlayacak. Rahat koşullar daha çok genişleme imkanı sunacak. Bu yüzden sonbaharda hayatınıza giren yabancılar, yolculuklar ve özellikle eğitsel alanda başarılar son derece sevindirici olabilir. 
Uranüs, paranızı ilginç projelerde harcayabileceğinizi gösteriyor. Bu nedenle mali durumunuzda sıkça aşırı dalgalanma olabileceğinden büyük riskler almamanız akıllıca olur. Neptün'e ise dikkat etmek gerekiyor. Özellikle 2 - 5 Şubat doğumlu Kova'lar önümüzdeki dönemde hayatlarında daha fazla dağılma, karmaşa ve motivasyon kaybı yaşayabilir. Bu etki sizi ruhsal yönde daha kabullenici bir kişi yapmakta ve eğer bu durumu size ilham verecek şekilde kullanabilirseniz, yaratıcı alanda çok daha başarılı da olabilirsiniz. Pluto ise, 8 - 12 Şubat doğumlulara iş hayatında daha iyi kapasite, karizma ve gücü iyi kullanabilme şansı getiriyor. Bu etki altında pek çok Kova güçlü kişilerle işbirliği yapabilir ve kendini sosyal alanda daha etkin hale getirebilir. 

İlişkiler ve aşk 
KOVA KADINI Önümüzdeki yaz ayları aşk hayatında en azından sonbahara kadar çok parlak değil. Hatta belirli dönemlerde daha uyumlu olmak ve ilişkilerinizi korumak adına dikkatli olmalısınız. Özellikle Mars'ın karşıt burcunuzdan geçeceği 23 Haziran - 10 Ağustos arasında yakın beraberlikler önemli bir testten geçebilir. Bu dönemde sert çıkışlar, inatlaşma süregelen ilişkiler açısından yıpratıcı olabilir. Aynı dönemde başlayabilecek bir ilişkinin çok daha tutkulu, aşk ve nefret arasında gidip gelebileceğini de söyleyebiliriz. Yaz aylarında, 6 Eylül - 3 Ekim arasında aşk sizin için çok daha uyumlu olabilir. Bu dönemdeki tanışmalar hızlı bir birlikteliğe dönüşebilir. Genel olarak bu dönem sosyal alanda da hareketli olacak. Neptün'ün dağıtan ve bocalatan enerjilerini de hesaba katarsak bu yaz aşk hayatında daha gerçekçi olmak ve daha sonra hayal kırıklığı getirebilecek beraberliklere çok fazla sıcak bakmamak en iyisi olacak. Bu konuda sezgilerinize güvenebilirsiniz. 
KOVA ERKEĞİ Önümüzdeki aylarda aşk hayatında daha fazla uzlaşıcı ve esnek olmak gerekiyor. Duygusal alanda sizi bocalatan koşullarla daha fazla karşılaşabilirsiniz ve çok daha fazla inatçılaşabilir ve ilişkinize daha fazla zarar verebilirsiniz. Bu yüzden 23 Haziran - 10 Ağustos tarihleri arasında daha ılımlı olmanız, gereksiz çatışmalardan kaçınmanız gerekiyor. Bununla birlikte, 6 Eylül sonrasında hayatınıza daha yumuşak enerjiler girmeye başlayacak ve aşk hayatınızda daha huzurlu olabileceksiniz. 

Önümüzdeki aylarda Kova'ların diğer burçlarla ilişkileri 
1 Çok akıcı ve olumlu2 Oldukça iyi3 Vasat, heyecansız4 Tartışmalı 

Kova'ların yaz aylarında aşktaki renkleri Venüs 3 Nisan 7 Ağustos 3 7 Ağustos 6 Eylül 1 6 Eylül 3 Ekim 4 Mars 7 Mayıs 23 Haziran 2 23 Haziran 10 Ağustos 4 10 Ağustos 26 Eylül 2 

KOVA 2 Koç 3 Boğa 1 İkizler 3 Yengeç 2 Aslan 3 Başak 1 Terazi 4 Akrep 1 Yay 4 Oğlak 2 Kova 1 Balık 


Balık 
Romantizm dolu bir yaz geliyor 

Genel Durum 
Bu yıl 25 Eylül'e kadar karşıt burcunuzda kalan Jüpiter, ilişkiler alanında daha çok fırsat getirmiş olmalı. Jüpiter, ciddi beraberlikleri evliliğe kadar götürebilir. Burcunuza geçen yıl yerleşen Uranüs ise, artık kendinizi daha özgür ve farklı yollardan ifade edebilmek için olanağınızın olduğunu gösteriyor. İlişkilerinizde aniliklere açık olmanız gerekiyor. Özellikle 23- 26 Şubat doğumlu Balık'lar, söz konusu yüksek enerjiyi daha fazla hissetmekteler. 
10-14 Mart doğumlu Balık'lar, Pluto'nun sert açısı altında kalıyor. Bu zorlama altında başarı elde edilebilir ama aynı zamanda iş hayatında önemli dönüşüm ve baskılar da gündeme gelebilir. Mars, 10 Ağustos -26 Eylül tarihleri arasında karşıt burcunuzdayken, ilişkilere daha fazla özen göstermeniz gerekebilir. Ortaklıklar ve evlilikler bu zaman diliminde bir test altında olacak. Ayrıca bu dönemde çalışmalarınızın olumlu ya da olumsuz sonuçlarını gösteren bir hasat döneminden geçeceksiniz. 

İlişkiler ve aşk 
BALIK KADINI Bu dönemde aşk hayatında sizi en çok mutlu edecek olan dönem Venüs'ün burcunuzla rahat açıda olacağı 7 Ağustos - 6 Eylül günleri arasında olabilir. Bu dönemde size aşkta akıcı enerjiler sağlayan pek çok fırsat söz konusu. Aynı dönemde sosyal yaşamda, eğlence ya da sizi gevşeten pek çok olanakla karşılaşabilirsiniz. Çok daha fazla şımartılabileceğiniz ve romantizmin yükseleceği bir dönemde olacaksınız. Aynı dönemde Mars da karşıt burcunuzda yer alacağı için, tutkulu bir birliktelik gündeme gelebilir. 7 Ağustos'a kadar olan dönemde ise yakın ilişkilerde ve sosyal alanda daha akılcı olmak, abartılara kaçmamak gerekiyor. Bu dönemde aşk size daha fazla sorun da çıkarabilir. 
BALIK ERKEĞİ Önümüzdeki aylarda aşk hayatında oldukça hareketli dönemler var. Bu hareketlilik daha çok son bahar aylarında ortaya çıkacak. Özellikle 7 Ağustos sonrasında ilişkileriniz çok daha fazla önem kazanabilir ve aşka daha yakın durabilirsiniz. Bu dönemde romatizmin ağır bastığı ama aynı zamanda heyecanın da eksik olmadığı beraberlikler söz konusu. Karşıt burcunuzda yer alan Jüpiter size ilişkilerden yana çok hareketli bir dönem sunuyor. 

Önümüzdeki aylarda Balık'ların diğer burçlarla ilişkileri 
1 Çok akıcı ve olumlu2 Oldukça iyi3 Vasat, heyecansız4 Tartışmalı 

Balık'ların yaz aylarında aşktaki renkleri Venüs 3 Nisan 7 Ağustos 3 7 Ağustos 6 Eylül 1 6 Eylül 3 Ekim 4 Mars 7 Mayıs 23 Haziran 2 23 Haziran 10 Ağustos 3 10 Ağustos 26 Eylül 2 

BALIK 3 Koç 2 Boğa 4 İkizler 1 Yengeç 3 Aslan 2 Başak 3 Terazi 2 Akrep 4 Yay 2 Oğlak 3 Kova 2 Balık 

BİTTİ 


</TEXT>
</DOC>
