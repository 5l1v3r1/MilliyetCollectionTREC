<DOC>
<DOCNO> 286902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/son/sonspo15.html </URL>
<DATE> 2004/11/07/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Ankaragücü 0 - Trabzonspor 2 
</HEADLINE>
<TEXT>

     Birinci Süper Futbol Ligi'nde, Trabzonspor deplasmanda Ankaragücü'nü 2-0 yendi. 
     Karşılaşmaya hızlı başlayan ve 2. dakikada golü bulan konuk ekip Trabzonspor olurken, maçın 10. dakikasından itibaren özellikle istekli ve baskılı futboluyla oyunun kontrolünü eline alan Ankaragücü, rakip cezaalanında tehlikeler yaratmaya başladı. 
     Hücumda kanat organizasyonlarını tercih eden Başkent ekibi, Trabzonspor'un uzun oyunculardan kurulu defansını aşmakta güçlük çekince gol de bulamadı. Defans güvenliğini ön planda tutan konuk ekip Trabzonspor ise ilk yarı boyunca kontraataklarla etkili olmaya çalıştı. 
     2. dakikada, ani gelişen Trabzonspor atağında sağ taraftan Ankaragücü cezaalanına giren Fatih, topu uygun pozisyondaki Gökdeniz'e çıkardı. Bu futbolcunun yerden vuruşunda, top ağlara gitti 1-0. 
     8. dakikada sol taraftan cezaalanına giren Lee, topu yerden çıkardı. Gökdeniz'in vuruşunda, meşin yuvarlak yandan auta çıktı. 
     11. dakikada sağ taraftan Niyazi'nin ortasında cezaalanında iyi yükselen Hakan Keleş'in kafayla vuruşu, autla sonuçlandı 
     22. dakikada Evren'in sol taraftan ortasında arka direkte topla buluşan Adem Dursun'un vuruşunda, meşin yuvarlak az farkla auta çıktı. 
     29. dakikada Umut'un göğsüyle indirdiği topla cezaalanında buluşan Evren, uygun pozisyonda yavaş bir vuruş yapınca kaleci Petkoviç meşin yuvarlağı kontrol etti. 
     42. dakikada Evren'in sol taraftan ortasında, Hakan Keleş topu indirdi. Umut, kale alanı içinde meşin yuvarlağa vuramadan araya giren Trabzonspor defansı tehlikeyi uzaklaştrıdı. 
     Karşılaşmanın ilk yarısı 1-0 Trabzonspor'un üstünlüğüyle sona erdi. 

     
</TEXT>
</DOC>
