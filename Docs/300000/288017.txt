<DOC>
<DOCNO> 288017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sondun57.html </URL>
<DATE> 2004/11/11/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
UAEA'ya göre Güney Kore çok az miktarda Uranyum zenginleştirdi 
</HEADLINE>
<TEXT>

     Uluslararası Atom Enerjisi Ajansı UAEA , gizli bir raporunda Güney Kore'nin 2000 yılında az miktarda uranyum zenginleştirdiğini doğruladı. 
     UAEA'nın raporunda, zenginleştirilen uranyumun nükleer silah yapımında kullanılabilecek miktara yakın olduğu belirtildi. 
     Raporda, ''Kullanılan nükleer içeriğin miktarı önemli olmasa da, faaliyetin kendisi ve Güney Kore'nin bu faaliyetleri zamanında rapor etmemesi ciddi endişe kaynağıdır'' denildi. 
     UAEA'nın raporunda, hükümete bağlı Güney Kore Atom Enerjisi Kurumu'nun başkanlığını yapan bir bilimadamının, uranyum ve plütonyum deneylerinden haberdar olduğu da kaydedildi. 
     Güney Kore'de yapılan deneylerin küçük çaplı laboratuar deneylerinden öteye gitmediği belirtilen raporda, UAEA'nın Güney Kore'nin açıklamalarının doğruluğunu araştırmayı sürdürdüğü de ifade edildi. 
     
</TEXT>
</DOC>
