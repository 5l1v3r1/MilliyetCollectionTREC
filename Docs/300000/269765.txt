<DOC>
<DOCNO> 269765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/sonsiy06.html </URL>
<DATE> 2004/09/07/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Cemil Çiçek konuşurken, salonda F Tipi cezaevi protestosu... 
</HEADLINE>
<TEXT>

     Adalet Bakanı Cemil Çiçek'in ''Hukuka Felsefi ve Sosyolojik Bakışlar II'' konulu sempozyumun açılış konuşmasını yaptığı sırada ''F'' tipi cezaevlerinden dolayı protesto gösterisinde bulunan 4 kişi, güvenlik kuvvetlerince gözaltına alındı. 
     Çiçek, İstanbul Barosu ve Hukuk Felsefesi ve Sosyolojisi Arşivi Dergisi tarafından Bahçelievler'deki Adalet Bakanlığı Eğitim Merkezi'nde düzenlenen ''Hukuka Felsefi ve Sosyolojik Bakışlar II'' konulu sempozyumun açılışına katıldı. 
     Çiçek'in açılış konuşmasına başladığı sırada ortaya çıkan 2 kişi, ''F'' tipi cezaevlerini protesto amacıyla pankart açarak slogan atmaya başladı. 
     Duruma müdahale eden güvenlik kuvvetleri, bu 2 kişiyi salon dışına çıkartarak gözaltına aldı. 
     Yaklaşık 5 dakika sonra salondan 2 kişi daha ayağa kalkarak, aynı mahiyette pankart açtı ve slogan attı. 
     Güvenlik kuvvetleri, bu kişileri de salon dışına çıkartarak gözaltına aldı. 
     
</TEXT>
</DOC>
