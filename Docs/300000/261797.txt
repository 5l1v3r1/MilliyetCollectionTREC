<DOC>
<DOCNO> 261797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/sonspo12.html </URL>
<DATE> 2004/08/09/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
90 dakika oynadı Rüştü kaleye iyice yerleşti 
</HEADLINE>
<TEXT>

     Geçen sezon yıldızları bir türlü barışmayan Barcelona Teknik Direktörü Rijkaard ile Rüştü'nün arasındaki buzlar eriyor. Ünlü file bekçimiz, İspanyol ekibinin son hazırlık maçında yine kaledeydi. 
     Bu sezon yaptığı birbirinden flaş transferlerle yeni sezona çok iddialı giren Barcelona, Çin'de sürdürdüğü sezon hazırlıklarında International Shangai takımını 3-0 yendi. 
     Fenerbahçe'ye dönüp dönmeyeceği tartışılan milli kalecimiz Rüştü Reçber'in 90 dakikaka forma giydiği maçta Katalanların sayıları 3 ve 50. dakikalarda Luis Garcia ile 31'de Larsson'dan geldi. 
     
     Uzakdoğu yaradı 

     2 yıl önce Kuzey Kore ve Japonya'nın ortaklaşa düzenlediği Dünya Kupası'nda ay-yıldızlı formayla harikalar yaratan Rüştü, Barcelona'nın bir hafta önce oynadığı Kashima Atlers maçında da şans bulmuştu. 
     Barcelona’nın Tokyo Ulusal Stadı’nda 60 bin seyirci önünde Japonlar’ın flaş ekibi Kashima Antlers’i 5-0’lık skorla hezimete uğrattığı maçta teknik direktör Rijkaard yıldızının bir türlü barışmadığı Rüştü’ye ilk 11’de görev vermişti. Milli kalecimiz 90 dakika boyunca hatasız oynamış ve sergilediği futbolla beğeni toplamıştı. 
     Futbol otoriteleri, Rijkaard'ın Rüştü'ye Kashima karşılaşmasında forma vermesini sürpriz olarak değerlendirmişti. 
     
     Ferreira'dan 2 asist 

     Öte yandan, transferin bir başka hızlı takımı Chelsea, ünlü İtalyan oyuncusu Gianfranco Zola'nın jübile maçında İspanyol Real Zaragoza'yı 3-0 mağlup etti. 
     Porto'dan yeni transfer Ferreira'nın iki asist yaptığı maçta golleri 8. dakikada Drogba, 46'da kendi kalesine Milito, 80'de Parker kaydetti. 

     
</TEXT>
</DOC>
