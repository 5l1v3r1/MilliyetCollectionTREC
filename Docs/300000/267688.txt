<DOC>
<DOCNO> 267688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/ekonomi/eko05.html </URL>
<DATE> 2004/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF-Dünya Bankası ekimde toplanıyor 
</HEADLINE>
<TEXT>



IMF ile Dünya Bankası'nın "Güz Dönemi Toplantıları" olarak da adlandırılan yıllık toplantıları, 1 - 3 Ekim 2004 tarihleri arasında Washington'da gerçekleştirilecek. Toplantılarda, gelişmekte olan ülkelerdeki mali sektörün sorunları, mali sektörde istikrar ve düzenlemeler, petrol fiyatlarındaki artış ile ABD'deki faiz oranlarının gelişmekte olan ülkelere etkisi, kara para ile mücadele gibi konular ağırlıklı olarak ele alınacak. 

Yolsuzluk tartışılacak 
Toplantılarda, dünya ekonomisinin genel durumu, ekonomik büyüme tahminleri ve uluslararası ticaretin canlandırılması konularının da ele alınması bekleniyor. Toplantılarda ele alınacak diğer konuları ise yolsuzluklarla mücadele, Çin ve gelişmekte olan Asya, hesap verilebilirlik mekanizmalarının daha etkin hale getirilmesi oluşturuyor. 
Toplantılarda Türkiye'nin, Devlet Bakanı Ali Babacan başkanlığındaki kalabalık bir ekonomi heyetiyle temsil edilmesi bekleniyor. 


</TEXT>
</DOC>
