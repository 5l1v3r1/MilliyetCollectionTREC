<DOC>
<DOCNO> 282748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/sonspo10.html </URL>
<DATE> 2004/10/23/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Sakaryaspor 2 eksikle İstanbul'a gitti... 
</HEADLINE>
<TEXT>

     Sakaryaspor, Fenerbahçe deplasmanına umutlu gitti. 
     Kulüp teknik sorumlusu Şaban Yıldırım, İstanbul'a hareketinden önce AA muhabirine yaptığı açıklamada, yarın yapacakları Fenerbahçe maçından umutlu olduğunu kaydetti. İstekli mücadelenin olumlu sonuçlar vereceğini belirten Yıldırım, ''İstediğimiz sonucu alıp döneceğiz. Hedefimiz puanla dönmek'' dedi. 
     Futbolda her türlü sonucun olabileceğini ifade eden Yıldırım, ''Kazanmak için ne gerekiyorsa yapacağız. Bunu gerçekleştirirken savunmayı göz ardı etmeyeceğiz. Puansız dönmek istemiyoruz. Fenerbahçe'den puan aldığımız takdirde gelecek haftalarda işimiz daha kolay olacaktır'' diye konuştu. 
     Sakaryaspor'da kırmızı kart cezalısı Gökhan Kök ve sakat olan Hasan'ın dışında eksik futbolcu bulunmuyor. Sakaryaspor'un Fenerbahçe karşısına muhtemelen Recep, Mustafa, Ragıp, Serdal, Gökhan Kaba, Burak, Fatih Ceylan, Cemil, Mesut, Abdülkadir ve Murat'tan oluşan kadroyla çıkması bekleniyor. 
     
</TEXT>
</DOC>
