<DOC>
<DOCNO> 276324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sontur43.html </URL>
<DATE> 2004/09/30/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
İşadamından haraç isteyince... 
</HEADLINE>
<TEXT>

     Kayseri'nin Pınarbaşı İlçesi'nde bir işadamı, kendisinden haraç istediğini iddia ettiği kişiyi, silahla ayağından yaraladı. 
     AA muhabirinin edindiği bilgiye göre, mermer firması sahibi Aziz Ç, bir süredir kendisinden tehditle haraç istediğini öne sürdüğü Yaşar Y. ile maden yolu bölgesinde tartışmaya başladı. Tartışmanın silahlı kavgaya dönüşmesi üzerine, Yaşar Y. ayağından yaralandı. 
     Kavganın ardından cep telefonuyla jandarmayı arayarak olayı haber veren Aziz Ç. ile tehditle haraç istediği iddia edilen Yaşar Y. gözaltına alındı. 
     Yetkililer, Pınarbaşı Devlet Hastanesi'nde tedavi altına alınan Yaşar Y.'nin, bir süre önce cezaevinden çıktığını bildirdiler. 
     
</TEXT>
</DOC>
