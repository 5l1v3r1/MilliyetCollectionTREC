<DOC>
<DOCNO> 298516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sonspo14.html </URL>
<DATE> 2004/12/17/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Lakers deplasmanda Kings'i 115-99 yendi... 
</HEADLINE>
<TEXT>

     ABD Profesyonel Basketbol Ligi'ne NBA dün yapılan 3 maçla devam edildi. 
     Gecenin en önemli maçında Los Angeles Lakers deplasmanda Sacramento Kings ile karşılaşırken maçtan 115-99 galip ayrılmayı başardı. 
     Lakers'ta Kobe Bryant, 31 sayı, 6 ribaunt ve 12 asistlik performansıyla gecenin yıldızı olurken, 22 sayı, 7 ribaunt ve 2 asistle oynayan Lamar Odom'un yanı sıra Tierre Brown da 15 sayı, 1 ribaunt ve 4 asistle galibiyette etkili oldu. 
     Ligde bu sezon çıktığı 22. maçta 7. yenilgisini alan Sacramento Kings'te Bobby Jackson, 20 sayı, 8 ribaunt ve 4 asist, Chris Webber de 20 sayı, 4 ribaunt ve 5 asistlik performans sergilerken, takımlarının en skorer oyuncuları oldular. Mike Bibby, 17 sayı, 2 ribaunt ve 2 asistle oynamasına rağmen yenilgiyi engelleyemedi. 
     
     PISTONS, CAVALIERS'İ 81-69 YENDİ 
     Doğu Konferansı Merkez Grubu'nda yer alan ve ligde çıktığı 21 maçtan 11 galibiyetle ayrılan Detroit Pistons, sahasında Cleveland Cavaliers'i 81-69 yenerek ligdeki 12. galibiyetini aldı. 
     Geçen yılın NBA Şampiyonu Pistons'ta Richard Hamilton, 21 sayı, 2 ribaunt ve 3 asistle takımının en skorer ismi oldu. 16 sayı, 5 ribaunt ve 6 asistle oynayan Chauncey Billups ile birlikte 13 sayı, 8 ribaunt ve 3 asistle maçı tamamlayan Rashard Lewis, galibiyeti getiren oyuncular oldular. 
     Cleveland Cavaliers'te ise 18 sayı ve 10 ribaunt ile double-double yapan Drew Gooden'ın yanı sıra 14 sayı ve 1 ribauntla oynayan Jeff Mcinnis'in çabaları galibiyet için yeterli olmadı. 
     NBA'de günün diğer maçında Gürcü asıllı Türk vatandaşı Zaza Pachulia'nın takımı Milwaukee Bucks, deplasmanda Chicago Bulls'a 85-77 yenildi. Zaza, 16 dakika forma giydiği maçta 5 sayı attı ve 3 ribaunt aldı. 
     
</TEXT>
</DOC>
