<DOC>
<DOCNO> 297498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sondun26.html </URL>
<DATE> 2004/12/14/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Le Nouvelle Observateur Türkler ve Avrupa rüyası 
</HEADLINE>
<TEXT>

     Fransa'da haftalık olarak yayınlanan Le Nouvel Observateur dergisi, 9-16 Aralık 2004 tarihli sayısının kapağında Türkler’den Korkmak Gerekiyor mu " başlığı ile verdiği haberde Türkiye-AB ilişkilerini mercek altına aldı. 
     İşte derginin genel yayın yönetmeni ile iki Avrupa Parlementosu milletvekilinin Türkiye ile görüşleri 
     Genel yayın yönetmeni Laurent Joffrin’in köşe yazısı 
     Türkiye Avrupa’da mı Ah hayır Homojen kültüre sahip bir kıta fikrini sulandıracak, sınırları doğuda bilinmeyen bir uzaklığa kadar itecek ve Avrupa Birliği’nin siyasi birliğini bozacak çok farklı, çok oryantal, çok güçlü bir ülke. İnsanı bir an için etkileyen nitelik taşısalar dahi bu gerekçeler, geçmişte kalmış, hatalı, daha açık bir ifadeyle inşa edilmekteki Avrupa’nın arkaik vizyonu üzerine dayanmaktalar. Hayır, Avrupa ulusal modelin kıta düzeyindeki bir projeksiyonu olmayacaktır. Hayır, Avrupa homojen bir kültüre, ortak dini bir mirasa, tarih ve coğrafyayla haklı kılınmaya çalışılan belli sınırlara, bir halkın ve bir toprağın bütünlüğünü ifade eden sadece ve güçlü bir iktidar olmayacaktır. Eğer durum bundan ibaret olsaydı, elbette Türkiye’nin Avrupa ile bir alakası olmazdı. O zaman doğuda Irak, Suriye, İran, Gürcistan ve Ermenistan ile ortak sınırı olan Müslüman bu büyük ülke, bazı alanlarda halen otoriter olmaya devam eden bu ülke, İslam’ın sayıları 200 milyon civarındaki Türkçe konuşan diyasporayla birlikte topluma halen öğretmenlik yaptığı bu ülke, kilit konumda bir ülke olma eğilimine sahip olabilir, bu Avrupa’ya ise onun dışında kalıp yararlı olabilirdi. 
     Ama bunun doğru Avrupa olduğundan yeterince emin miyiz Acaba bu açıdan hiç düşündük mü Avrupa, her şeyden önce siyasi bir yapılanmadır. Coğrafi anlayıştan ziyade siyasi ve ekonomik özgürlük ilkelerine kendi irademizle katılarak şimdiye kadar Avrupalı olduk. Avrupa, bir toprak parçası olmadan önce, bir fikirdir. Üstelik bu nedenden dolayı Avrupa Birliği, tamamen Avrupalı ülkelerin üyeliğini uzun zaman reddetmedi mi Yunanistan, Portekiz, İspanya, AET’ye katılana kadar çok beklemek zorunda kalmadılar mı Bu ülkeler Avrupa’ya yabancı mıydılar Hayır. Ama insan hakları felsefesini reddediyorlardı. Üye olabilmek için b felsefeyi benimsemeleri gerekti. 
     
     Uluslar Avrupalı Doğmuyorlar, Avrupalı Oluyorlar. 

     Başka bir ifadeyle, uluslar Avrupalı doğmuyorlar. Uluslar Avrupalı oluyorlar. Aksi takdirde, kurucu atalarımızın 1959’dan itibaren Türkiye’nin üyelik ilkesini kabul etmiş olmalarını nasıl açıklayabiliriz Yani Roma Antlaşmasının imzalanmasından bir yıl sonra... Yoksa onlar, o dönemde Boğaziçi kıyılarının tüm coğrafya kitaplarında Asya’da yeraldığını bilmiyorlar mıydı 
     Avrupa Birliği, gelenek üzerine değil irade üzerine dayanmaktadır. Avrupa Birliği, geçmişe değil geleceğe yöneliktir. Bir anlamda Renan ulusu gibi Avrupa Birliği, her an için bir referandumdur, kültürel bir gerçekten ziyade özgür ve bilinçli bir eylemin meyvesidir. İnsan haklarının sürekli genişlemesi, sosyal denge ve uluslararası işbirliği üzerine dayalı bir Avrupa rüyasıö mevcuttur. Amerikalı aydın The European Dream’ın yazarı Jeremy Rifkin, bu Avrupa rüyasını XXI’inci yüzyıla girişi başarmak için en iyi şans olarak görüyor. Rifkin’in tezleri üzerinde tartışılabilir, trajik ve şiddet olaylarıyla dolu bir dünyada çok iyimser bulunabilir. Bununla birlikte bu doktrin bizim de doktrinimizdir. 
     Bu düşünceden hareket ettiğiniz takdirde her şey aydınlığa kavuşuyor. Türkiye Avrupa’da değil mi Edgar Morin, bir çok gerekçeyle bu düşünceye karşı çıkıyor. Gerçeği söylemek gerekirse çift nitelikli bir ulus söz konusu. Coğrafi konumu, tarihi ve kültürüyle Türkiye, hem Avrupalı, hem Asyalıdır. Geleneklerinden birine daha çok bağlanarak artık yüzünü Batı’ya dönmek istiyor. Her hal-ü karda Türkiye, Romanya’dan daha çok kalkınmış, Polonya’dan daha laik, Macaristan’dan daha az Atlantik ötesi yanlısı ve Avrupa Birliği’ne İngiltere’den daha taraftar bir ülkedir. Türkiye’nin ekonomisi, bizim ekonomimizle bugünkünden daha fazla rekabete girmeyecektir. Çünkü Türkiye ile zaten Gümrük Birliği’miz var. Nüfusu çok hızlı mı artıyor Dünyanın her yerinde olduğu gibi, Türkiye kalkındığı zaman nüfus artışı da duracaktır. Bu da çok yakında gerçekleşecek demektir. Türkiye, her seferinde kendisini Avrupa hukuk normuna daha da yaklaştıran yedi veya sekiz büyük reformu gerçekleştirdi. Bir marj mı kalıyor Muhakkak. Ama Türkiye’nin ilerleme anlayışı şüphe götürmüyor. Müzakerelerin sona ereceğinin tahmin edildiği on yıl içerisinde Türkiye, insan hakları felsefesiyle aynı çizgide yerini alacaktır. Ya o çizgiyi yakalayamaz ise Eh o zaman çok basit, üye olamayacaktır. 
     Türkiye’nin girişinin Avrupa karar mekanizmasını karmaşıklaştıracağı ve federal perspektife daha çok iteceği söyleniyor. Ama Avrupa federalizmi zaten hangi aşamada bulunuyor Uzun yıllarımızı derinleşmeden önce genişlemeyleö, başka bir ifadeyle, bütünleşmeden önce yayılmayla geçirdik. Onaylanma yolundaki Avrupa Anayasal Antlaşması, federalizmi kesinlikle dışlıyor. Aksi takdirde Tony Blair, reddederdi. Yeni bir genişleme, bu durumda bir değişikliğe yol açmayacaktır. Bütünleşme birdenbire gerçekleşemeyecektir, ne de sınırların iyice belirlenmesiyle. Jacques Delors, Joschka Fischer ve birçoklarının söylediği gibi, bu bütünleşme, entegrasyonda daha ileriye gitmeye kararlı ve diğerlerini de buna ikna edecek bir grup ülkenin kararlı eylemiyle gerçekleşecektir. 
     Geriye büyük bir sorun, tüm muhaliflerin yüreğinde beslediği gerçek gerekçe kalıyor İslam. 80 milyon Müslüman mı Bu bir delilik Oysa tam aksine, büyük bir Müslüman ülkenin entegrasyonu, Avrupa düşüncesini zenginleştirecektir. Dünyaya Avrupa’da yaşayan azınlıklar arasındakiler dahil Müslüman dünyaya- medeniyetler şokununö kaçınılmaz olmadığını ve İslam’ın da tıpkı Katoliklik, Protestanlık veya Musevilik gibi demokrasiyle gayet güzel bağdaştığını kanıtlayacaktır. Mutluluk verici, özellikle de yararlı bir kanıtlama Zira İslam toprağında güçlü demokratik bir kutup oluşturacak ve Batı etkisini Doğu’ya her zamankinden daha çok taşıyacaktır. 80 milyon Müslüman, birden bire insan hakları felsefesine katılacaklar BU ne büyük bir zaferdir Avrupa Birliği, sözleşme üzerine kurulmuş bir imparatorluktur. Ama tek bir emperyalizm uygulamaktadır O da değerlerin emperyalizmidir. Bu yol sayesinde zaten bir kıtayı federe etmiştir. Türkiye, onun sadece gelecekteki fethinden başka bir şey olmayacaktır. 
     
</TEXT>
</DOC>
