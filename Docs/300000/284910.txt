<DOC>
<DOCNO> 284910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sontur09.html </URL>
<DATE> 2004/10/31/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Taş attığı köpek hastanelik etti 
</HEADLINE>
<TEXT>

     Alev GÜRSOY-Harun LAÇİN SİVAS, DHA 

SİVAS'ın Zara İlçesi'nde, 4 yaşındaki İpek Şen, taş attığı köpeğin saldırısına uğradı. Köpeğin başından ve sırtından ısırdığı küçük İpek, hastanede tedaviye alındı. 
     Ablası Burcu Şen ile birlikte sokakta oynayan İpek Şen, yoldan geçen bir çoban köpeğine taş attı. Bunun üzerine köpek, küçük kıza saldırdı. İpek'i başından ve sırtından ısıran köpeğin saldırısından, olayı gören amcası İsmail Şen kurtardı. Yakınları tarafından Sultan 1'inci İzzettin Keykavus Devlet Hastanesi'ne kaldırılan İpek Şen'in kafasında 5, sırtında ise 3 ısırık olduğu belirlendi. İpek Şen'e ilk müdahaleyi yapan doktor Mehmet Karakürek, köpeğin İpek'in kafasında ve sırtında derin yaralar oluşturduğunu belirterek, kuduz aşısı yapıldığını ve tedavisinin sürdüğünü söyledi. 
     İpek Şen'in annesi Melahat Şen ise, "Amcası inşaatta çalışırken, köpeğin kızıma saldırdığını görmüş. Kızımı köpeğin ağzından amcası kurtarmış, hayatını amcasına borçluyuz'' diye konuştu. 
     
</TEXT>
</DOC>
