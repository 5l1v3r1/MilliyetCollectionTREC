<DOC>
<DOCNO> 257304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sondun22.html </URL>
<DATE> 2004/07/22/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Bu kampta hırsızlar ve yankesiciler eğitiliyor... 
</HEADLINE>
<TEXT>

     Rus polisi, ülkenin uzak doğusundaki Sakhalin adasında yankesici ve hırsızların eğitildiği bir kampı tespit ederek, baskın düzenledi. 
     Rus Enformasyon Ajansı RIA Novosti, kimliği belirsiz bir kişinin Rus polisine telefon ederek durumları şüpheli görülen çok sayıda gencin Kamenka nehri kenarındaki bankların etrafında toplandığı bilgisini verdi. 
     Polis, ihbar üzerine geldiği yerin, mutfağı olan ve mazotla çalıştırılan bir jeneratörün bulunduğu tam donanımlı bir eğitim kampı olduğunu belrledi. Kampta sabıkalı 30 genç ve 2 ''eğitmen''in bulunduğu açıklandı. 
     Kampta yapılan incelemede, elle yazılmış detaylı talimatlar ve hırsızlık yöntemlerinin anlatıldığı kitapçıklar da bulundu. 
     Soruşturma sonucu, gençlere hırsızlık şebekeleri tarafından ücretsiz ders verildiği ve hatta gözaltına alındıklarında nasıl davranmaları gerektiğinin öğretildiği de ortaya çıktı. 
     Haberde, kamptakilerin gözaltına alınıp alınmamasıyla ilgili bilgi verilmezken, polisin bölgede benzer kampların olup olmadığını araştırmaya başladığı kaydedildi. 
     
</TEXT>
</DOC>
