<DOC>
<DOCNO> 258174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/yasam/yas05.html </URL>
<DATE> 2004/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlandırılmış ambulans ayıbı 
</HEADLINE>
<TEXT>


NEŞET KARADAĞ DHA 

Tatil dönüşü bindiği hızlandırılmış trenin yaptığı kazada ölen Çukurova Üniversitesi Eğitim Fakültesi 3. sınıf öğrencisi Volkan Kuplay'ın cenazesinin Adana'ya getirilmesi için ailesinden 250 milyon lira ambulans parası alındı. 
Kaza gecesi 00.30'da Volkan'ın 22 cenazesini teslim alan yakınlarına Sağlık Bakanı Recep Akdağ'ın devreye girmesiyle 'akaryakıtı karşılanmak' koşuluyla ambulans sağlandı. Cenaze aynı gece 03.00'te yola çıkarılabildi. Volkan'ın cenazesi memleketi Adana'ya getirildiğinde aile yakınları ambulans şoförüne 'gidiş - dönüş yakıt ücreti' olarak 250 milyon lira vermek zorunda kaldı. Volkan'ı toprağa veren anne Ayşe Kuplay, "Başbakan Erdoğan yurtdışı gezilerine çıkacağına önce Türkiye'yi düzeltsin. Aileden ambulans parası alınması devletin ayıbıdır" diye gözyaşı döktü. Sakarya İl Sağlık Müdürü Aziz Öğütlü ise, "O gece cebimizden ambulans şoförlerine yakıt parası verdik. Onlar para alamaz. Eğer şik yet varsa soruşturma açarım" dedi. 


</TEXT>
</DOC>
