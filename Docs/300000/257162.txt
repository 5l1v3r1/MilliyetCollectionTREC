<DOC>
<DOCNO> 257162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/son/sontur09.html </URL>
<DATE> 2004/07/21/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
14 yaşındaki kıza bira içirip tecavüz etti 
</HEADLINE>
<TEXT>

     Neşet KARADAĞ - ADANA DHA 
ADANA'da 14 yaşındaki G.E.'ye bira içirip tecavüz ettiği ileri sürülen evli 28 yaşındaki Mesut Ersoy Karakaşıkçı, "Alkollüydüm. Öptüğümü hatırlıyorum'' dedi. G.E. ise, "Bana bira içirip, tecavüz etti'' diyerek Karakaşıkçı'dan şikayetçi oldu. 
     16 Haziran'da Seyhan Nehri kıyısı, Demirköprü tren köprüsü yakınındaki ağaçlık alanda, meydana gelen olayda, Mesut Ersoy Karakaşıkçı, iddiaya göre, G.E.'ye tecavüz etti. G.'nin şikayeti üzerine yakalanan Karakaşıkçı çıkarıldığı mahkemece tutuklandı. Adana 5'inci Ağır Ceza Mahkemesi'nde 15 yaşını bitirmeyen mağdureyi alıkoymak ve ırzına geçmek' suçlamasıyla 15 yıl ağır hapis cezası istemiyle tutuklu yargılanan Mesut Ersoy Karakaşıkçı, tecavüz suçlamasını reddetti. G.E.'yi daha önce birlikte çalıştıkları döşemeciden tanıdığını belirten Karakaşıkçı, kendini şöyle savundu 
     "Konuşmak için Merkez Camii önünde buluştuk. Eve götürmek için aldığım rakıyı, parkta sohbet ederken içtim. Kendime gelmek için G. ile birlikte yürüdük. Daha sonra marketten 5 bira aldım. Birini G., diğerlerini de ben içtim. Bana aşık olduğunu söyleyip öptü. Ben de karşılık verdim. Aşırı derecede alkollü ve yorgundum. Gözümü açtığımda polisleri gördüm. Tecavüz etmedim.'' G.E. ise Karakaşıkçı'nın kendisine zorla bira içirip tecavüz ettiğini iddia ederek, "Bana Benim olur musun ' dedi. Öpüşürken, bana zorla tecavüz etti. Sarhoştum. Kendisini ittim. Ancak, tecavüz etmişti. Şikayetçiyim'' dedi. 
     Duruşma, G.E.'nin kemik yaşının ve hamile olup olmadığının belirlenmesi için ertelendi. 

     
</TEXT>
</DOC>
