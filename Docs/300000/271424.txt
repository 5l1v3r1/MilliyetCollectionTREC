<DOC>
<DOCNO> 271424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sonspo09.html </URL>
<DATE> 2004/09/13/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Zıplayan Jimmy yine sahada 
</HEADLINE>
<TEXT>

     Avrupa Futbol Şampiyonası finalinde Figo'nun üzerine Barcelona bayrağı atan, ardından Yunanistan kalesine gol olan 'zıplayan Jimmy' lakaplı Jimmy Jamp, dün akşam Barcelona-Sevilla maçında yine sahadaydı. 
     Güvenlikleri atlatarak sahaya dalan Jimmy, bu kez elindeki Barcelona ve İspanya bayraklarıyla yeni transfer Samuel Etoo'nun yanına gidip eliyle 'malum' hareketi yaptı. Jimy'nin tişörtünde ise kendini anlatan yazı vardı 'Zıpla, Zıpla Jimmy'. 
     Barcelona'nın yeni transferleri Giuly ve Larsson'un sayılarıyla sahadan 2-0 galip ayrıldığı maçta, Brezilyalı oyuncu Motta sakatlandı. 
     Zıplayan Jimmy, 11 Mayıs'ta yapılan İspanya Grand Prix'sinin ısınma turları öncesinde piste çıkıp ortalığı birbirine katmıştı. Jump, üzerinde "www.jimmyjump.com" adlı internet sitesinin adresi bulunan tişörtüyle daha önce de çeşitli sosyal etkinliklerde güvenliği aşarak medyanın ilgisini çekmeyi başarmıştı. 
     1995 yılından beri çeşitli reklamlar ve dizi filmlerde rol alan Jump'ın en büyük hobisi ise, aralarında Figo'dan İspanya Kralı Carlos'a, aktris Penelope Cruz'dan Dalai Lama'ya kadar birçok ünlüyle fotoğraf çektirip sitesinde yayınlamak. 
     
     Real Madrid'ten tek vuruş, Valencia beraberliği kurtardı 
     İspanya'da dün akşamın bir diğer önemli maçında, yıldızlar topluluğu Real Madrid evinde konuk ettiği Numancia'dan 3 puanı tek golle aldı. Beyaz Şimşeklerin golü İngiliz süperstar David Beckham'dan 17. dakikada geldi. 
     Geçen yılın şampiyonu Valencia ise, Athletic Bilbao deplasmanındaydı. Bilbao ilk yarıyı 2-0 önde kapamasına rağmen Valencia'dan Di.Vaio ve Angulo'nun gollerine engel olamayınca taraflar sahadan 1'er puanla ayrıldı. 
     
</TEXT>
</DOC>
