<DOC>
<DOCNO> 293769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/soneko04.html </URL>
<DATE> 2004/12/01/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Babacan, Moghadam ile akşam yemeğinde biraraya geldi... 
</HEADLINE>
<TEXT>

     Devlet Bakanı Ali Babacan, dün Ankara'daki resmi çalışmalarına başlayan Uluslararası Para Fonu IMF Türkiye Masası Şefi Rıza Moghadam ile akşam yemeğinde biraraya geldi. 
     Edinilen bilgiye göre, Bilkent Oteli'nde yaklaşık 3.5 saat süren görüşmede, IMF heyetinin çalışma takvimi gözden geçirildi. 
     Görüşmede, bankacılık, sosyal güvenlik reformu çerçevesindeki emeklilik ve genel sağlık sigortası, vergi reformu konuları ele alındı. 
     Şuana kadar yapılan çalışmaların da değerlendirildiği görüşmede, yeni stand by üzerindeki görüşmelerin tamamlanmasına kadar yapılacak çalışmaların detayları üzerinde de duruldu. 
     Görüşmeye, Hazine Müsteşarı İbrahim Çanakçı da katıldı. 
     Yeni stand by'a yönelik görüşmelerin bu ay içinde tamamlanarak, Niyet Mektubu'nun imzalanması bekleniyor. 
     
</TEXT>
</DOC>
