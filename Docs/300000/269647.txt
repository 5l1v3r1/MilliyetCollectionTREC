<DOC>
<DOCNO> 269647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/spor/spo15.html </URL>
<DATE> 2004/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Souness gitti Tugay sırada 

BOBBY Robson ile yollarını ayıran Newcastle United, Blackburn Rovers'tan istifa eden Greame Souness'a iki yıllık imza attırdı. Souness'ın ilk istediği futbolcunun Tugay olduğu, Blackburn'un sorun çıkarmaması durumunda milli oyuncumuzun ocak ayından itibaren Siyah-Beyazlı formayı giyeceği öğrenildi. 

Kop'a serbestlik 

ATLETİZM Federasyonu Başkanı Mehmet Yurdadön, Süreyya Ayhan'ın istediği antrenörle çalışmakta serbest olduğunu söyledi. Yurdadön, "Milli takım adına yarışacağı zaman belirlenen antrenörler o kafile ile organizasyona gider. Hocası Yücel Kop da kendi şartlarıyla yine Süreyya'nın yanında olabilir" dedi. 

Almanya sınavı 

SLOVAKYA'DA yapılan 19. Avrupa Genç Bayanlar Voleybol Şampiyonası finallerinde mücadele veren Milli Takım, dördüncü maçını bugün Türkiye saatiyle 16.00'da Almanya ile oynayacak. Ay - Yıldızlı ekibimiz, 2 galibiyet bir yenilgiyle grubunda ikinci sırada bulunuyor. 

Türkiye 19'uncu 

ULUSLARARASI Basketbol Federasyonları Birliği FIBA , milli takımlar dünya klasmanını açıkladı. Türkiye'nin 19. olduğu klasmanda ilk sırayı olimpiyatlarda bronz madalya kazanan ABD, 839 puanla aldı. Sırbistan - Karadağ ikinci, Arjantin üçüncülüğü elde etti. 


</TEXT>
</DOC>
