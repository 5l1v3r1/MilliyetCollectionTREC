<DOC>
<DOCNO> 271517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/dunya/adun.html </URL>
<DATE> 2004/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide, Türk öldürdü 
</HEADLINE>
<TEXT>


Zerkavi'ye bağlı Tevhid ve Cihad grubu militanlarınca Musul yakınlarında kaçırılan Türk şoför Durmuş Kumdereli, kafası kesilerek katledildi 

DIŞ HABERLER SERVİSİ 


Irak'ta El Kaide Örgütü yöneticilerinden Ebu Musab El Zerkavi liderliğindeki Tevhid ve Cihad grubu tarafından, 14 Ağustos'ta Musul yakınlarında rehin alınan Durmuş Kumdereli adlı Türk şoförün kafası kesilerek öldürüldü. Kafası kesilerek öldürülen ilk Türk rehine olan Kumdereli'nin Tinfaz görüntüleri de dün yayımlandı. 
Teröristlerin internet sitesinde yayımlanan görüntülerde, Kumdereli silahlı 3 kişinin önünde duruyor. 17 Ağustos tarihli kasette adını ve Tarsuslu olduğunu söyleyen Kumdereli, Tikrit yakınlarındaki Amerikan üssüne makine parçaları ve inşaat malzemeleri getirdiğini belirtiyor. Taşımacılık firmalarını ve şoförleri Irak'a gelmemeleri konusunda uyaran Durmuş Kumdereli, bu kişilerin sadece işgal güçlerine hizmet ettiğini vurguluyor. 

'Amerikalılara mal taşımayın' 
"Ben bir hata yaptım, şoför arkadaşlarıma tavsiyem, hayatta kalmak istiyorlarsa Amerikalılara mal taşımasınlar" diyen Kumdereli, "Taşımacılık firmaları ve Türk firmalar, şoförlerin ya da çalışanlarının yaşamlarını önemsemiyorlar, tek düşündükleri sadece para" diye konuşuyor. Kumdereli, konuşmasının bitmesinin ardından militanlarca yere yatırılıyor ve kafası bir bıçakla kesiliyor. Tarsuslu kamyon şoförleri Durmuş Kumdereli ve Mustafa Köksal'ın da aralarında bulunduğu 6 Türk şoför 14 Ağustos'ta saat 17.00'de yüklerini boşaltıp geri dönerken, Musul'a 110 kilometre kala bir lokantada yemek yiyip hareket ettikleri sırada silahlı saldırıya uğramışlardı. Şoförlerden 4'ü kaçarak kurtulurken, Mustafa Köksal ile Durmuş Kumdereli rehin alınmıştı. Daha sonra bu şoförlerden Mustafa Köksal serbest bırakılmıştı. Tevhid ve Cihad, ağustos ayı başlarında da Türk şoför Murat Yüce'nin infaz görüntülerini yayımlamıştı. Kurtdereli ile birlikte, Irak'ta Tevhid ve Cihad militanlarınca infaz edilen Türklerin sayısı 5'e yükseldi. 

Ailesi yıkıldı 

TOLUNAY DUMAN Mersin DHA 

Tarsuslu şoför Durmuş Kumdereli'nin 40 kafasının kesilerek öldürüldüğü haberi, ailesini mateme boğdu. Acı haberi, eve gelen gazetecilerden alan eşi Melahat Kumdereli ve yakınları, çığlıklar atarak sinir krizleri geçirdi. Katillere lanet yağdıran Melahat Kumdereli 45 , "Allah belalarını versin, nasıl kıydılar kocama İnanamıyorum. Allahım ben de ölmek istiyorum" diye haykırdı. Durmuş Kumdereli'nin annesi 65 yaşındaki Ayşe Kumdereli de göz yaşlarına boğularak, katillere lanetler yağdırdı ve "Ben bu acıya nasıl dayanacağım Yavrum, kuzum nasıl kıydılar sana" diye feryat etti. Kumdereli'nin evinde bulunan ve sürekli gözyaşı döken bir yakını ise devlet yetkililerini suçlayarak, "Bir rehineye sahip çıkamadılar. Şimdi geride kalan bu insanlara kim bakacak Bunların hali ne olacak " diye sordu. Ağabey Nevzat Kumderili ise bu vahşeti yapanların Müslüman olmadığını iddia ederek, "Bu nasıl Müslümanlık, din kardeşi olan bunu yapar mı " dedi. 

Risk aldılar 

Kafası kesilerek öldürülen Durmuş Kumdereli'nin, Dışişleri'nin sürekli yinelediği riskli güzerg hlardan birini kullandığı için direnişçilerce rehin alındığı öne sürüldü. Bir süre önce Dışişleri Bakanı Abdullah Gül başkanlığında, Emniyet, MİT ve Genelkurmay İstihbarat birimlerinin yaptığı, "Irak'taki Türk vatandaşlarının güvenliği" konulu toplantıda, şoförlerin, kendilerine yapılan rota uyarılarını dinlemedikleri tespiti yapılmıştı. Güvenli güzerg hlarla ilgili kendilerine verilen tüm bilgilere rağmen, Türk kamyon şoförlerinin değişik gerekçelerle yeni iş imk nı, dini yerleri görmek, farklı yemekler yemek riskli olduğu uyarısı yapılan bölgelere girerek hayatlarını tehlikeye attıkları belirlendi. Gül de toplantıdan sonra, "Maalesef Irak'a giden vatandaşlarımız tavsiye ve telkinlerimize yeterli dikkati göstermiyorlar" demişti. 


</TEXT>
</DOC>
