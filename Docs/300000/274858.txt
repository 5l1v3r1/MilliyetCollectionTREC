<DOC>
<DOCNO> 274858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/son/sonspo08.html </URL>
<DATE> 2004/09/25/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Galatasaray ile İstanbulspor, ligde yarın 43. maça çıkıyor... 
</HEADLINE>
<TEXT>

     Galatasaray ile İstanbulspor, yarın yapacakları karşılaşmayla birlikte, Birinci Futbol Ligi'nde 43. kez karşı karşıya gelecek. 
     2 takım arasında geride kalan maçlarda sarı-kırmızılı ekibin galibiyet sayısında, sarı-siyahlılara karşı açık ara üstünlüğü bulunuyor. Ligdeki maçlardan 26'sını Galatasaray kazanırken, İstanbulspor ise yalnızca 4 kez sahadan galip ayrılabildi. Taraflar 12 kez de eşitliği bozamadı. 
     ''Cim Bom'' lig maçlarında atılan gol sayısı bakımından da ''İstanbul Boğaları'' karşısında üstünlüğünü sürdürüyor. Galatasaray'ın attığı toplam 89 gole, İstanbulspor 37 golle karşılık verebildi. 
     2 takım arasında geçen sezon yapılan maçlarda, Güngören Mimar Yahya Baş Stadı'nda yapılan karşılaşmayı İstanbulspor 3-1 kazanmış, Atatürk Olimpiyat Stadı'ndaki müsabaka ise 2-2 berabere sonuçlanmıştı. 
     
</TEXT>
</DOC>
