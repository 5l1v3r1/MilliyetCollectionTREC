<DOC>
<DOCNO> 254542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/yasam/yas02.html </URL>
<DATE> 2004/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kronik tacizci'ye ömür boyu hapis 
</HEADLINE>
<TEXT>


DIŞ HABERLER 

Kişilik bozukluğundan mustarip İngiliz biyokimyacı Richard Jan, 1996'dan bu yana hiç tanımadığı 200 kişinin hayatını karartmasının bedelini ömür boyu hapiste kalarak ödeyecek. 
İngiliz adli kayıtlarına 'gelmiş geçmiş en korkunç tacizci' olarak geçen Jan'ın 37 , kendisine komplo kurduğuna inandığı sağlık görevlileri, hukukçular ve sosyal görevlilerin oluşturduğu memur sınıfına karşı tek başına 3. dünya savaşı yürüttüğü ortaya çıktı. 
Kurbanlarını takip ederek aniden saldıran, otomobillerini yakan, lastiklerini patlatan, sessiz telefonlar açan Jan, birçok masum vatandaşı işinden etti, evlerini değiştirmeye zorladı. Kurbanlar, maddi zararların yanı sıra ruh sağlıklarını da kaybetti. 
1996'da akıl sağlığının yerinde olmadığı saptanarak bir süre gözetim altına alınmasından dolayı kamu görevlilerinin kendisine karşı büyük bir 'faşist koalisyon' kurduğu saplantısı bulunan Jan, uzun uğraşlardan sonra yakalandı. 



</TEXT>
</DOC>
