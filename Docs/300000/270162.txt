<DOC>
<DOCNO> 270162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sontur29.html </URL>
<DATE> 2004/09/08/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Türbanlı kayıta şartlı izin... 
</HEADLINE>
<TEXT>

     Abant İzzet Baysal Üniversitesi'ne AİBÜ bağlı fakülte ve yüksekokullara kayıt olan türbanlı öğrencilerin kayıt işlemleri, türbanlarını okul başladığında çıkartmaları şartı doğrultusunda yapıldı. 
     AİBÜ Rektörü Prof. Dr. Yaşar Akbıyık, AA muhabirine, üniversiteye bağlı fakülte ve yüksekokullara kayıt için gelen türbanlı öğrencilerin kayıtlarının türbanlı olarak yapıldığını belirterek, ''Kayıt için bekleyen türbanlı öğrencilerle konuştu. Öğrencilerin kayıtlarının bu şekilde yapılmasına şartlı olarak izin verdim'' dedi. 
     Konuştuğu türbanlı öğrencilerin kayıtlarının yapılmasına okul başladığında türbanlarını çıkarmaları şartı doğrultusunda izin verdiklerine işaret eden Akbıyık, ''Türbanlı öğrencilerin büyük bölümü kayıtlara aileleri ile birlikte gelmişler. Kayıt esnasında türbanlı öğrencileri rencide etmemek için böyle bir karar aldık'' diye konuştu. 
     Abant İzzet Baysal Üniversitesi'ne bağlı fakülte ve yüksekokullara kayıt yaptıran türbanlı öğrencilerin üniversite sınavı başvurusu yaparken doldurdukları ÖSS kimlik kartlarında başı açık fotoğraf kullandıkları kayıtlar esnasında gözlendi. 
     Yeni kayıt olan kız öğrencilerin bir bölümü ise kayıt işlemleri esnasında türban yerine peruk kullanmayı tercih ettiler. 
     
</TEXT>
</DOC>
