<DOC>
<DOCNO> 289604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sontur21.html </URL>
<DATE> 2004/11/17/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Çorum'da kaybolan kişinin cesedi Ankara'da bir bagajda bulundu 
</HEADLINE>
<TEXT>

     Çorum'da 3 gün önce kaybolduğu bildirilen Cuma Dereli'nin cesedi Ankara'da bir otomobilin bagajında bulundu. Cinayet zanlısı olarak 1 kişi gözaltına alındı. 
     Emniyet yetkililerinden alınan bilgiye göre, Keçiören İlçe Emniyet Müdürlüğü'nü arayan Fatih G, daha önce yanında işçi olarak çalışan Ercan Topal'ın kendisine cinayet işlediğini söylediğini bildirdi. Cesedin arabada olduğunu öğrendiğini kaydeden Fatih G. polisleri otomobilin bulunduğu yere götürdü. 
     Keçiören İlçe Emniyet Müdürlüğü ekipleri tarafından çilingire açtırılan 19 KF 212 plakalı arabanın bagajında Cuma Dereli'nin cesedi bulundu. Cesedin üzerinde yapılan inceleme sonucu 17 bıçak darbesi tespit edildi. Otomobilde 1 sustalı bıçak bulunurken, aracın koltuklarında kan izleri belirlendi. 
     Cinayet Büro Amirliği ekipleri Ercan Topal'ı yakalayarak gözaltına aldı. Topal'in ifadesinde Cuma Dereli ile aralarında husumet bulunduğunu belirterek, cinayeti kendisinin işlediğini itiraf ettiği ifade edildi. 
     Yetkililer Cuma Dereli'nin eşinin bayramdan önce Çorum İl Emniyet Müdürlüğü'ne başvurarak, eşinin otomobili ile kaybolduğunu bildirdiğini kaydettiler. 
     
</TEXT>
</DOC>
