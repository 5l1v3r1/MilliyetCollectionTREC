<DOC>
<DOCNO> 271420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sonspo05.html </URL>
<DATE> 2004/09/13/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Halil Kaiserslautern'i uçurdu, Hamit farklı mağlup 
</HEADLINE>
<TEXT>

     Almanya Bundesliga'da Leverkusen'ın Mainz'a 2-0 yenilmesi üzerine Stuttgart liderliğe yükselirken, milli futbolcularımızdan Halil Altıntop Kaiserslautern'in 3-2 kazandığı maçta gol attı, Hamit Altıntop'un takımı Schalke ise Wolsburg'a farklı yenildi. 
     Kendi evinde Hamburg'u ağırlayan Stuttgart, ekip sahadan 2-0 galip ayrıldı. Goller 16. dakikada Meissner ve 90'da Szabics'den geldi. 
     Halil Altıntop'un oynadığı Kaiserslautern deplasmanda Hansa Rostock'u 3-2 yenmeyi başardı. Milli futbolcumuz takımının 3. golüne imza attı. 
     Hamit Altıntop’un 90 dakika şans bulduğu mücadelede ise Schalke, Wolfsburg’a 3-0 yenilerek kötü gidişini sürdürdü. 
     
     Bayern kendine geldi 1-0 
     Hertha’yla berabere kaldıktan sonra Bayer Leverkusen’e 4-1 yenilerek sezona kötü bir başlangıç yapan Bayern Münih, Arminia Biefeld’i 1-0 mağlup etti. Bayern’in golü Makaay’dan geldi. 
     Diğer sonuçlar Monchengladbach-Bremen 3-1, Nürnberg-Hertha 0-0, Bochum-Dortmund 2-2, Hannover-Freiburg 2-2. 
     
</TEXT>
</DOC>
