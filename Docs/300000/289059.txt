<DOC>
<DOCNO> 289059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sontur25.html </URL>
<DATE> 2004/11/15/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Kazaya giderken, kaza yapıp öldüler... 
</HEADLINE>
<TEXT>

     Balıkesir'in Edremit İlçesi'nde, yakınlarının trafik kazası geçirdiğini öğrenen 2 kişi, olay yerine giderken kullandıkları otomobilin ağaca çarpması sonucu hayatlarını kaybettiler. 
     Alınan bilgiye göre, bayram ziyareti için Çanakkale'ye giden Cüneyt Ercanoğlu'nun kullandığı 10 HR 895 plakalı otomobil, Altınoluk Beldesi'nde yoldan çıkarak bir ağaca çarptı. Tolga Erdoğan'ın 27 yaşamını yitirdiği kazada, ağır yaralanan Cüneyt Ercanoğlu Balıkesir, Fatih Ethan ise Edremit Devlet Hastanesi'nde tedavi altına alındı. 
     Kazanın ardından Balıkesir'de oturan Ercanoğlu'nun yakınları Mehmet Yollar 39 ve Önder Tekçevik 46 olay yerine gitmek üzere 10 DR 649 plakalı otomobille yola çıktı. Yollar'ın kullandığı otomobil, Havran İlçesi'ne bağlı Küçükşapçı Köyü mevkiinde yol kenarında bulunan ağaçlara çarptı. Kazada, yakınlarının yanına gitmek için yola çıkan Yollar ve Tekçevik, olay yerinde hayatını kaybetti. 
     
</TEXT>
</DOC>
