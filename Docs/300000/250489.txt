<DOC>
<DOCNO> 250489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sondun33.html </URL>
<DATE> 2004/06/24/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
AİHM'de tarihi türban davasında karar günü 29 Haziran... 
</HEADLINE>
<TEXT>

     Avrupa İnsan Hakları Mahkemesi'nin AİHM , türban taktığı gerekçesiyle üniversiteden disiplin cezası alan Leyla Şahin'in Türkiye aleyhine açtığı davayı 29 Haziran Salı günü karara bağlayacak. 
     İstanbul Üniversitesi öğrencisi Leyla Şahin, Ege Üniversitesi Hemşirelik Yüksekokulu öğrencisi Zeynep Tekin ile AİHM'ye yaptığı ortak başvuruda, Türkiye'nin Avrupa İnsan Hakları Sözleşmesi'nin din ve vicdan özgürlüğüyle ilgili 9. maddesini ihlal ettiği görüşünü savundu. 
     AİHM'nin 4 nolu dairesi, şikayette bulunanlar ve Türk hükümeti avukatlarının görüşlerini dinledikten sonra, geçen yıl başvurunun incelemeye alınmasını kabul etmişti. 
     Zeynep Tekin, daha sonra avukatı aracılığıyla yaptığı açıklamayla, Türkiye aleyhine yaptığı başvuruyu geri çektiğini bildirmişti. 
     
</TEXT>
</DOC>
