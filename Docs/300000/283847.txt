<DOC>
<DOCNO> 283847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sontur08.html </URL>
<DATE> 2004/10/27/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Minibüs şöförüne 'rekabet' dayağı... 
</HEADLINE>
<TEXT>

     Hakan TURHAN DHA 

SAKARYA'nın Karapürçek İlçesi'nde 3 kişi tarafından yolu kesilen minibüs şöforü 44 yaşındaki Cevdet Uzun, bayıltılıncaya kadar dövüldü. Hastaneye kaldırılan Uzun, "Beni rakip firmanın şöforleri dövdü'' dedi. 
     Karapürçek İlçesi'nden 54 HK 818 plakalı Küçücek Kooperatifi'ne bağlı minibüsü ile Adapazarı'na yolcu taşıyan Cevdet Uzun'un yolunu 3 kişi kesti. Aracın önün başka bir araçla kesen kimliği belirsiz saldırganlar, iddiaya göre, tabancalarını çıkararak, Uzun'u ölümle tehdit etti. Ellerindeki tabancaların kabzasıyla Uzun'a vuran saldırganlar, Uzun'un bayılmasından sonra kayıplara karıştı. Diğer şöfor arkadaşları tarafından bulunan Uzun, Akyazı Devlet Hastanesi'ne kaldırıldı. Buradan da Sakarya Devlet Hastanesi'ne sevkedildi. 
     Başı ve kaburgalarında ağır darbeler bulunan Uzun, hastaneye getirildiğinde güçlükle verdiği ifadesinde, "Beni rakip firmanın şoförleri dövdü'' dedi. 
     
</TEXT>
</DOC>
