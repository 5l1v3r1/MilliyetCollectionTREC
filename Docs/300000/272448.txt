<DOC>
<DOCNO> 272448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sontur41.html </URL>
<DATE> 2004/09/16/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Ara Bağlantı Referans Ücret Tarifesi belirlendi... 
</HEADLINE>
<TEXT>

     Telekomünikasyon Kurumu, Standart Ara Bağlantı Referans Ücret Tarifesini belirledi. 1 Ekim 2004 tarihinde uygulanmaya başlanacak tarifeye göre, başlatma ve sonlandırma ücretleri yeni yılın başı ile son aylarında iki kez indirilecek. 
     Telekomünikasyon Kurumu Başkanı Ömer Arasıl, makamında düzenlediği basın toplantısında, telekomünikasyon sektöründe uzun süredir beklenen Standart Ara Bağlantı Referans Ücret Tarifesi'ne ilişkin bilgi verdi. 
     
     TARİFE 1 EKİM'DE BAŞLIYOR 
     Arasıl'ın açıkladığı tarifeye göre, 1 Ekim 2004 tarihinden itibaren yeni yıla kadar, Türk Telekom şebekesinde Başlatma Sonlandırma ücretlerinin bir dakikası, Alan İçi 41 bin, Alan Dışı 59 bin, Etkin Piyasa Gücü'ne sahip GSM şebekesinde sonlandırma ücreti 156 bin lira olarak belirlendi. 
     1 Ocak 2005 tarihinden itibaren Türk Telekom şebekesinde Başlatma Sonlandırma ücretlerinin bir dakikası, Alan İçi 34 bin 0,034 YTL , Alan Dışı 51 bin 0,051 YTL , Etkin Piyasa Gücü'ne sahip GSM şebekesinde sonlandırma ücreti 148 bin 0,148 YTL olarak tespit edildi. 
     1 Ekim 2005 yılında yinelenecek Standart Arabağlantı Referans Ücret Tarifesi'nde, Türk Telekom şebekesinde Başlatma Sonlandırma ücretlerinin bir dakikası, Alan İçi 20 bin 0,020 YTL , Alan Dışı 37 bin 0,037 YTL , Etkin Piyasa Gücü'ne sahip GSM şebekesinde sonlandırma ücreti 140 bin lira 0,140 YTL olacak. 
     Ücretlerin vergiler hariç net olduğu tarifede, aylık TÜFE oranının yüzde 5'i geçmesi durumunda, ücretler Telekomünikasyon Kurumu tarafından gözden geçirilecek. 
     
     ''ÜZERİNDE 2 YIL ÇALIŞILDI'' 
     Fiyat tarifesinin uzun bir çalışma sonrasında ortaya çıktığını ifade eden Arasıl, rakamlardan memnun olmayan kuruluşların mahkemelere başvurabileceğini söyledi. Arasıl, şunları kaydetti 
     ''Referans Ara Bağlantı Ücret Tarifelerinin olmazsa olmaz özelliği bir kere iletişimin gerçekleştirilmesinde zorunlu bir unsur niteliğinde olması, yani iki farklı telekomünikasyon şebekesi arasındaki telekomünikasyon trafiğinin gerçekleştirilebilmesine teminen iki şebekenin birbiriyle irtibatlandırılması. Yani sabit telefondan bir GSM operatörünü aradığınız zaman ya da tersi durumda, çağrı bir noktadan sonra PSDN ya da GSM tarafından taşınıyor. Ara bağlantı referans ise bir gösterge. 
     Bu tarifenin en önemli nedeni sektörümüzün sürdürülebilirliği, tesisi, kaynakları, etkin ve verimli kullanılması ve son olarak tüketicilere daha kaliteli hizmetin en düşük ücretle sunulması. Bizim bu rakamlarımızdan sonra piyasanın kendi dinamikleri şekillenecek ve bir yıl içerisinde kesin rakamlar ortaya çıkacak.'' 
     
     ''BELİRSİZLİK SONA ERECEK'' 
     Açıklanan rakamlarla sektördeki bir çok belirsizliğin sona ereceğini ve yatırımcıların önlerini daha rahat görebileceğini anlatan Arasıl, sözlerini şöyle sürdürdü 
     ''Türk Telekom'un özelleştirme sürecinde potansiyel alıcıların önlerini çok rahat görebilmelerini ve yatırım stratejilerini yapabilmelerini sağlamak amacındayız. Özellikle piyasaya yeni giren uzak mesafe telefon işletmecilerinin de çok objektif kriterlerle tespit yapabilmeleri mümkün olacak. Bu andan itibaren bir üst sınır getirilmektedir. Şirketler kendi aralarında kendi ticari yapılarına, politikalarına uygun bir şekilde bunun altında ya da üstünde bir fiyatta anlaşabilirler.'' 
     
     SORULAR 
     Arasıl, bir gazetecinin, ''Bu rakamların bağlayıcılığı nedir '' şeklindeki sorusunu yanıtlarken, rakamların teorik olarak referans, ancak fiili durum gözönüne alındığında mecburi olduğunu söyledi. Arasıl, şunları kaydetti 
     ''Teorik olarak referans ancak içinde bulunduğumuz fiili durum gözönüne alındığında mecburi oluyor. Ama firmalar kendi aralarında anlaşabilirler. Rasyonel yatırımcı, işletmeci, mevcut uyuşmazlık durumunda elbetteki bizim açıkladığımız rakamları fiili olarak uygulamada zorunlu bir unsur niteliği olarak düşünüp uygulayacaktır'' ''Türk Telekom bu düzenlemeye resmen uymak zorunda mı Yargıya götürme olasılığı var mı '' sorusunu yanıtlarken Arasıl, hukuk devleti içerisinde herkesin yargıya başvurabileceğini belirterek, şöyle konuştu 
     ''Türk Telekom da yargıya götürebilir, diğerleri de... Ama o süreçte bu hizmetler yürümek zorundadır. En büyük katkısı bu rakamların artık bir zorunluluk taşıması. İster Türk Telekom'un, ister işletmecilerin Arkadaş kurum böyle açıkladı al hesabım kitabım budur böyle mahsuplaşıyorum deme hakkını tescil ettik.'' Arasıl, referans rakamlarının özel sektörün beklentilerinden farklı olduğunu belirten ve nasıl bir tepki beklediğini soran bir gazeteciye de, ''Bizim gibi bağımsız düzenleyici otoriteler çok şanssız. Hiç kimseyi mutlu etmemiz mümkün değil ve ben mutlu edemediğimiz sürece başarılı olduğumuza inanıyorum'' yanıtını verdi. 
     
</TEXT>
</DOC>
