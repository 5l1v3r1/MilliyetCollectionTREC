<DOC>
<DOCNO> 281313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sontur14.html </URL>
<DATE> 2004/10/18/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Üç aylık gelin, kocasını öldürdü 
</HEADLINE>
<TEXT>

     M. AKİF ERDEM İstanbul 

Maltepe'de iftardan dönerken, eşinin para isteyen iki kişi tarafından öldürdüğünü iddia eden Suzan İkiz'in 3 aylık kocasını kendisinin bıçakladığı ortaya çıktı. Tutuklanan genç kadın, eşinin cinsel ilişki sırasındaki istekleri nedeniyle cinayeti işlediğini öne sürdü. 
     Pendik Ertuğrul Gazi Mahallesi'nde oturan Şaban ve Suzan İkiz çifti, önceki akşam Zümrütevler'de bir restoranda iftar yemeği yedi. Çift, 20.30 sularında Çamlık Mevkii'ne geldiğinde Suzan İkiz, polisi arayarak, kocasının iki kişi tarafından bıçaklandığını söyleyip, yardım istedi. Polis olay yerine geldiğinde Şaban İkiz'i sol göğsünden bıçaklanmış olarak yerde yatarken buldu. 
     Olayın ardından Asayiş Büro Amirliği'ne götürülen Suzan İkiz, ifadesinde "Çamlık Mevkii'ne geldiğimiz sırada iki kişi önümüzü keserek para istedi. Eşimin para vermemesi üzerine aralarında tartışma çıktı. Bu sarada eşim iki kişi tarafından bıçaklandı" dedi. 
     Ancak İkiz'in çelişkili ifadelerinden şüphelenen polis, genç kadını gözaltına alarak Cinayet Büro Amirliği'ne götürdü. Buradaki ifadesinde cinayeti işlediğini itiraf eden Suzan İkiz, eşini sadistlikle suçladyarak kendisine acı çektirdiğini ve ters ilişki istediğini öne sürdü. İddiaya göre, akşam yemek yiyen çift, nişanlıyken gittikleri Çamlık Mevkii'nin yolunu tuttu. 
     İkiz burada karısının oral seks yapmasını istedi. O da çantasında bulunan bıçağı eşinin göğsüne sapladı, ardından da tinerciler yapmış gibi polisi aradı. Eşini o bölgeye cinayeti işlemek için 'sürprizim var' diyerek götürdüğü de iddia edilen Suzan İkiz'in mahkemede de, çantasındaki bıçağı gündüz gezerken ev için aldıklarını öne sürdü. 

     
</TEXT>
</DOC>
