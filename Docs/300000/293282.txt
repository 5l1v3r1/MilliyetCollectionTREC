<DOC>
<DOCNO> 293282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/spor/spo07.html </URL>
<DATE> 2004/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim Raporu 
</HEADLINE>
<TEXT>


Milliyet 39 federasyona talip, 105 adayı tanıtıyor 


11 Aralık'ta Türk Spor Tarihi'nde yeni bir sayfa açılacak, sandık başında büyük çekişme yaşanacak. 
Peki kim bu sporumuzu 4 yıl süreyle yönetmek isteyen isimler Kimlikleri özellikleri hedefleri neler 

ATICILIK VE AVCILIK 

ADI SOYADI Metin Sertoğlu 
DOĞUM YERİ VE YILI Ankara - 1939 
EĞİTİMİ Gazi Çiftliği Lisesi 
MESLEĞİ Gazeteci 
YABANCI DİL İngilizce 
SLOGANI Tasarruf ve uyum esastır 
YAPTIĞI SPORLAR Atıcılık, atletizm, futbol, kayak 
ULUSLARARASI GÖREVLERİ Uluslararası Atıcılık Federasyonu Yönetim Kurulu Üyesi, Avrupa Atıcılık Federasyonu 2. Başkanı 
HEDEF VE PROJELERİ "26 yıldır sürdürdüğüm görevimde gerçekleştirdiğimiz işleri sonuçlandırmak için son bir dönem daha aday oldum. Bu 4 yıl içinde özerk bir yapıya kavuşmak, yetiştirdiğimiz Avrupa ve Dünya şampiyonu rekortmen sporcularımızın sayısını artırmak, kulüplerimize desteğe devam etmek, yeni tesisler kazandırırken, mevcutları modernleştirmek hedefim. Avcılığın sıkıntılarını çözmeye devam edeceğim. Bu 4 yıllık dönem sonunda bayrağı genç ve dinamik arkadaşlara teslim edeceğim". 

ADI SOYADI Latif Aral Aliş 
DOĞUM YERİ VE YILI Elazığ - 1962 
EĞİTİMİ Academia Galluzzi İtalya 
MESLEĞİ Sarsılmaz Silah Sanayi Yönetim Kurulu Başkanı 
YABANCI DİL İtalyanca, İngilizce 
SLOGANI Şeffaf, güvenli ve adil federasyon 
YAPTIĞI SPORLAR Atıcılık, Kayak, Yüzme, Futbol 
HEDEF VE PROJELERİ "Atıcılığın gelişimi için ürettiğimiz projelere güvenim, Dünya standartlarına ulaşımda farklı bir yaklaşım ve sorumlulukları yerine getirme gücüm olduğu için adayım. Öncelikle kaliteyi yükseltip, lisanslı sporcu, antrenör sayısını arttıracağız. Atıcılık branşını okullara sokacağız. Tesisleşmeye önem vereceğiz. Engelli sporcularımıza daha çok eğileceğiz. 2008 Pekin için şimdiden çalışmalara başlayıp, 2012 Olimpiyatı için tarama çalışmasına başlayacağız. Uluslararası yönetimde daha güçlü olacağız". 

ATLETİZM FEDERASYONU 

ADI SOYADI Mehmet Yurdadön 
DOĞUM YERİ VE YILI Susuz - 1957 
EĞİTİMİ Ankara 19 Mayıs Gençlik Akademisi 
MESLEĞİ Şube Müdürü 
YABANCI DİL Almanca 
SLOGANI Laf değil, iş yapmak istiyoruz 
YAPTIĞI SPORLAR Atletizm Lisanslı 
BAŞARILARI Dünya Üniversiteler Şampiyonası 10 bin metre ikinciliği, Kros üçüncülüğü, Türkiye şampiyonlukları, Atatürk Koşusu'nu 7 kez üst üste toplam 8 kez kazandı. 
HEDEF VE PROJELERİ "4 yıllık başkanlığım sırasında Türk atletizmi ilkleri yaşadı. Yeni dönemde de sporcularımızın adlarını dünyaya ezberleteceğiz. Başlattığımız geliştirme projesini daha da büyüteceğiz. Özerklik ile ilgili hazırlıklarımızı tamamladık ve yeni dönemde bu statüye kavuşacağız. Üst düzey sporcularımızı sponsorlara yönlendireceğiz, antrenör eğitim merkezi kurmak, atletizm antrenörlüğünü profesyonel bir meslek haline getirmek, 2008 Olimpiyatı'nda yarışacak sporcu ve madalya sayısını artırmak, tesisleri dünya standardı seviyesine yükseltmek, farklı ve zevkli organizasyonlar yaparak kamuoyunun atletizme ilgisini geliştirmek ana hedeflerimiz". 

ADI SOYADI Mehmet Terzi 
DOĞUM YERİ VE YILI Bilecik 1955 
EĞİTİMİ 19 Mayıs Gençlik ve Spor Akademisi 
MESLEĞİ Tüccar 
YABANCI DİL İngilizce 
SLOGANI Atletizmde başarı hayal değildir, zoru başarmaya talibiz. 
YAPTIĞI SPORLAR Atletizm Lisanslı 
BAŞARILARI 52 Kez Türkiye Şampiyonu, 167 kez milli, 1987 yılında Londra Maratonu'nda koştuğu 02.10.25'lik derecesi, halen Türkiye ve Balkan ülkelerinin en iyi derecesi. 
HEDEF VE PROJELERİ "Vizyon olarak atletizmi Dünya standartlarına getirmek istiyoruz. Atatürk'ün izinde zeki, çevik ve ahlaklı sporcu yetiştirmek, alt yapıyı geliştirerek 2008 Olimpiyatları'na daha çok atlet ile katılmak, 2012'nin temelini atmak, atletizm kültürünü yaygınlaştırarak sporcu ve seyirci sayısını arttırmak, Olimpiyat, Dünya ve Avrupa şampiyonalarında daha çok sporcumuzu final ve yarı finalde görmek, uluslararası komitelerde daha çok isimle temsil edilmek, sponsorluğu aktif hale geçirmek, bilgi bankası oluşturmak üzerinde duracağımız ilk konular". 

ADI SOYADI Kazım Koç 
DOĞUM YERİ VE YILI Erzurum 1959 
EĞİTİMİ Orhan Gazi Lisesi 
MESLEĞİ Serbest 
YABANCI DİL Almanca 
SLOGANI Atletizmin en iyi yere gelmesi için çalışacağız. 
YAPTIĞI SPORLAR Atletizm Lisanslı 
HEDEF VE PROJELERİ "Türk atletizmini hak ettiği yere getirmek için yola çıktık. Görevi üstlendikten sonra değişik sektörlerle temasa geçerek kalıcı sponsorluk sistemi getireceğiz. Özerkliğe kavuşabilmek için gerekli işlemleri kısa sürede tamamlayacağız. Uluslararası ilişkilerde söz sahibi hale gelmek için çalışacağız. Antrenör sayısını ve bilgi seviyesini artıracağız. Dopinge karşı mücadele edeceğiz, tüm sporcularımızı bu konuda bilgilendireceğiz. Kulüplere destek olacağız, okullara yöneleceğiz, daha çok uluslararası müsabakayı düzenlemeye talip olacağız". 


</TEXT>
</DOC>
