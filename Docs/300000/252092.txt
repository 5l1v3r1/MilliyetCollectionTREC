<DOC>
<DOCNO> 252092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sondun04.html </URL>
<DATE> 2004/07/01/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Ezzerkavi'nin gizli sığınağına ABD saldırısı 4 ölü, 10 yaralı 
</HEADLINE>
<TEXT>

     ABD ordusunun, Irak'taki terör eylemlerinin baş planlayıcısı olduğu tahmin edilen Ürdünlü militan Ebu Musab Ezzerkavi'nin Felluce kentindeki gizli sığınağının bulunduğu sanılan bir eve düzenlediği hava saldırısında, 4 kişinin öldüğü, 10 kişinin yaralandığı bildirildi. 
     Irak'taki çok uluslu askeri gücün operasyonlar direktör vekili Tuğgeneral Mark Kimmit, erken saatlerdeki saldırının Iraklı ve çok uluslu istihbaratların sürekli olarak doğrulanması sonucu düzenlendiğini belirtti. Ancak saldırı hakkında ayrıntılı bilgi vermedi. 
     Iraklı bölge sakinleriyse ABD jetlerinin Felluce kentinin doğu yakasındaki bir eve füzeler fırlattığını söylediler. 
     Bölgede görev yapan Iraklı bir doktor da, saldırıda 4 kişinin öldüğünü, 10 kişinin yaralandığını bildirdi. 
     
</TEXT>
</DOC>
