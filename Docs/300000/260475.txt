<DOC>
<DOCNO> 260475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sondun31.html </URL>
<DATE> 2004/08/04/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Yunanistan'da Olimpiyat zammı alarmı... 
</HEADLINE>
<TEXT>

     Atina 2004 olimpiyatları için geri sayım başlarken, Yunanistan Maliye Bakanlığı ''olimpiyat zammı'' alarmına geçti. 
     Maliye Bakanlığı Mali Suçlar Timi'nin SDOE önümüzdeki günlerde, başta lokanta ve kafeteryalar olmak üzere hizmet sektöründeki işletmeleri yoğun denetimden geçirecekleri açıklandı. 
     SDOE'nin Atina ve olimpiyat müsabakalarının yapılacağı diğer bölgelerdeki toplam 12 bin işletmeyi, yaz olimpiyatlarının başlayacağı 13 Ağustos'a kadar denetleyeceği kaydedildi. 
     SDOE'nin yanı sıra Kalkınma Bakanlığı ve Yunan Gıda Kontrolu Birimi EFET ekiplerinin denetime çıkacağı kaydedildi. 
     Bu arada, Yunan televizyonları, olimpiyatlar vesilesiyle haksız kazanç peşinde koşan işletmelerin Yunanistan'ın imajına darbe vurduğu yorumunu yaptılar. 
     Televizyonlar, yayınladıkları, son günlerde gündemin en üst sırasına tırmanan yükselen fiyatlara ilişkin haber-röportajlarda, bir kahveye 5.5, 2 küçük kutu meyve suyu ve bir sodaya 12 euro ödemek zorunda kalıp şikayet eden turistleri ekranlarına getirdiler. 
     Öte yandan, Yunan basını, temmuz ayında denetlenen 1240 işletmenin 630'unun fiyatlandırma ve hizmet koşullarını düzenleyen yasaları ihlal ettiklerinin belirlendiğini yazdı. 
     
</TEXT>
</DOC>
