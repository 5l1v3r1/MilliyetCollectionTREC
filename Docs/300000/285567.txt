<DOC>
<DOCNO> 285567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sonyas16.html </URL>
<DATE> 2004/11/02/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Elton John'a da 'Bambi' ödülü 
</HEADLINE>
<TEXT>

     Almanya'da dün sinema dalında Sibel Kekilli'ye verilen 'Bambi' ödülü, bugün medya alanında Elton John'a verildi. 
     Ünlü İngiliz pop şarkıcısı Elton John, AIDS hastalığına karşı sürdürdüğü mücadele dolayısıyla Almanya'nın önde gelen medya ödülü ''Bambi''ye layık görüldü. 
     Hubert Burda Media tarafından Münih'te yapılan açıklamada, AIDS'e karşı 10 yıldan fazla süre mücadele eden sanatçının 1992 yılında kurulan Elton John AIDS Vakfı'nın, dünyada bu hastalığa karşı kar amacı gütmeden mücadele eden en büyük kuruluşlardan biri olduğu belirtildi. 
     Bu kuruluşun dünyanın 55 ülkesinde çeşitli projeleri desteklediğine işaret edilen açıklamada, AIDS'e karşı sürdürdükleri mücadeleden dolayı Güney Afrika'nın eski Devlet Başkanı Nelson Mandela ve Daimler-Chrysler Yönetim Kurulu Başkanı Jürgen Schrempp'in de ''Bambi'' ödülüne layık görüldükleri bildirildi. 
     
</TEXT>
</DOC>
