<DOC>
<DOCNO> 270563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/siyaset/siy03.html </URL>
<DATE> 2004/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Etik kuralları belirleyecekler 
</HEADLINE>
<TEXT>


ELÇİN ERGÜN Ankara 


Kamu kurumlarında çalışacak personel ve kurumlara standart getirmek amacıyla Cumhuriyet tarihinde ilk kez oluşturulan "Kamu Etik Kurumu"na atamalar yapıldı. "Kamu Etik Kurumu ve Kamu Görevlilerinin Etik Davranış Kurallarına ilişkin Yasa" gereğince kurula yapılan atamalar dünkü Resmi Gazete'de yayımlandı. Eski Milli Eğitim Bakanı Mehmet Sağlam'ın başkanlığındaki kurula, eski Yargıtay Başkanı Sami Selçuk, ilk kadın büyükelçi Filiz Dinçmen, eski İçişleri Bakanı Teoman Ünüsan, eski İzmir Büyükşehir Belediye Başkanı Burhan Özfatura, Muharrem Göktayoğlu, Başbakanlık Danışmanı Bilal Eryılmaz, Mustafa Keten, Sabri Coşkun, Oktay Duran atandı. 

Etik kurul ne yapacak 
Kurul, Başbakanlık, üst kurullar, bakanlıkların idari yapısına göre etik kurallarını belirleyecek. Kurul üyeleri üst düzey göreve getirilen kişinin mal bildirimini inceleyebilecek. Etik kavramının anlatıldığı eğitim programları hazırlayacak. Personel yıl içinde denetlenecek. 



</TEXT>
</DOC>
