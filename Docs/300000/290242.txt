<DOC>
<DOCNO> 290242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sontur29.html </URL>
<DATE> 2004/11/19/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Şarkıcı, "çılgın Sedat" gözaltına alındı 
</HEADLINE>
<TEXT>

     ''Çılgın Sedat'' olarak tanınan şarkıcı Sedat Kapurtu, ''valizinde silah bulundurduğu'' gerekçesiyle Atatürk Havalimanı'nda gözaltına alındı. 
     AA muhabirinin edindiği bilgiye göre, Almanya'ya gitmek üzere Atatürk Havalimanı'na gelen Kapurtu giriş yaparken, x-ray cihazlarından geçen bagajında silah tespit edildi. 
     Sedat Kapurtu, ruhsatsız olduğu belirtilen bu tabancaya ilişkin polis tarafından gözaltına alındı. 
     ''Silahın bir arkadaşına ait olduğunu'' söyleyen Kapurtu, ''Silahın benimle alakası yok. Bir arkadaşımın silahını çantama koymuştum ve o arkadaşın silahı çantamda kalmış. Birisi rica etmişti, biz de koyduk. Silahı çantamda unutmuşum. Şu an işlemler yapılıyor'' dedi. 
     Atatürk Havalimanı Şube Müdürlüğü'ndeki işlemleri tamamlanan Kapurtu, daha sonra Bakırköy Cumhuriyet Savcılığı'na sevk edildi. 
     
</TEXT>
</DOC>
