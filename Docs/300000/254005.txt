<DOC>
<DOCNO> 254005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/guncel/gun90.html </URL>
<DATE> 2004/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Angelina Jolie ve 7 Cüceler 

Billy Bob Thornton, Angelina'nın hediyesi, üzerinde kanı bulunan kolyeyi, boşanmalarına rağmen hala sakladığını söyledi...Kamboçya Başbakanı, doğal kaynakların korunmasına yönelik çalışmalarından ötürü, Angelina'ya vatandaşlık teklif etti...Babası Jon Voight, bir televizyon programında kendisi için "dengesiz" deyince, yolları tekrar ayrıldı...Hamamböceğinin çok lezzetli olduğunu ve örümcek çorbası da yiyeceğini söyledi...Olimpiyat meşalesini taşımayacağını söyledi... 
Bunlar, çok kısa bir süre içerisinde, Angelina hakkında çıkan haberlerin sadece bir kısmı. Ortaya şöyle bir sonuç çıkıyor Memlekette "güzel kadın" denince ne yazık ki akla Hülya ve Gülben geliyor. Ancak ikisi de, -geçmişi bir kenara bırakırsak- son derece mazbut, hanımefendiliği elden bırakmayan, TSE'ye uygun "ailemizin ev kadını" formatındalar. Hülya Hanımın gazetecilerle tartışmak Gülben Hanımın da, önüne gelene laf sokmaktan öte bir çılgınlıkları yok. Ve tabii birbirleriyle kapışmak. Ancak artık o da prim yapmıyor. Biraz kafası çalışan biri, bu boşluğu çok güzel doldurup malı götürebilir. Ama olmuyor ve "çılgın güzel kadın" olarak Angelina'ya sarılınıyor... Hanımefendi hakkında bu kadar haber yapılmasının başka da sebebi yok. Bize ne yahu Angelina'nın yediği hamamböceğinden... Kimdi o yıllar önce Tayland'da maymun beyni yiyen Coşkun Aral mıydı, Sadettin Teksoy muydu Değerini mi bildik .. 

Ya şu tavan boş kaldı bir şeyler yapayım şuna... 
Carton Pierr kartonpiyerin mucidi - evini yerleştirirken 

5'te5 klip incelemesi 

1- Ümit Sayın, "Mavi Geceler" klibinde sokaklarda yürürken, kumsalda, bir barakanın köşesinde, su birikintisinin içinde kameraya bakmadan şarkı söylemektedir. Kameraya bakmamasının, bakmasından çok daha saçma olduğunu, bu sorunun yıllar önce çözüldüğünü sanırız kimse kendisine anlatmamıştır. İnsan kendi kendine gülerek şarkı söyler, dans eder mi Tavır kime Git evinde söyle... 
2- Yalın, "Sonsuz Ol" adlı parçasına çektirdiği ikinci klibinde, kumsalda, sevgilisinin kulağının dibinde şarkı söylemektedir. Bağıra çağıra insanın kulağının içine doğru şarkı söylemenin nesi güzeldir Nasıl bir zevktir Kız tabii sonsuz olur... 
3- Rafet El Roman.... Klipleri ilginçtir, üstelikte kendisi çeker. Mesela "Amerika" şarkısına, New York'ta, kamyon arkasında, saatte 200 km.lik el hareketiyle gitar çalarak çektiği klip acayipti. "A Memo, burası New York..." şeklinde mektuplar yazarak Mehmet'e anlattığı ABD'de, artık Başkan Bush'un bile gurur duyduğu bir Memo Mehmet Okur var, nerden nereye... Yine yapmış yapacağını, yazın çıkan albümünün klibini kıştan çekmeye başlamış. Aynı mekanı hem 30 cm. kar altında hem de çiçekler açmış haldeyken kullanmış. Deli gibi koşması olmasaymış klip olurmuş belki. Mirkelam koşardı öyle... 
4- Levent Yüksel'in yeni klibinde ise aynı mekanda aynı anda bir sürü Levent farklı şeyler yaparken görülmekte. Yıllar önce seyrettiğimiz George Michael'ın klibinin yapımında kullanılan bilgisayarlar, daha yeni mi gelmiştir memlekete Olmamış, fazla Levent beyne zarar... 
5- Doğuş'un Radiohead'den arak klibine ise hiçbir şey demiyoruz. Kendisinin acilen Thom Yorke'a Radiohead solisti havale ediyoruz... 

Mükemmel 
Hasta Hocam ben 96 - 97 yılından beri panik atak ve depresifim... 
Yıldırım Aktuna Çok güzel... Habertürk'de "Yıldırım Aktuna Sorularınızı Yanıtlıyor" programında 

Gideremen 
"Brezilya'sız bir Dünya Şampiyonası'nı ben düşünemiyorum. Neden Çünkü göz zevkimi gideriyorum..." 
b b 
</TEXT>
</DOC>
