<DOC>
<DOCNO> 284571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/yasam/yas02.html </URL>
<DATE> 2004/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yalan Rüzg rı' kanla 'dindi'... 
</HEADLINE>
<TEXT>


Oğlan, annesiyle bir ailenin yanına sığındı... Aile onu oğlu bildi. Sonra o ailenin kızına şık oldu... Kaçtılar... Sonra yalanlar ve kurşunlar geldi... 

MUSTAFA KURTARAN İstanbul 

Osman, yıllar önce babasını terk eden annesiyle birlikte 'Makbule Anne'sinin evine sığındı. Makbule Hanım ona annelik yapmış, diğer çocuklarından ayrı tutmamış, Osman da Makbule Anne'sinin çocuklarını 'kardeş' bilmişti. Sonra yıllar geçti. Kızlar genç kız, oğlanlar delikanlı oldu... Ve hani derler ya 'Kız kara toprağın, oğlan mahpusun', işte bu hik ye de böyle noktalandı. Makbule Aktürk, kocası öldüğü için 2 kızı ve 3 oğluna tek başına bakarken, Osman Özen'i annesiyle birlikte evine aldı. Yıllar geçti Osman Özen 20 , beraber büyüdüğü evin küçük kızı Perihan Aktürk'e 17 gönlünü kaptırdı. Kız da ona karşı kayıtsız değildi. 2 yıl boyunca evde kardeş, dışarıda sevgili oldular. İlk zamanlar Makbule Anne'nin durumdan haberi yoktu. 

Aşkını, yalanla ikna etti 
Sonra oldu... Gençler çareyi kaçmakta buldu... Osman dini nik hı kıydığı Perihan'la yaşamaya başladı. İlk zamanlar mutluydular, fakat işsizlik ve parasızlık, tartışmaları da beraberinde getirdi. Ve Perihan, yaşadığı sıkıntılara dayanamayarak annesinin evine, İzmir'e döndü. 
Çaresiz kalan genç adam, çareyi yalan söylemekte buldu. İş bulmuştu sözde, hatta bir ev bile almıştı. Sarıldı telefona, 'yalanlarını' gerçekmiş gibi tek tek anlattı, sonra da soluğu İzmir'de aldı. Aktürkler'i ikna eden Özen, aileyi alarak yeniden İstanbul'a döndü. 

Silah tutukluk yaptı 
Daireyi görmek isteyen anne Makbule, baldız Ayşe ve sevgilisi Perihan Aktürk'ü Başakşehir'de bir apartmana götüren Özen, kendisine ait olmayan bir dairenin kapısına geldi. Anahtarı işyerinde unuttuğunu söyledi. Özen ile sevgilisi arasında tartışma çıktı. Araya anne Aktürk girdi. Kızlara "İzmir'e dönüyoruz" deyince Osman sinirlendi, silahını çekti, sevdiği kıza yöneltti, tetiği çekti. Müstakbel baldızına doğrulttuğu sırada silah tutukluk yaptı. Sonra taksiye binerek kaçtı. Ağır yaralanan Perihan Aktürk kaldırıldığı hastanede hayatını kaybetti. Polis zanlı Osman Özen'in peşine düştü. 


</TEXT>
</DOC>
