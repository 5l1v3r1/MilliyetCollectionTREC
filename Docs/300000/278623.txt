<DOC>
<DOCNO> 278623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/spor/spo06.html </URL>
<DATE> 2004/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem yürütüyor hem eğitiyor 
</HEADLINE>
<TEXT>



Arsoy yeniden aday 
GÖREV yaptığı iki yıllık süre içinde Türkiye'yi yollara döken Herkes İçin Spor Federasyonu Başkanı Göksel Arsoy, seçimlerde tekrar adaylığını koyacağını belirterek, "81 ili yürütüp ayakkabılarımı rafa kaldıracağım" dedi. İki yıl içinde 52 şehirde binlerce kişiye sağlıklı yaşam yürüyüşleri yaptırdıklarını ifade eden Aksoy, tekrar seçilmeleri halinde festival havasında geçen bu organizasyonlarına devam edeceklerini söyledi. 

'Güçlü bir ekip var' 
YOLA, Anayasa'nın 59. maddesinde yeralan, "Devlet halkına spor yaptırmaya mecburdur" maddesinden güç alarak çıktıklarını belirten Arsoy, akademik kariyerleri olan çok güçlü bir ekiple çalıştığına da değindi. Göksel Arsoy, "Sağlık yürüyüşlerinin yanı sıra her gittiğimiz ilde konferanslar düzenliyoruz. Dengeli beslenme, sigaranın zararları, sporun insan yaşamı için önemi, akraba evliliğinin sakıncaları ana konularımız" dedi. 


</TEXT>
</DOC>
