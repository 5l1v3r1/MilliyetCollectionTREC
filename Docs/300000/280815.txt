<DOC>
<DOCNO> 280815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sontur55.html </URL>
<DATE> 2005/03/15/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Sedat Şahin'in grubuna yönelik operasyon... 
</HEADLINE>
<TEXT>

     Çıkar amaçlı bir suç örgütüne yönelik İstanbul, Ankara ve İzmir'de gerçekleştirilen operasyonlarda gözaltına alınanların sayısı 48'e yükseldi. 
     İstanbul Emniyet Müdürlüğü'nden alınan bilgiye göre, Organize Suçlar Şube Müdürlüğü ekipleri, halen cezaevinde bulunan Sedat Şahin'in grubuna yönelik operasyon başlattı. 
     İstanbul, Ankara ve İzmir'de gerçekleştirilen operasyonlarda dün 33 kişi gözaltına alınırken, bu sayı, bugün yapılan operasyonlar sonucunda 48'e yükseldi. Bu kişilerin kaldıkları yerlerde ve üzerlerinde yapılan aramalarda, 2 adet kalaşnikof marka silah, 3 el bombası ve 7 adet ruhsatsız tabanca ele geçirildi. 
     Gözaltına alınan kişilerin, zorla haraç alma, tehdit, yaralama gibi olaylara karıştıkları belirtildi. 
     
</TEXT>
</DOC>
