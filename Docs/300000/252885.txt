<DOC>
<DOCNO> 252885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/son/sonyas07.html </URL>
<DATE> 2004/07/04/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
İzin almadan bir tabloyu klibinde kullanan İzel'e tazminat davası 
</HEADLINE>
<TEXT>

     Ünlü şarkıcı İzel, halka açık mekanda yer alan ressam Harun Antakyalı'nın tablosunu sanatçıdan izin almadan klibinde kullanınca mahkemelik oldu. Antakyalı, Karaköy'deki 4 no'lu antrepolun duvarına çizdiği tablosunu kendisine sormadan kullanan İzel'e 30 milyar liralık tazminat davası açtı. 
     Alınan bilgiye göre, genç kuşağın tanınmış ressamlarından Harun Antakyalı, Karaköy 4 no'lu antrepolun duvarlarına 42 metrekarelik yüzeyi kapsayacak şekilde çizdiği tablosunun İzel'in klibinde yer aldığını farketti. 
     
     YILBAŞI EĞLENCESİNDE ÇİZMİŞTİ 
     Tablosunun tüm televizyon kanallarında yayınlanan ''Kime zarar verdik'' adlı klipte izin alınmadan fon olarak kullanılması nedeniyle telif haklarının ihlal edildiğini ileri süren sanatçı, avukatı Ünsal Piroğlu aracığıyla İzel'e dava açtı. 
     Tüm televizyon kanallarında yayınlanan klipte arka fon olarak kullanılan tablosu nedeniyle maddi ve manevi haklarının ihlal edildiğini belirten ressam Antakyalı, İzel'den 30 milyar lira tazminat talep etti. 
     ''Büyük yüzeylerin ressamı'' olarak tanınan ve Türkiye'nin pekçok ilinde gerçekleştirdiği canlı performanslarla geniş yüzeylere tablo çalışmaları da yapan ressam Harun Antakyalı, tazminat davasına konu olan resimlerini 2001 yılında 20 bin kişi için düzenlenen yılbaşı eğlencesinde 42 metrekarelik bir düzeyi kapsayacak şekilde Karaköy 4 no'lu antrepolun duvarlarına çizmişti. 
     
</TEXT>
</DOC>
