<DOC>
<DOCNO> 257868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sonspo07.html </URL>
<DATE> 2004/07/24/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Çaykur Rizespor'un Avusturya kampı sona erdi... 
</HEADLINE>
<TEXT>

     Çaykur Rizespor'un 10 günlük Avusturya kampı sona erdi. 
     Kulüp genel kaptanı Yılmaz Zehiroğlu, kampın yararlı bir biçimde geçtiğini belirterek, ''Eksikliklerimizi görmemiz açısından iyi bir kamp oldu. Lig başlayana kadar hazır hale geleceğiz'' dedi. 
     Zehiroğlu, yarını izinli olarak geçirdikten sonra 26 Temmuz Pazartesi günü çalışmalara kendi tesislerinde başlayacaklarını da kaydederek, ''Yeni transferlerimiz olan Mısırlı oyuncular da idmana katılacaklar. Onların da takıma uyum sağlamasıyla daha iyi bir hale geleceğiz' diye konuştu. 
     Polonyalı oyuncu Vlodarczyk ile görüşmelerinin olumlu biçimde sürdüğünü kaydeden Zehiroğlu, her an bu oyuncunun transferine resmiyet kazandırabileceklerini de sözlerine ekledi. 
     
</TEXT>
</DOC>
