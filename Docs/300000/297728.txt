<DOC>
<DOCNO> 297728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/ekonomi/eko03.html </URL>
<DATE> 2004/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollandalı Rabobank Şekerbank'a ortak oluyor 
</HEADLINE>
<TEXT>


Hollanda kökenli Rabobank, Şekerbank'ın çoğunluk hisselerini almak için ortaklık görüşmelerine başlıyor 

EKONOMİ SERVİSİ 

Dünyada tarım alanındaki finansal hizmetleriyle tanınan Hollanda kökenli Rabobank, Şekerbank'ın çoğunluk hisselerini alıyor. Şekerbank'tan İMKB'ye gönderilen açıklamada, Şekerbank Personeli Munzam Sosyal Güvenlik ve Yardımlaşma Sandığı Vakfı ile Rabobank arasında, bankanın Şekerbank üzerinde çoğunluk hissedar olmasına yönelik ortaklık görüşmelerine başlanması konusunda anlaşma sağlandığı bildirildi. 

İkisi de kooperatifçi 
Açıklamada, her iki bankanın da köklerinin ve geçmişlerinin kooperatiflere dayanması nedeniyle kurum kültürleri arasında doğal bir uyum olduğu düşünülen bir ortaklığın, özellikle bireysel bankacılık, konut kredileri, küçük ve orta ölçekli işletmeler ile tarım ve gıda sektörüne odaklanmasının hedeflendiği kaydedildi. 85 trilyon sermayeli Şekerbank'ın yüzde 42.96'sı vakfın elinde bulunuyor. Bankanın halka açıklık oranı yüzde 36.60. 200 şubesi bulunan Şekerbank'ın 530 bin bireysel müşterisi bulunuyor. 
Rabobank Grubu, dünyanın kredibilitesi en yüksek özel finans kuruluşudur. Hollanda piyasasında en geniş finansal hizmet sağlayıcısı olan Rabobank Grubu, 9 milyondan fazla bireysel ve ticari müşteriye sahip bulunuyor. 440 milyar euro'luk aktif büyüklüğe sahip banka yılın ilk 6 ayında 825 milyon euro k r açıkladı. 2002 yılında Türkiye'deki tek şubesini tasfiye eden Rabobank'ın İstanbul'da bir temsilciliği bulunuyor. 
Şekerbank hisseleri ortaklık görüşmeleriyle ilgili haberlerden sonra dün borsada yüzde 10.22 oranında değer kazandı. 


</TEXT>
</DOC>
