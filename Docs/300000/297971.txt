<DOC>
<DOCNO> 297971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sonspo40.html </URL>
<DATE> 2004/12/15/ </DATE>
<TIME> 20.31 </TIME>
<AUTHOR>  </AUTHOR>
<HEADLINE>
Beşiktaş, son çalışmasını Ennio Tardini Stadı'nda yaptı... 
</HEADLINE>
<TEXT>

     Beşiktaş, İtalya'nın Parma takımıyla yarın oynayacağı UEFA Kupası 2. tur B Grubu son maçının hazırlıklarını tamamladı. 
     Teknik direktör Vicente Del Bosque yönetiminde, maçın oynanacağı Ennio Tardini Stadı'nda gerçekleştirilen ve yaklaşık 1 saat süren antrenmanda, siyah-beyazlılar taktik ağırlıklı bir çalışma yaptı. 
     Antrenmana koşu ve pas çalışmasıyla başlayan siyah-beyazlılar, daha sonra çift kale maç oynadı. Antrenmanı, Parma'nın yeni teknik direktörü Pietro Carnignani de tribünden izledi. 
     Bu arada, alacakları nedeniyle Fenerbahçe'ye açtığı dava için dün İsviçre'ye giden Mustafa Doğan, siyah-beyazlıların son antrenmanına katıldı. 
     Beşiktaş'ın, yarın 21.45'te başlayacak karşılaşmaya şu 11 ile çıkması bekleniyor 
     Ramazan, Fatih, Mustafa, Emre, İbrahim Üzülmez, Ahmet Hassan, Okan, Ahmet Yıldırım, Tümer, Sergen ve Pancu. 
     
</TEXT>
</DOC>
