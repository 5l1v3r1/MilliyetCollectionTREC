<DOC>
<DOCNO> 294671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/spor/ysenay.html </URL>
<DATE> 2004/12/04/ </DATE>
<TIME>  </TIME>
<AUTHOR> Erdoğan ŞENAY  </AUTHOR>
<HEADLINE>
Müftüoğlu mu 
</HEADLINE>
<TEXT>



Fenerbahçe, üç haftadır oynadığı ve dokuz puanı cebine koyup, taraftarını mutlu ettiği futbol formatını kolayca kuramıyordu bir türlü ilk yarıda... Nedenin net cevabı, ilk golü yiyene kadar Ankaralı Sarı - Lacivertliler'in Fenerbahçe önünde büyük bir direniş göstermeleri ve de rakiplerini oynatmamak adına her türlü pozisyona kabacaca "kelle koltukta" saldırmalarıydı... 
Kendi alanından çıkarken pas hataları yapıp, rakipten dönen toplarda ağır kalan, "tam 42 dakika" rötarlı ve tutarlı olamayan Fenerbahçe, gecenin gol sihirbazı Alex'i acil yardıma çağırıyor ve Brezilyalı'nın direkt kaleye vurduğu topa zarif bir şekilde dokunan Nobre, Ankaragücü'nün bütün direnç duvarlarını yerle bir etme maharetini sürüyordu oyuna... Evet defansta Servet, Önder, Ümit Özat hem rakibi karşılamada, hem de top kullanmada çok rahat olamıyorlar, onların Ankaragücü saldırılarıyla doğan kopuk oyunları orta alandaki pas diyaloglarına ve Fener'in kanat çıkışları ile göbekten yaptıkları gol arayışlarına zayıflıklar getiriyordu doğal olarak ilk 45 dakikada... 

Özel şovlar, özel goller 
Kuddusi Müftüoğlu, dedelerinden kalma bir saygın din adamının soyadını taşıyor... Ama gelecek hafta çok önemli bir derbide Fener'in kozu olacak Aurelio'ya böylesine ucuz bir sarı kart gösterirken verdiği kararın vicdani olduğuna ve saygınlığına kendisi inanıyor muydu, çok merak ederim .. O Aurelio ki, Fenerbahçe formasını giydiği iki yıl içinde herkesin bildiği gibi Türkiye liglerinin en centilmen oyuncusu olarak bütün futbol camiasının sevgisini kazanmış bir oyuncu... Sen hakem olarak bu taktir hakkını yanlış kullanırsan, o zaman seyirci de haklı olarak senin bir "Müftüoğlu" olduğuna kolay kolay inanır mı .. 
Sakıp hoca, Ankaragücü'ne büyük bir hırs ve enerji aşılamış... Dört siyahi oyuncuların dördü de sanki "dokuz canlı" ... Ancak Kadıköy'de farklı yenilgilerinin ana sebebi Fener'in üstüne bu kadar çok adamla gidip, biraz da açık oynamanın hesapsız kitapsızlığı değil miydi acaba .. 
Fenerbahçe'ye gelirsek, Alex'in özel şovu ve özel golleri dışında "şöyle oynadı - böyle oynadı" vıdı vıdılarından çıkalım da, son sözü söyleyelim "Ainesi galibiyettir Fenerbahçe'nin lafa bakılmaz". 



</TEXT>
</DOC>
