<DOC>
<DOCNO> 287723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/soneko15.html </URL>
<DATE> 2004/11/10/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Ekim ayında en yüksek getiriyi borsa sağladı... 
</HEADLINE>
<TEXT>

     Finansal yatırım araçları arasında bu yılın Ekim ayında, aylık ve yıllık bazda en fazla reel getiriyi borsa sağladı. 
     Devlet İstatistik Enstitüsü DİE , seçilmiş finansal yatırım araçlarının 2004 Ekim ayı itibarıyla gerçekleşen reel getiri oranlarını açıkladı. 
     1994 100 bazlı Toptan Eşya Fiyatları Endeksi TEFE ile indirgenerek yapılan hesaplamalara göre, sadece borsa endeksi Ekim ayında, bir önceki aya göre reel getiri sağlarken, diğer yatırım araçları yatırımcıları üzdü. Borsa endeksi Ekim ayında yüzde 1.2 reel getiri sağlarken, dolarda yüzde 4, altında külçe yüzde 1, euroda yüzde 2, mevduat faizinde brüt yüzde 1.4 reel bazda getiri kaybı oldu. 
     
     YILLIK GETİRİ 

     Ekim ayı itibariyle son bir yıla bakıldığında ise borsa endeksi, mevduat faizine yatırım yapanlar reel bazda kazanırken, euro, dolar ve altına yatırım yapanlar zarar etti. 
     Söz konusu dönemde, borsa endeksi yüzde 28.7, mevduat faizi brüt yüzde 11.7, yıllık bazda getiri sağlarken, euroda yüzde 3.7, dolarda yüzde 9.6, külçe altında yüzde 0.3 yıllık bazda reel getiri kaybı oldu. 
     
     SON ÜÇ AYLIK DÖNEM 

     Ekim 2004 itibariyle TEFE bazında üç aylık dönemde ise seçilmiş finansal yatırım araçlarından banka mevduatı brüt yüzde 5.5, borsa endeksi yüzde 19.6, euro yüzde 4.2 ve külçe altın yüzde 7.4, dolar yüzde 2.5 oranlarında reel getiri sağladı. 
     
</TEXT>
</DOC>
