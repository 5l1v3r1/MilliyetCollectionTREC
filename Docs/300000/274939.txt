<DOC>
<DOCNO> 274939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/guncel/axgun01.html </URL>
<DATE> 2004/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul ışıl ışıl olacak 
</HEADLINE>
<TEXT>


İstanbul'a yeni bir düzen getirmeye hazırlanan Topbaş, kente Lyon ve Budapeşte'de bulunan ışıklandırma sistemini kuracak 

ŞENOL DEMİRCİ İstanbul 

İstanbul Büyükşehir Belediye Başkanı Kadir Topbaş, Lyon ve Budapeşte kentlerinde uygulanan ışıklandırma sistemlerinin bir benzerinin hayata geçirileceğini söyledi. Topbaş, yaptığı açıklamada İstanbul'a yeni bir düzen vermek için işe maket üzerinde deneyerek başlayacaklarını ve önceliğin ışıklandırma olduğunu kaydetti. 
İstanbul'un geceleri bir suç şehri gibi karanlık olmasından büyük üzüntü duyduğunu kaydeden Topbaş, "Lyon ve Budapeşte şehirlerinde uygulanmakta olan ışıklandırma sistemlerinin bir benzerini İstanbul'da hayata geçireceğiz. Denenmiş bir sistemi uygulayarak daha az maliyetle İstanbul'u ışık hüzmeleriyle bezeyeceğiz" diye konuştu. 

Maket hazırlanıyor 

BüyükŞehİr Belediyesi, İstanbul'un kentsel sorunlarına daha iyi çözüm üretmek amacıyla şehrin dev bir maketini hazırlanıyor. İstanbul maketi 500 metrekare büyüklüğünde olacak. İstanbul'da hayata geçirilecek her proje artık önce maket üzerinde denenecek, şehre uygunluğuna bu yöntemle karar verilecek. 


</TEXT>
</DOC>
