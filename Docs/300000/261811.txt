<DOC>
<DOCNO> 261811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/sonspo26.html </URL>
<DATE> 2004/08/09/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Denizlispor'da Sakaryaspor maçı hazırlıkları... 
</HEADLINE>
<TEXT>

     Denizlispor Teknik Direktörü Giray Bulak, ligin en zor maçlarından birini Sakaryaspor ile oynayacaklarını belirtti. 
     Lige galibiyetle başlamanın futbolcuları moral motivasyonu bakımından olumlu etkilediğini ifade eden Bulak, geçen sezon deplasman maçlarında başarılı olduklarını, Sakaryaspor maçıyla birlikte aynı süreci başlatmak istediklerini söyledi. 
     Birinci Süper Lig'e yeni yükselen Sakaryaspor'un ilk maçını kaybettiğini hatırlatan Bulak, şöyle konuştu 
     ''Rakibimiz, kendi sahasında oynayacağı ilk maçı kazanmak ve Gençlerbirliği maçında kaybettiği 3 puanı telafi etmek isteyecek. Biz de sahaya galibiyet için çıkacağız. Zor bir karşılaşma olacağını, hatta ligin en zor maçlarından birini oynayacağımız bilincindeyiz. Karşılaşmaya bu bilinçle hazırlanıyoruz.'' Bulak, geçen sezondan 3 maç cezası olan Ersen Martin'e Gaziantepspor maçında kırmızı kart gören Mustafa Keçeli'nin de eklenmesinin Sakaryaspor deplasmanı öncesi şansızlık olduğunu kaydetti. 
     Öte yandan, yeşil-siyahlı futbolcular, bir günlük iznin ardından renkdaşları ile oynayacakları maçın hazırlıklarına başladı. 
     
</TEXT>
</DOC>
