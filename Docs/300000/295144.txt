<DOC>
<DOCNO> 295144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/soneko01.html </URL>
<DATE> 2004/12/06/ </DATE>
<TIME> 02.08 </TIME>
<AUTHOR>  </AUTHOR>
<HEADLINE>
Hamsi dar gelirlinin imdadına yetişti... 
</HEADLINE>
<TEXT>

     Kilosu 1 milyon 250 bin liraya kadar düşen hamsi, özellikle dar gelirli ailelerden büyük talep görüyor. 
     Karadeniz'de yaşanan hamsi bolluğu en fazla yoksul ailelerin yüzünü güldürdü. 
     Bolluğa bağlı olarak fiyatı giderek düşen hamsi, kırmızı eti pahalı olması nedeniyle alamayan, tavuk etinden de son günlerde gündemi meşgul eden hormon tartışması yüzünden bir süreliğine vazgeçen yoksulun kış aylarında adeta imdadına yetişti. 
     Konya'da kurulu bir alışveriş merkezinin yetkilileri, kısa süre önce kilogramı 5 milyon liraya kadar yükselen hamsinin, son günlerde 1 milyon 250 bin liraya kadar düştüğünü söyledi. 
     Levrek ve çupranın 11 milyon 250 bin lira, çinekopun 6 milyon lira ve kefalin 5 milyon lira olduğu dönemde hamsinin düşük fiyatıyla büyük ilgi gördüğünü ifade eden yetkililer, ''Balık reyonuna gelen 2 kilogramın altında almıyor. Hamsi sofraların değişmez yemeği oldu. Günde ortalama 1 ton hamsi satıyoruz'' dedi. 
     
</TEXT>
</DOC>
