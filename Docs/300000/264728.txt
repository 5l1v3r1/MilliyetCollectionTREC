<DOC>
<DOCNO> 264728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/soneko34.html </URL>
<DATE> 2004/08/19/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Otomobilde tercih hatchback 
</HEADLINE>
<TEXT>

     Yapılan bir araştırmaya göre kadınların yüzde 29'u ve erkeklerin yüzde 27'si hatchback arabaları tercih ediyor. 
     Temsa tarafından eylül ayında satışa sunulacak Mitsubishi'nin Colt model otomobili için 14 bin 930 kişinin katıldığı "'müşteri edinme kampanyası" sona erdi. 
     Mitsubishi Motors'un en son ürünü Mitsubishi Colt için potansiyel müşteri veri tabanı oluşturmak amacıyla mayıs ayından bu yana sürdürülen çalışma, erkek ve bayanlar için ayrı ayrı gerçekleştirildi. 
     
     Tercihlerin ilk sırasında hatchback modeller var 
     7 bin 474'ü bayan olmak üzere toplam 14 bin 930 kişiye ulaşılan kampanya çerçevesindeki değerlendirme, bayanların otomobil hayallerini yüzde 29 oranında hatchback, yüzde 17 oranında sedan, yüzde 26 oranında spor ve yüzde 7 oranında stationwagon modellerin süslediğini ortaya koydu. 
     Erkeklerin ise yüzde 27'si hatchback, yüzde 26'sı sedan, yüzde 20'si spor, yüzde 18'i arazi ve yüzde 9'u stationwagon modelinin hayalini kuruyor. 
     
</TEXT>
</DOC>
