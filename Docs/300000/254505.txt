<DOC>
<DOCNO> 254505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/guncel/gun12.html </URL>
<DATE> 2004/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Teziç Park kamusal alana dönüşebilir 
</HEADLINE>
<TEXT>



YÖK Başkanı Prof. Dr. Erdoğan Teziç, 'Dolmabahçe'deki yemeğe kendisini yalnız davet ettiği için' Cumhurbaşkanı A. Necdet Sezer'i eleştiren Erdoğan'a, "Park da kamusal alana dönüşür" yanıtını verdi. Teziç, NATO Zirvesi sırasında Cumhurbaşkanı Sezer'in verdiği yemeğe kendisini yalnız davet etmesini "Dolmabahçe Sarayı kamusal alan değil" diye eleştiren Başbakan Erdoğan'a "Özel park alanı da kamusal alana dönüşebilir" karşılığını verdi. 
Teziç, böyle bir durumda kişinin giysi biçimini kolluk kuvvetinin kendisini tanıyabileceği biçime dönüştürmesi gerektiğini savunarak, "Bir devlet faaliyetinin yapıldığı alanda, bireyler, inançlarına dayalı hususları dışlaştıramazlar" dedi. Teziç, "kamu" denilen yerde, herkesin eşit görüntüsüyle ifade edilme zorunluluğu olduğunu da sözlerine ekledi. 


</TEXT>
</DOC>
