<DOC>
<DOCNO> 277529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sontur21.html </URL>
<DATE> 2004/10/05/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Telekom görevlisi, telefon tamir ederken öldü... 
</HEADLINE>
<TEXT>

     İzmir'in Bornova İlçesi'nde telefon kutusundaki arızayı gidermek isterken, binanın 2. katındaki sundurmadan düşen TELEKOM görevlisi, kaldırıldığı hastanede öldü. 
     Alınan bilgiye göre, TELEKOM Çınarlı Şube Müdürlüğü'nde dış hatlar onarım görevlisi olarak çalışan Erdal Durmaz 40 , 302 Sokak'ta bulunan Başaran Oto Yedek Parça Satış Mağazası'ndaki telefon arızasını gidermek üzere işyerine geldi. 
     Binanın 2. katında, duvarın dış bölümünde bulunan ankastreyi açmak için sundurmaya çıkan Durmaz, dengesini kaybederek düştü. 
     Ağır yaralanan ve ambulansla Ege Üniversitesi Tıp Fakültesi Hastanesi Yoğun Bakım Servisi'ne kaldırılan Durmaz, kurtarılamadı. 
     Manisa'nın Turgutlu İlçesi'nde oturan Durmaz'ın, iş için her gün İzmir'e gelip gittiği bildirildi. 
     
</TEXT>
</DOC>
