<DOC>
<DOCNO> 253344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sonspo03.html </URL>
<DATE> 2004/07/06/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Barcelona, Deco’yu bitirdi 
</HEADLINE>
<TEXT>

     Geçen sezon Ronaldinho’yu transfer ederek Real Madrid’e çalım atan Katalan ekibi, Portekizli yıldızı da ezeli rakibinin elinden kaptı 
     
     Devlerin gözdesi 

     Henrik Larsson ve Giuly’i kadrosuna katarak dikkatleri çeken Barcelona bombayı patlattı... Katalan ekibi, Porto’nun bu sezonki başarısında büyük rol oynayan Deco’yla her konuda anlaşmaya vardı. Real Madrid’in de kadrosuna katmak istediği Portekizli yıldız için Porto’ya 20 milyon Euro ve Quaresma’yı teklif eden İspanyol temsilcisi, Mavi - Beyazlılar’dan olumlu yanıt aldı. EURO 2004’ün bitmesiyle tatile çıkan Deco da transfere yeşil ışık yaktı. 
     
     Başkan açıkladı 

     Barcelona Başkanı Juan Laporta, kulübe yakınlığıyla bilinen El Mundo Deportivo gazetesine yaptığı açıklamada, transferin bittiği müjdesini verirken, Deco şu an tatilde. En geç bir hafta içerisinde resmi imza atılacak. Ayrıca sözleşmesi biten Davids’le de yeni bir anlaşma yapmak üzereyiz. Hollandalı yıldızın gideceğine inanmıyorumö diye konuştu. Edgar Davids’i Barcelona’nın yanı sıra Inter ve Chelsea de kadrosuna katmak istiyor. 

     
</TEXT>
</DOC>
