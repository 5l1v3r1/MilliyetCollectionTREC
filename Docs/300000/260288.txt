<DOC>
<DOCNO> 260288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sonspo33.html </URL>
<DATE> 2004/08/03/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Yalovaspor, Fenerbahçe'den resmi cevap bekliyor... 
</HEADLINE>
<TEXT>

     Ulu önder Atatürk'ün Yalova'ya ilk gelişinin 75. yıldönümü dolayısıyla, Başbakan Recep Tayyip Erdoğan ve bir grup milletvekili tarafından Yalovaspor ile dostluk maçı yapması yönünde çağrıda bulunulan Fenerbahçe'nin, henüz resmi yanıt vermediği bildirildi. 
     Yalovaspor Kulübü Başkanı Nusret Karaalioğlu, geçen hafta kulüp olarak kendilerinin de resmi bir yazıyla Fenerbahçe'yi 19 Ağustos'taki bu anlamlı organizasyon için Yalova'ya davet ettiklerini söyledi. 
     Fenerbahçe Spor Kulübü'nden davetlerine henüz resmi bir yanıt almadıklarını belirten Karaalioğlu, ''Fenerbahçe ile bir dostluk maçı yapmaktan, kentimizde onları ve sayın başbakanımız ile milletvekillerimizi ağırlamaktan onur duyarız. Şu ana kadar gayri resmi olarak Fenerbahçe'nin geleceğini duyduk. Ancak, henüz resmi bir cevap alamadık'' dedi. 
     
</TEXT>
</DOC>
