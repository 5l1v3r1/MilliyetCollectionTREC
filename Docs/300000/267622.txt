<DOC>
<DOCNO> 267622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sonspo35.html </URL>
<DATE> 2004/08/30/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Sakaryaspor'da moraller bozuk... 
</HEADLINE>
<TEXT>

     Sakaryaspor, ligde ilk 4 haftada verdiği mücadelenin karşılığını alamamaktan yakınıyor. 
     Teknik sorumlu Necmettin Sert, A.A muhabirine yaptığı açıklamada, ligin ilk 4 haftasını puansız kapatmanın üzüntüsünü yaşadıklarını söyledi. 
     Sezonun ilk 3 maçına oranla Galatasaray karşısında kötü oynamalarına karşın 1 puan almaları gerektiğini ifade eden Sert, ''Verdiğimiz mücadelenin karşılığını alamıyoruz'' dedi. 
     Fisktür dezavantajı yaşadıklarını ve özellikle ilk haftalarda ligin oturmuş takımlarıyla mücadele ettiklerini belirten Sert, şöyle konuştu 
     ''Oynadığımız futbolun karşılığında şu an puanımızın olması gerekirdi. Çok kötü futbol oynamıyoruz. Ancak bundan sonra oynadığımız iyi futbolu, skora yansıtmak istiyoruz. Ayrıca, takıma 2 kişinin dahil edilmesi yönünde çalışmalarımız var. Forvet ve orta sahaya yönelik transfer görüşmelerimiz sürüyor.'' Sakaryaspor'un, 11 Eylül Cumartesi günü evinde yapacağı Beşiktaş maçının hazırlıklarına ise yarın öğleden sonra Rüstemler Tesisleri'nde başlayacağı kaydedildi. 
     
</TEXT>
</DOC>
