<DOC>
<DOCNO> 294896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/yasam/ayas.html </URL>
<DATE> 2004/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Organlarıyla hayat verecek 
</HEADLINE>
<TEXT>


Üzerine sahne duvarının düşmesi sonucu girdiği ağır komadan çıkamayan tiyatrocu Eren'in organları ailesi tarafından bağışlanacak 

AHU COŞKUN İstanbul 

Prova sırasında üzerine sahne dekorunun düşmesi sonucu girdiği ağır komadan çıkamayan genç tiyatrocu Eren Uluergüven'in ailesi, oğullarının organlarını bağışlayacaklarını duyurdu. 
Bizimkiler dizisinin "Davut Usta"sı tiyatrocu Selçuk Uluergüven'in oğlu Eren, yönetmen yardımcılığını yaptığı "Dobrinja'da Düğün" adlı oyunun 30 Kasım'daki provasında başına düşen dekor parçasıyla ağır yaralanmıştı. 

Arkadaşları hep yanındaydı 
Eren, kaldırıldığı Alman Hastanesi'nde 2 gün yoğun bakımda tutuldu. Günlerdir hastaneden ayrılmayan baba Uluergüven'i, sanatçı ve tiyatrocu arkadaşları yalnız bırakmadı. Uluergüven'in, Pera Tiyatro Okulu'ndan arkadaşları da büyük üzüntü yaşadı. 
Eren'in annesi Türkan Uluergüven, "Mümkün olsa, kendi beynimi oğluma verebilseydim" diyerek gözyaşına boğuldu. Ailenin, yarın toplanacak Alman Hastanesi doktorlarından oluşan heyetin "beyin ölümünün gerçekleştiği" kararına varmasından sonra, oğullarının organlarını bağışlayacağı belirtildi. 

'Hemen operasyona alındı' 
Dr. Serhan Şimşir yaptığı açıklamada, beyinde çok ağır hasar tespit ettiklerini belirterek şunları söyledi "Olayın gerçekleştiği mek nın hastaneye yakınlığı bir avantajdı. Buraya getirilir getirilmez operasyona başlandı. Ameliyata rağmen Eren, içinde bulunduğu ağır komadan çıkamadı." 


</TEXT>
</DOC>
