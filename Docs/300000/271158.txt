<DOC>
<DOCNO> 271158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/son/soneko01.html </URL>
<DATE> 2004/09/12/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
İşgücü maliyetleri artıyor... 
</HEADLINE>
<TEXT>

     Türkiye Metal Sanayicileri Sendikası'na MESS göre, Türkiye, geçen yıl ''birim işgücü maliyetlerinin en çok arttığı ikinci ülke'' oldu. 
     MESS'in, Uluslararası Yönetim Geliştirme Merkezi IMD verilerini kullanarak yaptığı değerlendirmeye göre, Türkiye'nin, geçen yıl imalat sanayiinde birim işgücü maliyeti, bir önceki yıla göre yüzde 19.63 oranında arttı. 
     Bu oranla Türkiye, Rusya'nın ardından, en yüksek maliyet artışının gerçekleştiği ülke oldu. 
     Değerlendirmede, Avrupa Birliği'ne yeni üye olan ülkelerden Estonya, Macaristan, Slovakya ve Slovenya'daki maliyet artışının, Türkiye'dekinin altında kaldığına, Polonya'da ise işgücü maliyetinin düştüğüne dikkat çekildi. 
     ''Türkiye'de verimliliğin üzerinde artan işgücü maliyetlerinin, yetersiz olan yabancı sermaye girişini daha da olumsuz etkilediği'' savunulan değerlendirmede, Türkiye'nin istihdam ve uluslararası rekabet gücünün artırılabilmesi için, sanayicinin yasal yükümlülüklerinin hafifletilmesi ve işgücü maliyetlerinin düşürülmesi gerektiği ifade edildi. 
     Değerlendirmeye göre, geçen yıl bazı ülkelerdeki işgücü maliyet artışı şöyle 
     ''Rusya yüzde 35 , Türkiye 19.63 , Estonya 9.59 , Macaristan 6 , Slovakya 6 , Slovenya 3.80 , İspanya 1.28 , Çek Cumhuriyeti 0.29 , Almanya -0.74 , Japonya -4.38 , Polonya -8.37 '' 
     
</TEXT>
</DOC>
