<DOC>
<DOCNO> 283539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sontur20.html </URL>
<DATE> 2004/10/26/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Yaşlı bekçinin kafatasını taşla ezerek öldürdüler .. 
</HEADLINE>
<TEXT>

     Manisa'nın Turgutlu İlçesi'ndeki Keresteciler Sitesi'nde bekçilik yapan bir kişi kafası taşla ezilerek öldürüldü. 
     Alınan bilgiye göre, Koşukırı Mevkii'ndeki Keresteciler Sitesi'nde bekçilik yapan Rıza Yavuz 69 , işyerlerini açmak için siteye gelen esnaf tarafından ölü olarak bulundu. 
     Turgutlu Emniyet Müdürlüğü'ne bağlı ekiplerce olay yerinde yapılan ilk incelemede, Yavuz'un görevi gereği taşıdığı silahın üzerinde olduğu ve başının taşla ezilerek öldürüldüğü belirlendi. 
     Olayla ilgili Cumhuriyet Savcılığı'nca soruşturma başlatıldı. 
     Bu arada, Rıza Yavuz'un, eşine birkaç gün önce ''bekçilik yaptığı siteye hırsızlık yapmak amacıyla gelen bazı kişilerle tartıştığını'' söylediği öğrenildi. 
     
</TEXT>
</DOC>
