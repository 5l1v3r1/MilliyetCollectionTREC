<DOC>
<DOCNO> 279886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/astro/index.html </URL>
<DATE> 2004/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş tutulacak 
</HEADLINE>
<TEXT>


Bugün sabah erken saatlerinde gerçekleşen tutulma ani gelişmelerin, yeni başlangıçların habercisi. Duygusal alanda bizi etkileyen ilişkiler, ortaklıklar ve anlaşmalar söz konusu olabilir. Daha diplomatik olmaya çalışmalıyız. 
Koç'lar için bugün yakın ilişkilerde şans onlarla beraber. Yeni anlaşmalar konusunda pozitif yaklaşımları fayda getirici olacak. Boğa'lar günlük işleri konusunda organize olabilecekler. Sağlık konusunu ihmal etmemeli ve iş ortamında uyumlu olmaya çalışmalılar. İkizler akıcı bir gündeler. Sosyal konuların içerisinde olmaktan ve aşk hayatındaki hareketlilikten memnunlar. Yengeç'ler dikkatlerini ev ve ailevi konulara vermek isteyecekler. Yakınlar ve ailevi konularla ilgili değişik düşüncelerinde destek görebilirler. Aslan'lar iletişim, hareket ve özellikle eğitim konusunda yeni projelerinin üzerinde durmalılar. Alacakları haberler onlar için sevindirici olacak. Başak'lar para konularında aşırıya kaçmak yerine birikimlerini korumalılar. Bu alanda yeni fırsatlar dikkat çekiyor. 
Terazi'ler oldukça hareketli olacakları bir gündeler. Kişisel konularda onları başarılı kılacak gelişmeler var. Yeni önerilere açık olmak da gerekiyor. Akrep'ler geçmişle ilgili konularda yersiz endişelere kapılabilir. Oysa yeni girişimlerini gözden geçirmeleri ve kararlılık göstermeleri doğru olacak. Yay'lar bugün iyimserler. Yeni projeler ve girişimler dikkat çekiyor. Grup çalışmalarında başkalarından destek bulabilecekler. Oğlak'lar iş hayatında yoğun enerjiler altındalar. Kendilerini göstermek için fırsatlar ve kariyer konusunda yeni gelişmeler bulunuyor. Kova'lar bugün hayata iyimser bakıyorlar. Kendilerini anlatabilmeleri ve yeni görüşlere açık olmaları onlara güven veriyor. Eğitim alanında ise başarıya yakınlar. Balık'lar yakın beraberliklerinde esnek olmalılar. Borç - alacak konularında kafalarını karıştıran olaylar netleşecek. Kararlı olmalarında fayda var. 

</TEXT>
</DOC>
