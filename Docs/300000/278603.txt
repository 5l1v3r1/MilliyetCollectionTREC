<DOC>
<DOCNO> 278603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/siyaset/siy02.html </URL>
<DATE> 2004/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Makul tarih 2014 
</HEADLINE>
<TEXT>


ANKARA Milliyet 


Dışişleri Bakanı Abdullah Gül, AB'nin 2013'te bitecek bütçe planlamasında Türkiye'ye yer verilmemesi nedeniyle 2014'ün üyelik için makul bir tarih olacağını söyledi. NTV'nin sorularını yanıtlayan Gül, şöyle konuştu "Müzakereler, Haziran 2005'e kadar Lüksemburg'un dönem başkanlığında başlar. Üyelik, Türkiye'nin performansına bağlı. İngiltere'nin müzakere süresi 12 yıl sürdü. 2 kez Fransız vetosuyla karşılaştı. Belki biz uzatmak isteriz. Belki sürenin uzaması işimize gelir. Türkiye'de serbest piyasa ekonomisi yok da Romanya ve Bulgaristan'da mı var Onlar üye oluyor artık. Bunların düzeltilmesini isteyeceğiz. Serbest dolaşımın kalıcı tedbirler arasında yer alması mümkün değil. Serbest dolaşım AB'nin ruhudur, engellenemez. Saklamıyoruz ama bunlar atılan tarihi adımı gölgelememeli. Aralık'a kadar hoşumuza gitmeyenleri daha iyi duruma getirmek için uğraşacağız." 



</TEXT>
</DOC>
