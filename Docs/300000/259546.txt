<DOC>
<DOCNO> 259546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/son/soneko06.html </URL>
<DATE> 2004/07/31/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Aşırı sıcaklar karpuz fiyatını artırdı... 
</HEADLINE>
<TEXT>

     Aşırı sıcaklardan kavrulan Adana karpuzunun tarlada kalması ve Ege Bölgesi'nin ihtiyaca cevap verememesi karpuz fiyatlarının üretim bölgesinde 400-500 bin liraya çıkmasına neden olduğu bildirildi. 
     Türkiye Sebze ve Meyve Komisyoncuları Federasyonu Yönetim Kurulu Üyesi ve Konya Sebze ve Meyve Komisyoncuları Derneği KONMESKOM Başkanı Halil İbrahim Gürbüz, AA muhabirine yaptığı açıklamada, yaklaşık bir haftadır karpuz fiyatlarının beklenmedik şekilde yükseldiğini söyledi. 
     Bugüne kadar 100-200 bin lira arasında olan karpuzun kilo fiyatının yurt genelinde yaşanan sıcaklarla birlikte yaklaşık yüzde 100 arttığını vurgulayan Gürbüz, şunları kaydetti 
     ''En önemli üretim merkezi olan Adana'dan geçtiğimiz yıllarda Ağustos ayı ortalarına kadar karpuz gelmeye devam ederdi. Ancak bu yıl, aşırı sıcak nedeniyle yanan karpuzlar toplanamadığı için tarlada bırakıldı. Sıcaklardan kavrulan Adana karpuzunun tarlada kalması ve yeni mahsul veren Ege Bölgesi'nin piyasanın ihtiyacına cevap verememesi, fiyatı üretim bölgesinde 400-500 bin liraya çıkarttı. Uygun fiyatıyla yazın serinlemek için bol bol yenilen karpuzun yanına artık eskisi gibi yaklaşılamıyor.'' Gürbüz, İç Anadolu Bölgesi'nin birçok yerinde ekilen karpuzların en geç bir hafta içinde toplanmaya başlanacağını, bu ürünün piyasaya girmesiyle birlikte karpuz fiyatının normale döneceğini sözlerine ekledi. 
     
</TEXT>
</DOC>
