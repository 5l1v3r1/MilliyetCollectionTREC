<DOC>
<DOCNO> 267589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sonspo02.html </URL>
<DATE> 2004/08/30/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Nihat İspanya'da lige golle başladı 
</HEADLINE>
<TEXT>

     Şenhan Bolelli Bildiriyor 
İspanya Birinci Futbol Ligi'nde La Liga 2004-2005 sezonu, bu hafta sonunda yapılan maçlarla başlarken, Real Sociedad'ta oynayan Türk futbolcu Nihat Kahveci de lige golle başladı. 
     La Liga'ya bu sezon çıkan Levante'yi San Sebastian'daki Anoeta Stadı'nda konuk eden Real Sociedad, 42. dakikada Harte'nin golüyle ilk yarıyı 1-0 yenik kapattı. İkinci yarının hemen başında, 47. dakikada kontraataktan gelen bir topla buluşan Nihat, sağ ayağıyla topu ağlara göndererek, hem lige golle başladı hem de takıma beraberlik golünü getirdi. 
     90 dakika forma giyen Nihat'ın, golünün dışında 1 şutu da direkten dönerken, henüz lige hazır olmadığı görülen Real Sociedad'ın sahadaki en iyi futbolcusu oldu. 
     Öte yandan UEFA Kupası'nda Trabzonspor'un rakibi olan Athletic Bilbao ise deplasmanda Osasuna ile 1-1 berabere kaldı. 
     La Liga'da 1. hafta sonuçları şöyle 
     Atletico Madrid-Malaga 2-0, Espanyol-Deportivo 1-1, Numancia-Real Betis Sevilla 1-1, Real Mallorca-Real Madrid 0-1, Real Sociedad-Levante 1-1, Osasuna-Athletic Club Bilbao 1-1, Sevilla-Albacetea 1-0, Real Zaragoza-Getafe 3-1, Racing-FC Barcelona TSİ 22.30'da başladı. Valencia-Villareal yarın yapılacak. 

     
</TEXT>
</DOC>
