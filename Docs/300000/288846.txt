<DOC>
<DOCNO> 288846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/dunya/adun.html </URL>
<DATE> 2004/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Genetik ihanet 
</HEADLINE>
<TEXT>


Mustafa Kemal ve milli mücadeleyi sırtından vuran aydınlardan gazeteci Ali Kemal'in torunu İngiliz Boris Johnson da aynı genlerin kurbanı oldu Geleceğin Muhafazak r Parti lideri olarak görülen 'Jöntürk' lakaplı Boris Johnson, karısına ihanetini ink r edince, partideki tüm görevlerinden alındı 

Nevsal Elevli - Londra 


Osmanlı'nın son döneminin önemli siyasi figürlerinden milli mücadele karşıtı gazeteci, yazar ve politikacı Ali Kemal'in artık bir İngiliz olan büyük torunu Boris Johnson 40 , özel hayatına ilişkin yalan söylediği için Muhafazak r Parti'nin gölge kabinesinden kovuldu. Geleceğin İngiltere başbakanı gözüyle bakılan Johnson'ın karısına ihanet ettiği ancak bunu gizlediği anlaşıldı. 
Dedesi gibi gazeteci ve siyaset adamı olan Johnson'un politik geleceğini, "Spectator" dergisinin eski editör yardımcısı 35 yaşındaki Petronella Wyatt ile yaşadığı gizli aşk kararttı. 
Daha önce Wyatt'la gönül ilişkisi olduğunu kabul etmeyen ve bu konuda Muhafazak r Parti lideri Michael Howard'a garanti veren Johnson'ın yalan söylediği ortaya çıktı. Türk asıllı milletvekilini, sevgilisi Wyatt'ın annesinin açıklamaları yaktı. Wyatt'ın annesi, "News of the World" ve "The Sun" gibi tabloid gazetelere, kızının Boris'ten hamile kaldığını ve bebeğini geçen ay Portland Hastanesi'nde aldırdığını söyledi. Açıklamaya göre, kürtaj parasını da "Jöntürk" adıyla da tanınan Boris Johnson ödedi. Bunun üzerine Muhafazak r Parti lideri Michael Howard, önceki gün Johnson'ı partideki görevlerinden azlettiğini açıkladı. 

Ecevit'le röportaj yapmıştı 
İngiltere siyasetinde parlak bir isim olarak görülen "Altın Çocuk" lakaplı Johnson'ın ileride parti başkanlığının yanı sıra başbakanlığa kadar yükselmesi bekleniyordu. 4 çocuk babası Johnson'un Türk kanı taşıdığını ilk kez "New York Times" 3 yıl önce duyurmuştu. İngiltere'de Başbakan Blair'e karşı Irak savaşı nedeniyle başlatılan kampanyanın da başını çeken Johnson, 1922'de İzmit'te linç edilen yazar Ali Kemal'in torununun torunu. 
Muhafazakar Parti'nin başkan yardımcısı ve sözcüsü olan Boris Johnson, 2000'de Bülent Ecevit'le bir röportaj yapmıştı. Ali Kemal'in İngiliz eşinden olan torunu Johnson, bir röportajında da, babasının dedesinin Sevr Antlaşması'nda İngilizleri tuttuğunu kabul etmişti. Spectator dergisinin genel yayın yönetmeni olan Johnson'ın yazıları, Daily Telegraph gazetesinde de çıkıyor. 

Mustafa Kemal'i tutuklatmak istedi 

1867 İstanbul doğumlu Türk gazeteci, yazar ve siyaset adamı Ali Kemal, 20. yüzyılın başında gerek İkdam gazetesinin başyazarı olmasıyla gerekse İttihat ve Terakki'ye yönelttiği sert eleştirilerle Osmanlı'da sivrilen bir isim oldu. Bu eleştirileri yüzünden 31 Mart 1908'den sonra Paris'e kaçmak zorunda kalan Ali Kemal, Fransız başkentinde yayımladığı "Yeni Yol" dergisiyle eleştirilerini sürdürdü. Genel af çıkarılması üzerine İstanbul'a dönen Ali Kemal, daha sonra Damat Ferit Paşa kabinelerinde maarif ve dahiliye nazırlıklarında bulundu. Ali Kemal, bu süreçte milli mücadeleye ve liderlerine karşı çıktı. Mustafa Kemal Paşa'nın eylemini yasadışı ilan eden genelgeler, onun imzasıyla yayımlandı. Görevlerinden ayrıldıktan sonra çıkardığı Peyam-ı Sabah gazetesinde milli mücadeleye yönelik saldırılarını sürdürdü. Ali Kemal Mudanya Mütarekesi'nden sonra yargılanmak üzere Ankara'ya götürülürken İzmit'te Nurettin Paşa tarafından linç ettirildi. 


</TEXT>
</DOC>
