<DOC>
<DOCNO> 271601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/yazar/civaoglu.html </URL>
<DATE> 2004/09/14/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Bu da aşılır 
</HEADLINE>
<TEXT>


Atlar, arabanın hem önüne hem arkasına koşulursa, biri öne çeker, diğeri arkaya... Yanlışlıkta ısrar edilmemeli, atlar arabanın önüne - olması gereken yere - koşulmalıdır. Sanıyorum olacağı da budur. Ortamı germeyelim. 
Anlatayım... 
1 Ekim, TBMM'nin normal toplantı tarihidir. Neden 16 gün daha beklenmedi ve 14 Eylül'de bugün yeni TCK yasa tasarısını görüşmek için olağanüstü toplantıya çağırıldı 
Çünkü... 
Ekim başında açıklanacak olan AB Komisyon raporu son halini alırken, bazı ceza hükümleri de yeni yasada yer almayacakları için yürürlükten kalkmış olacak. 
Yani bu acelenin nedeni, AB komisyon raporu öncesi sicil temizlemek... Aralıkta görüşmelerin başlama tarihini alabilmek. 
Yeni TCK için TBMM'yi olağanüstü toplantıya çağırmak, atı arabanın önüne koşmaktır. 
Ana muhalefet partisi CHP'den, medyadan, sivil toplum örgütlerinden, AB eksenli çevrelerden olumlu bakılmıştır. 
Peki... 
Aynı yasanın içine sokuşturulmak istenen "zinaya hapis" hükmüyle AB'de ters rüzgarlar estirmenin - varsa - mantığı nedir 
AB Genişlemeden Sorumlu üyesi Verheugen, bunu "kötü bir şaka" gördüğünü, "tepkilerin ciddiyetini Erdoğan ve Gül'e anlatamamış olmaktan üzüntü duyduğunu, bu hüküm yasalaşırsa, AB hedefinden uzaklaşılacağı kaygılarını" açıkça dile getirmedi mi 
İşte bütün bu nedenlerle, "zinaya hapis cezası" arabanın arkasına da at koşmaktır. 
Böylece öndeki ve arkadaki atlar, arabayı zıt yönlere çekerse ne olur 
Türkiye, bir süredir "garabeti" sergiliyor. 

Muhafazak rlığı hatırlamak 
Zinaya hapis cezası, hükümet tasarısında yoktu. Alt Komisyon'un görüştüğü metinde de yoktu. Öneri verilmiş değildi. 
Komisyon'a gelen metnin son halinde yoktu. Görüşmelerde sadece bir milletvekili, böyle bir öneriyi dile getirince, bizzat Adalet Bakanı Cemil Çiçek tarafından "Nereden çıktı şimdi bu " gibilerinden terslenmişti... 
Sonra... Birden - ne oldu bilinmez, hikmetlerinden sual olunmaz - Alt Komisyon Başkanı Hakkı Köylü'den Genel Kurul'da yasaya sokuşturulmak üzere bir madde ısmarlandı. 
"Muhafazakarlık, toplum ahlakı, kadının onuru, ailenin bütünlüğü" jetonu bir yıl sonra düşmüştü anlaşılan 
Tabii... 
Bedevi kafaların dışında, kimseden destek görmedi. Zaten onların kılavuzluğu da, desteği de siyasette tekin değildir. 

Hafiyesi Mahmut 
Bir de mizah kahramanı "Hafiyesi Mahmut" kafaları var. 
Şöyle teoriler kuruyorlar 
"Tayyip Erdoğan, AB'den tarih alınır alınmaz gelecek sonbahar için erken seçim kararı aldıracak. Araştırmalar 400 milletvekili çıkaracağını gösteriyor. 2007'de o yeni Meclis'e kendini Cumhurbaşkanı seçtirecek. 
Anayasa'yı değiştirecek çoğunlukla başkanlık sistemine geçecek." 
İyi hoş da... 
Bu senaryonun ilk sayfası, AB'den tarih alınması... 
"Zinaya hapis cezası" yasalaşırsa, Komisyon Başkanı da söylüyor ki, "tarih değil, hava alınır." 
O durumda Erdoğan, erken seçimi nasıl düşünebilir 
Bu senaryo, siyaset gerçekleriyle örtüşmüyor. 
........... 
Bir diğer senaryo da şu 
"Yeni TCK yasa tasarısına serpiştirilmiş birçok sakıncalı hüküm var, Onları perdelemek için, durup dururken zinaya hapis cezası tartışması açıldı." 
Yanlış... Atılan taş, ürkütülen kurbağaya değmiyor. Bir tek bu tartışma bile AB medyasında ve kamuoyunda öyle ters rüzgarlar oluşturdu ki, o iddia ettikleri "perde" paramparça... 
Bu senaryo da zorlama. 

Aklın yolu 
Zina'ya hapis ne sebeple gündeme getirildi .. Anlaşılır gibi değil... 
Nedeni olmadığı için, siyasi gerekçesi yok... Siyasi gerekçesi ve zorunluğu olmayınca, dayanaksız kalıyor. 
Geri çekilmesi daha kolay... 
Birkaç Bedevi kafalı dışında, herkes bu konuda ısrarlı olmamayı "olumlu" bulacaktır. 
Hadise zaten "AKP hükümetiyle bilek güreşi" değildir. 
Tersine... 
"AB'den tarih almak için hepimiz tek bilek, tek yürek olmalıyız." 
Ben, bu konuda da sağduyunun çözüm üreteceğine inanmak istiyorum. 



</TEXT>
</DOC>
