<DOC>
<DOCNO> 297351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/sontur21.html </URL>
<DATE> 2004/12/13/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
26 yaşındaki öğretmen sınıfta kalp krizi geçirip öldü .. 
</HEADLINE>
<TEXT>

     Batman'ın Gercüş İlçesi'nde, sınıfta ders anlatırken kalp krizi geçiren 26 yaşındaki bir öğretmen hayatını kaybetti. 
     Alınan bilgiye göre, Gercüş Ziya Gökalp İlköğretim Okulu'nda görev yapan 2 yıllık öğretmen Hüseyin Nevzat Diker 26 , sınıfta öğrencilerine ders anlatırken aniden fenalaşarak, yere yığıldı. 
     Öğretmen arkadaşları tarafından Gercüş Sağlık Ocağı'na kaldırılan ve ilk müdahalenin ardından Batman Özel Şifa Hastanesi'ne sevk edilen Diker, tüm çabalara rağmen kurtarılamadı. Diker'in, geçirdiği kalp krizi sonucu hayatını kaybettiği belirtildi. 
     Meslektaşları, Ankaralı olan öğretmen Diker'in sağlık sorunu bulunmadığını ifade ederek, ''Gercüş'te 2 yıldır görev yapıyordu. İlçeyi ve ilçe halkını çok sevdiği için tatilini bile Gerçüş'te geçiriyordu''dediler. 
     
</TEXT>
</DOC>
