<DOC>
<DOCNO> 297781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/yazar/cemal.html </URL>
<DATE> 2004/12/15/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ya herrü, ya merrü 
</HEADLINE>
<TEXT>

BRÜKSEL 

Türkiye'yle Avrupa Birliği ilişkilerinde en kritik iki gün Paris, Berlin, Ankara üçgeninde yoğun bir diplomasi trafiği yaşanıyor. 
Hollanda, dönem başkanı olarak, Fransa'yla Almanya arasında mekik dokuyor. Ya da Başbakan Erdoğan, Schröder'i daha çok devreye sokarak Chirac üstünde etkili olmaya çalışıyor, vesaire... 
Ne olacak 
Ya herrü ya merrü 
Hayır olmamalı. 
Bugüne kadar her iki taraf için de olmayan, bu saatten sonra hiç olmamalı. Orta yol mutlaka bulunmalı. 
Yoksa yazık olur. 
Her iki taraf için de öyle. Bir kriz, bir kopma her iki taraf açısından da büyük bir tarihi yanlıştır, hatta bu saatten sonra ahmaklıktır. 
Dikkat gerekiyor. 
Çünkü, her iki tarafta da böyle bir tarihi yanlışa oynayan ve Türkiye'yle AB arasında bir kopmadan dolayı göbek atacak olan malum odaklar var. Fransa'da var. Avusturya'da var. Almanya'da var. Güney Kıbrıs'ta var. 
Tabii Ankara'da da var. 
Bunlara fırsat vermemek, bunların oyununa gelmekten özenle kaçınmak lazım. Kimileri ince oynuyor. Sureti haktan yanaymış gibi oynuyor. En kritik anda topa vurup kafa karıştırmak, kafaları çelmek isteyenler var. 
Kıbrıs'tan biliyoruz onları. 
Yüzde 65 'evet'e giden yolda hem ince hem kaba oynadılar. Kıbrıs Türkü'nü, Kıbrıs'ı sevdikleri için yapmadılar bunu. Bütün dertleri, Türkiye'nin Avrupa yolunu kesmekti. 
Ama başaramadılar. 
Başarabilseler, yani Kuzey Kıbrıs'ta referandum sandığından Annan Planı'na hayır çıksaydı, Türkiye 17 Aralık'a gelemeyecekti. Bu odaklar şimdi kapalı kapılar arkasında, kuliste son kozlarını oynuyorlar. 
Bu elleri güçlendirecek mi AB 
Soru burada düğümleniyor. 
İki nokta çok kritik. 
Biri Kıbrıs, aşılabilir. Son anda yaratıcı bir diplomatik manevrayla, ama karşılığında açık uçluluk konusunda bir şey alınarak Kıbrıs Rum engeli geride bırakılabilir. 
Burada tabii ne alınır sorusu hemen ikinci kritik noktanın akla takılmasına yol açıyor 
Fransa ve özel statü... 
İşte bu noktada Paris'in ısrarı sürüyor. Bu akşam televizyona çıkarak tutumunu bir kez daha açıklaması beklenen Cumhurbaşkanı Chirac şimdilik bu noktadan geri atmak niyetinde değil gibi. Diplomatik kuliste dün Chirac'ın tutumu şöyle özetleniyordu 
Türkiye'nin AB'ye katılımının kuvvetle desteklendiğinin açıklanması, ama aynı zamanda başarısızlık halinde, Türkiye'nin de rızasıyla imtiyazlı ortaklık modeline geçilmesi... 
Nitekim, Fransa Dışişleri Bakanı Barnier pazartesi günü akşamüstü Brüksel'de düzenlediği basın toplantısında, Türkiye'yle üyelik müzakerelerinin başlamasından yana olduklarını ve bunun katılımla sonuçlanmasını Fransa'nın da içtenlikle istediğini vurguladıktan sonra özetle ekliyordu 
"Ancak, müzakerelerin başarısızlığı halinde öteki alternatiflerin de önceden belirlenmesinden yana Fransa..." 
Soru 
Zirve kararında adı açıkça konacak mı öteki alternatiflerin Türkiye buna kesin karşı çıkıyor. Haklı nedenleri var. 
Soru 
Türkiye nasıl bir formülasyonla geri çekilebilir .. 
Özel statü ya da imtiyazlı ortaklık konusunda Alman Başbakanı Schröder'in de rahatsızlığı var. Çünkü böyle bir gelişme, Schröder'i kendi muhafazak r muhalefetiyle karşı karşıya getirecek, Hıristiyan Demokratlar'ın lideri Angela Merkel karşısında siyasal bir yenilgiye uğrayacak ki, o da bunu istemiyor. 
Başbakan Erdoğan da bunu bildiği için Schröder'i Chirac'ın üzerine salma çabası içinde... Sonuç alabilecek mi Çünkü Schröder de anlaşılan Chirac'ın iç politikadaki, partisindeki sıkıntılarını bildiği için onun üzerine fazla gitmekten yana gözükmüyor. 
Bu arada Ankara'ya da sürekli verilmek istenen bir mesaj var. Başbakan Erdoğan'la Dışişleri Bakanı Gül'e değişik şekillerde iletilen bu mesaj şöyle özetlenebilir 
"Müzakere tarihi konusunu son zamanlarda önemsiz kılmaya çalışmanızı pek o kadar anlamıyoruz. Türkiye'nin üyeliğini öngören ve gecikmeksizin başlayacak olan müzakere, işin özünü oluşturmuyor mu Niçin resmin bütününü görmek istemiyorsunuz " 
Buna Ankara'nın, şu günlerde genellikle kulaklara çalınan yanıtına gelince 
"Tarih her şey demek değil " 
Peki, orta yol bulunabilecek mi Bulunması şart. Bu gibi durumlarda klasik deyiştir, aklı selim, yani sağduyu galip gelmelidir. Bu iki taraf için de yaşamsal önem taşıyor. 
Ya herrü ya merrü olmaz 
Bir kriz, bir kopma hem Türkiye hem AB açısından tarihi bir hataya işaret eder. 
Bu günlere kolay gelinmedi. 
Hele Türkiye'de... 
Demokratik reformlarını büyük ölçüde gerçekleştirmiş, enflasyon canavarını yenmiş, IMF ile yeni bir anlaşma yapmış, lirasından altı sıfırı atmaya iki haftası kalmış bir Türkiye, 17 Aralık'la yeni bir atılım yapacağına yeni bir krizle mi burun buruna kalacak 
Ya da Avrupa Birliği, böyle bir noktadaki Türkiye'yi ya herrü ya merrü demenin eşiğine mi getirecek 
Düşünmek bile istemiyorum. 
Başbakan Erdoğan'ın dünkü grup toplantısında dediği gibi, "70 milyonluk bir Türkiye'nin 40 yıldır kaybetmediği Avrupa idealleri hakkında sükutu hayale uğratılmaması gerektiği"ne ben de inanıyorum. 



</TEXT>
</DOC>
