<DOC>
<DOCNO> 282436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sondun35.html </URL>
<DATE> 2004/10/22/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Kadın askerlere muharebe yasağı kalkıyor 
</HEADLINE>
<TEXT>

     Amerikan ordusu, muharip kadın asker yasağının kaldırılması için Savunma Bakanlığı Pentagon ile görüşmelerde bulunuyor. 
     İlk kadın-erkek karışık askeri birliğin, Irak'ta ocak ayında göreve başlaması öngörülüyor. 
     Washington Times gazetesinin haberine göre, Pentagon kaynakları, Amerikan ordusunun kadın ve erkek askerlerin karışık olarak görev yaptıkları 10 birlikten oluşan bir proje geliştirdiğini belirttiler. 
     Amerikan ordusunun 10 yıl öncesine dayanan muharip kadın asker yasağının kaldırılması için, Savunma Bakanı Donald Rumsfeld'in ekibiyle görüşmelerini sürdürdüğünü yazan gazete, Yarbay Chris Rodney'nin ''Bu yasak konulduğunda tehdit farklıydı. Daha düzgün bir cephe şartları hayal ediyorduk. Bugün asimetrik tehditlerle, bu siyaseti gözden geçirmeliyiz'' şeklindeki sözlerine yer verdi. 
     Irak'ın Mart 2003'te işgalinden bu yana, Amerikan ordusu 24 kadın asker kaybetti. 
     
</TEXT>
</DOC>
