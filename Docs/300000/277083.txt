<DOC>
<DOCNO> 277083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/yazar/temelkuran.html </URL>
<DATE> 2004/10/04/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Yakıldı, şimdi "yıkılıyo" .. 
</HEADLINE>
<TEXT>

"Anadolu Ateşi"nin yapay değildir alevleri. O dansları eden kızları gerçek alevlerde öldürmediler mi Yine de ama yine de, türkünün temizliği .. 
Kudret seviyor bu ülke. Hep sevecek. Çünkü kul iken, değişince düzen, sandı ki herkes, artık herkes ağa olacak. Bu yüzden herkes ağalığın aşkıyla ve h l , yaşamakta. 
Sevdiği kudretten kendini türetiyor bu ülke. Önce ağalardan ağacıklar, sonra Atatürk'ten Atatürkçükler... Zaman geçince yeterince, Özal'dan Özalcıklar çoğaldı güzideler güzidesi memleketimizde. Çünkü tepede olan o idi. Tepede kim varsa küçük küçük adamcıklar, kadıncıklar tepedekine benzedi. Hızla bu yüzden "tüccarlaştı" bu ülke. Esnaflaştı kalabalıklar halinde. 
Şimdi niye muhafazak rlaşıyor bu ülke misal. Çünkü "ağa" şimdi dindar ve kullar ancak ağaya benzedikleri sürece varlar Bu yüzden bu ramazanda daha da çok oruç tutacak insanlar... 
Ve en son, bu tüccarlık lemi içinde bir "profesyonellik" var ki o çok mühim ağalıkta. Artık bu memlekette herkes profesyonel Yoksa nasıl söylesin evinden yeni ekrana çıkmış bir "kaynana" bu kadar rahatlıkla 
"Program formatı gereği evden çıkması l zım kızımızın" 
"Formatı" biliyor herkes. Herkes profesyonel, format konusunda... 

Türkünün acemiliği 
Profesyonellik konusunda bu mill mutabakat hali içerisinde, önceki gece, "Anadolu Ateşi" adında bir program başladı televizyonda. Bir acemilik, bir şahane acemilik türkü söyleyen çocuklarda. Sabun kirlenmez derler ya, sanki öyle. Her ne kadar "formatlanmış" olsa da söylenişi, bozulmuyor, bozulmaz demek ki hakikatli ses, öyle. Daha temiz yüzlü çocuklar 'pop star'lara nazaran, türkü söylüyorlar ya, sanki ister istemez öyle. Belli ki ne kadar "profesyonelleşse" de geçmiyor hakikatli sözün acemiliği yeryüzünde... 
Ve fakat, "Anadolu Ateşi" derken ve türkünün çocukları tek tek tanıtılırken, "Anadolu görüntüleri" içinde görüntüleri çoğaltılırken... Var mı allasen böyle bir Anadolu Öyle yeşil araziler, ağaçların altında saz çalıp türkü söyleyen kızlar Onlar hiç yok aslında. Anadolu'dan kalan şimdi bir "kliplik" Anadolu tahayyülü Çünkü İstanbul'dan bakıp çekilip ekrana koyulan değil Anadolu. Sonsuz betonarme, sonsuz Kuran kursları ve sonsuz ensest. Kızlar hiç koşmuyorlar yaylalarda. Çünkü köyleri yakıldı, uzun uzun yıkıldı tapınakları, çalındı, sonra daha çok betonarme bina yapılıp, kırmızı kurdeleler kesildi. Paranın meymenetsizliği bürüdü insanların yüzlerini. Tatsız topraklar şimdi uzadıkça uzuyor doğal olarak, "Anadolu Ateşi"nde bu görünmüyor. "Özgür Kız" reklamlarında bu yüzden Arizona tadında bir Anadolu yeniden üretiliyor. Anadolu Ateşi programını yapanlar gezdilerse Anadolu'yu bu "yağma sonrası" toprakları aslında iyi biliyor... Ama mesele bununla bitmiyor 

Yakılan şimdi "yıkılıyo" 
Arif Sağ, "acemi türkü çocuklarını" katıp arkasına semah söylüyor programda. Ali geçiyor, semah geçiyor, "efendim" diyor efendice... Şimdi "dev prodüksiyonlar", yapay alevler yapmışlar semaha. Oysa alevler, aynı türküler için gerçekti Sivas'ta. Dans edemiyordu kızlar o gün. Ben, Ankara'da bir evde, yan yana iki boş yatak gördüm. İki kızın yatağıydı. Sivas'a aynı dansı etmeye gitmişlerdi. Ama karşılaştıkları "dev prodüksiyonda" bir "Anadolu Ateşi" yanıyor ve kimse yanan kızları söndürmüyordu. Sonra anneleri, bana iki boş yatağı gösteriyordu, yan yana. Yana yana... Vaktiyle yakılan şimdi "yıkılıyo", degajelere doğru 
Ama işte sabunun kirlenmeye karşı bir direnci var. Türkülerde ve söyleyen çocuklarda bir temizlik... Yine de yani. İyi. 



</TEXT>
</DOC>
