<DOC>
<DOCNO> 279882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sonyas34.html </URL>
<DATE> 2004/10/13/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
İtfaiye aracı ve ambulansta seks yapınca... 
</HEADLINE>
<TEXT>

     ABD'nin Sacramento kentinde, itfaiye aracı ve ambulansla 'porno yıldızları kostüm balosu'na katılıp çapkınlık yapan 19 itfaiyeciden altısı kovuldu. Çapkın itfaiyecilerin itfaiye araçlarında seks yaptıkları ve bu sırada gelen acil yardım çağrılarına yanıt vermedikleri de belirlendi. 
     Aralarında bir kadın itfaiye görevlisinin de bulunduğu 19 kafadarın değişik zamanlarda içki içmek ve çapkınlık yapmak için barlara bile itfaiye araçları ve ambulanslarla gittikleri tespit edildi. 
     
     Altısı hemen kovuldu 

     KCRA televizyon kanalının haberine göre, adı açıklanmayan bir kişinin şikayeti üzerine başlatılan soruşturma sonucunda, altı itfaiyecinin işine hemen son verildi, yedisine ücretsiz olarak işten uzaklaştırma, altısına da kınama cezası verildi. 
     
     'Bizi utandırmaya hakları yok' 

     Sacramento İtfaiye Şefi Julius Cherry, haklarında soruşturma süren itfaiye görevlilerine ilişkin de, "Eğer görevlerini ve kamu malını kötüye kullandıkları belirlenirse, başka bir iş aramaya başlayacaklar... 
     "ABD'de ve kentimizde yaptıkları görevin gururuyla başı dik gezen itfaiyecileri utandırmaya kimsenin hakkı yok" dedi. 

     
</TEXT>
</DOC>
