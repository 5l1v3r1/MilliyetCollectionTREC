<DOC>
<DOCNO> 257666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sonspo22.html </URL>
<DATE> 2004/07/23/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Trabzonspor, yarın taraftarları önüne çıkıyor... 
</HEADLINE>
<TEXT>

     Trabzonspor, 2004-2005 futbol sezonunu yarın açacak. 
     Bordo-mavili takımın Hüseyin Avni Aker Stadı'nda 16.00'da başlayacak yeni sezon açılışında, milli takım kampında bulunan genç oyuncu Emre Aygün'ün dışındaki 24 futbolcu yer alacak. 
     Açılışta, Volkan Konak'ın da aralarında bulunduğu 6 sanatçı konser verecek. 
     
     3 YENİ TRANSFER 

     Bu sezon bordo-mavili taraftarlar sezon açılışında, altyapı oyuncuları dışında, 3 yeni futbolcuyu görecek. 
     Bordo-mavili takımda yeni transferler Belçikalı Bernd Thijs, Malatyaspor'dan alınan Celaleddin Koçak ve Ankaragücü'nden transfer edilen Adem Koçak, ilk kez Hüseyin Avni Aker Stadı'nda taraftarları önüne çıkacak. 
     
     MALATYASPOR İLE MAÇ 

     Avrupa Şampiyonlar Ligi 2. ön eleme turunda Letonya'nın Skonto Riga takımıyla 28 Temmuz Çarşamba günü karşılaşacak olan Trabzonspor, son ciddi provasını da yarın sezon açılışının ardından Malatyaspor ile eski futbolcuları Lemi Çelik'in jübile maçında yapacak. 
     Trabzonspor'un ''başbakan'' lakaplı eski futbolcusu Lemi Çelik, jübile maçında tüm taraftarları yanlarında görmek istediğini söyledi. 
     Çelik, son kez taraftarların karşısına çıkacağını belirterek, ''İlk günkü gibi heyacanlayım. Taraftarlarımız önünde futbola görkemli bir biçimde veda etmek istiyorum'' dedi. 
     
</TEXT>
</DOC>
