<DOC>
<DOCNO> 292453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sontur30.html </URL>
<DATE> 2004/11/26/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Ereğli'yi karıştıran olay... İddia sahibi gözaltına alındı .. 
</HEADLINE>
<TEXT>

     Zonguldak'ın Ereğli İlçesi Emniyet Müdürü Ünal Şahin'in kendisini dövdüğüne dair iddialarda bulunan E.M'nin de aralarında bulunduğu 5 kişi, çıkar amaçlı suç örgütü kurdukları ileri sürülerek gözaltına alındı. 
     AA muhabirinin aldığı bilgiye göre, Zonguldak'ın Alaplı İlçesi Emniyet Müdürlüğü ekiplerinin yaptıkları araştırma sonucu, tehditle çek ve senet tahsilatı gerçekleştirerek çıkar amaçlı suç örgütü kurdukları iddiasıyla, E.M. 40 , T.Ö. 23 , E.K. 42 , A.K. 23 ve A.K'ı 18 gözaltına aldı. 
     İl Emniyet Müdürü Mustafa Öncül, AA muhabirine yaptığı açıklamada, Şahin'in hakkındaki iddiaların araştırıldığını belirterek, ''İlçe Emniyet Müdürü'nün açığa alınması gibi durum söz konusu değil. İdari soruşturma başlatıldı. Konu önümüzdeki günlerde netlik kazanacak'' dedi. 
     Ulusal bir gazete yayımlanan haberde, Şahin'in, sevgilisi olduğu iddia edilen G.Y'nin, eski erkek arkadaşları E.M. ile A.T.A'yı makam odasına çağırarak dövdüğü öne sürülmüştü. 
     
</TEXT>
</DOC>
