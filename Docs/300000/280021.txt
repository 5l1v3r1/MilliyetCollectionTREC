<DOC>
<DOCNO> 280021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/soneko03.html </URL>
<DATE> 2004/10/14/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
İMKB... Yapı Kredi Bankası ve Turkcell sıraları kapalı... 
</HEADLINE>
<TEXT>

     Çukurova Grubu'nun İMKB Ulusal Pazar'da işlem görmekte olan Kaplamin Ambalaj Sanayi ve Ticaret A.Ş, Yapı Kredi Sigorta A.Ş, Yapı Kredi Yatırım Ortaklığı A.Ş, Yapı Kredi Koray Gayrimenkul Yatırım Ortaklığı A.Ş ve Yapı Kredi Finansal Kiralama A.O şirketlerinin dün kapatılan işlem sıraları, bugünkü 1. Seanstan itibaren yeniden açılacak. 
     İMKB'den yapılan açıklamaya göre, söz konusu şirketlerle TMSF ve BDDK'dan gelen açıklamaların dünkü Borsa Günlük Bülteni'nde yayınlanarak duyurulmasını müteakip Kaplamin Ambalaj Sanayi, Yapı Kredi Sigorta, Yapı Kredi Yatırım Ortaklığı, Yapı Kredi Koray Gayrimenkul Yatırım Ortaklığı ve Yapı Kredi Finansal Kiralama şirketlerin işlem sıraları, bugünkü 1. seanstan itibaren yeniden işleme açılacak. 
     Açıklamada, Turkcell İletişim Hizmetleri A.Ş ve Yapı ve Kredi Bankası A.Ş hisse senetlerinin sıralarının kapalılık halinin ise şirketlerden ilave bilgi istenilmesi nedeniyle geçici olarak devam edeceği belirtildi. 
     
</TEXT>
</DOC>
