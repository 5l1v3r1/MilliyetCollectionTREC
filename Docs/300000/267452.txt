<DOC>
<DOCNO> 267452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/guncel/gun05.html </URL>
<DATE> 2004/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yasak yasal zorunluluk' 
</HEADLINE>
<TEXT>


Emniyet açıklamasında, "Kocasinan Caddesi'nin sağ tarafına Trafik Kanunu gereği park yasağı uygulanıyor, sol tarafa izin veriliyor" denildi 

İSTANBUL Milliyet 

Gazetemizin dünkü sayısında yer alan "Esnafta 'Cerrah' Sıkıntısı" başlıklı haber üzerine İstanbul Emniyet Müdürlüğü'nden yapılan açıklamada, Kocasinan Caddesi'nin sağ tarafında park yasağı uygulamasının Karayolları Trafik Kanunu gereği yapıldığı belirtildi. Caddede sol tarafa park etmeye ise ceplerde ve nizami olmak şartıyla izin verildiği kaydedildi. "Tamamı 3 şeritli olan yolda sağlı ve sollu park izni verilmesi halinde gidiş dönüşlü olan yolun tıkanması kaçınılmaz olacaktır. Bu nedenle park yasağı uygulaması Karayolları Trafik Kanunu gereği yasal zorunluluktur" denilen açıklamada, uygulamanın esnafı mağdur etmeye yönelik olmadığı da vurgulandı. 


</TEXT>
</DOC>
