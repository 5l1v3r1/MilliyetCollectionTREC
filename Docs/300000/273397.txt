<DOC>
<DOCNO> 273397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sonspo23.html </URL>
<DATE> 2004/09/20/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Real Madrid yeni hocasını seçti Remon 
</HEADLINE>
<TEXT>

     İspanya'nın Real Madrid Kulübü, Teknik Direktör Jose Antonio Camacho'nun istifasının kabul edildiğini, yerine Mariano Garcia Remon'un getirildiğini açıkladı. 
     ''Takımın randımanı benimle iyiye gitmiyor. Daha kötüye gitmemesi için istifa ettim'' diyen Camacho, sadece ligin ilk 3 haftasında Real Madrid'te kalarak, en kısa zamanda Real Madrid'ten ayrılan teknik direktör oldu. Camacho'nun Real Madrid Kulübü'ne bağlı olarak başka mevkilerde çalışmalarına devam edeceği belirtildi. 
     Camacho'nun yerine teknik direktör olan yardımcı antrenör Garcia Remon ise ''Benim için çok üzücü bir gün. Çünkü bunun anlamı, çok iyi çalışılmış ancak sahada karşılığı görülmemiş bir işin sonu demek'' Jose Antonio Camacho ve Kulüp Başkanı Florentino Perez'in kendisinden istediği için teknik direktör olmayı kabul ettiğini söyleyen Remon, kulüp üyelerinin ve taraftarların desteğini istedi. 
     
</TEXT>
</DOC>
