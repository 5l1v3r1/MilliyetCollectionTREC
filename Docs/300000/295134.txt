<DOC>
<DOCNO> 295134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sondun37.html </URL>
<DATE> 2004/12/06/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Almanya ve Çin 22 anlaşma imzaladı 
</HEADLINE>
<TEXT>

     Çin ile Almanya arsında çeşitli alanları kapsayan 22 işbirliği anlaşması imzalandı. 
     Pekin'deki Büyük Halk Toplantı Sarayı'nda düzenlenen imza törenine, Çin'i ziyaret eden Almanya Başbakanı Gerhard Schröder ile Çin Başbakanı Ven Ciabao da katıldı. 
     Yeni Çin Haber Ajansı'nın bildirdiğine göre, bu anlaşmalar demiryolu, finans, banka denetleme, havacılık, otomobil, tarım ürünleri ve dijital haberleşme gibi konularda işbirliğini öngörüyor. 
     Taraflar iki ülke hükümetleri arasında kırmızı hat kurulması ve iki ülkenin orta ve küçük işletmeleri arasında işbirliği yapılması konusunda da belgeler imzaladılar. 
     Schröder, Çin ile Almanya arasındaki mevcut ticaret hacminin 2010'a kadar iki katına çıkarılmasına tam güven beslediklerini ifade etti. 
     Çin Başbakanı Ven, Almanya'nın uluslararası çalışmalarda daha büyük rol oynamasını olumlu karşıladıklarını ve Almanya ile terörle mücadele ve barış koruma operasyonlarında işbirliği yapmak istediklerini kaydetti. 
     
</TEXT>
</DOC>
