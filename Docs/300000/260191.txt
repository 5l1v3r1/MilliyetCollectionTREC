<DOC>
<DOCNO> 260191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sondun30.html </URL>
<DATE> 2004/08/03/ </DATE>
<TIME> 21.09 </TIME>
<AUTHOR>  </AUTHOR>
<HEADLINE>
Annan "Tehditleri ciddiye alıyoruz" 
</HEADLINE>
<TEXT>

     BM Genel Sekreteri Kofi Annan, New York ve Washington'daki finans kuruluşlarına yönelik son terör uyarılarını ciddiye aldıklarını söyledi. 
     Annan, Mavi Bayrak'ın artık kendilerini korumaya yeterli olmadığını belirterek, ''Hem ciddi önlemler almaya, hem de işlerimizi ve yaşamımızı devam ettirmeye ihtiyacımız var. Biz de tam olarak bunu yapıyoruz'' dedi. 
     Irak'ın başkenti Bağdat'ta geçen yıl 19 Ağustos'ta BM merkezine düzenlenen saldırıda 22 kişinin öldüğünü hatırlatan Annan, gelecekteki tehditlerin ciddiye alınması kadar, dünyanın en tehlikeli bölgelerinde görev yapan yardım görevlilerinin güvenliğini sağlamak için önlemler alınmasına da ihtiyaç olduğunu ifade etti. 
     Bu arada BM'den yapılan açıklamada, Bağdat saldırısının yıldönümünde hem New York, hem de Cenevre'de birer tören düzenlenerek hayatını kaybeden BM çalışanlarının anılacağı kaydedildi. 
     Annan'ın Cenevre'deki törene katılacağı bildirildi. 
     
</TEXT>
</DOC>
