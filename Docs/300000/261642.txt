<DOC>
<DOCNO> 261642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/dunya/dun01.html </URL>
<DATE> 2004/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İranlı diplomat kaçırıldı 
</HEADLINE>
<TEXT>


DIŞ HABERLER SERVİSİ 


İran'ın Kerbela Konsolosu Feridun Cihani, Irak'ta kaçırıldı. El Arabiya televizyonunda yayımlanan video kasette, İranlı Konsolos Feridun Cihani olduğu iddia edilen bir rehine gösterildi. Rehinenin kameraya doğru konuştuğu, ancak sesinin işitilemediği belirtildi. Görüntülerde, Cihani'nin pasaportu ve Konsolosluk yetkilisi olduğunu gösteren kimlik yer aldı. 
El Arabiya, eylemi yapan "Irak'taki İslam Ordusu" adlı grubun, Cihani'yi mezhepler arası savaşı kışkırtmakla suçladığını ve İran'ı, Irak'ın içişlerine karışmaması yönünde uyardığını kaydetti. Eylemcilerin Cihani'ye yönelik herhangi bir tehditte bulunmadıkları ve talep öne sürmedikleri belirtildi. 
Bağdat'taki İran Büyükelçiliği, Cihani'nin kaçırıldığı doğruladı. Büyükelçilik, Cihani'nin çarşamba günü başkent Bağdat'tan Kerbela'ya giderken kaçırıldığını belirtti. 


</TEXT>
</DOC>
