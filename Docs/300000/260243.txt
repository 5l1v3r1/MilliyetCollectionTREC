<DOC>
<DOCNO> 260243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sonsiy07.html </URL>
<DATE> 2004/08/03/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Ertuğrul Günay Ecevit çok önce siyaseti bırakmalıydı 
</HEADLINE>
<TEXT>

     CHP'nin eski genel sekreterlerinden Ertuğrul Günay, Bülent Ecevit'in siyaseti bırakmasını "gecikmiş bir karar" olarak nitelendirdi. 
     Günay, Bülent Ecevit'in Türk siyasetine büyük emeğinin olduğunu, kendisinin CHP'de Gençlik Kolları üyesi olduğu dönemlerde Ecevit'in siyasette yer aldığını söyledi. Ecevit'in siyasetten çekilme kararında çok geç kaldığını savunan Günay, "Sayın Ecevit, siyasetten çekilmeyi bir bilge olarak kalmayı, yıllar önce gerçekleştirmeliydi. Çok gecikmiş bir çekilme bu" diyerek yorumladı. 
     
     "DSP 'GERÇEK' BİR PARTİ OLMALI" 

     DSP'nin yeni genel başkanını seçmesine karşın "gerçek" bir parti olamayacağını ileri süren Günay, gerçek partiyi "yapısında tam demokrasinin yerleştiği bir parti" olarak tanımladı. Günay, böyle bir partinin henüz Türkiye'de bulunmadığını da söyledi. 
     Günay, yurt gezilerini sürdüren Şişli Belediye Başkanı Mustafa Sarıgül'ün açıklamalarıyla ise ilgilenmediğini kaydetti. 

ANKA 

     
</TEXT>
</DOC>
