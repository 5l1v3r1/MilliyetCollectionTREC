<DOC>
<DOCNO> 258430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/yasam/axyas01.html </URL>
<DATE> 2004/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkeğin ölüm nedeni 'Kadın' 
</HEADLINE>
<TEXT>


Yapılan bir araştırmaya göre, erkekler kadınların peşinden koştukları için kadınlardan daha erken ölüyor 


İntihar ilk sırada 
ABD'NİN Michigan Üniversitesi'nin araştırmasına göre, kadın - erkek ölüm oranlarındaki farklılık en fazla 20 - 24 yaşlarında gözleniyor. Bu dönemde her bir kadına karşılık 3 erkek ölüyor. Erkeklerle kadınlar arasındaki bu farkı ortaya çıkaran ölüm nedenleri arasında ise sırasıyla intihar, cinayet, muhtelif kazalar ve trafik kazaları başta geliyor. 

Kadınlar için rekabet 
ERKEKLERDE ölüm oranlarının en yüksek olduğu dönemlerin, aynı zamanda testosteron seviyelerinin de en yüksek olduğu dönemlere denk gelmesinin, bu ölüm sebeplerindeki en önemli gerekçenin kadınlar için rekabete girmeleri olduğunu gösteriyor. Erkeklerin sigara, içki ve yemek alışkınlıkları da sağlıkları üzerinde olumsuz etki yapıyor. 

Saldırgan bir hayat tarzı 
ERKEKLERİN taşıdığı testosteron hormonu, onları kontrolleri dışında saldırgan ve rekabetçi bir hayat tarzına ittiği için bağışıklık sistemleri hasar görüyor. Araştırmacılar, erkeklerin doğasının, hastalıklarla savaşmaktan ziyade, diğer erkeklerle savaşmaya göre programlandığını, bunun da hayatları için büyük risklere yol açtığını ileri sürüyor. 

370 bin hayat kurtulabilir 

ERGENLİKTEN yetişkinliğe geçiş aşamasında ölen her kadına karşılık, aynı dönemlerini yaşayan 3 erkek yaşamını yitiriyor. 50 yaşına gelmeden ölen her 10 kadına karşılık, ölen erkek sayısı 16'yı buluyor. Erkeklerin, kadınlardan daha erken yaşta ölmesine sebep olan unsurların ortadan kaldırılması durumunda ise sadece ABD'de her yıl 370 bin insanın hayatı kurtarılabiliyor. 


</TEXT>
</DOC>
