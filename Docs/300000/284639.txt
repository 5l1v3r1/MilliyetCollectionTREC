<DOC>
<DOCNO> 284639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sonsiy04.html </URL>
<DATE> 2004/10/30/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Özkök "Benim için AKP başka, Erdoğan başka, hükümet başka" 
</HEADLINE>
<TEXT>

     Cumhurbaşkanı Ahmet Necdet Sezer'in ev sahipliğini yaptığı Cumhuriyet Resepsiyonu’nda azınlık’ tartışmaları gündemdeydi. 
     Genelkurmay Başkanı Orgeneral Hilmi Özkök azınlık kavramının tek bir tanımı olmadığını ve her ülkenin güvenlik anlayışı,jeopolitik konumu ve sosyolojik bünyesinin farklı olduğunu belirtti. 
     Genelkurmay Başkanı refah seviyesi yükseldikçe sorun da kalmaz’ mesajını verdi Özkök, "Türk kimliği üst kimliktir bunda korkacak birşey yok. Her ülke toplumu birarada tutmak adına bir üst kimlik yaratmak zorundadır.Türk kelimesi Türkiyeliliği de ifade ediyor. bunu değiştirmeye kalkmanın çok daha zor ve ihtilaflı olacağını düşünüyorumö dedi. 
     
     Özkök "AB için genel bir konsensüs sağlanmalı" 
     Genelkurmay Başkanı AB süreci ile ilgili olarak da 17 aralıktan önce hata yapılmamalı’ mesajını verdi. Müzakere sürecinin Türkiye'nin 10 yıllarını etkileyeceğini belirten Özkök, "bu nedenle genel bir konsensüs sağlanmalı" dedi. 
     İşte bu noktada Genelkurmay Başkanı hükümet ile ilişkilerini de değerlendirdi. Özkök, "benim için AKP başka, Erdoğan başka, hükümet başka. Ben hükümete bağlı bir organım. Benim için önemli olan Cumhuriyet hükümetidir. İlişkiniz şiir gibi diyorlar bunlar uydurma şeyler. Biz kendi içimizde bile kuvvet komutanları ile harekat planı yaparken görüş ayrılığına düşüyoruz . Önemli olan son noktada uyumu bulabilmektir" dedi. 
     
     Büyükanıt "Öcalan İmralı'da örgütü Şam'dan daha iyi yönetiyor" 
     Resepsiyonda Kara Kuvvetleri Komutanı Orgeneral Yaşar Büyükanıt'tan da terör ve Kuzey Irak konusunda çarpıcı mesajlar geldi. 
     Büyükanıt, "Öcalan İmralı'da örgütü Şam'dan daha iyi yönetiyor" dedi Kara Kuvvetleri Komutanı, Abdullah Öcalan İmralı'da örgütü, Şam'dan daha iyi yönetiyor. Avukatları aracılığı ile talimatlarını iletiyor. Avukatları hakkıda bugüne kadar 30'a yakın suç duyurusunda bulunuldu ama yargıda bir sonuç alınamadıö dedi. 
     
</TEXT>
</DOC>
