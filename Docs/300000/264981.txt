<DOC>
<DOCNO> 264981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/soneko02.html </URL>
<DATE> 2004/08/20/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Borsada petrol fiyatlarının etkisi sürcek 
</HEADLINE>
<TEXT>

     Uzmanlar, endeksin 19 bin 100'de tutunmasının önemli olduğunu belirtiyor Dün kredi notu artışı beklerken, Moodys'in Türkiye'nin notunun hak ettiği değerde olduğunu açıklaması ve cari açık konusunda yaptığı uyarı borsayı 19 bin 200'ün altına çekti. 
     Dün borsada gündeme damgayı Moody's vurdu. Moody's açıklamaları endeksteki olumlu seyri terse çevirirken, kapanışın da 19 bin 187 seviyesinden gerçekleşmesine neden oldu. 
     Endeksin dünkü işlemlerde 19 bin 100'ün altına gelmemesini olumlu olarak nitelendiren uzmanlar, açılışta 19 bin 200 seviyesinin denenebileceğini ve endeksin kendini bu seviyenin üzerine atmaya çalışacağını belirtiyorlar. 
     
     Petrol düşerse borsa çıkar 
     Piyasalar üzerndeki tehdidini sürdüren petrol fiyatlarının da yakından takip edilmesi gereğinin altını çizen uzmanlar, orta vadeli AB beklentisi ve IMF ile yapılacak yeni program nedeniyle söz konusu tehdidin İMKB üzerinde çok büyük etkisinin olmadığını belirtiyorlar. 
     Yine de 50 dolar psikolojik sınırına doğru bir çıkış olması durumunda sadece İMKB'nin değil tüm borsaların olumsuz etkileneceğini ifade eden uzmanlar, tersine bir harekette ise borsanın yükseliş potansiyeli ile ilk etapta 19 bin 500-600 aralığını hedefleyeceğini belirtiyorlar 
     
     19 bin 170 önemli 
     Endeksin teknik görünümüne bakıldığında dün 21 günlük hareketli ortalama üzerinde tutunmayı başaran piyasa için bugün 19 bin 170 seviyesinin önemli destek olduğu görülüyor. Endeksin 18 bin 750 civarına kadar geileme riskinin oluşmaması için bu destek üzerinde bir kapanış yapması gerektiğini düşünüyoruz. 
     19 bin 200-300 aralığında ya da daha iyi bir kapanış olması durumunda önümüzdeki hafta 19 bin 600 direncini aşma çabaları artacaktır. Teknik göstergeler ise belirli bir yön vermekten ziyade yatay bir seyir izlenebileceğine işaret ediyor. 
     
</TEXT>
</DOC>
