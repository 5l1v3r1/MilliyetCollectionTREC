<DOC>
<DOCNO> 256612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sontur36.html </URL>
<DATE> 2004/07/19/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Faik Meral, tutuksuz yargılanmak üzere serbest bırakıldı... 
</HEADLINE>
<TEXT>

     Avusturya'da yakalanan organize suç örgütü elebaşı Alaattin Çakıcı'nın yurtdışına kaçarken kullandığı yeşil pasaportun sahibi eski MİT görevlisi Faik Meral, tutuksuz yargılanmak üzere serbest bırakıldı. 
     İstanbul Cumhuriyet savcıları Muzaffer Yalçın ve Turan Çolakkadı'nın ''Çıkar amaçlı suç örgütüne yardım ve yataklık yapmak'' suçundan tutuklanması istemiyle İstanbul Nöbetçi 11. Ağır Ceza Mahkemesi'ne gönderdiği Meral, burada yeniden sorgulandı. 
     Meral, yeniden yapılan sorgusunun ardından tutuksuz yargılanmak üzere serbest bırakıldı. 
     Faik Meral, Beşiktaş'taki eski DGM binasından çıkarken, basın mensuplarının sorularını cevapsız bıraktı. Meral, daha sonra bir taksiye binerek adliyeden uzaklaştı. 

     
</TEXT>
</DOC>
