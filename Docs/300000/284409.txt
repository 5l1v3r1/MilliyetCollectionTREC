<DOC>
<DOCNO> 284409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sonspo27.html </URL>
<DATE> 2004/10/29/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Sakaryaspor Konyaspor maçını kazanmak zorundayız... 
</HEADLINE>
<TEXT>

     Sakaryaspor, Konyaspor maçını kazanarak kötü günleri geride bırakmak istiyor. 
     Sakaryaspor, Teknik Sorumlu Şaban Yıldırım gözetiminde Rüstemler Tesisleri'nde çalışmalarını sürdürdü. Konyaspor maçına büyük önem veren ve çalışmalarda hırslı oldukları görülen futbolcular, düz koşu ve çift kale maç yaptı. 
     İdman sonrası açıklama yapan Teknik Sorumlu Şaban Yıldırım, şunları söyledi 
     ''Konyaspor maçını kazanmak zorundayız. Ligde ve kupada alınan yenilgileri unutmamız gerekiyor. Önümüzde çok önemli Konyaspor maçı var. Sahadan üç puanla ayrılmak istiyoruz. Maçta sabırlı ve ısrarlı bir oyun sergileyerek sonuca ulaşmalıyız. Futbolda bir hafta başarılı olursanız yükseltirler, eğer başarısız sonuç varsa yere vururlar.'' Sakaryaspor, yarın yapacağı hafif idmanın ardından kampa girecek. Sakaryaspor'un Konyaspor karşısına Recep, Mustafa, Mesut, Ragıp, Mahmut, Serdal, Gökhan Kaba, Burak, Fatih Şen, Abdülkadir ve Murat'tan oluşan kadrosuyla çıkması bekleniyor. 
     
</TEXT>
</DOC>
