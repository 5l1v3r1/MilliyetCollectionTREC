<DOC>
<DOCNO> 292633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sonspo06.html </URL>
<DATE> 2004/11/27/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Ankaragücü'nden hakeme veryansın 
</HEADLINE>
<TEXT>

     Penaltı golüyle Galatasaray’a boyun eğen Başkent ekibinde başkan Cemal Aydın, maç sonrası çok sinirliydi. İsmet Arzuman’ı yerden yere vuran Aydın, MHK ile ilgili çarpıcı açıklamalar yaptı. Aydın şöyle konuştu Maçın değerlendirilecek bir şeyi yok. Güzel bir tablo çirkin bir hakem vardı. Hakemliği tartışılır bir hakem. Spor kamuoyunu gerer diye kendimi tutuyorum. Galatasaray şampiyon olacak diye hakem furyasıyla kazanmasına gerek yok. İstese zaten galip gelir.ö 
     
     Göreve ben getirdim ama...’ 
     Görevini yapamamış ve mahkeme kararı ile alınmış bir MHK var. Bu hakemi önce Allah’a havale ediyorum. Hakemliğinde emeğim var. Bu yüzden de kendimi ayıplıyorum. Böyle birini FIFA kokartına layık gördüğüm için tüm kamuoyundan özür diliyorum. MHK’yı göreve ben getirdim, doğrudur. Sayın Bakan kurumun bağımsız olduğunu söyledi. Ama görüyoruz ki, üç tane maaşa her türlü şeyi üzerine alan bir MHK. Böyle hakemlerden böyle bir camiadan utanıyorum.ö 
     
</TEXT>
</DOC>
