<DOC>
<DOCNO> 284209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sonyas09.html </URL>
<DATE> 2004/10/28/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Ay işte böyle tutuldu... 
</HEADLINE>
<TEXT>

     Tam ay tutulması gerçekleşti. Tam Ay tutulma evresinin tamamı Türkiye'den de izlendi. 
     Türkiye saati ile 03.05'te Ay, Dünya'nın yarı gölgesinin içinden geçmeye başladı. Bu sırada yansıttığı güneş ışığı giderek azalırken sarımsı bir renk aldı. 
     Saat 04.14'de Dünya'nın tam gölgesinin içine girmeye başlayan Ay'ın rengi yavaş yavaş koyu bakır kırmızısına dönerken, saat 05.23'te tamamen tutuldu. Ay'ın tamamen kızardığı tam tutulma evresi yaklaşık 81 dakika sürdü ve bütün Türkiye'de batı ufkunda görülebilir bir yüksekliğe ulaştı. 
     Ay, tam gölgenin içinden saat 06.44'de çıkmaya başladı. Bu sırada Ay, doğu illerde battı, batı illerinde de batmak üzere oldu. Ay, tutulma başlamadan önceki parlaklığına kavuşamadan Türkiye'nin tamamında battı. 
     Türkiye saati ile 09.02'de sona eren tutulmanın tamamı, Avrupa ve Afrika'nın batısıyla, Kuzey ve Güney Amerika'dan gözlendi. 
     Ayın tamamen örtüldüğü tam tutulma süresi 1 saat 21 dakika, toplam tutulma süresi ise 5 saat 57 dakika oldu. 
     
</TEXT>
</DOC>
