<DOC>
<DOCNO> 283745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/soneko11.html </URL>
<DATE> 2004/10/27/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
İngiltere'de bankalar mercek altında 
</HEADLINE>
<TEXT>

     Dilek Kocabaş AA 

İngiltere'de bankalar, müşterilerine limit aşımı ve geç ödeme gibi gerekçelerle milyonlarca sterlin tutarında haksız ceza ödetmek ve kar etmekle suçlandı. 
     Adil Ticaret Komisyonu tarafından hazırlanan raporda, bankaların bir tür ''sahtekarlık'' yaptıkları vurgulanırken, müşteriye hiçbir zaman ödetilen cezanın nasıl ve neye göre hesaplandığına dair açıklama yapılmadığına işaret edildi. 
     Birçok hesaplama sırasında müşteriyle yapılan kredi kartı anlaşmasına uyulmadığı ve böylece yasaların çiğnendiğine dikkat çekilen raporda, bankaların bugüne kadar geç ödeme ve limit aşımı cezalarından ne kadar para kazandıklarını ısrarla gizli tuttukları belirtildi. 
     Bankaların 5 sterlinlik geç ödeme için müşterilerinden en az 20 sterlin ceza aldıklarına dile getirilen raporda, tüketici haklarını koruma derneklerinden konunun üzerine gitmek üzere örgütlenmesi istendi. 
     
</TEXT>
</DOC>
