<DOC>
<DOCNO> 285997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sondun17.html </URL>
<DATE> 2004/11/04/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
ABD seçimleri şaşırttı 'Türkiye'de böyle kuyruk yok' 
</HEADLINE>
<TEXT>

     SALİHA ÇOLAK Ankara 

ABD'deki seçimleri bu yıl ilk kez izleyen Avrupa Güvenlik ve İşbirliği Teşkilatı Parlamenter Asamblesi AGİT tarafından görevlendirilen AKP'li Alaattin Büyükkaya, uluslararası gözleme alışık olmayan seçim görevlilerinin "siz nereden çıktınız" dediklerini anlattı. 
     Florida eyaletinde gözlemde bulunan CHP Ankara Milletvekili Yakup Kepenek de, "Bizde bile böyle kuyruk olmuyor" dedi. 
     AGİT Türk Grubu Başkanı AKP İstanbul Milletvekili Nevzat Yalçıntaş ile birlikte Virginia bölgesinde seçimi izleyen Büyükkaya, 5 eyaletten bir günde toplam 33 bin şikayet geldiğini kaydetti. Büyükkaya, seçim bürolarını, isimlerini bulamamaktan yakınanların yanı sıra, "Oy kullanmak için para vermeniz lazım" diyenlerin bile çıktığını ifade etti. Büyükkaya, propaganda yasağı olmadığı için sandığa girenin eline "şuna oy ver" diye kağıt tutuşturulduğunu görünce şaşırdığını söyledi. 
     Büyükkaya, AGİT üyesi olmasına rağmen bu zamana kadar seçimlerde uluslararası gözetimi kabul etmeyen ABD'deki seçim görevlilerinin önce "Siz nereden çıktınız" diye tepki gösterdiklerini, durumu öğrenince de "fazla kalmayın" dediklerini de sözlerine ekledi. 
     
</TEXT>
</DOC>
