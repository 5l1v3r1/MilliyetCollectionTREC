<DOC>
<DOCNO> 293924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sontur45.html </URL>
<DATE> 2004/12/01/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Karşıya geçemeyen yaya, satırla dehşet saçtı .. 
</HEADLINE>
<TEXT>

     Eskişehir'de bir kişi, yolun karşısına geçmekte zorlanınca, çöp kamyonunun arkasında bekleyen aracı önce tekmeledi, sonra da şoförünü satırla yaraladı. Saldırgan gözaltına alındı. 
     Alınan bilgiye göre, otomobiliyle İstiklal Mahallesi Çınar Sokak'tan geçen Fatih Sultan Mehmet Varol, önünde giden çöp kamyonu durunca, aracını stop ettirdi. Bu sırada sokakta yürüyen Uğur A. 23 , otomobil ile çöp kamyonu arasında geçecek mesafe kalmayınca, Fatih Sultan Mehmet Varol'un otomobilini tekmeledi. 
     Uğur A, daha sonra da otomobilinden çıkan Fatih Sultan Mehmet Varol'u satırla elinden ve ayağından yaralayıp kaçtı. 
     Varol, çevredeki vatandaşların yardımıyla Devlet Hastanesi'ne kaldırılırken, emniyet güçleri, eşkal üzerine yaptığı aramada, Uğur A'yı yakalayarak gözaltına aldı. 
     Varol'un hayati tehlikesinin bulunmadığı öğrenildi. 
     Olayla ilgili soruşturmanın sürdüğü bildirildi. 
     
</TEXT>
</DOC>
