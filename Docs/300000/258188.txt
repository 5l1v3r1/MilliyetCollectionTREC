<DOC>
<DOCNO> 258188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sondun07.html </URL>
<DATE> 2004/07/26/ </DATE>
<TIME> 07.45 </TIME>
<AUTHOR>  </AUTHOR>
<HEADLINE>
Büyük patlama Bağdat bombalarla uyandı... 
</HEADLINE>
<TEXT>

     Irak'ın başkenti Bağdat'ta bir araca yerleştirilen bombanın yol açtığı patlamada 3 kişinin yaralandığı bildirildi. 
     Associated Press muhabiri, Sarafiye köprüsünün doğu girişinde bomba yüklü aracın patlaması sonucu 3 kişinin hafif yaralandığını söyledi. 
     Polis ise patlamada aracın parçalarının yola dağıldığını, ancak olayda ölen ya da yaralanan olmadığını açıkladı. 
     İçişleri Bakanlığı yetkilisi Binbaşı Muştak Abbas da Sadun caddesi yakınındaki eski Eğitim Bakanlığı'na iki havan topu atıldığını, onarımdaki binada ölen ya da yaralanan olmadığını bildirdi. 
     Görgü tanıkları, Batavin bölgesine düşen bir diğer havan topunun bir kişiyi yaraladığını belirtti. 
     
</TEXT>
</DOC>
