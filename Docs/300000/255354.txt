<DOC>
<DOCNO> 255354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/son/soneko18.html </URL>
<DATE> 2004/07/14/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
TOKİ'nin Bitlis-Ahlat ve Niğde-Bor, konut ihalesi sonuçlandı 
</HEADLINE>
<TEXT>

     Toplu Konut İdaresi TOKİ Başkanlığı'nın, daha önce duyurusunu yaparak ihaleye çıkardığı ''Bitlis-Ahlat'' ve ''Niğde-Bor'' konut ile adaiçi, genel altyapı ve çevre düzenlemesi inşaatı işleri sonuçlandı. 
     Buna göre Bitlis'in Ahlat İlçesi Tunuslu Mahallesi'ne 112 adet ve Erkizan Mahallesi'ne 108 adet konut ile adaiçi, genel altyapı ve çevre düzenleme inşaatı ihalesini, 7 trilyon 555 milyar lira bedelle ''Ser İnşaat ve Ticaret Limited Şirketi'' kazandı. 
     İhaleye toplam 7 firma teklif verirken, komisyon başkanlığı bu tekliflerin 3 adedini geçerli saydı. 
     Açık ihale usulü ile 16 Haziran 2004 tarihinde yapılan ihale ile söz konusu yerlerde, 220 adet betonarme karkas konut ve adaiçi, genel altyapı ile çevre düzenlemesi işleri yaptırılacak. 
     İşin başlangıç tarihi 9 Temmuz 2004, bitiş tarihi ise 12 Ağustos 2005 olarak belirlendi. 
     
     NİĞDE-BOR 
     Öte yandan TOKİ, Niğde'nin Bor İlçesi'nde yaptıracağı 512 adet konut, adaiçi ve genel altyapı ile çevre düzenleme inşaatı ihalesini, 14 trilyon 822 milyar lira bedelle sonuçlandırdı. 
     Tünel kalıp sistemiyle toplam 412 adet konut, ada içi ve genel altyapı ile çevre düzenleme işlerini kapsayacak olan ihaleyi, söz konusu bedelle ''Yavuzlar Nakliyat Turizm İnşaat Tekstil Sanayi ve Ticaret A.Ş'' kazandı. 
     İhaleye 17 firma teklif verirken, komisyon başkanlığı yaptığı değerlendirme sonucu, bu tekliflerin 11 adedini geçerli saydı. 
     Başlangıç tarihi 6 Temmuz 2004, bitiş tarihi ise 9 Ağustos 2005 olarak belirlenen işin ihalesi, 16 Haziran 2004 tarihinde açık ihale usulü ile gerçekleştirilmişti. 
     
</TEXT>
</DOC>
