<DOC>
<DOCNO> 250909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sontur02.html </URL>
<DATE> 2004/06/25/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Bombayı taşıyan kadının kimliği sahte çıktı 
</HEADLINE>
<TEXT>

     Fatih'te, İETT otobüsünde patlayan bombayı taşıdığı belirlenen kadının üzerinden, sahte kimlik çıktığı belirtildi. 
     Anadolu Ajansı'nın , Kızılay Kan Merkezi önünde İETT otobüsünde meydana gelen patlamada üç kişiyle birlikte ölen kadının üzerinden, ''Behice Çatalcan'' 26 adına düzenlenmiş sahte kimlik çıktı. 
     Kadının çantasında yapılan aramada bir adet cep telefonu ile fotoğraflı AKBİL kartı bulundu. Cep telefonunun, kontörlü telefon hattına sahip olduğu kaydedildi. Olayla ilgili yasadışı sol örgütün belirlendiği de ifade edildi. 
     
     PATLAMADA ÖLEN YAŞLI KADININ KİMLİĞİ BELİRLENDİ 

     Öte yandan belediye otobüsünde meydana gelen patlamada ölen ve İstanbul Üniversitesi İstanbul Tıp Fakültesi Hastanesi morguna kaldırılan yaşlı kadının Feride Ilgız olduğu tespit edildi. 
     Ilgız'ın cesedinin, Adli Tıp Kurumu morguna gönderildiği belirtildi. 
     Beyazıt-Soğanlı Siyavuşpaşa otobüsündeki patlamada ölen Zehra Şahin ve Kemal Polat'ın kimlikleri daha önce açıklanmıştı. 

     
</TEXT>
</DOC>
