<DOC>
<DOCNO> 267649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sontur18.html </URL>
<DATE> 2004/08/30/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Gazinoda cinayet .. 
</HEADLINE>
<TEXT>

     Antalya'nın Kumluca İlçesi'nde bir kişi, ayrıldığı genç kadını gazinoda bıçaklayarak öldürdü. 
     AA muhabirinin edindiği bilgiye göre, İsmail Durmuş 26 , birlikte olduğu ve 1,5 yıl önce ayrıldığı Bilge Güngör'ün 26 çalıştığı gazinoya gitti. Burada alkol alan Durmuş, gazino dışına çıkan ve telefonla konuşan Güngör'ün yanına gitti, Kumluca'da çalışmasını istemediğini belirterek, tartışmaya başladı. Durmuş daha sonra elindeki bıçağı, Bilge Güngör'ün göğsüne sapladı. 
     Yaralanarak gazinoya kaçan kadını takip eden Durmuş, burada da kadına saldırdı. Gazinodakiler tarafından yakalanan İsmail Durmuş polise teslim edildi. 
     Göğsünden aldığı bıçak darbeleriyle ağır yaralanan Güngör ise kaldırıldığı Kumluca Devlet Hastanesi'nde öldü. 
     
</TEXT>
</DOC>
