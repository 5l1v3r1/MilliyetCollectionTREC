<DOC>
<DOCNO> 279761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sonsiy16.html </URL>
<DATE> 2004/10/13/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
CHP'li Anadol canlı yayında rahatsızlanıp hastaneye kaldırıldı 
</HEADLINE>
<TEXT>

     CHP Grup Başkanvekili Kemal Anadol, TBMM TV'nin canlı yayını sırasında rahatsızlandı. 
     Anadol, TBMM TV'nin, yeni yasama yılına ilişkin değerlendirmelerde bulunduğu canlı yayını sırasında bir not yazarak programın kesilmesini istedi. Anadol'un kendisini iyi hissetmediğini ifade ettiği not üzerine canlı yayın kesildi. Meclis doktorlarının ilk müdahaleyi yaparak ''Tansiyonda dengesizlik'' teşhisi koydukları Anadol, ambulansla Güven Hastanesi'ne götürüldü. 
     
     DURUMU İYİ 

     Anadol'un, sağlık durumunun iyi olduğu ve yarın taburcu edileceği bildirildi. 
     TBMM TV'nin canlı yayını sırasında rahatsızlanan ve göğüs ağrısı şikayetiyle Güven Hastanesi'ne kaldırılan Anadol'un tansiyonun yükselmesi sonucu rahatsızlandığı belirlendi. 
     Yapılan tetkik ve tedavi sonucunda Anadol'un tansiyonun normale döndüğü ve sağlık durumunun iyi olduğu kaydedildi. 
     Hastane yetkilileri, Anadol'un yarın taburcu edilebileceğini belirtti. 
     
</TEXT>
</DOC>
