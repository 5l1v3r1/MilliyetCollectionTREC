<DOC>
<DOCNO> 294247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sontur51.html </URL>
<DATE> 2004/12/02/ </DATE>
<TIME> 23.07 </TIME>
<AUTHOR>  </AUTHOR>
<HEADLINE>
İstanbul'da bazı minibüs hatlarında değişiklik yapıldı 
</HEADLINE>
<TEXT>

     İstanbul'un Avrupa yakasında çalışan bazı minibüslerin hatlarında değişiklik yapıldı. 
     Büyükşehir Belediyesi'nden yapılan yazılı açıklamaya göre, ilçe belediyeleri, ilgili esnaf odaları, İETT Genel Müdürlüğü ve vatandaşların düşünceleri dikkate alınarak yapılan düzenlemeyle, bazı hatlardaki minibüs sayısı artırıldı, bazılarında ise eksiltmeye gidildi. Eksiltmeye gidilen hatlardaki minibüsler başka hatlara kaydırıldı. 
     Büyükşehir Belediyesi Ulaşım Koordinasyon Merkezi'nin kararıyla, noter huzurunda bugün yapılan kura çekilişiyle değişikliğe gidilen hatlar ve minibüs sayıları belirlendi. 
     Gaziosmanpaşa-Aksaray ve Gaziosmanpaşa-Topkapı arasında çalışan minibüslerin hattında inşası devam eden Sultançiftliği-Vezneciler raylı sistemi kapsamında değişiklik yapıldı. 
     Gaziosmanpaşa-Aksaray arasında yapılan minibüs seferleri kaldırıldı. Bu hatta çalışan 213 minibüsten, yeni oluşturulan Avcılar-Tahtakale-Altınşehir-İkitelli Organize Sanayi hattına 30, Mehmet Akif Mahallesi-İstoç-Ateştuğla-Topkapı hattına 18, İkitelli-Topkapı hattına 7, Bakırköy-Mehmet Akif Mahallesi hattına 4 ve İkitelli-Küçükçekmece hattına ise 1 minibüs kaydırıldı. Diğer 1 minibüs ise Gaziosmanpaşa-Topkapı hattında çalışacak. 
     Öte yandan, minibüslerin Suriçi'ne girmesi yasaklandığı için Alibeyköy-Aksaray hattı da Alibeyköy-Topkapı olarak değiştiriliyor. 
     239 araca sahip Esenler-Atışalanı-Topkapı hattından 12 minibüs ise Mehmet Akif-İstoç-Ateştuğla-Topkapı hattına kaydırılıyor. 
     Küçükçekmece-Avcılar Firüzköy hattından 15, Kayabaşı-Altınşehir-Küçükçekmece hattından 1, Avcılar-Küçükçekmece hattından 2, Hoşdere-Esenyurt-Sonevler-Topkapı hattından 2, Kayabaşı-Halkalı-Topkapı hattından 2 ve Tokat Mahallesi-Firüzköy-Topkapı hattından 2 minibüs, yeni oluşturulan Avcılar-Tahtakale-Altınşehir-İkitelli Organize Sanayi hattına kaydırılıyor. 
     64 minibüse sahip Bakırköy-Metro Topkapı hattından 12 minibüs de çevre hatlara dağıtıldı. Buna göre, Bakırköy-Yeşilyurt-Yeşilköy hattına 1, Bakırköy-Güneşli-Hürriyet hattına 4, Bakırköy-Esenler-Atışalanı-Otogar hattına 4, Bakırköy-Osmaniye hattına 1 ve Bakırköy-Ataköy-Yenibosna Metro hattına 2 minibüs kaydırıldı. 
     
</TEXT>
</DOC>
