<DOC>
<DOCNO> 260994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/magazin/amag.html </URL>
<DATE> 2004/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkstar kan değiştirdi 
</HEADLINE>
<TEXT>


Kanal D'nin reyting rekortmeni yarışması Türkstar'ın üçüncüsünde jüriyle birlikte sunucu da değişti... 

İLKNUR GÜLMEZ 

Kanal D'nin büyük ilgi gören yarışması Türkstar'ın üçüncüsü 15 Eylül'de ekranda olacak. 15 Ağustos'ta İzmir'de başlaması planlanan ön elemelerde bu kez jüri koltuğunda Hülya Avşar, Sinan Çetin ve Nazan Öncel oturacak. Yarışmanın sunuculuğunu ise Haldun Dormen'le birlikte Armağan Çağlayan'la Avea reklamlarında oynayan Hande Katipoğlu yapacak. 
Türsak Sinema Televizyon sunuculuk ve spikerlik bölümü mezunu Katipoğlu, "22 yaşındayım. Bu işin okulunu okudum ve deniyimim var. Verilen görevi en iyi şekilde yapmak boynumun borcu" diye konuştu. 

'Umarım beni severler' 
Jüri üyeleri Hülya Avşar ve Sinan Çetin'i tanıdığını belirten Katipoğlu, şöyle konuştu "Onların karşısında sunuculuk yaparken çok zorlanacağımı sanmıyorum. Umarım onlar da beni sever." 


</TEXT>
</DOC>
