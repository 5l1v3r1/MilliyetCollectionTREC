<DOC>
<DOCNO> 271022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sonyas01.html </URL>
<DATE> 2004/09/11/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Temel Reis, 75 yaşında... 
</HEADLINE>
<TEXT>

     Ünlü çizgi film kahramanı Temel Reis, bu hafta sonu 75 yaşına giriyor. 
     Temel Reis'in 75. yaşgününü kutlamak üzere, Temel Reis severler tarafından, yaratıcısı Elzie Segar'ın memleketi olan Mississippi Nehri kıyısındaki Chester kasabasında düzenlenen piknik dün başladı. 
     Son 25 yıldır Temel Reis'in her yaşgününde düzenlenen pikniğin gelenek haline geldiği kaydedilirken, pazar günü sona erecek pikniğe katılımın bazı yıllar 30 bin kişiyi bulduğu ifade ediliyor. Pikniğe Temel Reis'in yaşayan çizerlerinden Hy Eisman ve George Wildman'ın da katılacağı belirtiliyor. 
     1894'te doğan Segar'ın yarattığı Temel Reis ilk olarak 1929'da çizgi film haline getirildiği belirtilirken, Segar'ın Temel Reis'i kendi kasabasında yaşayan insanlardan esinlenerek yarattığına inanılıyor. 
     
</TEXT>
</DOC>
