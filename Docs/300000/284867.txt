<DOC>
<DOCNO> 284867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sonspo01.html </URL>
<DATE> 2004/10/31/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
İbrahim Üzülmez Hareketim refleksti... 
</HEADLINE>
<TEXT>

     Beşiktaşlı futbolcular, Fenerbahçe karşısında alınan 2-1 galibiyet sonrası gelecek haftalara yönelik oldukça umutlu mesajlar verdiler. 
     Zorlu karşılaşma sonrası yapılan açıklamalarda Sergen, Fenerbahçe ile güzel bir derbi maçı oynadıklarını ifade ederek, ''İyi mücadele ettik. Kırmızı kart sonrası defansa çekilmek zorunda kaldık, ama kazandığımız için çok sevinçliyiz. Artık önümüz açık. Hem moral, hem de güven kazandık'' dedi. 
     Ligde oynayacakları tüm maçları kazanıp, rakiplerin puan kaybetmesini bekleyeceklerini dile getiren yıldız futbolcu, ''Puan farkı nasıl açıldıysa yine aynı şekilde de kapanır'' derken, derbi maç öncesi Fenerbahçeli futbolcu Alex'le ilgili basına yansıyan haberler için de ''Ben kesinlikle Alex'le ilgili olarak bir demeç vermedim. Kimin daha iyi olduğu değil, kimin takımına daha fazla katkıda bulunduğu önemli. Ben zaten bu tür karşılaştırmalar yapacak yaşı çoktan geçtim'' diye konuştu. 

     
</TEXT>
</DOC>
