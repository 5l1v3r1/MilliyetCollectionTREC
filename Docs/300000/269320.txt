<DOC>
<DOCNO> 269320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/siyaset/axsiy01.html </URL>
<DATE> 2004/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kirli dosyalar korunuyor' 
</HEADLINE>
<TEXT>


Yolsuzluk dosyalarının zamanaşımına bir iki ay kala savcılıklara verildiğini belirten Bakan Çiçek, "Savcılar soruşturmaya önce buradan başlamalı" dedi 

ANKARA Milliyet 


Adalet Bakanı Cemil Çiçek, yolsuzluklar konusundaki soruşturma dosyalarının birileri tarafından himaye edildiğini savunarak "Dosyanın zamanaşımına girmesine bir ay kala, güneş batmaya yakınken çöp torbasını getirip, önümüze koyuyorlar. Savcıların, bu gibi durumlarda soruşturmaya ilk önce buradan başlaması gerekiyor" dedi. 
CNN Türk'te "Kafe Siyaset" programına katılan Çiçek, yolsuzluklar konusundaki soruşturma dosyalarının bekletildiğine dikkat çekti. Yolsuzluklarla ilgili dosyaların zamanaşımına girmesine bir, iki ay kala savcılıklara verildiğini ifade eden Çiçek, "Konu yolsuzlukla mücadele ise herkes milli maç seyreder gibi seyretmemeli, üzerine düşeni yapmalı" dedi. Çiçek şöyle konuştu "Türkiye'deki bazı kişilere tanınan dokunulmazlıklar ayrıcalıklar, savcıların önüne 'Çin Seddi' gibi çıkıyor. Anayasa'da bu ayrıcalıkların dayanakları var. Neticede fatura yargıya çıkıyor. AB ülkelerinde kişilere tanınan ayrıcalıklar ne kadarsa biz de o seviyeye indirelim. Hakim, savcı yanlış yapanın yakasına yapışabilsin. 
Çakıcı - MİT - Yargıtay üçgeninde gelişen olayla ilgili İstanbul Başsavcılığı, Yargıtay ve biz üç ayrı koldan soruşturma açtık. Neticede soruşturma birliği yok. 


</TEXT>
</DOC>
