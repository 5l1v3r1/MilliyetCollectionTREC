<DOC>
<DOCNO> 261897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/ekonomi/eko02.html </URL>
<DATE> 2004/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirmenin 'Torun'u 
</HEADLINE>
<TEXT>


Netsel Marina'ya 20 milyon dolarla, Baha Esat Tekand Şeker Fabrikası'na da 23.8 milyon dolarla en yüksek teklifler Torunlar Gıda Sanayii'nden geldi 

PINAR ÇELİK 

Toptan gıda ticareti yapan Torunlar Gıda, bir hafta içinde Tasarruf Mevduatı Sigorta Fonu TMSF ve özelleştirme ihalelerine 43.8 milyon dolarlık teklif verdi. Müflis Marmarabank'ın Netsel Marina'sına 20 milyon dolarla en yüksek teklifi veren Torunlar Gıda, Özelleştirme İdaresi'nin yüzde 56 oranında hissesi bulunduğu Baha Esat Tekand Şeker Fabrikası'na da dün 23 milyon 820 bin dolarla en yüksek teklifi sunan şirket oldu. 
Marmaris'te 772 adet denizde, 155 adet karada tekne bağlama kapasitesi bulunan Netsel Marina'nın yüzde 40'ı TMSF'nin, yüzde 55'i Marmara Bankası'nın, yüzde 5'i de Net Holding'in elinde bulunuyordu. TMSF'nin 30 Temmuz'da gerçekleştirdiği ihalede Torunlar Gıda'nın verdiği 20 milyon dolarlık teklif iflas masasının onayını bekliyor. 
Torunlar Gıda yılda 250-300 bin ton toptan soya, mısır ve pirinç satışı gerçekleştiriyor. Aynı zamanda İş Hayatı Dayanışma Derneği üyesi olan Torunlar Gıda Yönetim Kurulu Üyesi Mehmet Torun, "40 yıldır masabaşı işleri yapıyorum. Çok k rlı olmamasına rağmen doğayla iç içe bir iş olduğu için satın almaya karar verdik" dedi. Torunlar Gıda, İstanbul Gübre Sanayi ihalesine de 75 milyon dolar teklif vermişti. Bu ihaleyi 100.5 milyon dolar teklifle Yıldız Entegre Ağaç Sanayi almıştı. 



</TEXT>
</DOC>
