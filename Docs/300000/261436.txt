<DOC>
<DOCNO> 261436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/son/sontur25.html </URL>
<DATE> 2004/08/07/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
SSK'lı babasını öldü gösterip, annesine maaş bağlattı... 
</HEADLINE>
<TEXT>

     Kırıkkale'de, bir kişi SSK primlerini ödemekte güçlük çeken babasını öldü göstererek, annesine maaş bağlattı. 
     AA muhabirinin aldığı bilgiye göre, Kırıkkale'nin Yeni Mahalle Plevne Caddesi'nde Oğuz E. 57 uzun süredir ödediği SSK primlerini son zamanlardaki maddi sıkıntıları nedeniyle ödeyemedi. 
     Bunun üzerine Oğuz E'nin oğlu Bülent E. 27 babası hakkında sahte ölüm raporu düzenleyerek SSK'ya müracaat etti. Sosyal Sigortalar Kurumu da öldü gösterilen Oğuz E'nin emekli maaşını eşi Saniye E'ye 55 bağladı. 
     Kırıkkale Emniyet Müdürlüğü Dolandırıcılık Şubesi ekipleri, bir ihbar üzerine yaptıkları araştırmada, ailenin düzenledikleri sahte ölüm raporuyla SSK'dan 2 yıldır maaş aldıklarını belirledi. 
     Yetkililer, Oğuz E. eşi Saniye E. ve oğlu Bülent E'nin gözaltına alındığını, ifadelerinin ardından adli makamlara sevk edileceklerini kaydettiler. 
     
</TEXT>
</DOC>
