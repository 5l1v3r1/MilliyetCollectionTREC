<DOC>
<DOCNO> 284502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sonyas19.html </URL>
<DATE> 2004/10/29/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Erkekler de ağlar... 
</HEADLINE>
<TEXT>

     Sinemanın dört ünlü aktörü, ''erkekler ağlamaz'' sözünü boşa çıkardı. Fotoğraf sanatçısı Sam Taylor-Wood, Jude Law, Michael Madsen, Robert Downey J.R ve Laurence Fishburne'ün hüngür hüngür ağlayan fotoğraflarını yeni sergisine koydu. 
     Internetteki ''imdb'' sitesinin haberine göre, Taylor-Wood'un ''Ağlayan Erkekler'' başlıklı sergisinde üç ünlü aktörün fotoğraflarına da yer verdi. 
     Oyunculardan fotoğraflarda ''gerçekten ağlamalarını'' isteyen sanatçı, elde ettiği sonuçtan çok memnun kaldı. Film yıldızlarının da ''hassas yönleri'' olabileceğini gözler önüne sermek isteyen Taylor-Wood, özellikle ''Rezervuar Köpekleri''nin ünlü oyuncusu Michael Madsen'ın ''sert adam'' portresinden uzaklaşarak gözyaşlarına boğulduğu çalışmasının şaşırtıcı olduğunu belirtti. 
     Bazı oyuncuların ağlamakta zorlanmadığını dile getiren sanatçı, ''Bazı aktörler daha çekim başlamadan gözyaşı dökmeye başladı ama kimisine bu çok zor geldi. Bu çekim için seçilen ve Hollywood'un sert aktörleri olarak bilinen tüm oyuncular, farklı bir yönlerini sergiledi'' dedi. 
     Sergi, Londra'daki White Cube Sanat Galerisi'nde yarın izlenime sunulacak. 
     
</TEXT>
</DOC>
