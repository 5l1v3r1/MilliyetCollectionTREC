<DOC>
<DOCNO> 292686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sontur30.html </URL>
<DATE> 2004/11/27/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
7 yaşındaki çocuk, yumruk atan arkadaşını bıçaklayarak öldürdü 
</HEADLINE>
<TEXT>

     İzmir'in Karşıyaka İlçesi'nde ilköğretim 2. sınıf öğrencisi 7 yaşındaki çocuk, kendisine yumruk atan arkadaşını bıçaklayarak öldürdü. 
     Alınan bilgiye göre, Yamanlar semti 7096 sokakta V.T. 9 , arkadaşı C.Ö'ye 7 yumruk attı. 
     Bunun üzerine eve giderek bıçak alan C.Ö, kendine yumruk atan V. T'yi karnından bıçakladı. 
     Karşıyaka Devlet Hastanesi'ne kaldırılan İmbatlı İlköğretim Okulu 4. sınıf öğrencisi V.T'nin duran kalbi doktorların müdahalesi sonucu yeniden çalışmaya başladı. 
     Daha sonra ameliyata alınan V.T, çabalara rağmen kurtarılamadı. 
     Olayın ardından yakalanan Selçuk Yaşar İlköğretim Okulu 2. sınıf öğrencisi 7 yaşındaki C.Ö, nöbetçi savcının talimatıyla ''cezai ehliyeti bulunmadığı'' için ailesine teslim edildi. 
     
     TASO KAVGASI 

     Kavganın ''taso'' diye bilinen oyuncak nedeniyle çıktığı öğrenildi. 
     Alınan bilgiye göre, Yamanlar semtindeki olayın görgü tanığı çocuklar, gazetecilere, V.T. 9 ile C.Ö. 7 arasındaki kavganın ''taso'' yüzünden çıktığını söylediler. 
     Çocuklar, cips kutularından çıkan metal taso oyuncaklarıyla oynarken çıkan anlaşmazlık sonucu, V.T'nin C.Ö'ye yumruk attığını, daha sonra evden bıçak alan C.Ö'nün V.T'yi karnından bıçakladığını belirttiler. 
     
</TEXT>
</DOC>
