<DOC>
<DOCNO> 280614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sondun25.html </URL>
<DATE> 2005/03/15/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Fransa'da laiklik yasasından sonra 47 başörtülü öğrenci okuldan atıldı 
</HEADLINE>
<TEXT>

     Fransa'da yayınlanan Le Monde gazetesi, ''laiklik yasasının 15 Mart 2004 tarihinde yürürlüğe girmesinden bu yana geçen bir yıl içinde 47 öğrencinin başörtüsü yüzünden okuldan atıldığını'' yazdı. 
     ''Ulusal Eğitim Bakanlığı'ndan alınan bilgilere göre, 550 öğrencinin sorununa diyalog yoluyla çözüm bulunduğunu'' belirten gazete, ''bununla birlikte, başörtüsüyle okula gitmemek için orta dereceli okullarda dışarıdan Mektupla Eğitim Sistemi'ne CNED dahil olan öğrencilerin sayısınınsa tam olarak belirlenemediğini'' bildirdi. 
     Bu arada, başörtülü öğrencilerin haklarını savunan bir kuruluşun temsilcileri, yine aynı gazeteye yaptıkları açıklamada, yasağın mağdurlarının Eğitim Bakanlığı'nın verdiği rakamlardan çok daha fazla olduğunu belirtti. 
     Yasa, orta dereceli devlet okullarında dini simge ve giysilerle derslere girilmesini yasaklıyor. 
     
</TEXT>
</DOC>
