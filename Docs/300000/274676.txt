<DOC>
<DOCNO> 274676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sonyas01.html </URL>
<DATE> 2004/09/24/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Elton John, Tayvanlılardan özür diledi 
</HEADLINE>
<TEXT>

     İngiliz Rock yıldızı Elton John, Tayvan Havaalanı'nda söylediği sözler nedeniyle Tayvanlılardan özür diledi. 
     Elton John, dün geceki konserine başlamadan önce, havaalanında yaşanan olaylardan dolayı özür diledi. 
     Havaalanında söylediklerinin Tayvan halkını hedef almadığını söyleyen John, ''Eğer Tayvan'da herhangi birini kırdıysam özür dilerim, onu demek istemedim. Ve o herifler içinse, söylediğim her sözü demek istedim'' dedi. 
     Elton John, ''60 ülkeyi ziyaret ettim ve şimdiye kadar karşılaştığım en kaba insanlar, Tayvan'ın başkentindeki havaalanındaki haber fotoğrafçıları ve TV kameramanları idi. Onlar ülkeniz için bir utanç'' dedi. 
     Havaalanına gece yarısı varan Elton John, kendisini izlemeye gelen çok sayıdaki foto muhabiri ve TV kameramanlarına ''İlkel, aşağılık domuzlar. Bu ne demek biliyor musunuz İlkel, aşağılık domuzlar. Hepiniz böylesiniz'' diye konuşmuştu. 
     
</TEXT>
</DOC>
