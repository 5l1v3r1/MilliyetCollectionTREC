<DOC>
<DOCNO> 267169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/son/sonspo10.html </URL>
<DATE> 2004/08/28/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Beşiktaş 3 puanla tanışmak istiyor... İşte muhtemel 11... 
</HEADLINE>
<TEXT>

     Birinci Süper Futbol Ligi'nde 2004-2005 sezonunda henüz galibiyetle tanışamayan Beşiktaş, yarınki Gaziantepspor maçından 3 puanla ayrılmayı hedefliyor. 
     BJK İnönü Stadı'ndaki yenileme çalışmaları nedeniyle İzmit İsmetpaşa Stadı'nda rakibini ağırlayacak olan siyah-beyazlılarda sakatlıkları bulunan menajer-oyuncu Tayfur, Tayfun ve Juanfran yarınki karşılaşmada forma giyemeyecek. İzmit'e günübirlik gidecek olan Beşiktaş'ta, 3 sakat oyuncunun dışındaki 23 futbolcu kampa alınırken, İspanyol teknik adam 18 kişilik maç kadrosunu yarınki maç öncesi belirleyecek. 
     Beşiktaş'ta, ayak parmağındaki sorun nedeniyle geçen hafta forma giyemeyen Carew ile kırmızı kart cezası dolan Ahmet Yıldırım, yarınki maçta forma giyebilecek. 
     Siyah-beyazlıların Gaziantepspor karşısına, Cordoba Murat , Ali Güneş, Ronaldo, İbrahim Toraman, İbrahim Üzülmez, Okan, Pancu, Tümer, İbrahim Akın, Sergen Ahmed Hassan , Carew 11'i ile çıkması bekleniyor. 
     İzmit İsmetpaşa Stadı'nda saat 20.00'de başlayacak ve hakem Yılnur Önen'in yöneteceği karşılaşma Digitürk Lig TV'den naklen yayınlanacak. 
     
</TEXT>
</DOC>
