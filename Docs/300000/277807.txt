<DOC>
<DOCNO> 277807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sonspo22.html </URL>
<DATE> 2004/10/06/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Türkiye, FİFA sıralamasında 12. sıraya yerleşti 
</HEADLINE>
<TEXT>

     Türkiye, FIFA'nın aylık olarak yayınladığı dünya sıralamasında Eylül ayında 1 basamak yükselerek 12. sıraya yerleşti. 
     2006 dünya kupası eleme grubunda Gürcistan ve Yunanistan ile yaptığı maçlarda berabere kalan Türk Milli Takımı, FIFA'nın aylık açıkladığı dünya klasmanında Ağustos ayına göre 1 basamak yükselerek 711 puanla 12. oldu. 
     Dünya klasmanında ilk 2 sırayı paylaşan Brezilya ve Fransa yerlerini korurken, 4. durumdaki Arjantin, 778 puanla üçüncülüğü elde etti. 
     Türk Milli Takımı'nın 2006 dünya kupası elemelerinde 9 Ekim Cumartesi günü oynayacağı Kazakistan dünya klasmanında 302 puanla 145. sırada bulunurken, 13 Ekim Çarşamba günü karşılaşacağı Danimarka 704 puanla 14. sırayı elde etti. 
     Türkiye'nin 0-0 berabere kaldığı son Avrupa Şampiyonu Yunanistan 2 basamak gerileyerek 703 puanla 16. olurken, Ukrayna 524 puanla 80, Arnavutluk 498 puanla 89, Gürcistan ise 448 puanla 105. sırada yer aldı. 
     
</TEXT>
</DOC>
