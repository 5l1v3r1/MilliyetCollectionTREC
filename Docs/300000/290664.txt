<DOC>
<DOCNO> 290664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/son/sonspo07.html </URL>
<DATE> 2004/11/21/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Manchester galip, Chelsea berabere... 
</HEADLINE>
<TEXT>

     Premier Lig'de Manchester United, Charlton Atletic'i 2-0 mağlup etti. Sir Alex Ferguson takımının başında 999'uncu maçına çıktı. Lider Chelsea ise Bolton'la 2-2 berabere kaldı. 
     Premier Lig'de Sir Alex Ferguson'a Manchester United'ın başında çıktığı 999. maçında Charlton Athletic karşısında 2-0'lık galibiyeti getiren isimler Ryan Giggs ve Paul Scholes oldu. Son olarak Kırmızı Şeytanlar adına mart ayında gol atmayı başarabilen Giggs karşılaşmanın 41. dakikasında takımını 1-0 öne geçirdi. Manchester United'da uzun süredir gol atamayan bir diğer isim Paul Scholes ise 48'de farkı ikiye çıkardı. Manchester United'a 2-0 yenilen Charlton Atletic en son 1986 yılında Old Trafford'dan gülerek ayrılmıştı. Bu sonuçla Manchester United'ın 14. hafta sonrasında puanı 24'e yükseldi. 
     Lider Chelsea ise Bolton Wanderers'la berabere kalarak puan kaybetmesine rağmen Arsenal'in bir puan önünde liderliğini sürdürdü.Maçın ilk dakikasında Duff'la öne geçen Londra ekibi 48'de Portekizli Tiago'yla farkı ikiye çıkardı. Fakat Davies'le 52'de farkı bire indiren Bolton'da son sözü 87'de Jaidi söyledi 2-2. Arsenal ise Tottenham galibiyeti öncesi iki hafta üst üste gördüğü beraberlik k busu ile West Bromwich karşılaşmasında da baş başaydı. Bu kez 54'te Pires'le öne geçtiler ama 79'da Earnshow'un golüne engel olamadılar. Diğer sonuçlar şöyle Middlebrough-Liverpool 2-0, Everton-Fulham 1-0, C. Palace-Newcastle 0-2, Norwich C.-Southampton 2-1. 
     Öte yandan Celtic ile Glasgow Rangers arasındaki İskoç derbisinde Rangers rakibini 2-0 mağlup etti. Karşılaşmada ilk golü 15'te Novo kaydederken ikinci gol 36'da bu sezon Monaco'dan alınan Dado Prso'dan geldi. Celtic'de Thompson ve Sutton kırmızı kartla oyun dışında kaldı. 
     
</TEXT>
</DOC>
