<DOC>
<DOCNO> 269553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sontur38.html </URL>
<DATE> 2004/09/06/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Zili çaldı, "Elektrikçiyim" dedi ve 14 yaşındaki kıza saldırdı 
</HEADLINE>
<TEXT>

     Beşiktaş'ta 14 yaşındaki kız, yalnız olduğu sırada eve gelen bir kişi tarafından bıçakla yaralandı. 
     Alınan bilgiye göre, Ortaköy Dereboyu Caddesi Muhtar Sokak'taki evlerinin balkonuna yaralı halde çıkan G.S'nin 14 yardım istemesi üzerine çevredekiler polise ve 112 Acil Ambulans Servisi'ne haber verdi. 
     Şişli Etfal Eğitim ve Araştırma Hastanesi'ne kaldırılan ve vücudunda 5 bıçak yarası bulanan G.S ameliyata alındı. 
     G.S'nin ilk ifadesinde, yalnız olduğu sırada zili çalan 20 yaşlarında ve elektrikçi olduğunu söyleyen bir kişiye kapıyı açtığını, içeri giren bu kişinin kendisine tecavüze yeltendiğini söylediği kaydedildi. 
     Polis, G.S'nin verdiği eşkal doğrultusunda saldırganın yakalanması için çalışma başlattı. 
     Bu arada, Kağıthane Çeliktepe Osman Faruk Verimer İlköğretim Okulu'nda görev yapan öğretmen Bekir Yiğit 28 , okulun bahçesinde bulunduğu sırada kimliği henüz belirlenemeyen bir kişi tarafından kalçasından bıçaklandı. 
     Yiğit, Şişli Etfal Eğitim ve Araştırma Hastanesi'ne kaldırılarak tedavi altına alındı. 
     Polis, olayla ilgili soruşturma başlattı. 
     
</TEXT>
</DOC>
