<DOC>
<DOCNO> 270400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/soneko40.html </URL>
<DATE> 2004/09/09/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
2004 yılı sonu enflasyon beklentisi yüzde 10.6'ya düştü... 
</HEADLINE>
<TEXT>

     Merkez Bankası beklenti anketine göre 2004 yılı sonu enflasyon beklentisi yüzde 10.6 olarak gerçekleşti. 
     Merkez Bankası ayda iki kere düzenlediği beklenti anketinin Eylül ayı ilk anket sonuçlarını açıkladı. 
     Buna göre, Ağustos ayının son anketinde yüzde 10.6 olan yıl sonu enflasyon beklentisi Eylül ayının ilk anketinde aynı kaldı. 
     Ağustos ayının son anketinde yüzde 7.4-15 aralığında oluşan yıl sonu tüketici enflasyonu beklentisi Eylül ayının ilk anketinde yüzde 8-15 aralığında gerçekleşti. 
     Cari ayın uygun ortalama enflasyon beklentisi Eylül ayının ilk anketinde yüzde 0.5'den yüzde 1.4'e yükseldi. Ağustos ayının son anketinde tüketici fiyatları endeksine TÜFE göre enflasyon beklentisi yüzde -0.1-1.6 aralığında oluşurken, Eylül ayının ilk anketinde yüzde 0-2.5 aralığında belirlendi. 
     
     İKİ AY SONRASI ENFLASYON BEKLENTİSİ 

     Ağustos ayının son anketinde yüzde 1.3 olarak gerçekleşen iki ay sonrası için TÜFE enflasyon beklentisi Eylül ayının ilk anketinde yüzde 1.2'ye indi. 
     Aynı dönemde, iki ay sonrası için enflasyon beklenti aralığı yüzde 0.4-2'den yüzde 0.3-1.9 aralığına geriledi. 
     Ağustos ayının son anketinde yüzde 9.7 olarak gerçekleşen gelecek 12 aylık dönemin TÜFE enflasyon beklentisi, Eylül ayının ilk anketinde yüzde 9.5'e indi. 
     Ağustos ayının son anketinde yüzde 6-14 aralığında gerçekleşen gelecek 12 aylık dönemin TÜFE beklenti aralığı Eylül ayının ilk anketinde de değişmeden kaldı. 
     
     ORANLARI 

     Eylül ayının ilk beklenti anketine göre, cari ay sonu bileşik faiz oranı beklentisi ile beklenti aralında gerileme yaşandı Eylül ayının ilk anketinde beklenti aralığı yüzde 18-26, uygun ortalama bileşik faiz beklentisi yüzde 22.3 olarak belirlendi. 
     Ağustos ayının son anketinde beklenti aralığı yüzde 18-35, uygun ortalama beklentisi yüzde 23.6 olmuştu. 
     Yıl sonu bileşik faiz oranı beklentisi Eylül ayının ilk anketinde yüzde 20'den yüzde 19.8'e indi. 
     Ağustos ayının son anketinde yüzde 13-27 olan yıl sonu bileşik faiz beklenti aralığı Eylül ayının ilk anketinde yüzde 15-25 idi. 
     
     DOLAR KURU 

     Eylül ayının ilk beklenti anketine göre, cari ay sonu dolar kuru beklentisi 1 milyon 515 bin 200 liraya yükseldi Ağustos ayının son anketinde cari ay sonu dolar kuru beklentisi 1 milyon 470 bin l00 lira idi. 
     Eylül ayının ilk anketinde beklenti aralığı 1 milyon 450 bin lira-1 milyon 750 bin lira aralığında oluştu. Ağustos ayının son anketinde beklenti aralığı 1 milyon 400 bin lira-1 milyon 750 bin lira aralığında gerçekleşmişti. 
     Yıl sonu dolar kuru beklentisi 1 milyon 568 bin liradan 1 milyon 583 bin 300 liraya çıktı. Eylül ayının ilk anketinde Ağustos ayının son anketinde olduğu gibi beklenti aralığı 1 milyon 285 bin lira-2 milyon 100 bin lira aralığında gerçekleşti 
     
     CARİ İŞLEMLER AÇIĞI 

     Ağustos ayının son anketinde -15 milyar - - 5 milyar dolar aralığında gerçekleşen cari işlemler açığı -15 milyar 590 milyon - - 8 milyar dolar olarak belirlendi. 
     Cari yıl sonu büyüme beklentisi yüzde 6.3'den yüzde 6.9'a çıktı. Ağustos ayının son anketinde yüzde 4-8.5 olan büyüme beklenti aralığı Eylül ayının ilk anketinde yüzde 4-9 oldu. 
     
</TEXT>
</DOC>
