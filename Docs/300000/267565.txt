<DOC>
<DOCNO> 267565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/soneko11.html </URL>
<DATE> 2004/08/30/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Petrol fiyatları Irak nedeniyle biraz yükseldi... 
</HEADLINE>
<TEXT>

     Petrol İhraç Eden Ülkeler Örgütü OPEC petrol fiyatlarını istikrara kavuşturmak için elinden geleni yapacak. 
     OPEC Başkanı ve Endonezya Petrol Bakanı Purnomo Yusgiantoro, piyasaların, makul fiyatlarla, yeniden düzen ve istikrara girmesi açısından her şeyi yapacaklarını bildirdi. 
     Yusgiantoro, petrol fiyatlarının, geçen kış, ABD ve Çin'den gelen aşırı talebin ve jeopolitik tansiyona ilişkin gelişmelerin artış göstermesiyle yükselişe başladığını belirtti. 
     Yusgiantoro, petrol fiyatlarının, dünya ekonomik büyüme oranından bağımsız hareket ettiğini belirterek, fiyatların yeniden sürdürülebilir bir düzeye gerileyebilmesi için jeopolitik tansiyonun azalması gerektiğini işaret etti. 
     OPEC, kota artırımını görüşmek üzere, gelecek ay Viyana'da toplanacak. 
     
     PETROL FİYATLARI IRAK NEDENİYLE BİRAZ YÜKSELDİ... 
     Bu arada, petrol fiyatları, Irak'ın, sabotajlar sebebiyle, ihracatının yüzde 30 oranında düşmesi sonucu biraz yükseldi. 
     ABD'nin Batı Teksas türü petrolünün varil fiyatı, 43.25 dolar düzeyinden işlem görüyor. 
     
</TEXT>
</DOC>
