<DOC>
<DOCNO> 295581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sonsiy18.html </URL>
<DATE> 2004/12/07/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Erdoğan Muhataplarımız sözünü tutmazsa yolumuza aynen devam ederiz 
</HEADLINE>
<TEXT>

     Başbakan Recep Tayyip Erdoğan, AB'ye tam üyeliğin kendileri için tartışılmaz bir konu olduğunu belirterek, ''Muhataplarımız sözünü tutmadığı takdirde yolumuza aynen devam ederiz'' dedi. 
     CHP Genel Başkanı Deniz Baykal'ı makamında ziyaret eden Erdoğan, görüşmenin ardından Baykal ile birlikte gazetecilerin sorularını yanıtladı. 
     Erdoğan, bir gazetecinin, AB çevrelerinden ''müzakerelerin ucunun açık olacağı, Türkiye'nin üyeliği konusunda referandum yapılacağı, serbest dolaşımın olmayacağı'' şeklinde bazı mesajların geldiğini hatırlatarak, ''bu şartlar yer alırsa net olarak ne söyleyeceksiniz '' sorusuna, ''Ben net şeyi söyledim konuşmamda. Nedir bu Tam üyeliktir. Bu bizim için artık tartışılmaz bir konudur. Parantez açmak ya da kapamak suretiyle bunu başka yerlere taşımanın anlamı yok'' karşılığını verdi. 
     Bugüne kadar birçok kez ''eğer bize verilen sözler yerine getirilmediği takdirde Kopenhag siyasi kriterlerinin adını Ankara siyasi kriteri olarak koyar yolumuza devam ederiz'' dediklerini hatırlatan Erdoğan, şöyle konuştu 
     ''Buradaki hedefimiz bellidir. Bu nedir AB ile kaynaşmadır, birlikte bir aileyi oluşturmaktır, insanımızın yaşam standardını yükseltmektir. Bunu hep söyledik. Bu konuda muhataplarımız sözünü tutmadığı takdirde, cevabını daha önce de vermiştik, yolumuza aynen devam ederiz.'' 

     
</TEXT>
</DOC>
