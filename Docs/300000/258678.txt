<DOC>
<DOCNO> 258678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/spor/spo15.html </URL>
<DATE> 2004/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Atina'ya füze şemsiyesi 

YUNANİSTAN 13 Ağustos'ta başlayacak olan Olimpiyat Oyunları için başkent Atina'yı uçaksavar ve füzesavar şemsiyesi koruması altına aldı. Olimpiyatlar sırasında muhtemel bir hava saldırısına karşı Atina yakınındaki Tatoi Hava Üssü'nde 3 batarya uzun menzilli Patriot ve 4 batarya kısa menzilli TOR ile Crotal füzeleri konuşlandırıldı. 

Sevim'e büyük onur 

TÜRK hentbolunun kurucularından Prof. Dr. Yaşar Sevim, Avrupa Hentbol Federasyonu tarafından "lektör" olarak seçildi. Sevim, 4 yıl süreyle Avrupalı meslektaşlarına eğitim verecek. 

Okur'un imza günü 

UTAH Jazz ile sözleşme imzalamak için Amerika'ya giden Mehmet Okur, sağlık kontrollerinin ardından 6 yıllık imza atacağını açıkladı. Okur, Utah'da iddialı olduğunu söyledi. 

Yılmaz pes etmiyor 

FUTBOL Federasyonu genel kurulunda seçimi kaybeden Mehmet Ali Yılmaz'ın ekibi, başkan seçilen Levent Bıçakçı'nın divan kuruluna verdiği belgelerin eksik olup olmadığının tespitini istiyor. Yılmaz'ın listesinde seçime giren Nevzat Ergüney, "Bazı belge ve savcılıktan alınan kağıtların verilip verilmediği konusunda tereddütlerimiz var" dedi. 

Hazırlık maçları 

Gaziantep - Vitesse 2 - 2 
Gençlerbirliği - Ujpest 1 - 0 
Denizli - Kocaeli 1 - 4 
A.Sebat - Erzurum 2 - 0 


</TEXT>
</DOC>
