<DOC>
<DOCNO> 278328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sondun17.html </URL>
<DATE> 2004/10/08/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Raffarin'den Türkiye resti Tartışmaya evet, oylamaya hayır 
</HEADLINE>
<TEXT>

     Fransa Başbakanı Jean-Pierre Raffarin, AB'nin Türkiye ile tam üyelik müzakerelerini başlatması konusunda parlamentoda bir tartışma açılabileceğini, ancak bu konuda bir oylama yapılmasına karşı olduğunu söyledi. 
     Meclis binasında düzenlenen bir konferansta konuşan Raffarin, ''Tartışma ülke genelinde ve parlamentoda olabilir. Ama daha başlangıçta sert bir biçimde ve sonsuza kadar bu tartışmayı kapatma kararı alamayız'' dedi. 
     İktidardaki Halk Hareketi Birliği'nden UMP bir grup milletvekilinin müzakerelerin başlaması konusunda parlamentoda oylama yapılması teklifine karşı çıkan Raffarin, ''Bu tartışma meselenin temeline inmemizi gerektiriyor. Avrupa'nın insaniyeti Türkiye'yi kökten dinciliğe mi itmeli Bu insaniyet kapıyı kapatmalı mı '' dedi. Avrupa projesi konusunun iyi değerlendirilmesi gerektiğini ifade eden Raffarin, ''Dünyanın coğrafi bir Avrupa'ya değil, siyasi bir Avrupa'ya ihtiyacı var. Umutlara kapıyı kapatmamamız gerekir'' dedi. 
     Raffarin, Türkiye'nin AB üyeliğiyle ilgili referandumun en az 10 yıldan önce gerçekleşmeyeceğini belirterek, ''Fransızlara Türkiye'nin üyeliğinin uzun bir süre sonra gerçekleşme imkanı olduğunu ve sonra Fransızların bu konuda son sözü söyleyeceğini söylememiz önemli' dedi. 
     
</TEXT>
</DOC>
