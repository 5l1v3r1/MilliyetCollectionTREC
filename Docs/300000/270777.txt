<DOC>
<DOCNO> 270777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sontur43.html </URL>
<DATE> 2004/09/10/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Milli atlet Elvan Abeylegesse adliyede... 
</HEADLINE>
<TEXT>

     Milli atlet Elvan Abeylegesse, tanık olarak çağrıldığı bir davaya ilişkin tebligat nedeniyle İstanbul Adliyesi'ne geldi. 
     Antrenörü Ertan Hatipoğlu ile Sultanahmet'teki adliye binasına gelen Abeylegesse, tanık olarak çağrıldığı davaya ilişkin talimatla ifade vermek için 7. Asliye Ceza Mahkemesi'ne gitti. 
     Ancak, bu mahkemede kendisini ilgilendiren bir dava olmadığını öğrenen Abeylegesse, antrenörü Hatipoğlu ile buradan ayrıldı. 
     Adliye çıkışında gazetecilerin soruları üzerine kendilerine yanlış tebligat yapıldığını öğrendiklerini belirten Ertan Hatipoğlu, tebligatın yapıldığı İstinye Polis Merkezi'ne gideceklerini kaydetti. 
     
</TEXT>
</DOC>
