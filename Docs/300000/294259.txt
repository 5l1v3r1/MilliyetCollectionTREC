<DOC>
<DOCNO> 294259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sonyas12.html </URL>
<DATE> 2004/12/02/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Görüntülenince kamerayı kırmak istediler 
</HEADLINE>
<TEXT>

     Soner KOCAER- Gökhan ÇALBAY DHA 

ANTALYA'da bir büfeye gece yarısı girerek kasada bulunan bozuk para ve sigaraları çalan 2 kişi güvenlik kamerası tarafından görüntülendi. Hırsızlar, farkettikleri kamerayı kırmaya çalıştı. 
     Olay, önceki gün gece Kışla Mahallesi 52'inci Sokak üzerinde bulunan Kervan Büfe'de meydana geldi. Gece geç saatte işyerine giren 16 yaşındaki Ö.A. ve 17 yaşındaki E.U. kasayı açtı ve içerisinde bulunan bozuk paraları aldı. Daha sonra rafta bulunan sigaraları poşete koyan hırsızlar, çıkarken farkettikleri kamerayı kırmak istedi. Kendilerini kaydeden güvenlik kamerasını kıramayan Ö.A. ve E.U., olay yerinden hızla uzaklaştı. Sabah işyerleri açan büfe sahibi Hüseyin Özel, soyulduğunu anlayınca hemen güvenlik kamerasını izledi. Saniye saniye soygun anını güvenlik kamerasında gören Özel, polisi arayarak yardım istedi. Polis kamerayı inceleyerek eşkal belirledi. 
     Kısa süre sonra tinerci olduğu öğrenilen Ö.A. bir inşaatta sızmış halde bulundu. Gözlem altına alınan Ö.A., çıkarıldığı mahkemece tutuklandı. Zanlılardan E.U. her yerde aranıyor. 
     
</TEXT>
</DOC>
