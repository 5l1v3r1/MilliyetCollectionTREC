<DOC>
<DOCNO> 267357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/son/sonsiy03.html </URL>
<DATE> 2004/08/29/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Sezer Afyon'daki evinde taziyeleri kabul etti... 
</HEADLINE>
<TEXT>

     Cumhurbaşkanı Ahmet Necdet Sezer, Annesi Hatice Sezer'in vefatıyla ilgili Afyon'daki evlerinde taziyeleri kabil etti. 
     Afyon İmaret Camisinde öğle namazına müteakip kılınan cenaze namazının ardından Afyon Asri Mezarlığında annesi Hatice Sezer'i toprağa veren Sezer, evinden hiç çıkmadı. 
     Cumhurbaşkanı Sezer gece boyunca evde taziyeleri kabul ederken, dışarıda bekleyen basın mensuplarına da zaman zaman pide, tatlı ve meşrubat ikramında bulunuldu. 
     Cumhurbaşkanı Sezer'in evinin bulunduğu Afyon Dumlupınar Mahallesi Yüzbaşı Agah Caddesi ise gece boyunca trafiğe kapalı tutuldu. 
     Cumhurbaşkanı Sezer ve Semra Sezer'in bugün Asri Mezarlık'taki babası ve annesine ait mezarları ziyareti sırasında da basın mensuplarına, ''içeri girmemeleri ve dışardan çekim yapmaları'' konusunda ricada bulunuldu. 
     
</TEXT>
</DOC>
