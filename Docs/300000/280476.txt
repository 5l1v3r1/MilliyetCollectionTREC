<DOC>
<DOCNO> 280476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sonyas10.html </URL>
<DATE> 2004/10/15/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Nicolas Cage "İskeletor" oluyor .. 
</HEADLINE>
<TEXT>

     Aksiyon türündeki çizgi filmlerin babası olan ''He-Man'' beyazperdeye aktarılıyor. Oscarlı aktör Nicolas Cage'in He-Man'in baş düşmanı İskeletor'u Skeletor canlandırması düşünülen filmde, ''He-Man'' karakteri için ''Sex and the City'' dizisinde fettan Samantha'nın tiyatrocu erkek arkadaşını canlandıran Jason Lewis var. 
     Internetteki ''cinescape'' sitesinin haberine göre, yönetmenliğini John Woo'nun üstleneceği ''He-Man Master of the Universe'' adlı film için çalışmalar başladı. 
     Woo'nun Nicolas Cage ile ''İskeletor'' rolü için görüşme masasına oturduğu belirtilirken, en büyük sorun ünlü aktörün takviminin çok yoğun oluşu. ''Ghost Rider'' adlı yapım için kamera karşısına geçmeye hazırlanan oyuncunun ''He-Man'' filmine vakit ayırmak için yorulacağı gün gibi aşikar görünüyor. 
     
     ''GÖLGELERİN GÜCÜ ADINA'' 
     ''He-Man'' filminde ''gölgelerin gücü adına, güç bende artık'' diye bağırarak kılıcını savuracak karakter ise televizyon izleyicilerine çok tanıdık bir isim. 
     ''Sex and the City'' dizisinde fettan Samantha Jones'un tiyatrocu sarışın erkek arkadaşı Smith Jerrod'ı canlandıran genç aktör Jason Lewis yönetmen John Woo'nun aklındaki tek isim. 
     Sarışın, mavi gözlü oyuncu fiziğiyle He-Man'e adeta tıpatıp benzerken, rolü kabul etmesi halinde kendini Nicolas Cage ile kıran kırana bir savaşın içinde bulacak. 
     ''İskeletor'' rolünün teklif edildiği ünlü aktör Nicolas Cage'in ismi ''Superman'' adayları arasında da geçmişti. 
     
</TEXT>
</DOC>
