<DOC>
<DOCNO> 291382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sondun32.html </URL>
<DATE> 2004/11/23/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Saddam, yeni yıldan önce mahkemeye çıkacak 
</HEADLINE>
<TEXT>

     Irak Savunma Bakanı Hazım Şaalan, devrik lider Saddam Hüseyin'in davasının bu yıl sonundan önce görüleceğini söyledi. 
     Şaalan, Eş Şark El Avsat gazetesine verdiği demeçte, kesin tarih vermemekle birlikte, ''Yıl sonundan önce yargılanacak'' dedi. Şaalan, Saddam Hüseyin'in 30 Ocak'ta yapılması planlanan genel seçimlerden önce yargılanıp yargılanmayacağı yolundaki ısrarlı sorular üzerine, ''Evet seçimlerden önce'' dedi. 
     Iraklı Bakan, seçimlerde aday olacağını da belirtti. 
     Saddam Hüseyin Aralık 2003'te Amerikalı askerler tarafından yakalanmıştı. 1 Temmuz'da Irak mahkemesine çıkan devrik lidere insanlığa karşı 7 suç isnat edilmişti. 
     Bağdat'taki Amerikalı bir yetkili, devrik liderin bu yıl içinde yargılanmasının pek mümkün olmadığını söylemişti. 
     
</TEXT>
</DOC>
