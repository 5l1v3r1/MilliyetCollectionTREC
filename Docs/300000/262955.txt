<DOC>
<DOCNO> 262955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/dunya/dun03.html </URL>
<DATE> 2004/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş, Türk - İsrail dostluğunu bitirdi 
</HEADLINE>
<TEXT>



Amerikan Business Week dergisi, "Türkiye Dönüşümde" başlıklı bir makalede, Türk - İsrail ilişkileriyle Türk - ABD ilişkilerinin Irak Savaşı'ndan büyük zarar gördüğü yorumunu yaptı. Dergi, "İsrail Başbakanı Ariel Şaron'un ABD'den sonra dünyada İsrail için Türkiye'den daha önemli bir ülke olmadığını söylemesinin üzerinden henüz uzun bir süre geçmeden, Ortadoğu'nun bu iki demokrasisi arasındaki ilişkiler soğudu. Ankara, İsrail ile bazı ticari sözleşmelerini iptal etti" diye yazdı. "Şaron hükümeti tarafından yalanlanmasına rağmen, İsrail'in Kuzey Irak'taki Kürtlere askeri eğitim verdiği yönündeki haberlere Türkiye'nin çok öfkelendiğini" yazan dergi, "İlişkilerin soğumasında İsrail - Filistin sorununun da etkili olduğunu" yazdı. 


</TEXT>
</DOC>
