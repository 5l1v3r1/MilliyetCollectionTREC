<DOC>
<DOCNO> 252496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sonspo18.html </URL>
<DATE> 2004/07/02/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Konyaspor, Altan'a süre verdi... 
</HEADLINE>
<TEXT>

     Trabzonspor ile görüştüğü belirtilen Konyasporlu Altan'ın kamptan ayrılarak Pazartesi gününe kadar izin aldığı bildirildi. 
     Konyaspor Kulüp Başkan Yardımcısı ve Futbol Şubesi Sorumlusu İbrahim Kaplan, 25 Haziran'da Kızılcahamam Patalya Oteli'nde girdikleri kampın verimli geçtiğini söyledi. 
     Kampın, takımın eksikliklerini görmek açısından yararlı olduğunu ifade eden Kaplan, yeni sezon hazırlıklarının tüm hızıyla devam ettiğini kaydetti. 
     Trabzonspor'un orta saha oyuncuları Altan'la ilgilendiği yolundaki iddiaları doğrulayan Kaplan, ''Altan Trabzonspor ile görüşüyor ancak halen bizimle bir yıllık sözleşmesi olan bir oyuncu. Kafası biraz karışık olan Altan'ın kendine gelmesi ve net karara varabilmesi için kendisine Pazartesi gününe kadar izin verdik'' dedi. 
     Altan'ın gitmek istemesi durumunda Trabzonspor'un kendileri ile anlaşmak zorunda olduğunu vurgulayan Kaplan, ''Biz de Altan'dan oyun gücü bakımından en yüksek verimi almak isteriz. Ancak Altan kafasında başka planlar varsa bunu da netleştirmek zorunda. Herşey Pazartesi günü kesinleşecek'' diye konuştu. 
     Kaplan, herşeye rağmen Trabzonspor'un Altan için ciddi bir teklif getireceğine ihtimal vermediklerini sözlerine ekledi. 
     
</TEXT>
</DOC>
