<DOC>
<DOCNO> 261529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sondun07.html </URL>
<DATE> 2004/08/08/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Allavi, Şii militanlara 'terk' çağrısı yaptı 
</HEADLINE>
<TEXT>

     Irak'ın Necef kentine gelen Başbakan İyad Allavi, Şii lider Mukteda Sadr'a bağlı militanlardan kenti derhal terk etmelerini istedi. 
     Allavi, gazetecilere yaptığı açıklamada, kentteki kargaşanın bir an önce bitmesini arzuladığını söyleyerek, ''Silahlı kişilerin kutsal bölgeleri derhal terk etmeleri ve silahlarını bırakarak düzene ve kanuna geri dönmeleri gerektiğine inanıyorum'' dedi. 
     Necef'te perşembe ve cuma günü Amerikan askerleri ile Sadr'ın Mehdi Ordusu'na bağlı militanlar arasında çıkan çatışmalarda çok sayıda kişi ölmüştü. Mehdi Ordusu, İmam Ali türbesinin kontrolünü elinde tutuyor. 
     Allavi'ye Necef'te içişleri ve savunma bakanları eşlik ediyor. Irak Başbakanı'nın Necef valisi ile görüşmesi bekleniyor. Heyetin, Sadr veya yardımcılarından biriyle görüşüp görüşmeyeceği henüz bilinmiyor. 
     
</TEXT>
</DOC>
