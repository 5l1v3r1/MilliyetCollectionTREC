<DOC>
<DOCNO> 294911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/yazar/pulur.html </URL>
<DATE> 2004/12/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse... 
</HEADLINE>
<TEXT>


CEMİL Meriç "jurnal 1"de der ki "Ah bu çöküş devirleri Mustafa Kemal yüz elli sırtlan kovdu memleketten. Tek kusuru ameliyatı yarıda bırakması. Süleyman Nazif Kara Günü sömürgeci devletlerin suratına tükürürken, bu beyefendiler İngiliz zabitlerine sefahat sofraları hazırlıyorlardı. Yurdu kazurattan adam Mustafa Kemal. Ama mikrobu öldüremedi." 
Cemal Meriç, 1963'te yazmış bu satırları... 
Kıssadan hisse... 
47 yıl sonra "yanlış söylemiş" diyebilir misiniz, yoksa tam isabet mi 

ADAM her ağzını açtığında, her satırı yazdığında küfredermiş... 
Kimsenin "Hoşt" bile demediklerini görünce, kendisini "aslan" sanmış... 
Bir gün dövmeciye gitmiş 
"Benim göğsüme bir aslan resmi yap " 
Dövmeci iğneyi batırdıkça bu feryat etmiş 
"Aslan'ın neresini yapıyorsun " 
"Kuyruğunu " 
"Vazgeç yapma " 
Biraz sonra yine bağırmış 
"Neresini yapıyorsun " 
"Yelesini " 
"Bırak yapma " 
Yine feryat 
"Neresini yapıyorsun " 
"Pençesini " 
"Bırak yapma " 
Dövmeci, atmış iğneyi 
"Hastir ulan, bas git, kuyruksuz, pençesiz, yelesiz aslan olur mu " 
Kıssadan hisse... 
Olur olur, sağınıza solunuza, sabahınıza, akşamınıza bir bakın, ne kadar çoklar, kendisini aslan sanan çakallar... 

İNGİLİZ Başbakanı, akıl hastanesini dolaşıyormuş, hastalardan biri yanaşmış 
"Sen kimsin " 
"Ben haşmetlu, üzerinde güneş batmayan imparatorluğun Başbakanıyım " 
Hasta gülmüş 
"Hastalık böyle başlıyor, sonra buraya getiriyorlar " 
Kıssadan hisse... 
Bu gidişle, akıl hastanelerinde yer kalmayacak... 

"FEYLESOF" Rıza Tevfik Bölükbaşı, nasihat edenlere şöyle der 
"Halka korku verme velvele sanıp 
Dünya ve ahiret bu köhne kalıp 
Ben softa değilim, cüppemi alıp 
İmaret imaret göçemem hocam " 
Kıssadan hisse... 
Üç kuruşluk nasihat hocalarına sunulur. 

DÜŞÜNÜR, Cemil Meriç'le başladık, onunla bitirelim 
" Osmanlı Tanrı'yı ve kulu aldatan bir göz bağcısı. Elinde tespih, evinde oğlan, dudağında dua. 
Biz de öyle değil miyiz, değişen ne 
Herkes Atatürk'e sövüyor ve Atatürkçü 
Demokrasiye inanan yok, herkes demokrat " 
Kıssadan hisse... 
Kıssa da ortada, hisse de ortada... 



</TEXT>
</DOC>
