<DOC>
<DOCNO> 280318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sondun43.html </URL>
<DATE> 2004/10/15/ </DATE>
<TIME> 18.56 </TIME>
<AUTHOR>  </AUTHOR>
<HEADLINE>
Kazakistan, PKK KONGRA-GEL'i terörist örgütler listesine aldı 
</HEADLINE>
<TEXT>

     Kazakistan, terör örgütü PKK'yı yeni adıyla PKK Kongra-Gel olarak da terörist örgütler listesine dahil etti. 
     Kazakistan Yüksek Mahkemesi'nde, Kazak istihbarat organları tarafından ülkede faaliyet gösterdiği tespit edilen dört uluslararası örgütün terör örgütü olarak tanınmasına ilişkin dava tamamlandı ve dört örgüt de terör örgütü ilan edildi. 
     Dava, Başsavcılığın PKK Kongra-Gel, El-Kaide, Doğu Türkistan İslam Partisi ve Özbekistan İslam Hareketi olmak üzere dört örgütle ilgili bilgiler esas alınarak değerlendirildi ve bu örgütler yasaklandı. 
     Yüksek Mahkeme'nin açıklamasına göre, Cumhuriyet Başsavcılığı dört örgütle ilgili belge, bilgi ve materyal toplama işini sürdürüyor. 
     
</TEXT>
</DOC>
