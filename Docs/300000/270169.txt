<DOC>
<DOCNO> 270169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sontur36.html </URL>
<DATE> 2004/09/08/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Tünelde can pazarı... Halat sarkıtılarak 22 kişi kurtarılacak... 
</HEADLINE>
<TEXT>

     Kastomonu'nun Küre ilçesindeki maden ocağının işleticisi STFA Grubu'nun İcra Kurulu Başkanı İlker Keremoğlu, madende yaşanan yangın ve yaşanan göçük sonrası, halen 22 kişinin 'aşağıda' olduğunu söyledi. 
     Keremoğlu, A.A muhabirinin madendeki göcükle ilgili sorularını yanıtlarken, aldıkları bilgilere göre madende tamirat için kaynak yapılırken yangın çıktığını ve sonrasında göçük oluştuğunu söyledi. 
     ''Halen 22 kişi aşağıda ve onlarla irtibat halindeyiz, konuşuyoruz. 5 kişi ise hastanede, hayati tehlikeleri yok'' diyen Keremoğlu, devamla şunları söyledi 
     ''Aşağıdaki arkadaşlar, yangın çıktığında aldıkları eğitim gereği, dumandan kurtulmak için aşağı seviyelere kaçmışlar. Doğrusunu yapmışlar. Dumanı dağıtmak için fanlar çalışıyor. Sonrasında havalandırma bacasından halat sarkıtılarak yukarı almaya çalışacağız.'' Öte yandan maden ocağında çıkan yangının söndürüldüğü, maden ocağında mahsur kalan 1 işçinin daha yaralı olarak çıkartıldığı bildirildi. 
     
</TEXT>
</DOC>
