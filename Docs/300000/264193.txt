<DOC>
<DOCNO> 264193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sontur40.html </URL>
<DATE> 2004/08/17/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
"Eşinden dayak yiyen bile AB Merkezi'ni arıyor..." 
</HEADLINE>
<TEXT>

     Konya Sanayi Odası KSO bünyesinde faaliyet gösteren Avrupa Birliği Merkezi'ne ABM , AB'ye girilmesi halinde dayaktan kurtulup kurtulamayacağını merak eden kadınlardan, ''Niye kokoreç yiyemiyoruz kardeşim '' diye soranlara kadar birçok kişi, çok farklı konularda arıyor. 
     ABM Genel Koordinatörü Doç. Dr. Şaban Çalış, Avrupa Bilgi Merkezi'nin bir taraftan KOBİ'lerin AB ve iş dünyası ile ilgili taleplerini karşılarken, diğer taraftan 42 ülkedeki 300'ün üzerinde ABM'den Konya ve çevre illerle ilgili gelen soruları da cevaplandırdığını söyledi. 
     Konya'daki ABM'yi birkaç ay içinde 2 bin 230 kişinin aradığını ifade eden Çalış, merkeze en fazla, fon bulma, kredi kullanma, ithalat- ihracat, teknoloji transferi konularında sorular geldiğini anlattı. 
     Bunların yanı sıra ilginç taleplerin yer aldığı telefonlar da aldıklarını dile getiren Çalış, şunları kaydetti 
     ''Eşlerinden dayak yiyenler bile kurtuluşu AB'de arıyor. ABM'yi arayan bazı kadınlar AB'ye girilmesi halinde dayaktan kurtulup kurtulmayacaklarını öğrenmek istiyor. Merkeze, AB standartlarına uygun sandığı nasıl üretebilirim İkinci el makinemi nasıl satabilirim gibi soruların yanı sıra Niye kokoreç yiyemiyoruz kardeşim şeklinde ilginç sorular bile geliyor.'' Konya ABM'nin, işletmelerin ekonomi ve iş dünyası ile ilgili güncel bilgi taleplerini karşıladığını açıklayan Çalış, ''İlginç talepler zaman zaman bizi zor durumda bırakıyor ancak genelde çalışanların yüzünde sadece tebessüme yol açıyor'' dedi. 
     
</TEXT>
</DOC>
