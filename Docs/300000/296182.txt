<DOC>
<DOCNO> 296182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sondun32.html </URL>
<DATE> 2004/12/09/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Fransa Türkiye'ye 'ikinci seçenekte' ısrarlı 
</HEADLINE>
<TEXT>

     Fransa, Türkiye'ye, Avrupa Birliği'ne tam üye olması dışında ikinci bir seçenek sunulması konusundaki ısrarını sürdürüyor. 
     Fransa Başbakanı Jean Pierre Raffarin, Ankara'yla üyelik müzakerelerinin olumsuz sonuçlanması halinde, Türkiye'ye farklı bir alternatif sunulması çağrısında bulundu. 
     Fransa Başbakanı Raffarin, bugün düzenlediği basın toplantısında, "bizce, tam üyelik müzakereleri ile tam üyelik arasında doğrudan bir bağ kurulmamalı" açıklamasında bulundu. 
     
     'Başka senaryolar olabilir' 

     Raffarin, ''üyeliğe götürecek başarılı bir senaryo olabilir. Türkiye, üyelik için kriterleri karşılamadığı takdirde ise, başka senaryo da olabilir. Bu durumda, Türkiye ile Avrupa Birliği arasında, başka farklı bir bağ tasarlanabilir'' diye konuştu. 
     Referandumda evet’ kampanyası Fransa Başbakanı Raffarin, AB anayasası için yapılacak referandumda ise evet’ kampanyası başlatabileceğini, ancak bu konunun iç politika malzemesi yapılmasından çekinceleri olduğunu söyledi. 
     
     Chirac’a Türkiye baskısı 

     Fransa’da Türkiye’nin AB üyeliğine karşı olan kamuoyunun tepkisini hafifletmek için Cumhurbaşkanı Chirac, Türkiye’nin üyeliğinin 10-15 yıl alacağını söylüyor. Chirac, Türkiye’nin müzakereleri başarıyla tamamlanması halinde bile, üyeliğe Fransa halkının karar vereceğini de belirtiyor. 

     
</TEXT>
</DOC>
