<DOC>
<DOCNO> 262497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sontur07.html </URL>
<DATE> 2004/08/11/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Atletizm sahasının tribünlerinde öldü 
</HEADLINE>
<TEXT>

     Fevzi KIZILKOYUN - ANKARA DHA 
ATLETİZM Federasyonu'nun idari binasınında bulunduğu Naili Moran Atletizm sahasında yeni yapılan tribün betonlarını makinayla temizleyen 57 yaşındaki Mahmut Saka, mola sırasında kalp krizi geçirerek öldü. 
     Yüzlerce kişinin sahada bulunduğu ve atletlerin antreman yaptığı bir sırada kalp krizi geçiren Saka'nın öldüğü ancak 1.5 saat sonra fark edildi. Olay üzerine federasyon yetkilileri durumu polise bildirdi. Olay yerine gelen polis ekipleri cesedin üzerini gazete ile örterek ölen kişinin yakınlarına ulaşmaya çalıştı. Ancak, ölen Mahmut Saka'nın yakınları 3 saat sonra olay yerine gelebildi. Savcısının da geç gelmesi nedeniyle ceset 4 saatten fazla bekletildi. 
     Yeni atılan betonu makinayla temizleyen ve mola sırasında kalp krizi geçirerek ölen Mahmut Saka'nın cesedinin hemen yanı başında bulunan atletizm pistinde atletler çalışmalarını sürdürdü. Sahada bulunanlar hiç bir şey olmamış gibi çalışmalarını sürdürürken, Saka'nın cesedi gelen cenaze arabasıyla hastane morguna kaldırıldı. Emekli olduğu anlaşılan Saka'nın günlük 25 milyon lira ücretle çalıştığı ifade edildi. 
     
</TEXT>
</DOC>
