<DOC>
<DOCNO> 267038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/guncel/gun10.html </URL>
<DATE> 2004/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
5 ay sonra seçim cinayeti 
</HEADLINE>
<TEXT>


HASAN KAYA Düzce DHA 

Akçakoca'da, seçimlerde muhtar adayı babalarına oy vermedikleri gerekçesiyle arkadaşlarını kurşun yağmuruna tutan Salih ve Emre Sevim, 1 kişiyi öldürdü, 2 kişiyi de yaraladı. 28 Mart seçimlerinde aday olduğu Tepe Köyü Muhtarlığı'nı kazanamayan Hidayet Sevim'in oğulları Salih 25 ve Emre Sevim 22 , aynı köyde oturan Abdullah Kılıç 18 ve ağabeyi Talat Kılıç'la 24 babalarına oy vermedikleri gerekçesiyle kavga etti. Sevim kardeşler, önceki akşam fındık bahçelerine giden Abdullah ve Talat Kılıç'la Gebze'den gelen akrabaları Hikmet Ayvaz'ın önünü otomobille kesti. Salih ve Emre Sevim, ateş açtığı Talat Kılıç olay yerinde hayatını kaybederken, yaralanan Abdullah Kılıç Düzce Devlet Hastanesi'ne, Hikmet Ayvaz ise Akçakoca Devlet Hastanesi'ne kaldırıldı. Salih Sevim'i yakalayan jandarma, otomobille kaçan Emre Sevim'i arıyor. 
Şükrü Kılıç, "Seçim zamanında kalma bir konu. Hidayet Sevim yerel seçimleri kazanamayınca, neden oy vermedin kavgası yaşanmıştı. Bu kavga çocuklar arasında devam etmiş olabilir" dedi. 



</TEXT>
</DOC>
