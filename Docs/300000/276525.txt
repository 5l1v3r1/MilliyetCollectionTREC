<DOC>
<DOCNO> 276525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sonsiy12.html </URL>
<DATE> 2004/10/01/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
CHP'de seçim günü... 
</HEADLINE>
<TEXT>

     CHP'de, TBMM grup başkanvekillerini belirlemek üzere seçim yapılıyor. 
     Basına kapalı olarak gerçekleştirilen seçimlerden önce milletvekillerine hitap eden Genel Başkan Deniz Baykal, yapılacak seçimlerde genel başkan olarak hiçkimseyi işaret etmediğini ve herkesin oyunu dilediği gibi kullanabileceğini söyledi. ''Seçim kaybı kurşun yarası gibidir. Zamanla hissedilir. Herkes seçim sonuçlarına saygı duymalı'' diyen Baykal'ın seçimler sonrasında ''Bana kim oy verdi, vermedi'' hesabı yapılmaması gerektiğini dile getirdiği öğrenildi. Baykal, grupta herkesin birbirini tanıdığını ve herkesin seçim sonuçlarını iyi algılayarak yeni yasama döneminde birbirine karşı sevgi ve anlayışla görevini sürdürmesini istedi. 
     Baykal'ın konuşmasından sonra CHP grup başkanvekillikleri için ilk tur seçimlere geçildi. 
     
</TEXT>
</DOC>
