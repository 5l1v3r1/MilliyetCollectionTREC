<DOC>
<DOCNO> 270116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sonspo13.html </URL>
<DATE> 2004/09/08/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Galatasaray bugün şut ve gol çalıştı... 
</HEADLINE>
<TEXT>

     Galatasaray, ligde yapacağı Samsunspor maçı hazırlıklarını, bu sabahki antrenmanla sürdürdü. 
     Florya Metin Oktay Tesisleri'nde, teknik direktör Gheorghe Hagi yönetiminde gerçekleştirilen ve 1 saat 15 dakika süren antrenmana, futbolcular dar alanda kısa pas çalışmasıyla başladı. 
     Sarı-kırmızılı futbolcular, şut ve gol çalışmasıyla idmanı tamamlarken, Hagi genç oyunculara yoğun ilgi gösterdi. 
     Antrenmana, sakatlığı bulunan Ergün ve Suat katılmadı. Sakatlığı bulunan Ergün'ün tedavisi sürerken, Suat ise koşu ağırlıklı bir çalışma yaptı. 
     Galatasaray, Samsunspor maçı hazırlıklarını akşam yapacağı antrenmanla sürdürecek. 
     Bu arada milli takımlarına giden futbolculardan Mondragon ve Song'un bugün İstanbul'a döneceği ve akşam antrenmanına katılacağı bildirildi. 
     
</TEXT>
</DOC>
