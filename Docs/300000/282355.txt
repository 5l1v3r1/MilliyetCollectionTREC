<DOC>
<DOCNO> 282355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/siyaset/siy01.html </URL>
<DATE> 2004/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Neşter'de şok ifadeler 
</HEADLINE>
<TEXT>


Tanık olarak dinlenen h kimler, Yargıtay üyelerini suçladı. Yargıtay üyesi Ergül Güryel'in, Turkcell davasında h kimlere baskı yaptığı iddia edildi 

TÜRKER KARAPINAR Ankara 


Bazı davalarda h kim ve savcıları baskı altına aldıkları iddia edilen 19 sanık hakkında 30 yıla kadar hapis cezası istemiyle açılan Neşter - 2 davasında tanık olarak dinlenen h kimler, Yargıtay üyeleri Ergül Güryel ile Hüseyin Demirörs'ü "baskı yapmak"la suçladı. 11. Ağır Ceza Mahkemesi'ndeki dünkü duruşmaya, sanıklardan işadamı Haldun Erdavran, Güryel'in oğlu avukat Cenk Güryel ile birlikte 6 sanık ve avukatları katıldı. Turkcell - Türk Telekom arasındaki davalara bakan 4 h kim de tanık olarak ifade verdi. Ankara 1. Asliye Ticaret Mahkemesi üyesi Mehmet Bülent Selçuk, "Turkcell aleyhine verilen kararın ardından Mahkeme Başkanı Cemalettin Koçak, odama gelerek dert yandı. Koçak, 'Güryel aradı ve Turkcell aleyhine verilen kararın doğru olmadığını söyledi' dedi. Koskoca Yargıtay üyesinin bu işlerle uğraşmasından üzüntü duyduğunu ifade etti" dedi. 
Güryel'in, daha sonra Vedat adlı birini Koçak'a gönderdiğini kaydeden Selçuk, "Bu kişi, Turkcell aleyhine verilen tedbirin kaldırılması halinde devlete olan borçları daha rahat ödeyebileceklerini anlatmış" diye konuştu. 
Mahkeme, sanıklar ve dosyada adı geçen tüm şirketlerin malvarlıkları üzerine konulan tedbirin kaldırılmasına karar vererek, duruşmayı ileri bir tarihe erteledi. 



</TEXT>
</DOC>
