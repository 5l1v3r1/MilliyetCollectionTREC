<DOC>
<DOCNO> 293472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sonspo03.html </URL>
<DATE> 2004/11/30/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Beşiktaş için varsa yoksa Avrupa .. 
</HEADLINE>
<TEXT>

     Samsunspor’dan rövanşı alan Beşiktaş’ta sevinç kısa sürdü. Ligi bir kenara bırakan Siyah - Beyazlılar, hiç izin yapmadan Standard Liege maçının hazırlıklarına başladı. Hiç de hesapta olmayan Steaua Bükreş yenilgisi sonrasında bu maçın mutlaka kazanılması gerektiğini vurgulayan futbolcular, İnönü Stadı’ndan zaferle ayrılacaklarından emin... Teknik direktör Vicente Del Bosque temkinli, ancak o da yaptığı açıklamalarla umut veriyor. 
     
     Carew dert değil’ 

     İlginç maçlar oynadıklarına dikkat çeken İspanyol hoca, Standard Liege grubun en zayıf takımı gibi gösteriliyor. Ben, bu düşünceye katılmıyorum. Üstelik bu tip ortamlarda oynanan maçların asla favorisi olmaz. John Carew’in yokluğu elbette önemli, ancak büyük dert değil. Sonuçta başka arayışlara yöneldik. Yani eksikleri dert etmedik. Çarşamba günü yarın kadroda ve oyun anlayışımızda bazı değişiklikler olacak. Hedefimiz belliö dedi. 
     
     Liege bugün geliyor 

     Yönetim de bu kritik sınav öncesinde harekete geçti. Demirören’in talimatıyla bilet fiyatlarında damping yapılacağı öğrenildi. Öte yandan maçın tarafsız sahaya alınması için UEFA’ya başvuruda bulunup olumsuz yanıt alan Belçikalılar, bugün öğle saatlerinde İstanbul’da olacak. Standard Liege’li oyuncular, maçın son taktik çalışmasını 18.30’da İnönü’de yapacak. Bosque 16.00, Donofrio ise 18.30’da basın önüne çıkacak. 
     
</TEXT>
</DOC>
