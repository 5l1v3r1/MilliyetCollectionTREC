<DOC>
<DOCNO> 280835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sonyas12.html </URL>
<DATE> 2005/03/15/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Gwyneth Paltrow, Brad ve Jennifer'ın arasını yapmaya çalışıyor 
</HEADLINE>
<TEXT>

     LONDRA DHA 

      HOLLYWOOD'un ünlü yıldızlarından Gwyneth Paltow'un bugünlerde araları açılan yakışıklı aktör Brad Pitt ve eşi Jennifer Aniston'ın evliliklerini kurtarmaları için 'arabuluculuk' yaptığı belirtildi. 
     İngiliz basınındaki haberlere göre Paltrow, Brad Pitt'i Beverly Hills'teki eski evlerine dönme konusunda ikna ederken, Aniston'a da Pitt'in yapımcılığını üstlendiği 'Running With Scissors' adlı filmde çalışmasını tavsiye etti. Paltrow bu sayede dostlarının birlikte daha fazla vakit geçirmesi ve yakınlaşmasını hedefliyor. 
     Hollywood'un gözde çiftleri arasında yer alan ve örnek bir birliktelik sergileyen Brad Pitt ve Anniston, geçtiğimiz aylarda sürpriz bir kararla boşanacaklarını açıklamıştı. Çifte yakın kaynaklar ayrılılığın gerekçesi olarak Pitt'in coçuk istemesini, Aniston'un ise kariyer yapmayı tercih etmesini göstermişti. 
     
</TEXT>
</DOC>
