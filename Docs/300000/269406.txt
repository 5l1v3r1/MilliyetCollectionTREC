<DOC>
<DOCNO> 269406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sondun43.html </URL>
<DATE> 2004/09/06/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Başbakan Erdoğan, AP'de konuşacak... 
</HEADLINE>
<TEXT>

     Başbakan Recep Tayyip Erdoğan, Ekim ayı başında Avrupa Parlamentosu'nda AP , Türkiye'nin AB'ye üyelik sürecine ilişkin bir konuşma yapacak. 
     AP Başkanı Josep Borrell, Erdoğan'ın konuşmasında, Türkiye'nin AB'ye giriş süreciyle ilgili görüşlerini açıklayacağını bildirdi. 
     İspanya Haber Ajansı EFE'nin verdiği habere göre, Madrid'de düzenlenen 3. İspanyol Büyükelçileri Konferansı'na katılan Borrell, Başbakan Erdoğan'ın Türkiye'nin AB'ye olası katılımına ilişkin olarak Avrupalı parlamenterlere hitap edeceğini belirtti. 
     Dışişleri Bakanlığı yetkilileri de bu bilgiyi doğrulayarak, Erdoğan'ın 4-8 Ekim günleri arasında düzenlenecek AP oturumları çerçevesinde bir konuşma yapacağını kaydetti. 
     
</TEXT>
</DOC>
