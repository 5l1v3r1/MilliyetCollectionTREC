<DOC>
<DOCNO> 255207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sontur51.html </URL>
<DATE> 2004/07/13/ </DATE>
<TIME> 23.17 </TIME>
<AUTHOR>  </AUTHOR>
<HEADLINE>
Bakırköy'de yıldırım düşmesi sonuçu 1 kişi yaralandı 
</HEADLINE>
<TEXT>

     Bakırköy'de yıldırım düşmesi sonucu 1'i ağır 3 kişi yaralandı. 
     AA muhabirinin aldığı bilgiye göre, akşam saatlerinde başlayan sağanak yağış kentte hayatı olumsuz etkilerken, Bakırköy sahilindeki Lale Çay Bahçesi yakınına yıldırım düştü. 
     Bu sırada sahilde bulunan ve yıldırım çarpması sonucu yaralanan Ramazan Denli İstanbul Üniversitesi İstanbul Tıp Fakültesi Hastanesi'ne, Eser Bakan ile Hakan Durmaz ise Bakırköy'deki Özel Acıbadem Hastanesi'ne kaldırıldı. 
     Yaralılardan Hakan Durmaz'ın sağlık durumunun ciddi olduğu ve yoğun bakım ünitesinde tedavisinin sürdüğü kaydedildi. 
     Bu arada, sağanak yağış nedeniyle kentte maddi hasarlı trafik kazaları meydana gelirken, bazı bölgelerde de trafik yoğunluğu yaşandı. 
     İstanbul'un bazı semtlerinde de kısa süreli elektrik kesintileri meydana geldiği bildirildi. 
     
</TEXT>
</DOC>
