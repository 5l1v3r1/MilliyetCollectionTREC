<DOC>
<DOCNO> 264239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/dunya/axdun01.html </URL>
<DATE> 2004/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus kızını evlatlık aldı 
</HEADLINE>
<TEXT>


DIŞ HABERLER SERVİSİ 


Almanya Başbakanı Gerhard Schröder ve eşi Doris Schröder - Köpf'ün, Victoria adlı 3 yaşındaki bir kimsesiz Rus kız çocuğunu evlat edindiği ortaya çıktı. Alman gazeteleri, Schröder ailesinin Rusya'nın St. Petersburg kentindeki Çocuk Yurdu'ndan evlat edindiği Victoria'nın bu yaz başında ailenin Hannover'deki evine getirildiğini yazdı. Schröder'lerin komşularından bazıları da, küçük kızı bir kaç aydır aile üyeleriyle gördüklerini kaydetti. AFP Ajansı, Sosyal Demokratlardan bazı isimlerin, yakın zamanda konuya ilişkin bilgilendirdiğini kaydederken, Başbakanlık Sözcülüğü açıklama yapmaktan kaçındı. Doris Schröder - Köpf'ün, eski sevgilisi televizyon muhabiri Sven Kuntze ile beraberliğinden 13 yaşında Klara adında bir kızı var. 



</TEXT>
</DOC>
