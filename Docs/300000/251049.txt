<DOC>
<DOCNO> 251049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sondun01.html </URL>
<DATE> 2004/06/26/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Powell Irak'a istikrar getirmek teröristlere bağlı... 
</HEADLINE>
<TEXT>

     ABD Dışişleri Bakanı Colin Powell, Irak'a istikrar getirmenin, bu ülkedeki teröristlere bağlı bir konu olduğunu söyledi. 
     Powell, Washington'da, Arap gazetecilere verdiği demeçte, ''Irak'taki savaş, Amerikan ordusunu zorluyor. Teröristler, ABD askerleri ile savaşırken silahlarını bırakmalı, yeni hükümetlerine yardım etmeliler'' diye konuştu. 
     ABD'nin, ''işini bitirip Irak'ı terk etmeye can attığını'' belirten Powell, ''Bizim, kalmak gibi bir arzumuz yok'' dedi. 
     Powell, Associated Press ajansının metnini elde ettiği ve yarın 4 Arap gazetesinde çıkması beklenen demeçte, Irak'taki savaşın Amerikan vergi mükelleflerine çok büyük paraya malolduğunu, ABD ordusunu zorladığını da ifade etti. 
     
</TEXT>
</DOC>
