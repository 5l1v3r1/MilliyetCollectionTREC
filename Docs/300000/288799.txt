<DOC>
<DOCNO> 288799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/son/sontur01.html </URL>
<DATE> 2004/11/14/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Tuzruhu ile çamaşır suyunu karıştıran temizlikçi, apartmanı zehirledi .. 
</HEADLINE>
<TEXT>

     Diyarbakır'da, temizlik maddelerini karıştırarak bina temizliği yapan kapıcı, 14 kişinin zehirlenmesine neden oldu. 
     Edinilen bilgiye göre, Bağlar Semti'ndeki İpsan Sitesi E Blok'ta kapıcılık yapan Mehmet Ali Basut, bina temizliğini, tuzruhu ile çamaşır suyunu karıştırarak yaptı. Bu nedenle, binanın ilk katlarında oturan bina sakinlerinin büyük bölümü zehirlendi. 
     Bina sakinleri, Diyarbakır Göğüs Hastanesi ile Çocuk Hastalıkları Hastanesi'nde tedavi altına alındı. 
     Kendisi de zehirlenen kapıcı Basut, tedavisi ambulansta yapıldıktan sonra gözaltına alındı. 
     
</TEXT>
</DOC>
