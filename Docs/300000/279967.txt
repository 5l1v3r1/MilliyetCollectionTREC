<DOC>
<DOCNO> 279967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/yazar/bila.html </URL>
<DATE> 2004/10/14/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Çiçek'in şik yeti 
</HEADLINE>
<TEXT>


Adalet Bakanı Cemil Çiçek, zaman zaman yargının işleyişinden şik yetçi oluyor. Yeni düzenlemeler yapılması gerektiğini savunuyor. 
Şikayetçi bakan olunca, o zaman da, "Bakan şik yetçi olmaz, gerekeni yapar" eleştirisiyle karşılaşıyor. 
Adalet Bakanı'nın son şik yeti, savcıların gerektiği gibi soruşturma yapamamalarıydı. Çiçek, Adalet Bakanı olarak bu şik yetini neye dayandırıyor ve bakan olarak çözüm üretemiyor mu 
Çiçek'e dün bu soruyu yönelttiğimizde yanıtı şu oldu 
"Evet, bakan niye şik yet ediyor da gereğini yapmıyor diye eleştiriler geliyor. Ancak her konu tek başına bakanın vereceği kararla çözülemiyor. Ben savcıların soruşturma yapamadıklarını söylüyorum. Doğru. Ama bu sorunu çözmem için benim kararım yetmiyor. Örneğin Anayasa değişikliği gerekiyor. Bu da en geniş uzlaşmayla yapılabilecek bir düzenleme. Bu nedenle CHP'ye diyorum ki gelin birlikte çalışalım, soruşturmayı engelleyen ayrıcalıkları kaldıralım. Milletvekili dokunulmazlıklarıyla birlikte diğer ayrıcalıkları da elden geçirelim." 
"Şikayetçi olmamın nedeni budur" diyerek devam ediyor 
"Savcılarımız sadece düz vatandaşları sorgulayabiliyor. Eğer soruşturma üst düzey bir görevliye uzanıyorsa orada ayrıcalıklar devreye giriyor. Dokunulmazlıklar, özel izin usulleri gibi. Orada tıkanıp kalıyor. Bunu Anayasa'dan başlayarak yapacağımız düzenlemelerle aşabiliriz. Bu nedenle benim önerim Uzlaşma Komisyonu'nun çalıştırılmasıdır. CHP'ye önerim budur. Komisyonu çalıştıralım ve yapacağımız düzenlemeleri belirleyelim." 
Adalet Bakanı, ayrıca Türkiye'de yargı birliğinin olmayışının da tıkanıklıklara, eşgüdüm bozukluklarına yol açtığını vurguluyor 
"Sorunlarımızdan biri de yargının dağınıklığı. Yargı birliği bulunmayışı. Örneğin idare mahkemeleri, bölge idare mahkemeleri bizimle ilintili ama Danıştay değil. Keza Yargıtay da öyle. Askeri yargı bir başka yapı. Yetkili kurullar, usuller farklı farklı. Bizim yargı birliğini de sağlamamız lazım." 
Adalet Bakanı, gerek yargının yapılandırılmasında, gerek ayrıcalıkların, dokunulmazlıkların sınırlandırılmasında ortak ölçü olarak AB ülkelerindeki sistemlerin alınabileceğini de belirtiyor. "Madem" diyor, "AB üyeliği yolunda ilerliyoruz, hedefimiz o, bu ülkelerdeki örneklerden yararlanalım. Hem yargı birliğinin örnekleri var, hem ayrıcalık sınırlamalarının. Zaman yitirmeden bu düzenlemeleri yapmamız lazım. Bizde bir soruşturma valiye uzanıyorsa başka ayrıcalık ve yöntemler, yargı mensubuna ulaşıyorsa bir başka ayrıcalık yöntem, bir askere ulaşıyorsa daha farklı bir usul izleniyor. Benim soruşturmaları tıkayıcı bulduğum, yargı sürecini uzatan farklılıklar bunlar." 
Sözlerinden anlaşılıyor ki, Adalet Bakanı'nın yargının ve ayrıcalıkların yeniden düzenlenmesi, yeni bir sistem kurulması konusunda bir hazırlığı var. 



</TEXT>
</DOC>
