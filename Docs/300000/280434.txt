<DOC>
<DOCNO> 280434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sontur19.html </URL>
<DATE> 2004/10/15/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Gazeteci Sebati Karakurt gözaltına alındı 
</HEADLINE>
<TEXT>

     Hürriyet gazetesi muhabiri Sebati Karakurt, gözaltına alındı. 
     AA muhabirinin edindiği bilgiye göre, Karakurt, sabah saatlerinde evine gelen İstanbul Terörle Mücadele Şube Müdürlüğü ekiplerince gözaltına alınarak, Vatan Caddesi'ndeki İstanbul Emniyet Müdürlüğü Kompleksi'ne getirildi. 
     Karakurt, Hürriyet gazetesinde yer alan haberinde, Kandil dağlarında PKK KONGRA-GEL’in kamplarına ilişkin izlenimlerini aktarmıştı. 
     
     SERBEST KALDI 

     İstanbul Terörle Mücadele Şube Müdürlüğü ekiplerince bu sabah gözlem altına alınan Karakurt, işlemlerinin tamamlanmasının ardından Beşiktaş'taki İstanbul Adliyesi'ne getirildi. 
     Burada Cumhuriyet Savcısı Hüseyin Nazmi Okumuş tarafından bir süre sorgulanan Karakurt, daha sonra serbest bırakıldı. 
     Savcı Okumuş'un, 10 Ekim 2004 günü Hürriyet gazetesinin pazar ekinde yayınlanan ''terör örgütü üyesi kadınlar ve örgüt yetkilileriyle Kandil Dağı'nda yapılan röportaj''ın, ''3713 sayılı Terörle Mücadele Kanunu'nun 7. maddesine göre suç oluşturabileceği'' gerekçesiyle Karakurt'un ifadesini aldığı öğrenildi. 
     

     
</TEXT>
</DOC>
