<DOC>
<DOCNO> 296206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sondun56.html </URL>
<DATE> 2004/12/09/ </DATE>
<TIME> 21.23 </TIME>
<AUTHOR>  </AUTHOR>
<HEADLINE>
"Alternatif Nobel" ödülleri dağıtıldı 
</HEADLINE>
<TEXT>

     Alternatif Nobel olarak bilinen ''Doğru Yaşam Ödülleri'', İsveç parlamentosunda düzenlenen törenle dağıtıldı. 
     Bu yılın ödülünü alanlar arasında insan haklarını geliştirme ve sosyal adaletle ilgili çalışmaları nedeniyle Nikaragualı Bianca Jagger da yer aldı. 
     Efsanevi rock grubu Rolling Stones'un solisti Mick Jagger ile yaptığı 8 yıllık evlilikle ünlenen Bianca Jagger, ödülünü Rus insan hakları örgütü ''Memorial'', Hindistan vatandaşları sosyal reformcu Swami Agnivesh, akademisyen Asghar Ali ve Arjantinli çevreci Raul Montenegro ile paylaştı. 
     Montenegro, yerli halk ile doğal kaynakları koruma üzerine yaptığı çalışmalar nedeniyle, Agnivesh ve Ali ise Hindistan ve Güney Asya ülkeleri arasındaki hoşgörü ve anlayışın gelişmesine yardımcı oldukları için ödüle layık görüldü. 
     2 milyon İsveç kronu değerindeki ''Doğru Yaşam Tarzı'' ödülü, İsveç kökenli Alman koleksiyoncu Jakop von Uexkull tarafından kuruldu. Ödül, her yıl ''yararlı işler yapan, ancak tutucu Nobel komitesi tarafından görmezlikten gelinen'' kişi ve kuruluşlara veriliyor ve bu yönüyle ''Alternatif Nobel'' olarak tanınıyor. 
     
</TEXT>
</DOC>
