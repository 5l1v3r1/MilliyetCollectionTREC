<DOC>
<DOCNO> 281253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonsiy15.html </URL>
<DATE> 2004/10/18/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
KKTC Başbakanlığının internet sitesi açıldı 
</HEADLINE>
<TEXT>

     KKTC Başbakanlığı ile halk arasında köprü oluşturmak amacıyla internet sitesi kuruldu. 
     Başbakanlık Basın ve Halkla İlişkiler Müdürlüğü'nden yapılan açıklamaya göre, ''www.kktcbasbakanlik.com'' adresiyle internette yer almaya başlayan sitede, bakanlar kurulu üyelerinin tanıtımı yapılıyor. 
     Başbakanlıktan haberlerin, fotoğrafların, güncel anketlerin verildiği siteden, devlet kuruluşlarının internet adreslerine de ulaşılabiliyor. 
     İnternet sitesiyle halkla başbakanlık arasında köprü oluşturulmasının hedeflendiği kaydedilen açıklamada, sitedeki ''şikayet ve talepleriniz'' bölümünün, özellikle yurt dışında yaşayan Kıbrıslı Türklerin başbakanlığa ulaşarak, görüş ve düşüncelerini iletmelerinde kolaylık sağlayacağı belirtildi. 
     
</TEXT>
</DOC>
