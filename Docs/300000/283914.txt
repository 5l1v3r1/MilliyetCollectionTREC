<DOC>
<DOCNO> 283914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sonyas15.html </URL>
<DATE> 2004/10/27/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Sahura kalkanlar ay tutulmasını izleyebilecek... 
</HEADLINE>
<TEXT>

     Çanakkale Onsekiz Mart Üniversitesi ÇOMÜ Astrofizik Araştırma Merkezi ve Ulupınar Gözlemevi Müdürü Prof. Dr. Osman Demircan, yılın son ay tutulmasının bu gece yaşanacağını söyledi. 
     Prof. Dr. Demircan, AA muhabirine yaptığı açıklamada, ay tutulmasının saat 03.30'da başlayacağını belirterek, ''Sahura kalkanlar batıya baktıklarında ayı tutulmasını izleyebilecek'' dedi. 
     Ayın tam tutulmasının saat 04.30'da yaşanacağını ifade eden Prof. Dr. Demircan, şunları kaydetti 
     ''Havanın açık olması halinde ay, kırmızı halde farklı bir biçimde olacak. Ay batı ufkunda yer alacak. Ay tutulması Türkiye'den batma aşamasında görülebilecek. En net şekilde ise Amerika'dan izlenebilecek. Ay, tutulurken dolunay şeklini alacak.'' Bu yıl içinde farklı yerlerden görülebilen 5 ay tutulmasının meydana geldiğini hatırlatan Prof. Dr. Demircan, yılın son ay tutulmasını izlemek isteyenlerin, Ulupınar Gözlemevi'nin imkanlarından yararlanabileceklerini sözlerine ekledi. 
     
</TEXT>
</DOC>
