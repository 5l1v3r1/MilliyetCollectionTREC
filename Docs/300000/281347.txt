<DOC>
<DOCNO> 281347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonyas02.html </URL>
<DATE> 2004/10/18/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Bodrum'dan garip manzaralar 
</HEADLINE>
<TEXT>

     DHA 

YAZ aylarında dünyanın dört bir yanından turistlerin akın ettiği, çok renkliliğin kenti Bodrum, sezon sonunda garip manzaralarla dikkati çekmeye başladı. 
     Bodrum'u İzmir'e ve Milas-Bodrum Havalimanı'na bağlayan dört şeritli yoldan, 20 metre aşağıdaki sahilde bulunan evlerine kestirmeden' ulaşmak isteyen ev sahipleri, yola merdiven döşedi. 200 metre ilerideki yaya geçidini ve tali yolu kullanmak yerine, araçtan inip, yol kenarındaki bariyerden aşağıya merdivenle inenleri görenler şaşkınlıklarını gizleyemedi. Karayolları'nın sorumluluk sahasındaki yoldan sahile, buradaki yaklaşık 20 ev sahibinin birleşerek beton merdiven kurduğu ortaya çıktı. 
     Bodrum Limanı'nda bir teknenin yanına park edilen motosikletin arkasına yapıştırılan Haçan korkaydun niçun bindun kayuğuma' yazılı çıkartma görenleri gülümsetirken, bir diğer ilginç manzara da Bodrum'un girişindeki Emin Anter Bulvarı'nda sergilendi. Belediye tarafından peyzaj çalışması iki gün önce bitirilen ve çimlendirilen Emin Anter Bulvarı'ndaki refüje giren danalar taze çimleri yerken, sık sık yola fırlayarak trafiği tehlikeye sokmaya başladı. 
     
</TEXT>
</DOC>
