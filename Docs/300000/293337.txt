<DOC>
<DOCNO> 293337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sondun19.html </URL>
<DATE> 2004/11/30/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Powell, Avrupa gezisinde Türkiye'yi konuşacak 
</HEADLINE>
<TEXT>

     ABD Dışişleri Bakanı Colin Powell, 6 aralıktan itibaren Bulgaristan, Belçika, Hollanda ve Fas'ı kapsayan beş günlük bir geziye çıkacak. 
     Powell'ın, gezisinin Belçika ve Hollanda ayağında üst düzey AB yetkilileriyle biraraya gelecek. 17 aralık öncesine denk gelen bu 'kritik' görüşmelerin gündeminde Türkiye'nin AB sürecinin de yer alması bekleniyor. 
     
     ABD'den Türkiye'ye destek 

     ABD, Türkiye'nin AB üyeliğine tam destek veriyor. ABD Dışişleri Bakanlığı'ndan yapılan açıklamada, 6 aralıkta yola çıkacak olan Powell'ın, ilk olarak Bulgaristan'ın başkenti Sofya'da düzenlenecek Avrupa Güvenlik ve İşbirliği Teşkilatı AGİT toplantısına katılacağı bildirildi. 
     Daha sonra Brüksel'e geçecek olan Powell, Kuzey Atlantik Konseyi, NATO-Rusya Konseyi ve Avrupa-Atlantik Ortaklık Konseyi toplantılarına katılacak. 
     
     Powell, AB-ABD bakanlar toplantısına katılacak 

     Ardından Lahey'e gidecek olan Powell, AB-ABD bakanlar toplantısında ülkesini temsil edecek. Powell, gezisinin son durağı olan Rabat'ta da Geniş Ortadoğu ve Kuzey Afrika Girişimi çerçevesinde oluşturulan 'Geleceğin Forumu'nun ilk bakanlar toplantısına katıldıktan sonra ülkesine dönecek. 
     Rice ocakta 'dışişleri bakanlığı' görevini devralacak Powell, yerine atanan Ulusal Güvenlik Danışmanı Condoleezza Rice'ın senatodan onay almasının ardından muhtemelen ocakta görevini devredecek. 
     
</TEXT>
</DOC>
