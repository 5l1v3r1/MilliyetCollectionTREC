<DOC>
<DOCNO> 264880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/magazin/axmag01.html </URL>
<DATE> 2004/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçak Tecimer Simi'de 
</HEADLINE>
<TEXT>


Tarihi eser kaçakçılığı suçundan kesinleşmiş cezası bulunan Ayşegül Tecimer Yunan adası Simi'ye gelerek Türkiye'nin 'burnunun dibine' kadar sokuldu... 

MAGAZİN SERVİSİ 

Tarihi eser kaçakçılığı suçundan Türkiye'de hakkında kesinleşmiş 4.5 yıl hapis cezası bulunan 57 yaşındaki Ayşegül Tecimer, tatil için 'komşu'ya geldi. 
Tecimer, Yunanistan'ın Simi Adası'na, antika tutkusuyla tanınan bir Türk işadamının teknesiyle geldi. Tecimer'in yanında, Miami'de aynı evi paylaştığı genç mimar sevgilisi Mete Deniz vardı. Türk işadamının teknesiyle Türkiye'ye geçip geçmediği merak konusu olan Tecimer'le sevgilisini Yunan Adası'nda gören bazı Türkler, Simi kaçamağının fotoğrafını çekip ölümsüzleştirmek istedi. 
Ancak sevgilisinin fotoğraflarının çekildiğini gören 32 yaşındaki atletik yapılı eski manken Mete Deniz, fotoğraf makinelerini alıp parçaladı. 

Hakkında kırmızı bülten çıkarıldı 

Amasya Beyazıt Kütüphanesi'nden çalınmış paha biçilemeyen ceylan derisi üzerine yazılmış Kuranıkerim, 1994'te, antika tutkusuyla tanınan Ayşegül Tecimer'in Çengelköy'deki yalısının bahçesinde çıkmıştı. Bunun üzerine evde yapılan aramada kayıt dışı 335 parça tarihi eser daha bulununca Tecimer gözaltına alınmıştı. Tutuksuz yargılanan Tecimer, 4.5 yıla mahk m olduğu 13 Nisan 1997'de Miami'ye kaçıp cezaevine girmekten kurtulmuştu. Hakkında kırmızı bülten çıkarılan Tecimer, 15 Temmuz 2001'de Fas'ın Marakeş kentinde Türk polislerin de katıldığı 'Mumya Operasyonu'yla yakalanmıştı. Marakeş Cezaevi'nde yatan Tecimer, Türkiye'nin iade dosyasını yetersiz bulunan Fas yetkililerce serbest bırakılmıştı. 


</TEXT>
</DOC>
