<DOC>
<DOCNO> 276154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sondun14.html </URL>
<DATE> 2004/09/30/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Yunanistan'a AB yardımı askıya alınabilir 
</HEADLINE>
<TEXT>

     Avrupa Birliği, Yunanistan'a maddi yardımı askıya alabileceği uyarısında bulundu. 
     Avrupa Birliği'nden gelen uyarının nedeni Yunanistan'ın 2000-2003 dönemi bütçe rakamlarıyla ilgili doğru beyanda bulunmaması. 
     Yunan hükümetinin 2000-2003 dönemi bütçe gerçekleşmeleriyle ilgili rakamlarının, euro kriterlerine göre gayri safi yurtiçi hasılanın yüzde üçünü aşmaması gerekiyordu. Ancak bu sınırlamanın söz konusu yıllarda ihlal edildiği ortaya çıkmıştı. 
     
     Maddi yardımla ilgili karar henüz alınmadı 

     Avrupa Komisyonu'ndan yapılan açıklamada AB düzenlemelerinde yer aldığı şekilde Yunanistan'ın uyum fonlarından yararlanmasını askıya almayı düşünebiliriz. Bu karar henüz alınmasa da, Yunanistan'ın bütçe açığıyla ilgili vereceği sözler belirleyici olacak'' denildi. 
     Birliğin fakir ülkeleri, ulaşım ve çevrecilik alanlarında gelişmiş ülkelerin seviyesine gelebilmek için uyum fonundan yararlanıyor. 
     
</TEXT>
</DOC>
