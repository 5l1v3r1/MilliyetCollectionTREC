<DOC>
<DOCNO> 293182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sontur34.html </URL>
<DATE> 2004/11/29/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Sokak köpeğini paylaşamadılar 5 yaralı 
</HEADLINE>
<TEXT>

     Sivas'ta, sokak köpeğine sahip olmak isteyen 2 ailenin üyeleri arasında çıkan kavgada, 5 kişi yaralandı. 
     AA muhabirinin aldığı bilgiye göre, Aydoğan Mahallesi Hayri Sığırcı Caddesi'nde, sokak köpeğini evlerine götürmeye çalışan Musa 35 ve kardeşi Doğan Kozu 27 ile köpeğin sahibi olduklarını iddia ederek kendilerine verilmesini isteyen Davut 30 , Ömer 28 ve İsa Geyik 24 kardeşler arasında tartışma çıktı. 
     Tartışmanın büyümesi üzerine çıkan kavgada, Musa Kozu, elindeki bıçakla Davut, İsa ve Ömer Geyik'i yaraladı. 
     Hafif yaralanan İsa Geyik ise elinden aldığı bıçakla Musa Kozu ve kardeşi Doğan Kozu'yu yaraladı. 
     Hastanedeki tedavilerinin ardından gözaltına alınan zanlıların ifadelerinin ardından serbest bırakıldıkları, soruşturmanın evrak üzerinden yürütüldüğü bildirildi. 
     
</TEXT>
</DOC>
