<DOC>
<DOCNO> 283036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/siyaset/siy09.html </URL>
<DATE> 2004/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'liler 'eşli' davetiye istiyor 
</HEADLINE>
<TEXT>


ABDULLAH KARAKUŞ 


AKP'li milletvekilleri, 2003'te 29 Ekim resepsiyonu için kendilerine türban nedeniyle eşsiz davetiye gönderen Cumhurbaşkanı Ahmet Necdet Sezer'den bu yıl eşli davetiye istiyor. Geçen yıl Sezer'i protesto için Köşk'e gitmeyen AKP'liler, yine "eşsiz davetiye gelirse resepsiyona gidip gitmeme" tartışması başlattı. AKP'lilerin konuyla ilgili görüşleri şöyle Alaattin Büyükkaya İstanbul Cumhuriyet hepimizin, birimizin değil. Bu yönde davetiye gelir diye umuyorum. Ahmet Faruk Ünsal Adıyaman Halkın hassasiyetlerine saygı gösterilmeli. Buna uygun davranış bekleriz. Orası Cumhurbaşkanı'nın şahsi yeri değil, emanet. Ali Rıza Alaboyun Aksaray Beni, Köşk'teki resepsiyona eşli çağırsa da zaten katılmayı düşünmüyorum. Ersönmez Yarbay Ankara Eşsiz çağırırsa eşsiz gideriz. Eşli çağırırsa eşli gideriz. Mehmet Melik Özmen Ağrı Ağrı'da olacağım, katılmayacağım, iftarımız var. 



</TEXT>
</DOC>
