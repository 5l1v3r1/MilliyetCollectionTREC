<DOC>
<DOCNO> 284189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sontur63.html </URL>
<DATE> 2004/10/28/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Bingöl'de terör lanetlendi... 
</HEADLINE>
<TEXT>

     Bingöl'de, 29 Ekim Cumhuriyet Bayramı etkinlikleri kapsamında düzenlenen ''Cumhuriyet Yürüyüşü''nde halk, terör örgütü PKK Kongra-Gel'e lanet yağdırdı. 
     Bingöl Valiliği tarafından 29 Ekim Cumhuriyet Bayramı etkinlikleri kapsamında Cumhuriyet yürüyüşü düzenlendi. 
     Bingöl Şehit Aileleri ve Malulleri Derneği Başkanı Ziya Sözen, yaptığı konuşmada, ''Artık terörle anılmak istemiyoruz'' dedi. Bingöl'den her gün bir cenaze gönderildiğini belirten Sözen, Bingöllülerin terörle değil, eğitim ve ekonomiyle anılmak istediğini ifade etti. 
     Otogar önünden başlayan ve Valilik önünde sona eren yürüyüşe katılanlar, terör örgütünü lanetleyen sloganlar attı. 
     Cumhuriyet Yürüyüşü, Hükümet Konağı önündeki Atatürk Anıtı'na çelenklerin konulması ve İstiklal Marşı'nın söylenmesiyle sona erdi. 
     Yürüyüşe, Bingöl Valisi Vehbi Avuç, Garnizon Komutanı Tuğgeneral Orhan Akbaş, Belediye Başkanı Hacı Ketenalp, askeri ve sivil yetkililer, şehit yakınları, öğrenciler ile çok sayıda vatandaş katıldı. 
     
</TEXT>
</DOC>
