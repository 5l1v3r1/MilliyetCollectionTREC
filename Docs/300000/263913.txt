<DOC>
<DOCNO> 263913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/son/sontur48.html </URL>
<DATE> 2004/08/16/ </DATE>
<TIME> 20.58 </TIME>
<AUTHOR>  </AUTHOR>
<HEADLINE>
Cinayeti, kolyedeki fotograf çözdü... 
</HEADLINE>
<TEXT>

     Ankara-Konya karayolunda, 18 gün önce cesedi bulunan hamile kadının, ilişkiye girdiği dayısı tarafından öldürüldüğü belirlendi. 
     Alınan bilgiye göre, Gölbaşı İlçe Jandarma Komutanlığı ekipleri, 18 gün önce Ankara-Konya karayolunun 64. kilometresinde bir tarlanın kenarında bulunan kadın cesedinin, Aksaray'da yaşayan Güneş Çelik'e 19 ait olduğunu belirledi. 
     Jandarma ekipleri, cesedin üzerindeki kolyede fotoğrafları bulunan Güneş Çelik'in dayıları Kasım 46 ve Şaban Ark 20 ile babası Yunus ve kardeşi Arife Çelik'i gözaltına aldı. 
     Yapılan soruşturmada, Güneş Çelik'in, dayısı Şaban Ark 33 ile ilişkiye girdiği ve hamile kaldığı öğrenildi. 
     Çocuğu doğurmak isteyen yeğeniyle bir süre tartışan Şaban Ark'ın, daha sonra Güneş Çelik'i alarak, Kasım Ark'a ait 06 COV 80 plakalı otomobille İstanbul'a gittiği, İstanbul dönüşünde Çimşit Köyü yakınındaki tarlada yeğenini kurdeleyle boğduğu belirlendi. 
     Güneş Çelik'in babası Yunus Çelik'in de Gölbaşı Cumhuriyet Savcılığı'na verdiği ifadesinde, kızının dayısıyla ilişkisinden haberi olduğunu, bu nedenle de evlatlıktan reddettiğini söylediği öğrenildi. 
     Şaban Ark, çıkarıldığı mahkemece tutuklandı. Kasım Ark ise tutuksuz yargılanmak üzere serbest bırakıldı. 
     
</TEXT>
</DOC>
