<DOC>
<DOCNO> 250761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/spor/bnba.html </URL>
<DATE> 2004/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Memo'yu bırakmayız' 
</HEADLINE>
<TEXT>



Miami Heat istiyor 
NBA'İN en genç ve yetenekli oyuncularının bulunduğu Miami Heat'te Coach Stan Van Gundy, Detroit Pistons'ta şampiyonluk gören basketbolcumuz Mehmet Okur'a göz dikti. Gundy'nin, Mehmet dışında Mark Blount, Etan Thomas, Chris Mihm, Antonio McDyess, Greg Ostertag ve Adonel Foyle ile ilgilendiği, özellikle milli sporcumuzu transfer edebilmek için bütün imkanlarını kullanacağı öğrenildi. 

Dumars 'kalacak' diyor 
DETROİT Pistons'ın Başkanı Joe Dumars ise sözleşmeleri sona eren Mehmet Okur ve Rasheed Wallace'ı bırakmayacaklarını açıkladı. Detroit News gazetesine konuşan Dumars, "İkisiyle de anlaşabilirsek çok mutlu olacağım. Her ikisi de çok iyi oyuncular ve onları burada uzun vadeli tutmak bizim için harika olacak. Biz hiçbir zaman Mehmet'ten vazgeçmedik ve onu yine burada istiyoruz" dedi. 





</TEXT>
</DOC>
