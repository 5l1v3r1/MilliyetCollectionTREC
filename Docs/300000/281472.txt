<DOC>
<DOCNO> 281472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sondun15.html </URL>
<DATE> 2004/10/19/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Sırbistan Savaş suçlularını yakalamayacağız 
</HEADLINE>
<TEXT>

     Uluslararası baskılara meydan okuyan Sırbistan-Karadağ Adalet Bakanı Zoran Stoykoviç, hükümetinin savaş suçlularını yakalamayacağını söyledi. 
     Stoykoviç, Bliç gazetesine yaptığı açıklamada, Lahey'deki savaş suçları mahkemesince aranan 4 Sırp generalin tutuklanmasının, ülkenin istikrarı açısından tehlikeli olduğunu belirtti. 
     Bu generallerle ilgili 2 seçeneğin bulunduğunu kaydeden Stoykoviç, bu kişilerin ya gönüllü teslim olmaları ya da Sırbistan-Karadağ'da yargılanmaları gerektiğini söyledi. 
     Bu generaller eski genelkurmay başkanı Nebosya Pavkoviç, yardımcısı Vladimir Lazareviç ile eski polis şefleri Vlastimir Dyordyeviç ve Sreten Lukiç. Bu kişilerden Dyordyeviç hariç diğerlerinin Sırbistan'da yaşadığı belirtiliyor. 
     
</TEXT>
</DOC>
