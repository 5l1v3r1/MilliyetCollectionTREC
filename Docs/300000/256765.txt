<DOC>
<DOCNO> 256765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sondun37.html </URL>
<DATE> 2004/07/20/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Karamanlis Kıbrıs'ta çözüm herkesin çıkarına... 
</HEADLINE>
<TEXT>

     Yunanistan Başbakanı Kostas Karamanlis, Kıbrıs'ta BM Genel Sekreteri Kofi Annan'ın sunduğu plan temelinde adil ve kalıcı bir çözüme ulaşılmasının, adadaki 2 toplum ve doğu Akdeniz bölgesinin çıkarına olduğunu söyledi. 
     Karamanlis, ''Türk işgali'' olarak nitelediği Kıbrıs Barış Harekatı'nın 30. yıldönümü nedeniyle yaptığı açıklamada, ''Kıbrıs trajedisinin hafızalara ve ruhlara kazındığını'' ifade etti. 
     Karamanlis, şöyle devam etti 
     ''Ancak bu, Kıbrıs'ta 30 yıl önce yapılan haksızlığın sonuçlarının ortadan kaldırılmasına engel olmamalıdır. Kıbrıs'ın Rum AB'ye girişi bunu teyit eden tarihi bir gelişmedir. AB üyeliği daha iyi bir gelecek için harcanan çabalara ivme kazandırmıştır. Bu güvenlik ve refah getirecek olan gelecek Kıbrıslı Rum ve Türklerin çıkarınadır. Geçmişte açılan yaraları kapatmak hepimizin görevidir. 
     Kıbrıs'ta BM Genel Sekreteri'nin sunduğu plan temelinde, adil, işler ve kalıcı bir çözüm bulunmasına umutlu bir gelecek için katkıda bulunalım. Çözüm, iki toplumun ve doğu Akdeniz bölgesinin çıkarınadır.'' 
     
</TEXT>
</DOC>
