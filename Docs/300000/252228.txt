<DOC>
<DOCNO> 252228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sonspo13.html </URL>
<DATE> 2004/07/01/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Fenerbahçe'nin yeni transferi Lima İstanbul'a geldi 
</HEADLINE>
<TEXT>

     Fenerbahçe'nin 1 yıllık kiralık sözleşme imzaladığı Brezilyalı futbolcu Fabiano Lima Rodriguez, İstanbul'a geldi. 
     Kulüp asbaşkanı ve dış ilişkilerden sorumlu yönetici Hakan Bilal Kutlualp ile öğleden sonra Atatürk Havalimanı'na gelen Brezilyalı futbolcuyu, futbol takımı idari işler sorumlusu Volkan Ballı karşıladı. 
     Fenerbahçe gibi büyük bir kulübe transfer olmaktan dolayı gurur duyduğunu belirten Fabiano Lima Rodriguez, hedefleri büyük olan bir takımda forma giyecek olmaktan da mutluluk duyduğunu belirtti. Takımda Alex, Luciano ve Nobre gibi vatandaşı olan oyuncuların bulunmasının da sevindirici olduğunu belirten sol kanat oyuncusu, ''Fenerbahçe büyük bir camia, iyi bir kulüp. Başarılı olmak istiyorum'' dedi. 
     Kutlualp ise bu oyuncuyu geçen yıl da izlediklerini belirterek, ''Ancak o zaman almak nasip olmamıştı. Kendisi Brezilya'nın en iyi sol kanat oyuncularından birisi. Bu sene anlaşma sağladık'' diye konuştu. 
     
</TEXT>
</DOC>
