<DOC>
<DOCNO> 274200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sondun05.html </URL>
<DATE> 2004/09/23/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
İsrail, BM'den, İran'a yaptırım uygulanmasını istedi... 
</HEADLINE>
<TEXT>

     İsrail BM'den, sahip olduğu nükleer programı nedeniyle İran'a yaptırım uygulanmasını istedi. 
     İsrail Dışişleri Bakanı Silvan BM'de basın mensuplarına yaptığı açıklamada ''Avrupalıların İranlılarla anlaşmaya çalıştıklarının farkındayız. Ancak İranlıların nükleer silahlar geliştirme planlarını terk etmeyeceklerini biliyoruz. Sadece bunu gizlemeye çalışıyorlar'' diye konuştu. 
     Avrupalıların İran'ın Paris, Berlin, Londra ve İsrail'i vurabilecek füzeler geliştirdiğinin farkına vardıklarına inandığını belirten Silvan, ''Uluslararası Atom Enerjisi Ajansı UAEA üyelerini doğru kararı alarak konuyu Güvenlik Konseyi'ne götürmeleri ve tabii ki bundan sonra da Güvenlik Konseyi'nin İran'a, nükleer programına son vermemesi halinde yaptırım uygulamaya ikna etmek için elimizden gelen herşeyi yapıyoruz'' dedi. 
     
</TEXT>
</DOC>
