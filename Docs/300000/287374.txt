<DOC>
<DOCNO> 287374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sondun12.html </URL>
<DATE> 2004/11/09/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Arafat derin komaya girdi 
</HEADLINE>
<TEXT>

     Filistin Devlet Başkanı Arafat'ın derin komaya girdiği bildirildi. 
     Açıklamayı, Paris yakınında Percy askeri hastanesi yetkilileri yaptı. 
     Arafat'ın tedavisine bakan Percy Askeri Eğitim Hastanesi'nden yoğun bakım başhekimi Christian Estripeau, hastane dışında yaptığı açıklamada, ''Arafat'ın durumu gece kötüleşti. Bu sabah derin komaya girme süreci henüz tam teşhis edilemedi'' dedi. 
     Arafat, 29 Ekim'de Ramallah'tan Paris'üteki hastaneye getirilmişti. 
     
     FİLİSTİNLİ LİDERLER, HASTANEDE 

     Filistin Başbakanı Ahmed Kurey ve diğer yetkililer, Paris'te derin komaya girdiği açıklanan Filistin lideri Yaser Arafat'ı ziyaret etmek üzere hastaneye geldiler. 
     Arafat'ın eşi Süha ile aralarındaki gerginlik nedeniyle ziyaret etme kararından önce vazgeçen, ardından yeniden ziyarette bulunma kararı veren Filistin Başbakanı Kurey, Dışişleri Bakanı Nebil Şaat ile Filistin Kurtuluş Örgütü FKÖ Genel Sekreteri Mahmud Abbas'ın bulunduğu araba askeri hastaneye ulaştı. 
     Bayan Arafat'ın ''Arafat'ı canlı canlı gömmek istemekle'' suçladığı Filistinli liderler, Fransızlardan hastaneyi ziyaret edebileceklerine dair teminat almışlardı. 
     Arafat'ın tedavisine bakan Percy Askeri Eğitim Hastanesi yoğun bakım başhekimi Christian Estripeau, Arafat'ın durumunun gece kötüleştiğini, derin komada olduğunu açıklamıştı. 
     Ramallah'tan 29 Ekim'de Paris'teki hastaneye getirilen Arafat'a halen bir teşhis konulamamış durumda. 
     
</TEXT>
</DOC>
