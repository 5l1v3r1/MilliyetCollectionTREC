<DOC>
<DOCNO> 254531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/spor/spo03.html </URL>
<DATE> 2004/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom şov yaptı 12-0 
</HEADLINE>
<TEXT>


Hollanda kampında ilk üç maçını kazanan Galatasaray WHC Wezep'e gol yağdırdı, rakip fileleri 12 kez havalandırdı 


Bir düzine attı 
GALATASARAY, Hollanda kampında oynadığı dördüncü hazırlık maçında üçüncü lig ekiplerinden WHC Wezep önünde ter attı. Zayıf rakibi karşısında baştan sona çok üstün oynayan Sarı - Kırmızılılar Bratu 3 , Arif 3 , Baliç 2 , Necati 2 , Mülayim penaltı ve Volkan'ın golleriyle farklı galibiyeti yakaladı. Teknik Direktör Hagi 90 dakika boyunca 20 futbolcusuna şans tanıdı. Sol adalesinde ağrı olan Ümit Karan oynamadı. 

Maçın karnesi 
HAKEMLER Jhon Kampost, Teter Hilgers, Berand Doest 
WHC WEZEP Huberts 3 16 Boven Dk.74 3 , 17 R. Füchten 3 M.Füchten Dk.60 3 , Pleiter 4 , Ferderiks 3 Diender Dk.46 3 , Bosch 3 Wolf Dk.46 3 , Ende 3 , Boer 3 Güntaç Dk.60 4 , Tijssen 4 , Plender 3 Mud Dk.46 3 , Kanyike 3 Bolks Dk.78 3 , Berm 3 Weerdt Dk.46 3 
GALATASARAY Aykut 7 - Suat 6 İbrahim Dk.60 6 , Petre 6 Uğur Dk.46 6 Bülent 6 Orhan Dk.46 6 , Ergün 6 Hakan Ünsal Dk.46 6 , Sabri 6 Ayhan Dk.46 6 , Cihan 6 Volkan Dk.46 6 , Saidou 6 Conceicao Dk.60 6 , Baliç 7 Mülayim Dk.46 6 , Necati 7 Arif Dk.46 7 , Bratu 7 
GOLLER Bratu Dk.5, 44 ve 74 , Baliç Dk.8 ve 41 , Necati Dk.11 ve 33 , Arif Dk.52, 69 ve 75 , Mülayim Dk.82 Pen , Volkan Dk.83 

Afrika Aslan'ı geldi 

Cim - Bom'un yeni transferi Song, İstanbul'da coşkuyla karşılandı. Kamerunlu yıldız, "Galatasaray formasıyla 100. yılda en yükseklere ulaşmak istiyorum" diye konuştu 


Gökşen getirdi 
GALATASARAY'IN anlaşmaya vardığı Kamerun Milli Takımı'nın Kaptanı Rigobert Song, İstanbul'a geldi. Fransa'nın Lens takımında forma giyen Song'u özel uçakla getiren yönetici Fatih Gökşen söz verdikleri gibi basamakları birer birer çıktıklarını vurgulayarak, kulüp başkanı Özhan Canaydın'ın büyük özverisiyle transferleri gerçekleştirmeye çalıştıklarını söyledi. 

Kontrolden geçti 
SONG ise Türkiye'de bulunmaktan dolayı çok mutlu olduğunu vurgulayarak, "Buraya başarılı olmak için geldim. Galatasaray çok büyük bir kulüp. Takımda da iyi oyuncular var. Galatasaray formasıyla 100. yılda en yükseklere ulaşmak istiyorum" diye konuştu. 28 yaşındaki Kamerunlu oyuncu, havalimanından sağlık kontrollerinin yapılması için hastaneye götürüldü. 

Kral'a nazar değdi 

Hollanda kampında önceki gün yapılan antrenmanda sakatlanan Hakan Şükür'ün durumunun ciddi olduğu, sol kasığında oluşan gerilme nedeniyle tedavisinin 5 gün devam edeceği belirtildi 


14 Temmuz'a yetiştirme uğraşı 
HOLLANDA kampında Hakan Şükür'ün sakatlığı can sıktı. Önceki akşam yapılan çift kale maçta sakatlanan Kral'ın durumunun ciddi olduğu belirtildi. Kulüp doktoru Murat Çevik, Hakan'ın sol kasığında gerilme meydana geldiğini açıkladı. Çevik, golcünün tedavisinin 5 gün süreceğini ifade etti. Hakan Şükür'ün, İstanbul dönüşü öncesinde yapılacak 14 Temmuz'daki Kızılyıldız maçına yetiştirilmesine çalışıldığı vurgulandı. 

Hasan sorunsuz 
HAKAN ile birlikte aynı antrenmanda sakatlanan Hasan Şaş ile Arda'nın da kontrolleri dün yapıldı. Boynunda sorun bulunan Hasan'ın bugün yapılacak antrenmana katılabileceği vurgulandı. Sol dizinde darbeye bağlı ödem oluşan genç Arda'nın ise birkaç gün dinlendirileceği öğrenildi. Üç futbolcu da, Sarı - Kırmızılılar'ın dün akşam yaptığı Wezep karşılaşmasında forma giyemedi. n EROL DEMİRKOL 

Hagi'den mutlusu yok 

Yüzü gülüyor 
YÖNETİMİN transferlerde gaza basması Teknik Direktör Hagi'nin de yüzünü güldürdü. Rumen çalıştırıcı dünkü antrenmanda neşeli tavırlarıyla dikkat çekerken, sürekli oyuncularıyla şakalaştı. Takımdaki eksik yerlerin yavaş yavaş doldurulması üzerine morali yerine gelen Hagi'nin, yöneticileri arayarak, çalışmalar için teşekkür ettiği öğrenildi. 

Sabah çalıştılar 
SABAH yapılan çalışmada kondisyon ağırlıklı bir program uygulayan Rumen hoca, ikinci bölümde istasyonlarda çabukluk idmanı uyguladı. Sarı - Kırmızılılar, antrenmanı dar alanda top kapma çalışması ile tamamladılar. 45 dakika süren idman boyunca Hagi, oyuncularıyla tek tek ilgilendi. 

Oynadığı takım şampiyon oluyor 


Uğurlu İbrahim 
CİM-BOM'UN Adanaspor'dan transferi İbrahim Yavuz, yer aldığı her takımın şampiyonluğa ulaştığını belirtti. Genç futbolcu, "Gaziosmanpaşa'da görev aldığım dönemde takımım üçüncü ligden ikinci lige çıktı. Adanaspor'a 18 yaşında geldim. İlk senemde şampiyonluğa ulaşıp Süper Lig'e yükseldik. Burada daha büyük bir mutluluğu tatmak isterim" dedi. 

'Hiç çalışmamışım' 
ADANASPOR'DA bir sezon önce ligde nasıl kalacaklarının düşüncesini taşıdıklarını, şimdi ise Galatasaray ile bütün kupalara talip olduklarını vurgulayan İbrahim, "Burada her şey daha profesyonel" dedi. İbrahim şöyle devam etti "Buraya geldiğimde şunu anladım şimdiye kadar hiçbir şey yapmamışım. Bu dozda hiç çalışmamıştım." 

Kingston can sıktı 
HOLLANDA kampının sonuna yaklaşılmasına rağmen kaleci Kingston'un kampa h l katılmaması, Galatasaray'ın canını sıktı. Pasaport sorununu ileri süren bu futbolcuya ne ulaşılabildi, ne de kendinden bir haber geldi. Kulüp yetkililerinin telefonlarına bile çıkmayan Kingston'un gönderilmesi tartışılmaya başlandı. 

Yeni sınav Messmechelen 
GALATASARAY, dün oynadığı Wezep maçının ardından, bugün de Belçika Birinci Ligi takımlarından Patro Messmechelen ile karşılaşacak. Belçika'da yapılacak müsabaka, Türkiye saatiyle 19.30'da başlayacak. Karşılaşmayı Show TV naklen yayınlayacak. 

ABD yolcuları hazırlanıyor 
ASLAN, Amerika kampına 40 kişilik bir grupla gidecek. 23 futbolcunun yanında kafilede teknik heyet, yönetici, kulüp doktorları, masörlerle birlikte toplam 40 kişilik bir grubun Amerika yolculuğuna çıkacağı ve Hollanda'dan İstanbul'a dönüşte vize girişiminde bulunulacağı kaydedildi. Kafilede toplam 17 kişinin vizesinin bulunmadığı ve yeni transferlere de vize çıkarılacağı kaydedildi. 




</TEXT>
</DOC>
