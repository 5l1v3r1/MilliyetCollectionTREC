<DOC>
<DOCNO> 299587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sonspo52.html </URL>
<DATE> 2004/12/21/ </DATE>
<TIME> 22.26 </TIME>
<AUTHOR>  </AUTHOR>
<HEADLINE>
FIBA Avrupa ligi... Beşiktaş 86 - JDA Dijon 76 
</HEADLINE>
<TEXT>

     Basketbol FIBA Erkekler Avrupa Ligi B Grubu maçında Beşiktaş, Fransa'nın JDA Dijon takımını 86-76 yenerek, liderliğini sürdürdü. 
     Karşılaşmanın ilk periyodunda özellikle El Amin'in etkili oyunuyla rakibine üstünlük kuran siyah-beyazlılar, alan savunması yapan JDA Dijon karşısında hızlı hücumlarla sayılar buldu. Konuk ekip, Mandic ile sayılar üretirken, Beşiktaş El Amin ve Varda'nın basketleriyle ilk çeyreği 25-17 önde bitirdi. 
     İkinci periyoda da iyi başlayan Beşiktaş, Mouring'in de skora katkısı ile 15. dakikada farkı 15 sayıya 40-25 çıkardı ve ilk yarıyı 49-37 önde kapadı. 
     3. periyotta pota altında Ndong, dış atışlarda da Mandic'i durduramayan Beşiktaş, 28. dakikada farkın 4 sayıya kadar 62-58 inmesine engel olamadı. Siyah-beyazlılar, 3. çeyreği de 66-60 önde tamamladı. 
     Son periyotta etkili oyununu sürdüren siyah-beyazlılar, Mouring ve El Amin ile sayılar bularak maçtan 86-76 galip ayrıldı. 
     Beşiktaş, grupta ilk yarı maçında JDA Dijon takımına deplasmanda 88-76 yenilmişti. 
     Siyah-beyazlılar, B Grubu'nda 9. maçında 8. galibiyetine ulaşıp liderliğini devam ettirirken, Fransız ekibi ise 4. yenilgisini aldı. 
     KÜNYE 
     

BEŞİKTAŞ 86 - JDA DIJON 76 Salon Akatlar Hakemler Guerrino Cerebuch xx İtalya , Doru Vinasi xx Romanya , Vladimir Tsekov xx Bulgaristan Beşiktaş El Amin xxx 25, Mouring xxx 23, Bekir xx 5, Nedim xx 4, Varda xxx 15, Haluk xx 3, Tolga xxx 11 JDA Dijon Micoud xx, Barrett xx 17, Mandic xxx 27, Monnet xx 5, Ndong xx 20, Stefanski xx 4, Sanikidze x 3, Plateau x 1. periyot 25-17 Devre 49-37 Beşiktaş lehine 3. periyot 66-60      
</TEXT>
</DOC>
