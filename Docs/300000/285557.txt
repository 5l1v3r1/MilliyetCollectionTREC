<DOC>
<DOCNO> 285557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sonyas06.html </URL>
<DATE> 2004/11/02/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Çeşme'de balina sürprizi 
</HEADLINE>
<TEXT>

     Ahmet AKTAŞ DHA 

İZMİR'in Çeşme İlçesi Alaçatı Beldesi açıklarında avlanan balıkçılar, karşılaştıkları bir grup balinayla birlikte denizde yüzdü. 
     Geçen Cumartesi günü, Alaçatı kıyılarından tekneyle Ege Denizi'ne açıldıklarını belirten amatör balıkçılardan Murat Özakat, aniden 20'ye yakın balina ile karşılaşınca büyük şaşkınlık yaşadıklarını ve heyecanlandıklarını söyledi. Sakinleşir sakinleşmez, denize girip balinalarla birlikte yüzdüklerini belirten Murat Özakat, bir arkadaşının da bu sırada kendilerinin fotoğrafını çektiğini söyledi. 
     Alaçatı açıklarındaki fay hattının 500 metreden 1000 metreye düşen bölgesinde karşılaştıkları balinalar arasında yavrular bulunması nedeniyle kendilerine fazla yaklaşamadıklarını kaydeden Özakat, "Bizim gördüklerimiz, Akdeniz'de varlığı bilinen üç cins balinadan spermwhale' cinsi olduklarını tahmin ediyoruz. Bir süre takip ettiğimiz ve birlikte yüzdüğümüz balina sürüsü daha sonra bizden uzaklaştı'' dedi. 
     
</TEXT>
</DOC>
