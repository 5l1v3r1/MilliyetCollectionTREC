<DOC>
<DOCNO> 286262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/spor/bbas.html </URL>
<DATE> 2004/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen oley 81-72 
</HEADLINE>
<TEXT>


Lacivert - Beyazlılar, Euroleague A Grubu'ndaki ilk maçında Estudiantes'e şans tanımadı, baştan sona önde götürdüğü maçta İspanyol rakibini dokuz sayı farkla devirerek iyi bir başlangıç yaptı 

GÖKHAN TÜRE 


EFES Pilsen, Euroleague A Grubu'ndaki ilk maçında güçlü İspanyol Estudiantes'i baştan sona üstün olduğu maçta devirdi. Solomon ve Domercant'ın sayılarıyla skoru önde götüren Efes, devreyi 41 - 29 önde kapadı. 3. çeyrekte fark 14 sayıya kadar çıkaran Efes, son periyodda faul problemine girince farkı dört sayıya indi. Ancak Solomon'un ve Ender'in sayıları Efes'e galibiyeti getirdi. 

İstatistik 

EFES PİLSEN OYUNCU TS 2S 3S SA R Solomon 24 2 3 4 5 8 8 3 Prkacin 4 2 2 - 0 1 3 Mustafa - - 0 1 - 3 Nikolic 13 6 8 - 1 2 11 Domercant 18 1 5 5 10 1 2 1 Ender 8 1 2 1 3 3 5 1 Kaya - 0 1 - - 1 Ermal 10 5 9 - - 5 Cenk 3 0 1 1 2 - - Alper 1 - 0 2 1 2 1 TOPLAM 81 17 31 11 23 14 20 29 

ESTUDIANTES OYUNCU TS 2S 3S SA R Loncar 5 1 2 1 5 0 2 1 Jimenez 2 1 6 0 1 - 6 Azofra 9 0 2 3 4 - 2 Jasen 12 4 8 0 2 4 8 9 Iturbe 2 1 1 0 2 - 2 Patterson 20 9 12 0 2 2 2 4 Garces 19 6 14 - 7 9 9 Miso - 0 1 - - - Rodriguez 3 0 2 1 3 - 1 TOPLAM 72 22 48 5 19 13 21 34 
1.PERİYOT 20 - 14 E.Pilsen , 2.PERİYOT 41 - 29 E.Pilsen , 3.PERİYOT 63 - 52 E.Pilsen , MAÇ SKORU 81 - 72 E.Pilsen 
BEŞ FAUL Solomon 37.33 , Jimenez 37.56 
HAKEMLER Stelios Koukoulekidis Yunanistan , Schmuel Bachar İsrail , Moshe Bitton İsrail 

Nihayet birleştiler 

AVRUPA basketbolunun dört yıldan bu yana çözemediği kriz, ULEB ile FIBA'nın İsviçre'de yaptığı toplantı ile sona erdi. 2000 yılından bu yana Avrupa basketbolunu "kangren" noktasına getiren, iki büyük kurum arasındaki görüş ayrılıkları, FIBA'nın Cenevre'deki merkez ofisinde FIBA Genel Sekreteri Patrick Baumann ile ULEB Başkanı Eduardo Portela liderliğinde yapılan zirve ile çözüme kavuşturuldu. 
AnlaŞmazlIk nedeniyle Euroleague, ULEB Cup gibi organizasyonları 2000'den bu yana FIBA'dan bağımsız olarak düzenleyen ULEB, 2005 - 06 sezonundan itibaren FIBA Avrupa ile birlikte hareket edecek. ULEB organizasyonları 2005 - 06 sezonundan itibaren FIBA Avrupa'ya bağlı ve FIBA Avrupa yaptırımlarına tabi hale gelirken, Avrupa basketbolunun en üst seviye iki organizasyonunu FIBA Avrupa adına ULEB yönetecek. 

2005'e talip olduk 

BASKETBOL Federasyonu, Milli Takımımız'ın da mücadele edeceği 2005 Avrupa Genç Erkekler Şampiyonası'na ev sahipliği yapmak için FİBA'ya başvurdu. 15 - 24 Temmuz 2005 tarihlerinde düzenlenecek şampiyonanın Adana, Antalya ve Konya'da yapılması planlanırken, adaylık başvurusunda, eleme maçlarının Adana ve Antalya'da oynanması, finallerin de Konya'da yapılması öngörülüyor. 

Hüseyin de kurtaramadı 

EUROLEAGUE'de Erman Kunter'in coachluğunu yaptığı ASVEL, B Grubu'ndaki ilk maçında Hüseyin Beşok'a rağmen Montepaschi Siena'ya 86 - 70 yenilmekten kurtulamadı. Hüseyin, 17 sayı, 8 ribaund, 3 top çalma ve 2 asistlik performansına karşın farkı önleyemedi. Siena'da Vanterpool 18, Eze ve Stefanov 13'er sayı ile oynadılar. 

Fener sevindirdi 

FENERBAHÇE Bayan Basketbol Takımı FIBA Kupası Güney Konferansı A Grubu'ndaki ilk randevusunda Makedonya'nın WBC Kimico Struga ekibini deplasmanda 92 - 67'lik skorla geçti. Rakibi karşısında baştan sona üstün bir oyun ortaya koyan temsilcimiz özellikle Şaziye, Longin ve Nalan'ın sayılarıyla sonuca gitti. 

Ceyhan üzdü 

FIBA Bayanlar Kupası Güney Konferansı B Grubu'ndaki temsilcimiz Ceyhan Belediyesi, ilk maçında deplasmanda İsrail'in Ramat Hasharon takımına 83 - 61 yenildi. Rakibine sadece ilk periyodda direnen Ceyhan Belediyesi devreyi de 35 - 27 geride kapadı. 

Potada bugün 
Erkekler Ligi 
İTÜ Ayazağa Salonu 
16.00 İTÜ - Galatasaray 


</TEXT>
</DOC>
