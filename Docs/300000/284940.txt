<DOC>
<DOCNO> 284940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sontur40.html </URL>
<DATE> 2004/10/31/ </DATE>
<TIME> 22.40 </TIME>
<AUTHOR>  </AUTHOR>
<HEADLINE>
Teravih namazı kılan bir kişi, av tüfeğiyle öldürüldü 
</HEADLINE>
<TEXT>

     Kilis'te bir kişi camide namaz kıldığı sırada silahlı saldırı sonucu öldürüldü. 
     AA muhabirinin aldığı bilgiye göre, Musabeyli İlçesi Balikli Köyü'nde meydana gelen olayda, Mustafa Bağıran 44 , araları daha önceden namus meselesi yüzünden açık olduğu bildirilen akrabası Mahmut Bağıran'a 57 köy camisinde teravih namazı kıldığı sırada av tüfeğiyle ateş açtı. 
     Mahmut Bağıran, silahlı saldırıdan yara almadan kurtulurken, yanında namaz kılan Hacı Yaşar Özçelik 57 olay yerinde hayatını kaybetti. 
     Silahlı saldırıdan sonra kaçan Mustafa Bağıran'ın yakalanmasına çalışılıyor. 
     
     ELBEYLİ İLÇESİ'NDEKİ YANGINDA 4 EV YANDI 
     Öte yandan, Kilis'in Elbeyli İlçesi'nde, Cumhuriyet Mahallesi Muhtarı Ali Polat'a ait evde, elektrik kontağından yangın çıktı. Alevler, rüzgarın da etkisiyle önce samanlığa, daha sonra da bitişik evlere sıçradı. 
     Yangın, Kilis ve Yavuzlu Beldesi itfaiye ekiplerinin müdahalesiyle güçlükle kontrol altına alınabildi. 
     Yangında, Hüseyin Polat 17 dumandan etkilenirken, 4 ev tamamen yandı, 4 büyükbaş hayvan da telef oldu. 
     Yetkililer, Polat'ın, Kilis Devlet Hastanesi'nde tedavi altına alındığını bildirdiler. 
     
</TEXT>
</DOC>
