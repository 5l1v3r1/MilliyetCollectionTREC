<DOC>
<DOCNO> 252977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sondun21.html </URL>
<DATE> 2004/07/05/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Irak'ta direnişçilere affa İngiltere ve Avustralya'dan destek 
</HEADLINE>
<TEXT>

     İngiltere ve Avustralya, geçici Irak hükümetinin direnişçileri affetme önerisine destek verdi. 
     İngiltere Dışişleri Bakanı Jack Straw, Avustralya Dışişleri Bakanı Alexander Downer ile birlikte düzenlediği basın toplantısında, geçici Irak hükümetinin bu tür kararlar almaya yetkili olduğunu belirtti ve af konusunu uzlaşma çabaları çerçevesinde değerlendirdi. 
     Straw, İngiliz hükümetinin de, Kuzey İrlanda'da barışı sağlama çabaları dahilinde bazı teröristlerin çok önceden salıverilmelerini kabul ettiğini hatırlattı. 
     Downer da, af tartışmasının geçici Irak hükümetinin karar vermesi gereken bir konu olduğunu söyledi. 
     Irak geçici hükümetinin, ayaklanmayla mücadele için, sıkıyönetim ve direnişçilere sınırlı affı içeren bir planını kamuoyuna açıklaması bekleniyor. 
     
</TEXT>
</DOC>
