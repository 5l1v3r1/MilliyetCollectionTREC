<DOC>
<DOCNO> 279465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sonspo02.html </URL>
<DATE> 2004/10/12/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Daum'un Fenerbahçe'de kalması için mucize gerek 
</HEADLINE>
<TEXT>

     Daum'un, sezon sonunda ayrılması kesinleşmiş gibi. Görevde kalması, şampiyonluk ve daha da önemlisi Devler Ligi’nde başarı ile mümkün FANATİK’in Fenerbahçe’deki gözü kulağı Yusuf Kobal’a göre Alman hoca yolcu Fenerbahçe’yi Mustafa Denizli’den sonra mucizevi bir şekilde şampiyonluğa ulaştıran ilk antrenör olan Daum’un 2007 yılına kadar yeniden sözleşme imzalaması mümkün görünmüyor. Başkan Aziz Yıldırım’dan başka desteği olmayan Daum’un, sezon sonuna kadar işini yapıp, sonra da takımdan ayrılması neredeyse kesinleşmiş gibi. Çünkü yönetim, Daum’un misyonunu tamamladığına inanıyor. Mucizeyi, Beşiktaş’ın geçen yılki başarısızlığına bağlayan yöneticiler bile var. Önümüzdeki sezon daha kariyerli bir teknik adamı görev başına getirmek çabası için için büyüyor. Ancak Daum bu takımın başında bir mucizeyi gerçekleştirdiği takdirde sözleşmesini uzatabilecek. 
     Daum’un Fenerbahçe Kulübü’nün 100. Kuruluş Yılı’nda takımın başında kalması için gereken mucize nedir ö diyorsanız Fenerbahçe’nin lig şampiyonluğuna ulaşması olmazsa olmaz kural öncelikle. İkincisi ve en önemlisi, Şampiyonlar Ligi’nde başarı. Birinci turu, Çantada keklikö diye niteleyen kamuoyu baskısı, Fenerbahçe bu turu geçemezse tabir yerindeyse Daum’un defterini Dürecekö. Ancak Fenerbahçe’ye Şampiyonlar Ligi’nde Çeyrek finalö oynatmış bir Duam’a kimse karşı çıkamayacak. 
     Sparta Prag maçı sonrası Şükrü Saraçoğlu Stadı’nın Şeref Tribünü’nde daha önce kardeşi Ali Yıldırım’ın açık açık zikrettiği aday antrenör Toshack ile alenen dakikalarca ayakta sohbet eden Aziz Yıldırım’ın kararı elbette en önemli ayrıntı olacak ama Başkan’ın Şampiyonlar Ligi’nde ikinci tura yükselemeyen bir antrenöre daha fazla destek vermesinin mümkün olamayacağını herkes konuşuyor. 
     Transfer konusunda yönetimle ters düşen, bazı yöneticilerle yetki konusunda kavga aşamasına gelen Daum, Şartlar uyarsa Fenerbahçe ile sözleşmemi uzatırımö derken gönülsüzlüğünü apaçık ortaya seriyor. Başkan Aziz Yıldırım’ın Alman Milli Takımı’nın başına geçeceği söylentileri gündeme geldiğinde ettiği 2007ö lafı, şimdilerde pek ağıza alınmıyor. Birbirlerine karşı güven kaybetmiş olan taraflar, sene sonuna kadar, misyon gereği işbirliği içinde, Fenerbahçe’nin başarısı için suskun kalma, sadece çalışma ilkesini benimserken, en küçük bir başarısızlıkta kılıçların çekilmesine şimdilik Başkan Aziz Yıldırım engel oluyor. 
     
</TEXT>
</DOC>
