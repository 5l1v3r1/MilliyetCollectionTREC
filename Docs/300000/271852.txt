<DOC>
<DOCNO> 271852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/dunya/axdun02.html </URL>
<DATE> 2004/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron piyangosu 
</HEADLINE>
<TEXT>


Gazze'yi terk edecek Yahudi yerleşimcilere aile başına 750 milyar TL tazminat ödenecek 

DIŞ HABERLER SERVİSİ 


İsrail Başbakanı Ariel Şaron, Filistinlilerle çatışmaksızın yan yana yaşamanın vazgeçilmez bir unsuru olarak gördüğü Gazze Şeridi'ndeki Yahudi yerleşim merkezlerinin tek taraflı olarak boşaltılması planının uygulanması yolunda önemli bir mevzi kazandı. 10 önemli bakandan oluşan İsrail güvenlik kabinesi, dün yaptığı oylamada 1'e karşı 9 oyla, evlerinden çıkarılacak Yahudi yerleşimcilere aile başına 200 - 500 bin dolar 300 - 750 milyar lira arasında tazminat ödenmesini kabul etti. Güvenlik Kabinesi'nin kararına göre, tazminatın üçte biri peşin ödenecek. 
Güvenlik Kabinesi'nden çıkan karar Maliye Bakanlığı ile parlamentonun finans komitesinden geçtikten sonra önce 24 Ekim'de kabinenin tümünün, ardından da 3 Kasım'da parlamentonun onayına sunulacak. Tazminat miktarı yerleşimcilerin bölgede kaldıkları süre ve sahip oldukları evin büyüklüğüne göre değişiyor. Yerleşkelerde 2 yıldan daha uzun süre kalanlara daha fazla, 2 yılı dolduranlara daha az tazminat verilecek. 
Gazze Şeridi'nde evleri boşaltılması planlanan 8 bin 500 Yahudi yerleşimci olduğu, bunlara verilecek toplam tazminat miktarının 670 milyon doları 1 katrilyon lira bulacağı belirtildi. 


</TEXT>
</DOC>
