<DOC>
<DOCNO> 265021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/soneko42.html </URL>
<DATE> 2004/08/20/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Hisse senetleri haftalık bazda ortalama yüzde 2.45 değer kazandı 
</HEADLINE>
<TEXT>

     işlem gören hisse senetleri haftalık bazda ortalama yüzde 2.45 oranında değer kazandı. 
     İstanbul Menkul Kıymetler Borsası İMKB Bileşik Endeksi, hafta boyunca 460.36 puan artarak 18,825.98 puandan 19,286.34 puana yükseldi. 
     Geçen hafta altın fiyatlarıyla dolar ve euronun Türk Lirası satış fiyatında artış yaşandı. 24 ayar külçe altının gram satış fiyatı haftalık bazda yüzde 3.73, Cumhuriyet altınının satış fiyatı da yüzde 3.54 oranında arttı. Önceki Cuma günü 18 milyon 750 bin lira olan 24 ayar külçe altının gram satış 700 bin lira artarak 19 milyon 450 bin liraya, 127 milyon lira olan Cumhuriyet altınının satış fiyatı da 4 milyon 500 bin lira artarak 131 milyon 500 bin liraya çıktı. 
     Dövizde ABD Doları önceki hafta sonuna göre Türk Lirası karşısında yüzde 1.09, euro da yüzde 0.89 oranında değer kazandı. 
     Bugün kapanışta Amerikan Doları'nın satış fiyatı 1 milyon 480 bin lira, Euro'nun satış fiyatı da 1 milyon 820 bin lira oldu. 
     Yatırım fonlarına katılma belgeleri geçen hafta ortalama yüzde 0.71 oranında artış kaydetti. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0.34 ile yüzde 0.52 arasında gerçekleşti. 
     Önde gelen ve değerlendirmeye alınan 10 kamu ve özel bankanın faiz oranlarına bakıldığında, mevduat faizinin haftalık net getirisi, bir yıllık mevduatta yüzde 0.38 ve 1 aylık mevduatta yüzde 0.35 oldu. 
     Önceki hafta sonunda ortalama faizleri yüzde 22.6 dolayında olan haftalık reponun net getirisi de yüzde 0.33 olarak gerçekleşti. 
     
</TEXT>
</DOC>
