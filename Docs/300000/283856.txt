<DOC>
<DOCNO> 283856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sontur17.html </URL>
<DATE> 2004/10/27/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Cumhurbaşkanı affetti, çatışmada öldürüldü 
</HEADLINE>
<TEXT>

     FERİT ARSLAN Tunceli DHA 

Tunceli'nin Mazgirt İlçesi Kızılcık Köyü yakınlarında güvenlik güçleri ile çatışmaya giren yasa dışı Maoist Komünist Partisi - Halk Kurtuluş Ordusu MKP - HKO örgütüne mensup 2'si kadın 3 terörist öldürüldü. Teröristlerden Orhan Gül'ün, 2 yıl önce Cumhurbaşkanı Ahmet Necdet Sezer tarafından affedilerek cezaevinden tahliye olduğu ortaya çıktı. 
     Kızılcık Köyü yakınlarında dün akşam operasyon düzenleyen güvenlik güçleri, 3 teröristle karşılaştı. Güvenlik güçlerinin "teslim ol" çağrısına teröristler ateş açarak karşılık verdi. Çıkan çatışmada "MKP-HKO" Mazgirt Bölge Sorumlusu olduğu öne sürülen "Cemal" kod adlı Gül, "Ayça" kod adlı Elif Arslan ve "Evrim" kod adlı Hasret Kağanaslan öldürüldü. 
     Sezer affetti Gül'ün, 2 yıl önce ölüm orucuna bağlı olarak rahatsızlığı nedeniyle Sezer tarafından affedildiği belirlendi. Kağanaslan'ın ise bir ay önce Tunceli'ye bağlı Atlantı Kölü'nde 3 aylık bebeğini bırakarak örgüte katıldığı saptandı. 

     
</TEXT>
</DOC>
