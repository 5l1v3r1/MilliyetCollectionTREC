<DOC>
<DOCNO> 285600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/magazin/axmag01.html </URL>
<DATE> 2004/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtçe şarkılar Ada'da kapak 
</HEADLINE>
<TEXT>


Kürtçe şarkılarıyla İngiltere'de ilgi gören Aynur, dünya müziğinin önemli dergilerinden Folk Roots'a kapak oldu 

KÜLTÜR - SANAT 

Bu yıl yayımlanan 'Keçe Kurdan' adlı albümüyle İngiltere'de ilgi gören Aynur, müzik dergisi Folk Roots'a kapak oldu. Dünya müziğinin önemli dergisi Folk Roots'un kasım sayısında Chris Williams tarafından kaleme alınan 'Yolda Bir Kürt' başlıklı yazı, Aynur'un son albümü ve geçmişiyle ilgili bilgilere yer verdi. 
Williams, söyleşi yaptığı Aynur'u 'Mütevazı bir müzisyen' olarak tanımladı. Williams, Aynur'un müziğini icra ederken sevgi ve acı gibi insani duygulardan yola çıktığını, Kürtçe şarkı söylediği halde Kürt olmayan müzikseverleri de etkilediğini belirtildi. 
Sezen Aksu ile Eleftheria Arvanitaki'ye benzetilen şarkıcının geleceğinin parlak olduğu kaydedilirken, 'Keçe Kurdan' dışındaki diğer albümlerinin de en çok satanlar arasında yer aldığı vurgulandı. 


</TEXT>
</DOC>
