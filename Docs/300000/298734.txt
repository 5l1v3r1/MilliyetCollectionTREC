<DOC>
<DOCNO> 298734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sonspo01.html </URL>
<DATE> 2004/12/18/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Hagi Denizli Fener'den iyi 
</HEADLINE>
<TEXT>

     Galatasaray, Denizlispor ile berabere kalıp çok önemli iki puan kaybederken, teknik direktör Hagi, rakibe övgüler yağdırdı. Rumen çalıştırıcı, Karşımızda Fenerbahçe’den daha iyi ve daha zorlu bir takım vardı. 90 dakika boyunca çok iyi mücadele ettiler. Zemin de futbolumuzu olumsuz etkiledi. Sahanın kenarları buzla kaplıydı ve bu bölümleri kullanamadık. Hiç sarı kart çıkmaması da centilmence bir maç olduğunun göstergesiö dedi. 
     
     Başarılı bir ilk yarı 
     Rumen çalıştırıcı, Denizlispor’un da, Galatasaray’ın da galibiyete ulaşacak gol pozisyonlarına girdiğini hatırlatarak, İki taraf da çok iyi mücadele etti ve galibiyeti istedi. Bana göre oynadığımız 17 maçta çok iyi işler yaptık. Tabii ki bununla yetinmeyeceğiz ve daha başarılı olmaya çalışacağızö dedi. Hagi, beresini yere atmasıyla ilgili olarak da, O benim özelim. Konuşursam, eleştiri alabilirimö açıklamasını yaptı. 
     
     Bulak 1 puan iyidir 
     Denizlispor Teknik Direktörü Giray Bulak, iki takımın da centilmence mücadele ettiğini belirterek, Bence herkes zevkli bir mücadele izledi. Bu evimizdeki ikinci beraberliğimiz. İki taraf da kontrollü oynadı. Herkes iyi bir tatil yapmak istiyor. Kaybeden devre arasını mutsuz geçirecekti. Bizim için bir puan almak önemliydi. Kazanamazsan, kaybetmeyeceksin. Tüm oyuncularım iyi oynadı. Hepsini tebrik ediyorumö dedi. 
     
</TEXT>
</DOC>
