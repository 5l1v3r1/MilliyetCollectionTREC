<DOC>
<DOCNO> 256648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/dunya/dun01.html </URL>
<DATE> 2004/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tankerle intihar saldırısı 
</HEADLINE>
<TEXT>


DIŞ HABERLER SERVİSİ 


Irak'ın başkenti Bağdat'ın güneyindeki bir karakolun arkasında bomba yüklü bir tankerle düzenlenen intihar saldırısında en az 10 kişi hayatını kaybetti, 62 kişi de yaralandı. 
Seyidiye semtinde pazar yerine yakın bir yerde, yerel saatle 08.00 civarında meydana gelen patlamada, çevredeki bina ve araçlar da hasar gördü, ceset parçaları etrafa saçıldı. Ölenlerin hepsinin sivil olduğu ancak yaralananlar arasında polislerin de bulunduğu belirtildi. 
Amerikan kararg hından Yarbay Bill Santer, olayın, bir yakıt tankerinin patlatılmasıyla gerçekleştirilen bir intihar saldırısı olduğunun tahmin edildiğini söyledi. 
Irak polisi, patlamanın ardından olay yerinde toplanarak devrik lider Saddam Hüseyin yanlısı sloganlar atan grubu, havaya ateş açarak dağıttı. 


</TEXT>
</DOC>
