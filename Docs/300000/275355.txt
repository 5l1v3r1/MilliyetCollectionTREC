<DOC>
<DOCNO> 275355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sonspo19.html </URL>
<DATE> 2004/09/27/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Athletic Bilbao, Trabzonspor'u bekliyor... 
</HEADLINE>
<TEXT>

     İlk galibiyetini Real Madrid'e karşı alan Athletic Bilbao, perşembe günü UEFA Kupası'nda Trabzonspor'a karşı oynayacağı rövanş maçının hazırlıklarını sürdürüyor. 
     Futbolculardan Carlos Gurpegui, ''UEFA'da hata yapamayız. Birçok futbolcu şimdiye kadar Avrupa'da oynamadı. Avrupa'sız 6 yıldan sonra hayaller ve beklentiler güzel ama bunu sahaya yansıtmak gerekir. Takım olarak UEFA'da gidebileceğimiz en üst yere gitmeyi hedefliyoruz. Perşembe günü geçtiğimiz sezonki çalışmalarımız için oynayacağız'' diye konuştu. 
     Andoni Iraola ise ''Türkler, ilerideki hızlı futbolcularının kalitelerini kullanarak, geriden kontrataklarla gelecekler'' görüşünü savundu. 
     Athletic Bilbao'da ayak bileğinden sakatlığı bulunan Tiko'nun Trabzonspor maçında forma giymesinin şüpheli olduğu bildirildi. 
     
</TEXT>
</DOC>
