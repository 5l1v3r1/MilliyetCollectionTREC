<DOC>
<DOCNO> 266350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sontur11.html </URL>
<DATE> 2004/08/25/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Harçlara zam geldi .. Kim ne kadar ödeyecek 
</HEADLINE>
<TEXT>

     Üniversite öğrencilerinden 2004-2005 akademik yılında alınacak harç miktarlarına yaklaşık yüzde 15 oranında zam yapıldı. 
     Konuya ilişkin Bakanlar Kurulu kararı, Resmi Gazete'nin bugünkü sayısında yayımlandı. 
     Karara göre, en yüksek harcı 431 milyon lira tıp fakültesi ile devlet konservatuvarı öğrencileri, en düşük harcı ise 52 milyon lira ile Açıköğretim Fakültesi öğrencileri ödeyecekler. 
     Geçen yıl tıp fakültesi ve devlet konservatuvarı öğrencilerinden 375 milyon lira, Açıköğretim Fakültesi öğrencilerinden 45 milyon lira harç alınmıştı. 
     
     KİM, NE KADAR ÖDEYECEK 

     Üniversite öğrencilerinden 2004-2005 akademik yılında alınacak harç miktarları şöyle 
     Tıp Fakültesi ve Devlet Konservatuvarı öğrencileri 431 milyon lira, Diş Hekimliği ve Eczacılık Fakülteleri öğrencileri 362 milyon lira, İTÜ İşletme Fakültesi Mühendisliği 294 milyon lira, Veterinerlik, Mühendislik, Mimarlık, İnşaat, Makine, Maden, Elektrik-Elektronik, Kimya Metalürji, Uçak ve Uzay Bilimleri, Ziraat ve Orman fakülteleri öğrencileri 282 milyon lira, Gemi İnşaatı, Deniz Bilimleri, Su Ürünleri, Denizcilik, Sanat ve Tasarım, Güzel Sanatlar, Hukuk, İktisat, İşletme, Siyasal Bilgiler, İktisadi ve İdari Bilimler fakülteleri öğrencileri 230 milyon lira, Eğitim, Eğitim Bilimleri, Fen-Edebiyat, DTCF, İlahiyat, Mesleki Eğitim, Edebiyat, Sağlık Eğitim ve İletişim fakülteleri öğrencileri 207 milyon lira, Açıköğretim Fakültesi öğrencileri ise 52 milyon lira ödeyecekler. 
     Bu arada meslek yüksekokulları öğrencilerin ödeyecekleri harç miktarları şöyle belirlendi 
     Sivil Havacılık Yüksekokulu 345 milyon lira, Yabancı Diller Yüksekokulu 287 milyon lira, Mesleki Teknoloji, Tütün Eksperliği, Ev Ekonomisi Yüksekokulları 167 milyon lira, Bankacılık ve Sigortacılık Yüksekokulu, Uygulamalı Bilimler Yüksekokulu, İlahiyat Meslek Yüksekokulu, Sağlık Yüksekokulları, Hayvan Sağlığı Yüksekokulu, Endüstriyel Sanatlar Yüksekokulu, Takı Teknik ve Tasarımı Yüksekokulu, Beden Eğitimi ve Spor Yüksekokulu, Spor Bilimleri Teknik Yüksekokulu, Fizik Tedavi ve Rehabilitasyon Yüksekokulu, Sağlık Teknolojisi Yüksekokulu, Hemşirelik Yüksekokulu, Sağlık İdaresi Yüksekokulu, Sosyal Hizmetler Yüksekokulu, Ulaştırma Yüksekokulu, Ormancılık Yüksekokulu, Engelliler Entegre Yüksekokulu, Tapu Kadastro Meslek Yüksekokulu, Meslek Yüksekokulları, Sağlık Hizmetleri Meslek Yüksekokulu, Turizm ve Otelcilik İşletmeciliği Yüksekokulu, Sivil Havacılık Meslek Yüksekokulu, Sosyal Bilimler Meslek Yüksekokulu, Teknik Bilimler Meslek Yüksekokulu, Adalet Meslek Yüksekokulu, Deniz İşletmeciliği ve Yönetimi Yüksekokulu 138 milyon lira. 
     Bu arada, lisansüstü öğretim ücretleri de 190 milyon liraya yükseltildi. 
     
     İKİNCİ ÖĞRETİM 

     Üniversitelerde ikinci öğretim harç miktarları ise 563 milyon lira ile 4 milyar 369 milyon lira arasında değişiyor. 
     İkinci öğretimde öğrenim görecek üniversite öğrencilerinden 2004-2005 akademik yılında alınacak harç miktarları şöyle 
     Yabancı Diller Yüksekokulu öğrencileri 4 milyar 369 milyon lira, Devlet Konservatuvarı ve Sivil Havacılık Yüksekokulu öğrencileri 3 milyar 121 milyon lira, Veteriner Fakültesi, Tıbbi Biyolojik Bilimler Programı, Fizik Tedavi ve Rehabilitasyon Programı öğrencileri 1 milyar 561 milyon lira, Gemi İnşaatı ve Deniz Bilimleri Fakültesi, Deniz Bilimleri Fakültesi, Su Ürünleri Fakültesi, Denizcilik Fakültesi, Sanat ve Tasarım Fakültesi, Güzel Sanatlar Fakültesi, Mesleki Teknoloji Yüksekokulu, Tütün Eksperliği Yüksekokulu, Ev Ekonomisi Yüksekokulu, Engelliler Entegre Yüksekokulu öğrencileri 1 milyar 407 milyon lira, Mühendislik, Mimarlık, Mühendislik ve Teknik, İnşaat, Makine, Maden, Elektrik-Elektronik, Kimya Metalürji, Uçak ve Uzay Bilimleri, Ziraat ve Orman fakülteleri öğrencileri 1 milyar 120 milyon lira, Fen Fakültesi, Fen-Edebiyat Fakültesi Fen Programı öğrencileri 937 milyon lira, Hukuk, İktisat, İşletme, Siyasal Bilgiler, İktisadi ve İdari Bilimler Fakülteleri ile Bankacılık ve Sigortacılık Yüksekokulu, Uygulamalı Bilimler Yüksekokulu, İlahiyat Meslek Yüksekokulu, Sağlık yüksekokulları, Hayvan Sağlığı Yüksekokulu, Endüstriyel Sanatlar Yüksekokulu, Takı Teknik ve Tasarımı Yüksekokulu, Beden Eğitimi ve Spor Yüksekokulu, Spor Bilimleri Teknik Yüksekokulu, Fizik Tedavi ve Rehabilitasyon Yüksekokulu, Sağlık Teknolojisi Yüksekokulu, Hemşirelik Yüksekokulu, Sağlık İdaresi Yüksekokulu, Sosyal Hizmetler Yüksekokulu, Ulaştırma Yüksekokulu, Ormancılık Yüksekokulu öğrencileri 845 milyon lira. 
     Teknik Eğitim Fakültesi öğrencileri 840 milyon lira, DTCF, İlahiyat, Eğitim, Mesleki Eğitim, Sağlık Eğitim, Endüstriyel Sanatlar Eğitimi, Ticaret Turizm Eğitimi, Mesleki Yaygın Eğitim, Eğitim Bilimleri ve Edebiyat Fakültesi öğrencileri 7 milyon lira, Fen-Edebiyat Edebiyat ve Sosyal Programlar , İletişim Bilimleri ve İletişim fakülteleri öğrencileri ile Deniz İşletmeciliği ve Yönetimi Yüksekokulu öğrencileri 704 milyon lira ödeyecekler. 
     Tapu Kadastro Meslek Yüksekokulu, Meslek yüksekokulları, Sağlık Hizmetleri Meslek Yüksekokulu, Turizm ve Otelcilik İşletmeciliği Yüksekokulu, Turizm İşletmeciliği ve Otelcilik Yüksekokulu, Sivil Havacılık Meslek Yüksekokulu, Sosyal Bilimler Meslek Yüksekokulu, Teknik Bilimler Meslek Yüksekokulu, Yerel Yönetimler Meslek Yüksekokulu, Adalet Meslek Yüksekokulu, Su Ürünleri Meslek Yüksekokulu öğrencilerinden ise 563 milyon lira harç alınacak. 
     
     ÖĞRENCİLERE UYARILAR 

     Öğrenci katkı payını süresi içinde ödemeyen öğrencilerin kayıtları yapılmayacak ve yenilenmeyecek. 
     Öğrenci katkı payı iki eşit taksitte ödenecek. İlk taksit eğitim-öğretim yılı başında kayıt olma ve yenileme sırasında, ikinci taksit ise ikinci sömestr başında kayıt yenilenirken, sömestr sistemi uygulanmayan eğitim programların da ise Şubat ayında kayıt yenileme sırasında ödenecek. 
     Yükseköğrenim Kredi ve Yurtlar Kurumu'ndan katkı kredisi almak için başvurduğunu belgeleyen ve 2004-2005 öğretim yılında yükseköğretim kurumlarına ilk defa kayıt yaptıran öğrencilerden, kayıt sırasında birinci taksit payı alınmayacak. Katkı kredisi almaya hak kazanamayan öğrenciler, katkı paylarının tamamını ikinci taksitle birlikte ödeyecekler. 
     
     ÜNİVERSİTE YÜZDE 20 ARTIRABİLECEK 

     Üniversite yönetim kurulları, belirlenen öğrenci katkı miktarlarını üniversitelerin özellikleri, öğrenim dallarının nitelikleri ve sürelerini göz önünde tutarak fakülte, yüksekokul, enstitü ve bölümler itibariyle yüzde 20 oranına kadar artırabilecek. 

     
</TEXT>
</DOC>
