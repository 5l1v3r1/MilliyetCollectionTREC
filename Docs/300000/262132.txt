<DOC>
<DOCNO> 262132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sonspo35.html </URL>
<DATE> 2004/08/10/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Diyarbakırspor, Gineli Sylla'yı denemeye aldı... 
</HEADLINE>
<TEXT>

     Diyarbakırspor, Gineli Kanfory Sylla'yı denemeye aldı. 
     Kulüp Başkanı Ahmet Göksu yaptığı açıklamada, takımının İstanbulspor maçında iyi bir oyun sergilememesine rağmen 3 puan aldığını belirterek, özellikle takımının bu maçta orta sahada sıkıntı yaşadığını söyledi. 
     Sakat Cem ve Juppi'nin iyileşmesinin ardından orta sahadaki sıkıntılarının azalacağını bildiren Göksu, ''Takımımız uyum sorununu aşıyor. Taraftarlarımıza iyi bir Diyarbakırspor izlettireceğiz. Geçen hafta Gineli Abdulkarim Slly'ı transfer etmiştik. Orta sahaya bir yabancı oyuncu arayışlarımız da sürüyor. Bu amaçla yine Gineli Kanfory Sylla'yı denemeye aldık. Sylla bugünkü çalışmalara katıldı'' dedi. 
     Teknik Direktör Ümit Kayıhan ise İstanbulspor maçında yaptıkları hataları hafta sonu Kayserispor maçında tekrarlamayacaklarını ifade ederek, taraftarlarının desteğiyle maçı kazanacaklarını savundu. 
     
</TEXT>
</DOC>
