<DOC>
<DOCNO> 266961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sontur17.html </URL>
<DATE> 2004/08/27/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Vücudunu kadavra olarak bağışladı... 
</HEADLINE>
<TEXT>

     Bolu'da huzurevinde kalan 70 yaşındaki kişi, vücudunu, ölümünden sonra kadavra olarak kullanılmak üzere AİBÜ Tıp Fakültesi'ne bağışladı. 
     Bolu Sosyal Hizmetler Müdürlüğü yetkilileri, İzzet Baysal Çakmaklar Huzurevi'nde 8 yıldır kalan Türk Hava Yollarından emekli 70 yaşındaki Sedat Taymaz'ın, ölümünden sonra vücudunu Abant İzzet Baysal Üniversitesi Tıp Fakültesi'ne bağışladığını söylediler. 
     Sedat Taymaz'ın, ölümünden sonra vücudunun üzerinde ilk çalışmayı yapacak olan Tıp Fakültesi öğrencilerinden erkek olana kendi yaptığı bir vazoyu, kız öğrenciye de bir kolyeyi hediye olarak bıraktığı da öğrenildi. 
     AİBÜ Tıp Fakültesi Dekanı Prof. Dr. Cihangir Uyan da Taymaz'ın davranışının çok anlamlı olduğunu belirterek, ''Tıp Fakültesi'nde gösterilen insan anatomisi derslerinde kadavra bulmak çok zor. Sayın Taymaz, bu davranışıyla kendini bilime adadığını göstererek, anlamlı bir girişimde bulunmuştur'' diye konuştu. 
     
</TEXT>
</DOC>
