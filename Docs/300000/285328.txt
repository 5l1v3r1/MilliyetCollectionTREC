<DOC>
<DOCNO> 285328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/yazar/tamer.html </URL>
<DATE> 2004/11/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yolsuzlukla mücadele mitingine katılır mısınız 
</HEADLINE>
<TEXT>

Nedim Şener, Türkiye'deki yolsuzlukları anlattığı 4 kitabını, destek için Adalet Bakanı Çiçek'e yolluyor 

Pazar günkü yazımda, yolsuzlukların üzerine gitmekte her geçen gün biraz daha fazla zorlandığı anlaşılan Adalet Bakanı Cemil Çiçek'e destek mesajı yollamanız çağrısında bulunmuştum. Gelen e -posta, faks ve telefonların yoğunluğunu görünce anladım ki sağcısıyla - solcusuyla, dincisiyle - ateistiyle yolsuzluğun her türlüsüne karşı isyan halinde olan pek çok kişi, sanki harekete geçmek için böyle bir çağrıyı bekliyormuş. 
Okurlarımızın bir bölümü, hemen Çiçek'in yanında olduklarını belirten mesajlar çekmişler, bir kopyasını da bana yollamışlar 

Destek mesajları 
İngiltere'den Bahattin Çağdaş 
"Sayın Adalet Bakanı Cemil Çiçek, 
Milliyet'te Meral Tamer'in yazısını okuyunca bu kısa satırları yazma gereği duydum. Yolsuzlukla mücadelenizi destekliyoruz. Kendi adıma bu sessizliğimizi yanlış yorumlamayın. İzliyor ve bekliyoruz, somut neler olacak diye. Daha önceleri olduğu gibi yoksa lafta mı kalacak Ve siz bunun sonucunu zaten seçimlerde göreceksiniz. Onun için üzülmeyin, ısrarla devam edin. Dediğiniz gibi şerefsiz yaşamaktansa ölmek daha iyi. Tehditler alıyorsanız bunları da lütfen toplumla paylaşın. Bilelim, tanıyalım kim ne halt karıştırıyor." 

Danimarka'dan mimar Gürol Öngör 
"Sayın Adalet Bakanı Cemil Çiçek, 
Bugünkü Milliyet'te Meral Hanım'ın yolsuzlukla mücadelede destek verme çağrısını ve sizin haklı olan yakınmanızı okudum. Bir vatandaş olarak yolsuzluk ile her kim mücadele ediyorsa, onlara her zaman yürekten destek verdiğimizi bildirmek isterim." 

Çiçek'e ne yazayım 
Aşağıdaki e - postanın sahibi Feridun Tütüncü gibi, Çiçek'e destek mesajı yazmak isteyip de nasıl yazacağını bilemeyenler, yukarıdaki 2 metinden yararlanabilirler 
"Yazınızı okudum. Desteklemek istiyorum. Bir vatandaş olarak yazı da yazmak istiyorum, ama anlatamıyorum. Bir örnek verin, altına hemen imza atayım, arkadaşlarıma da attırayım. Özellikle şu bankaları soyup da birşey yapamadığımız bankacıların ciğerini söksün." 
Bursa'dan e - posta gönderen Mastaş mali işler sorumlusu Aytül Yılmaz ise "Uyarınız için teşekkür ederiz. Firmamızda, sanayi bölgemizde ve dernek bünyemizde hemen bir fax ve e - posta zinciri başlatacağız," diyerek geniş bir çevreyi de harekete geçireceğini vaat ediyor. 

Yeşil kartlı BMW 
Sayıları çok daha az olsa da, çağrıma tepki gösterenler de var 

Eriş Ülger "Ortada bir yolsuzluk varsa, bunun üstesinden gelmek devleti idare etmeye talip olanlara düşer." 
Cevabım Altında BMW'si olduğu halde ameliyatını yeşil kartla bedava yaptıran da banka hortumcusu kadar yolsuzluk yapmış olmuyor mu Her şeyi devletten ya da siyasetçilerden beklemek yerine ki zaten başarılamıyor , halkımızı daha da yoksullaştıran bu önemli konuya hep birlikte sahip çıkmamızın ne sakıncası var sizce 

Paknet'ten M. Yalçın "Yazınızda bizleri desteğe davet ettiğiniz kişi, iktidar partisinin Adalet Bakanı'dır. İcraat yapsın diye oradadır. Halk, kendilerine gereken desteği 3 Kasım'da vermiştir. Yoksa, oyun bilmeyen gelin, yerim dar geliyor mu diyor " 

Yolsuzluk kitapları 
Ben bu noktada sözü, 90'lı yılların akıl almaz yolsuzluklarıyla ilgili 4 kitabın yazarı, gazetemizin deneyimli ekonomi muhabiri Nedim Şener'e bırakıyorum. Nedim'e göre "Adalet Bakanı Çiçek yolsuzluklarla mücadelede konusunda birçok siyasetçiye göre daha samimi. Sadettin Tantan'dan Talat Şalk'a, Osman Özbek'ten Süha Aldan'a Türkiye'de yolsuzluğun üzerine gitmeye kalkan, bir noktada yalnız bırakılıyor." 
Nedim, 2001'de çıkan Tepeden Tırnağa Yolsuzluk, Naylon Holding 2002 , Uzanlar Bir Korku İmparatorluğu'nun Çöküşü 2004 ve geçen ay yayınlanan Kod Adı Atilla adlı kitaplarını, desteğini belirtmek amacıyla Çiçek'e yollayacak. Bu arada yolsuzluklara karşı bugüne kadar hiçbir toplumsal eylemin yapılmadığını hatırlatan Nedim, Taksim'de büyük bir miting hayal ediyor 
Var mısınız 



</TEXT>
</DOC>
