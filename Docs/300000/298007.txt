<DOC>
<DOCNO> 298007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sontur35.html </URL>
<DATE> 2004/12/15/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Arkadaş ziyareti için geldiği cezaevine konuldu 
</HEADLINE>
<TEXT>

     Yozgat'ta cezaevinde kalan arkadaşlarını ziyarete gelen 2 kişi, ziyaret saatini beklerken hırsızlık amacıyla bir eve girmeye çalışınca suçüstü yakalandı. 
     AA muhabirinin edindiği bilgiye göre, Ankara'da yaşayan Özen Ağırbaş 26 ile Haydar K. 22 , Yozgat E Tipi Cezaevi'nde kalan arkadaşlarını ziyaret etmek için Yozgat'a geldi. 
     Ziyaret saatini beklerken apartmanlara girip, kapı zilini çalarak boş daireleri tespit eden 2 arkadaş, bir dairenin kapısını açmaya çalışırken, ihbar üzerine, polis ekiplerince suçüstü yakalandı. 
     Yapılan incelemede Özen Ağırbaş'ın, Ankara Emniyet Müdürlüğü'nce 20 ayrı hırsızlık suçundan arandığı ve hakkında gıyabı tutuklama kararı bulunduğu öğrenildi. 
     Sorgularının ardından adliyeye sevk edilen zanlılardan Özen Ağırbaş, hakkındaki gıyabı tutuklama kararı vicahiye çevrilerek tutuklandı. Haydar K. ise tutuksuz yargılanmak üzere serbest bırakıldı. 
     
</TEXT>
</DOC>
