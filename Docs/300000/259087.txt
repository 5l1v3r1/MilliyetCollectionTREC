<DOC>
<DOCNO> 259087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sontur06.html </URL>
<DATE> 2004/07/29/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Beşiktaş'ta trafik kazası 1 ölü, 1 yaralı 
</HEADLINE>
<TEXT>

     Beşiktaş'ta meydana gelen trafik kazasında 1 kişi öldü, 1 kişi yaralandı. 
     AA muhabirinin aldığı bilgiye göre, Dolmabahçe yönüne giden Deniz Uğurlu 34 yönetimindeki 34 UM 7322 plakalı otomobil, Barbaros Bulvarı'ndaki ışıklarda yolun karşısına geçmeye çalışan Sedat Kar'a 46 çarptı. 
     Çarpma sonucu yolun kenarına savrularak ağır yaralanan Kar'ın hastaneye kaldırılması için, olay yerine ambulans çağırıldı. Gelen sağlık görevlileri de halen yaşam belirtileri gösteren Kar'ı ambulansa alarak hastaneye götürmek istedi. 
     Sağlık görevlilerinin henüz olay yerinden ayrılmadan ambulansta tekrar yaptıkları kontrolde ise Sedat Kar'ın hayatını kaybettiği anlaşıldı. 
     
     AMBULANSIN KAPISI KİLİTLENDİ 
     Bunun üzerine, kaza yerindeki polis ekipleri, Kar'ın üzerinde bir kimlik belgesi olup olmadığı belirlemek istedi. 
     Bu sırada, merkezi kilitleme sistemi bulunan ambulansın yaralı taşınan bölümünün kapıları kilitlendi. Ambulansın yaralı taşınan bölümündeki 2 sağlık görevlisinin içeriden, aracın sürücüsü ile polislerin de dışarıdan açmak istedikleri kapı, bir süre açılamadı. 
     Daha sonra ambulansın yaralı taşınan bölümünde bulunan bir sağlık görevlisi, yan camı açıp buradan dışarı çıkarak kapıyı açmayı başardı. 
     Bu arada, araç sürücüsü olan ve kazada elinden hafif yaralanan Deniz Uğurlu, polislerce gözaltına alındı. 
     Turizmcilik yaptığı belirtilen Uğurlu'nun olay sırasında yanında olan eşi ise kazadan yara almadan kurtuldu. 
     
</TEXT>
</DOC>
