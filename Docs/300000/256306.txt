<DOC>
<DOCNO> 256306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/son/soneko09.html </URL>
<DATE> 2004/07/18/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Kapıkule'de tır kuyruğu... 
</HEADLINE>
<TEXT>

     Kapıkule Sınır Kapısı'nda, yurtdışına çıkış yapacak TIR'lar, 4 kilometre uzunluğunda kuyruk oluşturdu. 
     AA muhabirinin Kapıkule gümrük yetkililerinden aldığı bilgiye göre, her ayın ikinci haftasından sonra, ihracat yükü taşıyan TIR sürücülerinin, yüklerini Pazartesi günü gidecekleri ülkeye teslim etmek istemelerinden kuyruklar oluşuyor. 
     Geçen hafta Kapıkule'de TIR yoğunluğu yaşanmadığını belirten yetkililer, ''Bu hafta bir hareketlenme yaşandı. Gelecek haftadan itibaren TIR çıkışlarının artacağını tahmin ediyoruz'' dedi. 
     Kapıkule Sınır Kapısı'nda yurtdışına çıkış için halen 200 civarında TIR, sıranın kendisine gelmesi için bekliyor. 
     Bu arada, Kapıkule yolunda TIR'cıların yollarda çift şerit oluşturmaması için polisler tarafından uyarılıyor. 
     
</TEXT>
</DOC>
