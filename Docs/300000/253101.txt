<DOC>
<DOCNO> 253101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sontur17.html </URL>
<DATE> 2004/07/05/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Dün yurdun çeşitli yerlerinde 17 orman yangını çıktı .. 
</HEADLINE>
<TEXT>

     Yurdun çeşitli yerlerinde dün 17 orman yangını çıktı. 5'inin halen kontrol altında tutulduğu yangınlarda, yaklaşık 9 hektar orman alanı zarar gördü. 
     Orman Genel Müdürlüğü Orman Koruma ve Yangınla Mücadele Dairesi Başkanlığı'nın yangın raporuna göre, dün yurdun çeşitli yerlerinde 17 orman yangını meydana geldi. Yangınlardan 12'si tamamen söndürülürken, Köyceğiz-Karaçam, Bayındır, Adana-Sarıçam, Bergama ve Göksun-Büyükçamurlu'daki yangınlar kontrol altında tutuluyor. 
     Yaklaşık 9 hektar orman alanının zarar gördüğü yangınlardan 3'ü sigara izmariti, 3'ü dikkatsizlik, 3'ü kaza, 2'si çoban ateşinden kaynaklanırken, 1'inin sebebi belirlenemedi. 
     Bu arada 1 Temmuz'da 25 hektar alanının zarar görmesine yol açan Menemen'deki, 2 Temmuz'da 346 hektar alanın kül olmasına neden olan Seferihisar'daki orman yangınları kısmen kontrol altında bulunuyor. 2 Temmuz'da Denizli'de, 3 Temmuz'da Yalova-Taşköprü'deki orman yangınları kontrol altında tutuluyor. Kontrol altında bulunan bu yangınlarda yaklaşık 5 hektar orman oldu. 
     Öte yandan bu yılın ocak ayından bugüne kadar 511 orman yangını çıktı. Yangınlarda 1051 hektar alan zarar gördü. Bir önceki yılın aynı döneminde ise 644 yangın meydana gelirken, 1047 hektar alan da kül olmuştu. 
     
</TEXT>
</DOC>
