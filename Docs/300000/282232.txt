<DOC>
<DOCNO> 282232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sontur03.html </URL>
<DATE> 2004/10/21/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Otele fuhuş baskını 4 Moldovyalı kadın yakalandı 
</HEADLINE>
<TEXT>

     DHA 

EDİRNE'nin Uzunköprü İlçesi'ne bağlı Kırcasalih Beldesi'nde otelde fuhuş yapan Moldavya uyruklu 4 kadın yakalandı. Bu kadınlara zorla fuhuş yaptırdıkları iddiasıyla yakalanan 2kişi tutuklandı. 
     Uzunköprü Jandarma Komutanlığı Kırcasabih Beldesi yakınlarında Grand Otel'de yabancı uyruklu kadınların para karşılığı fuhuş yaptığı ihbarı üzerine harekete geçti. Mahkeme kararı ile otele yapılan baskında ülkelerinden fuhuş yapmak için geldiği belirlenen Maria Vasiliu, Natalia Morarescu, Lis Alo ve Maria Zugrav yakalandı. Yabancı uyruklu kadınlar 20 günden beri otelde zorla tutulduklarını pasaportlarına el konulduğunu söyleyerek, 150 kişi ile para karşılığı beraber olduklarını itiraf etti. 
     Jarndarma ekipleri Moldavya uyruklu kadınları fuhuş yapmaya zorladıkları iddiasıyla otel sahibi Abdülmenaf Yiğit ile Serkan Gören'i yakalayarak gözaltına aldı. Yapılan soruşturmada Moldavya uyruklu kadınları İstanbul'dan Serkan Gören'in getirdiği ve daha önce de fuhşa teşvik suçundan hakkında gıyabi tutuklama kararı olduğu belirlendi. 
     Olayla ilgili soruşturmanın tamamlanmasından sonra mahkemeye sevk edilen sanıklardan Serkan Gören ve Abdülmenaf Yiğit tutuklandı. Moldavya uyruklu 4 kadın ise sınırdışı edilmek üzere Emniyet Müdürlüğü Yabancılar Şube Müdürlüğü'ne teslim edildi. 
     
</TEXT>
</DOC>
