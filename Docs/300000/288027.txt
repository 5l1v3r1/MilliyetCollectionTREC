<DOC>
<DOCNO> 288027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sondun67.html </URL>
<DATE> 2004/11/11/ </DATE>
<TIME> 23.18 </TIME>
<AUTHOR>  </AUTHOR>
<HEADLINE>
Eski şoförü, Liza Minelli'den şikayetçi oldu 
</HEADLINE>
<TEXT>

     Amerikalı ünlü şarkıcı ve sinema oyuncusu Liza Minnelli'nin eski şoförü ve koruması, birçok kez ''dövüldüğü'' ve cinsel ilişkiye zorlandığı'' iddiasıyla sanatçı hakkında şikayet başvurusunda bulundu. 
     New York mahkemesine başvurun Muhammed Sumaye, 58 yaşındaki ''diva''nın kendisine 89 bin dolarlık birikmiş maaşını da ödemediğini belirterek, Minnelli'nin birçok kez kendisini dövdüğünü ve 10 yıl boyunca cinsel ilişkiye zorladığını öne sürdü. 
     Sumaye, Minnelli ile cinsel ilişkiye girdiğine ilişkin fiziksel kanıtının olduğunu, ilişkiye direndiği zaman Minnelli'nin kendisini kovmakla tehdit ettiğini ve Haziran'da sebepsiz yere kovulduğunu söyledi. 
     Sumaye'nin Liza Minnelli'den toplam 189 bin dolar maddi ve manevi tazminat talep ettiği kaydedildi. 
     Minnelli'nin eski eşi David Gest, geçen yıl, 16 aylık evliliklerinde ''dayak kurbanı'' olduğunu belirterek, Minnelli'yi 2 milyon dolarlık tazminat talebiyle mahkemeye vermişti. 
     
</TEXT>
</DOC>
