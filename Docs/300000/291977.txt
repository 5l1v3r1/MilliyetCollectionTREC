<DOC>
<DOCNO> 291977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sondun26.html </URL>
<DATE> 2004/11/25/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Şaron görüşmeyi iptal etti, Straw Arafat'ın mezarında... 
</HEADLINE>
<TEXT>

     İsrail Başbakanı Ariel Şaron, İsrail'de dün temaslarda bulunan İngiltere Dışişleri Bakanı Jack Straw ile bugünkü görüşmesini de iptal etti. 
     Başbakanlık basın sözcülüğünden yapılan açıklamada, Şaron'un dünkü görüşmeyi ertelemesinin gerekçesi olarak, sağlığının iyi olmasına rağmen sesinin kısılması gösterilmiş, Şaron'un muhtemelen bugün Straw ile görüşeceği belirtilmişti. 
     Şaron-Straw görüşmesiyle ilgili saat verilmemesine karşın, başbakanlıktan verilen bilgide, Şaron'un 76 soğuk algınlığı nedeniyle sesindeki problemin sürdüğü ve görüşmenin iptal edildiği duyuruldu. 
     Doktorların Şaron'a istirahat ve sıvı içecekler tavsiye ettiği de bildirildi. 
     
     RAMALLAH 
     Öte yandan, bugün Ramallah'a geçen İngiltere Dışişleri Bakanı Jack Straw, önce Filistin Devlet Başkanı Yaser Arafat'ın mezarını ziyaret etti. Straw, daha sonra Filistin Kurtuluş Örgütü lideri Mahmud Abbas Ebu Mazen ve geçici Filistin Devlet Başkanı Ruhi Fettuh başta olmak üzere Filistinli yetkililerle Mukata'da bir araya geldi. 
     Straw'un bugün geç saatlerde bölgeden ayrılması bekleniyor. 
     
</TEXT>
</DOC>
