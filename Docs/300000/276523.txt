<DOC>
<DOCNO> 276523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sonsiy10.html </URL>
<DATE> 2004/10/01/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Gül AB'nin kararları nasıl önemliyse İKÖ'nünki de kendisi için önemlidir 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, AB ile İslam Konferansı Örgütü İKÖ arasında Kıbrıs konusunda sıkıntı yaşandığı konusunda, yapılacak toplantının siyasi amaçlı olmadığını belirterek, ''AB'nin kararları nasıl kendisi için önemliyse İKÖ'nün de kendi kararları kendisi için önemlidir'' dedi. 
     Gül, AK Parti grup toplantısında gazetecilerin sorularını yanıtladı. AB-İKÖ Zirvesi'nde Kıbrıs konusunda bir sıkıntı yaşandığını söyleyen gazeteciye Gül, ''Durun bakalım, öğleden sonra söyleriz'' karşılığını verdi. 
     Toplantının yapılamaması riski olup olmadığı sorusunu Gül, ''Hayır, niye olsun. Bakacağız. Akşam hepsine kimler geliyorsa bize haber verin dedim'' şeklinde cevaplandırdı. 
     Gül, ''Türkiye, Kıbrıs konusunda diretecek mi '' sorusuna şu karşılığı verdi 
     ''Bu şekilde sansasyon yapmanın anlamı yok. İki ayrı örgüt var biri AB, diğeri İslam Konferansı Örgütü İKÖ ...İki ayrı örgütün ortak platformu bu. Siyasi bir toplantı değil zaten. Bunda siyasi bir amaç sözkonusu değil. AB'nin kararları kendisi için nasıl önemliyse İKÖ'nün de kendi kararları kendisi için önemli.'' 
     
     ''HERKES HER ÜLKENİN KURALINA UYACAK'' 

     Gül, taşımacılık konusunda Suriye ile bir sıkıntı yaşanıp yaşanmadığı sorusuna, Türkiye'deki kuralı birisinin çiğnemesi halinde ona kurala uymasının söyleneceğini, aynı durumun Suriye için de geçerli olduğunu belirterek, ''Taşıması gerektiğinden daha fazla mazot almışlar. Dolayısıyla buna karşı da bunu yapmayın diyorlar. Bunlar çözülür, merak etmeyin'' dedi. 
     Bir gazetecinin ''bir yasak sözkonusu değil mi '' sorusu üzerine Gül, ''Hayır. Herkes, her ülkenin kuralına uyacak. Biz de uyacağız. Onlar bizim kuralımıza uyacak, biz de onların kuralına uyacağız, onların ülkesinde bulunduğumuz sürece...Şoförlerimiz geçtikleri ülkenin kuralına uyacaklar'' diye konuştu. 

     
</TEXT>
</DOC>
