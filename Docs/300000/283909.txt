<DOC>
<DOCNO> 283909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sonyas10.html </URL>
<DATE> 2004/10/27/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
İngiltere'de sürücülerin üçte birinin gözleri bozuk... 
</HEADLINE>
<TEXT>

     İngiltere'de sürücülerin üçte birinin gözlerinin bozuk olduğu bildirildi. 
     Kraliyet Göz Enstitüsü tarafından yapılan araştırmanın sonuçları, 13 milyona yakın sürücünün rutin göz muayenesi yaptırmadığını ve gözlerindeki bozulmanın farkında bile olmadığını ortaya koydu. 
     Gözlük kullanmayan kişiler üzerinde yapılan en basit göz muayenesinin sonuçlarının, görme bozukluğu bulunan kişilerin yüzde 65'inin sürücüler olduğunu ortaya koyduğunu açıklayan enstitüsü yetkilileri, bu kişilerin üçte birinin de ''bu durumun sürpriz olmadığını'' söylediğine dikkati çekti. 
     ''Zaten gözlerimizde bozukluk olduğuna dair kuşkularımız vardı'' diyen bu kişilerin, kendilerine test uygulanmadıkça doktora gitmeyi düşünmediklerini itiraf ettikleri belirtildi. 
     
</TEXT>
</DOC>
