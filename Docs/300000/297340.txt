<DOC>
<DOCNO> 297340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/sontur09.html </URL>
<DATE> 2004/12/13/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Beyşehir Gölü'nde bir balıkçı kayboldu... 
</HEADLINE>
<TEXT>

     Konya'nın Beyşehir İlçesi'nde avlanmak için göle açılan bir balıkçı kayboldu. 
     Edinilen bilgiye göre, Beyşehir Gölü'ne kıyısı bulunan Gölyaka Beldesi'nden 42 B 050087 plaka no'lu teknesiyle dün öğleden sonra tek başına avlanmaya çıkan Bünyamin Namaldı'dan 29 haber alınamıyor. 
     Bölgede kayıp balıkçının bulunması için arama çalışmaları başlatılırken, boş tekne, Kızkalesi Adası ile Mındıras Adası arasında bulundu. 
     Bu arada, kayıp balıkçının son görüldüğü bölge olduğu belirtilen, kıyıya yaklaşık bir kilometre mesafedeki alanda, avcılar tarafından arama çalışmaları başlatıldı. 
     Tekneleriyle birlikte seferber olan balıkçıların arama çalışmalarından olumlu sonuç alınamadı. Arama çalışmalarına komşu belde olan Kurucuova'nın Belediye Başkanı Vedat Sabırlı da katıldı. Dalgıç olduğu bilinen Sabırlı ile Konya'dan gelen özel bir dalgıç su altında arama çalışması yaptı. 
     Ancak, suyun bulanık olması ve dalgıçlarda uzun süre su altında kalmayı sağlayacak tüp bulunmaması nedeniyle çalışmalardan sonuç alınamadı. 
     Kaybolan balıkçının Gölyaka Su Ürünleri Kooperatifi'ne bağlı olarak çalıştığı öğrenildi. 
     
</TEXT>
</DOC>
