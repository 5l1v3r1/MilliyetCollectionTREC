<DOC>
<DOCNO> 269156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/yasam/yas02.html </URL>
<DATE> 2004/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalova Belediyesi'nin arşivi kül oldu 
</HEADLINE>
<TEXT>



Yalova Belediyesi'nin binasının zemin katında çıkan yangında arşiv kayıtları yandı. Yoğun duman yüzünden güçlükle söndürülen yangının diğer katlara sıçraması son anda engellendi. İtfaiye ekipleri, henüz çıkış nedeni belirlenemeyen yangında bodrum katında bulunan arşiv bölümünün tamamen yandığını bildirdiler. Eski Çalışma ve Sosyal Güvenlik Bakanı Yaşar Okuyan yangının "şaibeli" olduğunu öne sürdü. 'Araştırma Komisyonu'nun arşiv kayıtlarında incelemeler yaptığı bir dönemde böyle bir yangının çıkmasının düşündürücü olduğunu savunan Okuyan, "Yangının, yeni soruşturmaların başlayacağı bir zamana rastlaması da yine soru işaretleridoğuruyor" dedi. 


</TEXT>
</DOC>
