<DOC>
<DOCNO> 256551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sonspo02.html </URL>
<DATE> 2004/07/19/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Daum'un hesapları karıştı, Murat Hacıoğlu'na yer arıyor 
</HEADLINE>
<TEXT>

     Hesaplar karıştı Forveti Hooijdonk ve Nobre’den oluşturmayı planlayan Daum, iki hazırlık maçında 2 gol atıp, 5 asist yapan Murat Hacıoğlu’na yer aramaya başladı 
     
     Şansı iyi kullandı 

     Murat Hacıoğlu’nun transferi, Fenerbahçe camiasında pek ses getirmemişti. Birçok kişi gibi, belki de teknik direktör Daum da, genç futbolcunun iyi bir yedek olacağını düşünüyordu. Nitekim, ilk hazırlık maçında Nobre ve Alex’in yokluğunda bile onu yedek soyundurmuştu Alman hoca. Ancak 29. dakikada Nobre’nin sakatlanmasıyla oyuna dahil olan Kanarya’nın yeni transferi, bu şansını çok iyi kullandı ve bir gol atıp, 4 de asist yaparken, tüm gözlerin üzerine çevrilmesini sağladı. 
     
     Planda değişiklik 

     Bu müthiş formu, Türkiyemspor maçında ilk 11’de yer buldurdu Murat’a. Yine takımın en iyisi olarak göze batan genç futbolcu, nefis bir gole imza koyup, bir de asist yaparak, Daum’a mesajını gönderdi Planlarını bensiz yapma. Sezon başlamadan forveti geçen yıl olduğu gibi Hooijdonk ve Nobre’den oluşturmayı planlayan Alman hoca, şimdi Murat Hacıoğlu’na yer aramaya başladı. Tecrübeli teknik adamın, genç futbolcuya yer açabilmek için gerekirse sisteminde değişikliğe gidebileceği belirlendi. 

     
</TEXT>
</DOC>
