<DOC>
<DOCNO> 296117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/spor/spo11.html </URL>
<DATE> 2004/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim Raporu 
</HEADLINE>
<TEXT>


Milliyet 39 federasyona talip, 105 adayı tanıtıyor 


11 Aralık'ta Türk Spor Tarihi'nde yeni bir sayfa açılacak, sandık başında büyük çekişme yaşanacak. 
Peki kim bu sporumuzu 4 yıl süreyle yönetmek isteyen isimler Kimlikleri özellikleri hedefleri neler 

JUDO VE KURASH 

ADI SOYADI Temel Çakıroğlu 
DOĞUM YERİ VE YILI Trabzon - 1959 
EĞİTİMİ Gazi Üniversitesi Beden Eğitimi ve Spor Yüksekokulu 
MESLEĞİ Öğretim Görevlisi 
YABANCI DİL İngilizce, Fransızca 
SLOGANI Türkiye'yi judoda ayağa kaldıracağız 
YAPTIĞI SPORLAR Judo Lisanslı 
SPORTİF BAŞARILARI 103 kez milli, çeşitli turnuvalarda şampiyonlukları var. Antrenör. 
PROJE VE HEDEFLERİ "Judonun her kademesinde emek vermiş biri olarak başkanlığı da, bilgi ve birikimlerim ile en iyi şekilde yapacağıma inanıyorum. İnanç sahibi, çalışkan, üretken, kişilik sahibi, sportmen ruhlu neslin yetişmesine katkıda bulunmak en büyük hedefimiz. Doğu ve Güneydoğu Anadolu'da sporun sevilmesi ve birleştirici, sosyal, barışı güçlendirici yönünü harekete geçirici faaliyetler yapacağız. 2008 Pekin olimpiyatlarında judoda en az 3 madalya almayı hedefliyoruz. Sponsorluk sistemi ile kaynaklarımızı geliştireceğiz". 

ADI SOYADI Hacı Yusuf Yıldırım 
DOĞUM YERİ VE YILI Talas - 1964 
EĞİTİMİ Lise 
MESLEĞİ İşletmeci 
YABANCI DİL Yok 
SLOGANI Büyük hedeflere doğru 
YAPTIĞI SPORLAR Güreş, Futbol 
PROJE VE HEDEFLERİ "Judoyu layık olduğu yere taşıma heves ve heyecanı içinde yola çıktık. Camiadaki kırgınlıkları, iç çekişmeleri, bölge ayrımını ortadan kaldıracağız. Önce alt yapıyı ele alacağız. Judo enstitüsü kurmak, huzur evi projesini hayata geçirmek, merkez ofisler açmak, pilot bölge uygulaması projelerimiz arasında. Milli takım menajerliği kurulması, dan sınavlarına düzen getirilmesi, sporculara psikolojik destek sağlanması, liglerin yeniden ele alınması, özerkliğe geçiş çalışmaları ve sponsorluğu ele alacağız". 

ADI SOYADI Ali Demir 
DOĞUM YERİ VE YILI Tirebolu - 1949 
EĞİTİMİ Marmara Üniversitesi 
Sağlık Bilimleri Enstitüsü 
MESLEĞİ Makina Mühendisi öğretim görevlisi 
YABANCI DİL İngilizce 
SLOGANI Önce bilim 
YAPTIĞI SPORLAR Güreş lisanslı , Judo Lisanslı , Atletizm 
SPORTİF BAŞARILARI Akdeniz Oyunları'nda 1 gümüş, 1 bronz madalya kazandı. 48 kez milli oldu. 8 Kez Türkiye Şampiyonluğu var. 
PROJE VE HEDEFLERİ "Bilimsel yöntemlerle judoya yeni bir vizyon kazandıracağız. Elimizde 4 yıllık olimpik master planı ve 8 yıllık alt yapı ve temel eğitim planımız hazır. İlk etapta federasyonun oluşumunu yenileyeceğiz. Kurullarımızı faal hale getireceğiz. Özellikle Doğu ve Güneydoğu Anadolu'dan çıkan ve şampiyonalarda başarılı olan sporculara milli takımlarda özel kontenjan vereceğiz. Büyük kulüpleri judonun içine çekeceğiz. Alt yapıyı güçlendirmek adına olimpiyatlar için sporcu kaynağı projesini hayata geçireceğiz". 

KANO VE RAFTİNG 

ADI SOYADI Perviz Aran 
DOĞUM YERİ VE YILI İstanbul - 1949 
EĞİTİMİ İstanbul Üniversitesi İşletme Fakültesi 
MESLEĞİ Ekonomist 
YABANCI DİL İngilizce, Almanca 
SLOGANI Yaptıklarım, yapacaklarımın göstergesidir 
YAPTIĞI SPORLAR Atletizm, Futbol Lisanslı , Kayak, Rafting 
PROJE VE HEDEFLERİ "Federasyon olarak iki yıllık geçmişimiz var. Birçok ilke imza attık. Kanoda yönetmelikleri tercüme ettirdik, milli takım oluşturduk, uluslararası müsabakalara katıldık. Sadece gösteri mahiyetinde bilinen raftingde 3 Türkiye Şampiyonası düzenledik. Önümüzdeki 4 yıllık dönemde ise kanoda uluslararası yarışmalara iştirak etmek, ikili çalışmaları artırmak, bölgesel yarışları teşvik etmek amacındayız. Raftingde ise 2007 Dünya Şampiyonası'nı Rize'de organize etmek için girişimlere başladık". 

ADI SOYADI Sami Mengütay 
DOĞUM YERİ VE YILI İstanbul - 1952 
EĞİTİMİ Marmara Üniversitesi Eğitim Fakültesi 
MESLEĞİ Öğretim Üyesi 
YABANCI DİL İngilizce 
SLOGANI Yeniden hep birlikte 
YAPTIĞI SPORLAR Cimnastik, Kürek Lisanslı , Kano, Kayak, Sualtı, Trampolin, Katamaran, Yelken 
PROJE VE HEDEFLERİ "Branşların yaygınlaştırılması, uluslararası arenada başarılı performansın ortaya konulması için kısa ve uzun vadede hazırladığımız projeler ile bu işe adım attık. İlk etapta coğrafi şartların belirlenmesinin yanı sıra tesis, malzeme, insan kaynakları da göz önüne alınarak pilot bölgeler oluşturacağız. Bu bölgelerde çocuklar fiziksel uygunluk testinden geçirilecek, branş için uygun sporcu seçimi yapılacak. Kulüpleşmeyi sağlayacağız. Sponsorlardan temin edilen malzemeler kulüplere aktarılacak". 

ADI SOYADI Köksal Hapeloğlu 
DOĞUM YERİ VE YILI Rize - 1969 
EĞİTİMİ İstanbul Üniversitesi 
MESLEĞİ Turizm 
YABANCI DİL İngilizce 
YAPTIĞI SPORLAR Kano, Rafting, Dağcılık, Kayak Hepsi Lisanslı 
PROJE VE HEDEFLERİ "Kano ve raftingi Türkiye geneline yaymak, uluslararası alanda başarıya ulaşmak amacıyla aday olduk. Federasyon yönetim kurulunu kulüplerden oluşturarak onları işin merkezine almak istiyoruz. Türkiye'deki akan su ve durgun suların envanterini çıkararak faaliyetlerimizi daha geniş alana yayacağız. 2 yılda 150 kulüp kurmak hedefimiz. Yurt dışından uzman getirtip kendi antrenörlerimizin yetişmesini sağlayacağız. Yetersiz federasyon bütçesini kesinlikle sponsorlar ile destekleyeceğiz". 

KARATE 

ADI SOYADI Halil Durna 
DOĞUM YERİ VE YILI İstanbul - 1962 
EĞİTİMİ İTÜ İnşaat Fakültesi 
MESLEĞİ İnşaat mühendisi, tüccar 
YABANCI DİL İngilizce 
SLOGANI Dünya karatesinde Türk damgası 
YAPTIĞI SPORLAR Güreş 
PROJE VE HEDEFLERİ "Geçtiğimiz 4 yıl içinde karatede birçok ilke imza attık. Temiz ve şeffaf bir federasyon için elele vererek başarılarımızı daha da geliştirmek amacıyla yeniden göreve talip oldum. Yeni dönemde hakem hatalarını azaltmak için gözlemci uygulaması, kameralı kontrol sistemi başlatılacak. Sürekli dan sınav komitesi kurulacak, uluslararası alanda milli takımlar daha çok temas yapacak, her yer taranacak ve kontrol altına alınacak, full contact ligi başlatılacak, antrenör ve hakem eğitimine ağırlık verilecek. 

ADI SOYADI Dinçer Türkmen 
DOĞUM YERİ VE YILI Erzincan - 1959 
EĞİTİMİ Özel Akın Akşam Lisesi 
MESLEĞİ Sanayici işadamı 
YABANCI DİL İngilizce 
SLOGANI Karateyi aile sporu haline getireceğiz 
YAPTIĞI SPORLAR Karate 
PROJE VE HEDEFLERİ "1960'lı yıllardan bu yana Türkiye'de yapılmakta olan karate sporu maalesef istenilen yerde değil. Bu durumun değişmesi için aday oldum. Seçildiğimiz takdirde uluslararası platformda etkin lobi çalışmalarıyla Türk karatesinin yükselmesini sağlayacağız. Yoğun bir tanıtım seferberliğine başlayacağız. Eğitime önem verirken, sporcu, antrenör ve hakemlerimizin sayısını artıracağız. Sponsorlar için girişimde bulunacağız. Çalışmalarımızı sevgi ve saygı anlayışı içinde tüm camia ile birlikte yürüteceğiz." 

ADI SOYADI Aydoğan Çelik 
DOĞUM YERİ VE YILI Artvin - 1963 
EĞİTİMİ Bahçelievler Lisesi 
MESLEĞİ Hizmet sektörü 
YABANCI DİL Almanca, İngilizce 
SLOGANI Türk karatesi bir dünya markası olacak 
ULUSLARARASI GÖREVLERİ Dünya Karate Federasyonu Tanıtım Komisyonu Başkan Yardımcısı, Avrupa Karate Federasyonu Yönetim Kurulu Üyesi, Tahkim Kurulu Başkanı 
PROJE VE HEDEFLERİ "Camiayı kucaklamak, dürüstlük ve şeffaflık ilkesinden ödün vermeden sıkıntılara çözüm üretmek, başarıya ulaşmak amacıyla yola çıktık. Karatenin ciddi tanıtım ve sponsorluk yasası ile önemli finansman sağlayacağı gerçek. Özerkliğe geçişin hemen sağlanması gerekiyor. Çoğunluk ve paylaşımcı demokrasi gerçeği çerçevesinde bir yönetim programı hazırladık. Profesyonel yöneticilerden oluşturacağımız kurulumuz camianın görüşünü alarak faaliyet gösterecek. Uluslararası alanda da bir Dünya markası olacağız." 

ADI SOYADI Hakan Alpay 
DOĞUM YERİ VE YILI İstanbul - 1953 
EĞİTİMİ Mecidiyeköy Lisesi 
MESLEĞİ Karate - Do antrenörü 
YABANCI DİL İngilizce, Almanca 
SLOGANI Herşey Karate - do için 
YAPTIĞI SPORLAR Karate Lisanslı , Snowboard, Step, Taebo, tenis 
ULUSLARARASI GÖREVLERİ Avrupa Karate Federasyonu teknik komite üyesi 
PROJE VE HEDEFLERİ "İleri seviyedeki ülkelerle ikili temas sağlayıp, bilgilerimizi güncelleştireceğiz. Uluslararası hakem sayımızı artıracağız. Antrenörlerimizin ekonomik sorunlarına kesin çözüm getireceğiz. Belediyeler bünyesinde kadrolaşmalarını sağlayacağız. Federe kulüp sayısını artırıp, onlara sahip çıkacağız. Özel sağlık sigortası hayata geçirilecek, uluslararası yaz kampları organize edilecek. Çocuk ıslahevleri, çocuk esirgeme kurumu, okullar ve silahlı kuvvetlerle ortak çalışmalar yapacağız". 


</TEXT>
</DOC>
