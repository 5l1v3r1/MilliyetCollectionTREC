<DOC>
<DOCNO> 276005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sontur12.html </URL>
<DATE> 2004/09/29/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
İşportacılar zabıta dövdü... 
</HEADLINE>
<TEXT>

     Tarihi Kemeraltı Çarşısı'nda 4 işportacı, satış yapmalarını engellemek isteyen 1'i komiser 5 zabıtayı dövdü. 
     Alınan bilgiye göre, Konak Belediye Zabıta Müdürlüğü ekipleri, 2 mağaza önünde tezgah açan işportacılara baskın düzenledi. 
     İşportacı İsmail G, Habib D, Bedrettin Ç. ve Mehmet Nuri A, tezgahlarını toplamak isteyen zabıta komiseri Kazım Altundal ile zabıta memurları Birol Bakan, Özbek Kaya, Mustafa Ünverenler ve Mustafa Bülbül'ü dövdü. 
     Olayın polise bildirilmesi üzerine, Konak İlçe Emniyet Müdürlüğü ekipleri, tezgahlarını toplayarak 4 işportacıyı gözaltına aldı. 
     Emniyetteki işlemlerinin ardından, ''görevli memura mukavemet ve darp etmek'' suçundan adliyeye sevk edilen 4 işportacı, tutuksuz yargılanmak üzere serbest bırakıldı. 
     
</TEXT>
</DOC>
