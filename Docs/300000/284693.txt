<DOC>
<DOCNO> 284693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sontur23.html </URL>
<DATE> 2004/10/30/ </DATE>
<TIME> 20.18 </TIME>
<AUTHOR>  </AUTHOR>
<HEADLINE>
Kutan "Kanaatimce Türkiye'ye kesin olarak müzakere tarihi verilecek" 
</HEADLINE>
<TEXT>

     Saadet Partisi Genel Başkan Vekili Kutan, Aralık ayında toplanacak AB Zirvesi'nde Türkiye'ye kesin olarak müzakare tarihi verileceği kanaatinde olduğunu söyledi. 
     Kutan, partisinin il başkanlarına Metropolitan Oteli'nde iftar yemeği verdi. 
     Yemeğin ardından konuşma yapan Kutan, medya ve belli çevreler tarafından ''abartılı başarı propagandası yapılmasının'' AK Parti hükümetinin en büyük gücünü oluşturduğunu savundu. 
     AB Anayasası'nın dün imzalandığını, bugünkü gazetelerin bazılarında ise ''düğün-bayram'' ilan edildiğini kaydeden Kutan, ''17 Aralık'ta AB zirvesi toplanacak. Orada kanaatimce kesin olarak müzakere tarihi verilecek'' dedi. 
     İftar yemeğine Saadet Partisi eski Genel Başkanı Necmettin Erbakan da katıldı. 
     
</TEXT>
</DOC>
