<DOC>
<DOCNO> 265766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sontur07.html </URL>
<DATE> 2004/08/23/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Antalya'ya gelen turist sayısı 4 milyonu aştı .. 
</HEADLINE>
<TEXT>

     Antalya'ya gelen turist sayısı 4 milyonu aştı. Yılbaşından bu yana havayoluyla Antalya'ya gelen turist sayısı 4 milyon 9 bin 551 oldu. 
     Antalya Kültür ve Turizm İl Müdürlüğü'nden alınan bilgiye göre, Antalya Dış Hatlar Terminali'ne dün 37 bin 134 turist giriş yaptı. 1-22 Ağustos tarihlerinde bölgeye gelen turist sayısı 735 bin 297 olurken, yılbaşından bu yana gelen turist sayısı ise 4 milyon 9 bin 551'e ulaştı. 
     Bu rakamlarla Antalya'ya gelen turist sayısında, aylık yüzde 16, yıllık yüzde 37 oranında artış oldu. 
     Antalya Hava Meydanları İşletmesi Müdürü Osman Serdar da AA muhabirine yaptığı açıklamada, Antalya Havalimanı'na dün 521 uçağın iniş ve kalkış yaptığını bildirdi. 
     Turist ve yolcu yoğunluğunun gayet iyi durumda olduğunu vurgulayan Serdar, ''Eylül ve Ekim ayları da iyi görünüyor. Ağustos ayındaki yolcu sayısı 1 milyonu aşacak. Bu turist sayısı havaalanımız için tüm zamanların rekoru olacak. Şimdi 4 milyonu aştık. Yeni hedefimiz yıl sonunda 6 milyonu aşmaktır'' dedi. 
     
</TEXT>
</DOC>
