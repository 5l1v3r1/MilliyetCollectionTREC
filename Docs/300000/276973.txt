<DOC>
<DOCNO> 276973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/son/sonspo08.html </URL>
<DATE> 2004/10/03/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Fenerbahçe 2 gole abone... 
</HEADLINE>
<TEXT>

     Ligde 8. haftada Denizlispor'u kendi sahasında 2-0 yenen Fenerbahçe, 2 gole adeta abone oldu. 
     Fenerbahçe, ligde şu ana kadar 8 maç yaparken, bu karşılaşmaların 5'inde 2'şer gol attı. 
     Ligin ilk haftasında Çaykur Rizespor ile 2-2 berabere kalan sarı-lacivertliler, bu sonuçla lige 2 golle başladı. Fenerbahçe, daha sonra ligde yaptığı 7 maçı da kazanırken, bu galibiyetlerden 4'ünde yine 2 gol attı. 
     Bu arada ligin ilk 2 haftasında 2 gol atan Fenerbahçe, son 2 haftada yine 2'şer gollü galibiyetler buldu. 
     
     2 GOLLÜ MAÇLAR 

     Fenerbahçe'nin ligde 2 gol attığı maçlar ve aldığı sonuçlar ise şöyle 
     1. Hafta Çaykur Rizespor-Fenerbahçe.. 2-2. 
     2. Hafta Fenerbahçe-Samsunspor....... 2-1. 
     4. Hafta Fenerbahçe-Kayseri.......... 2-0 Kayseri . 
     7. Hafta Gençlerbirliği-Fenerbahçe... 1-2. 
     8. Hafta Fenerbahçe-Denizlispor...... 2-0. 
     
     DİĞER MAÇLAR 

     Fenerbahçe, 2 golün dışında 2 maçta 3'er, 1 karşılaşmada 4 gol bulma başarısı gösterdi. 
     Sarı-lacivertliler, 3. haftada İstanbulspor'u 3-0 yenerken, 6. haftada da Malatyaspor'u 3-1 mağlup etti. Fenerbahçe, 5. haftada ise deplasmanda Akçaabat Sebatspor'u 4-1 yenerek, bu sezonki en skorlu maçını çıkarmış oldu. 
     
     GOL NOKTALARINDA SIKINTISI YOK 

     Van Hooijdonk, Nobre, Tuncay ve Alex gibi önemli oyunculara sahip Fenerbahçe, gol noktalarında sıkıntı çekmiyor. 
     Fenerbahçe, şimdiye kadar ligde yaptığı tüm maçlarda gol bulurken, 8 maçta toplam 20 gol kaydetti. 
     
</TEXT>
</DOC>
