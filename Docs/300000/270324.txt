<DOC>
<DOCNO> 270324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sondun04.html </URL>
<DATE> 2004/09/09/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
İsrail'den Arafat'ı sürme tehdidi... 
</HEADLINE>
<TEXT>

     İsrail Dışişleri Bakanı Silvan Şalom, Filistin lideri Yaser Arafat'ın bölgeden çıkarılmasının ''her zamankinden daha yakın'' olduğunu söyledi. 
     İsrail radyosunun haberine göre, Şalom, Likud Partisi yandaşlarına yaptığı konuşmada, Arafat'ın bölgede yeri olmadığını iddia etti. Şalom, ''Arafat'ın aramızda yeri yok. Onu bu topraklardan çıkaracağımz gün gelecek ve o gün her zamankinden daha yakın'' diye konuştu. İsrailli bakan, ayrıca Arafat'ın terörist olduğunu, konuşulacak kişi olmadığını iddia etti. 
     Şalom'un açıklamasıyla, Arafat'ın sürülmesi konusunda bir hafta içinde ikinci İsrailli yetkili açıklama yapmış oldu. İsrail Savunma Bakanı Şaul Mofaz da, pazartesi günü Arafat'ın sürülebileceğini belirtmiş, ancak bunun icin acil bir plan bulunmadığını söylemişti. 
     75 yaşındaki Filistin lideri, 2 yıldan fazla bir süredir hareketleri kısıtlanmış bir durumda Batı Şeria'daki karargahında bulunuyor ve bölgenin dışına çıkamıyor. 
     
</TEXT>
</DOC>
