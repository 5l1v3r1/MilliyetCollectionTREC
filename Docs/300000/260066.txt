<DOC>
<DOCNO> 260066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/sonyas08.html </URL>
<DATE> 2004/08/02/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Anna Nicole Smith'in göğüs kazası 
</HEADLINE>
<TEXT>

     Ünlü Playboy güzeli Anna Nicole Smith'in sunuculuk yaparken elbisesinin askısı düşünce tek göğsü açıldı. 
     4 gün önce iştah kesici ilaçlarla verdiği 30 kiloyla haber olan Anna Nicole Smith, bu kez yaşadığı dekolte kazasıyla gündemde. 
     Smith, Los Angeles'daki video oyunalrı ödül töreninde sunuculuk yaparken Final Fantasy X-2'deki Rikku'nun 'en sıkı karakter' dalında ödül aldığını açıklıyordu ki elbisesinin askısı düştü. 
     Ortada kalan tek göğsünü elleriyle kapatmaya çalışan seksi yıldız, askısını düzelttikten sonra sunuşa devam edebildi. 
     Anna Nicole Smith, 1993 yılında kilolu ve iri haliyle 'Yılın Playmate'i seçilmişti. Smith, ardından Howard Marshall adlı yaşlı milyonerle evlenmiş, kocasından kalan servet yüzünden üvey oğluyla mahkemelik olmuş ve uzun süre gündemi işgal etmişti. 
     Ünlü güzel, son alarak iştah kesici ilaçla 30 kilo vererek medyanın karşısına incecik çıkmıştı. 

     
</TEXT>
</DOC>
