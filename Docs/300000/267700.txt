<DOC>
<DOCNO> 267700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/guncel/gun05.html </URL>
<DATE> 2004/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Facia son anda önlendi 
</HEADLINE>
<TEXT>


DHA 

Diyarbakır'da 30 Ağustos Zafer Bayramı törenlerine katılacak askeri birliklerin geçiş güzerg hına bırakılan uzaktan kumandalı bomba, güvenlik güçleri tarafından etkisiz hale getirildi. Valilik, üst düzey yöneticilere ve komutanlara yönelik bir suikastın önüne geçildiğini bildirdi. 
Askeri birliklerin geçiş güzerg hı üzerindeki Selahattin Yazıcıoğlu Caddesi'e şüpheli bir paket bırakıldığı yönündeki ihbar üzerine polis harekete geçti. 09.45'te olay yerine giden bomba imha ekipleri şüpheli paketi inceledikten sonra fünyeyle imha etti. Paketten uzaktan kumandayla patlatılmak üzere hazırlanmış parça tesirli üç adet el bombası çıktı. Bombayı PKK KONGRA - GEL mensuplarının hazırladığı belirlendi. 
Olay nedeniyle törenin yapıldığı Diyarbakır Valiliği önünde önlemler artırıldı. Bir güvenlik yetkilisi, şüpheli paketin duyarlı bir vatandaş tarafından polise ihbar edildiğini belirterek "Fark edilmemiş olsa askerin geçişi sırasında uzaktan kumandayla patlatılacaktı" dedi. 


</TEXT>
</DOC>
