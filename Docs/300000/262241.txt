<DOC>
<DOCNO> 262241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/ekonomi/eko08.html </URL>
<DATE> 2004/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
FED'den çeyrek puan faiz artışı 
</HEADLINE>
<TEXT>



ABD Merkez Bankası FED , faiz oranlarını, bu yıl ikinci kez çeyrek puan artırdı. FED'in dün yapılan ve yaklaşık 5 saat süren toplantısının ardından, faiz oranları yüzde 1.50'ye çıkartılırken faiz artışının, potansiyel enflasyon tehlikesini azaltmak için yapıldığı kaydedildi. 

Ekonomide canlanma bekleniyor 
Toplantının ardından yapılan açıklamada, yavaşlama içindeki ABD ekonomisinin yeniden canlanacağı belirtildi. Açıklamada, gelişmelere göre, faiz oranlarının bundan sonra da artırılabileceği yönünde imada bulunuldu. En son istihdam verileri, işsizliğin artış gösterdiği yönündeydi. FED'in bundan sonraki toplantısı 21 Eylül'de yapılacak. Analistler, eylül ayındaki toplantıda, gelişmelere göre, faiz oranlarının yeniden artırılabileceğini vurguluyor. 
Öte yandan, gerek faiz oranlarının artırılması, gerekse de ekonomik canlanmanın başlayacağı yönündeki açıklamaların ardından, ABD doları uluslararası piyasalarda değer kazanmaya başladı. 


</TEXT>
</DOC>
