<DOC>
<DOCNO> 277138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/soneko07.html </URL>
<DATE> 2004/10/04/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Otomobil fiyatları 1 yıl öncesine döndü 
</HEADLINE>
<TEXT>

     Satışları hareketlendirmek ve stoklarını eritmek isteyen şirketler otoya zam yapmadı. Bazı markalarda fiyatlar 2003'le aynı kaldı. 
     Geçtiğimiz bir yıllık süreçte otomobil satışları rekorlar kırdı. Krizlerle daralmış tüketim yeniden canlandı ve ertelenmiş talebin de devreye girmesi ile oldukça hareketli bir yıl geçirildi. Tabii faiz oranlarının düşmesi de bu trendin oluşmasında baş aktördü. Şimdi ise bankalar 5 ay önce gördükleri 1.80'li faiz oranlarını artık unutmuş görünüyor. Otomobil satışlarının yüzde 80'inin kredili yapıldığı göz önüne alındığında otomobil sahibi olmanın maliyeti de arttı. Birkaç banka hariç 20 milyarlık otomobil almak için toplamda 5 ay öncesine göre 3 ile 4 milyar lira arasında daha fazla kredi faizi ödemek zorunda tüketiciler. Tabii geçen yılki gibi 5 milyarı aşan hurda indirimi de artık yok. 

     
</TEXT>
</DOC>
