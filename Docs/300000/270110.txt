<DOC>
<DOCNO> 270110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sonspo07.html </URL>
<DATE> 2004/09/08/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Ortega'dan pis kokular geliyor 
</HEADLINE>
<TEXT>

     Ortega için 3.5 milyon Euro'ya el sıkışan Newell's, yerel bir mahkemeden para ödemeden hallederiz sözü alınca, anlaşmayı rafa kaldırdı 
     
     Aniden vazgeçti 

     Fenerbahçe, Ariel Ortega sorunundan bir türlü kurtulacak gibi görünmüyor. Başkan Aziz Yıldırım’ın, Arjantin’in Newell’s Old Boy kulübü yetkilileriyle bir araya gelip, 3.5 milyon Euro bonservis bedelinde anlaşmasından sonra sorun çözülecek gibi görünüyordu. Ancak, Arjantin’de yerel bir mahkemenin Para ödemeden de hallederizö uyarısı yapması üzerine, Old Boys, anlaşmayı rafa kaldırdı. Bu gelişme üzerine geri adım atan Arjantin ekibi, parayı ödememe kararı aldı. 
     
     Garanti vermişler 

     Banka teminat mektubunu göndermekten vazgeçen Old Boys kulübü, transferi askıya alırken Arjantin’den gelen haberlere göre, yerel mahkeme, Ariel Ortega olayını bir haftaya kadar çözümleyeceği konusunda garanti verdi. İki haftadan bu yana transferdeki pürüzlerin giderilmesi için bekleyen Fenerbahçe, yapılan anlaşma gereğince, alması gereken 3.5 milyon Euro’luk bonservis bedelini, 2005 Ocak ayından başlamak üzere aylık 500 bin Euro’luk dilimler halinde tahsil edecekti. 

     
</TEXT>
</DOC>
