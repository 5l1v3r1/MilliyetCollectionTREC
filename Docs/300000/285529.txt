<DOC>
<DOCNO> 285529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sontur27.html </URL>
<DATE> 2004/11/02/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Önce çalıp sonra pişman oldular .. 
</HEADLINE>
<TEXT>

     Muş'un Hasköy İlçesi'nde, yoksul bir kişinin yardım olarak aldığı gıda paketini çalan 3 kişi, daha sonra yaptıklarından pişmanlık duyup polise teslim oldular. 
     AA muhabirinin edindiği bilgiye göre, Hasköy Sosyal Yardımlaşma ve Dayanışma Vakfı'nın dağıttığı gıda yardımını alan M.Ç, eve gitmek üzere Hasköy Belediye binası yanında araç beklemeye başladı. 
     Bu sırada, H.H 19 , C.M 18 ve Ş.A 16 , M.Ç'nin dalgınlığından yararlanıp, yanındaki gıda paketini alarak kaçtılar. 
     Bunun üzerine Hasköy İlçe Emniyet Amirliği'ne giden M.Ç, gıda paketinin çalındığını bildirdi. Polisin, M.Ç'nin ifadeleri doğrultusunda ilçede hırsızları arama çalışmaları başlattığı sırada, söz konusu 3 kişi de Emniyet Amirliği'ne gelerek, yaptıklarından dolayı pişman olduklarını belirtip teslim oldular. 
     Hasköy Cumhuriyet Savcılığı'na çıkarılan 3 kişi serbest bırakılırken, gıda paketi de M.Ç'ye teslim edildi. 
     
</TEXT>
</DOC>
