<DOC>
<DOCNO> 292796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/son/sondun09.html </URL>
<DATE> 2004/11/28/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
The Observer İngiltere, Gine'deki darbeyi önceden biliyordu 
</HEADLINE>
<TEXT>

     The Observer gazetesi, İngiliz hükümetinin, Ekvator Ginesi'nde darbe yapılacağını aylar önceden bildiğini, ancak herhangi bir girişimde bulunmadığını yazdı. 
     Haberde, İngiltere İçişleri Bakanı Jack Straw'un, eski bir SAS komandosunun yönettiği ve İngiltere'nin eski Başbakanı Margaret Thatcher'in oğlu Mark Thatcher'in de adının karıştığı darbeden aylar önce haberdar olduğu öne sürüldü. 
     Haberde, ancak uluslararası hukukun getirdiği yükümlülüklere rağmen içişleri bakanının hükümeti uyarmadığı ifade edildi, Bu arada, gazete, İçişleri Bakanlığı'ndan konuyla ilgili yapılan açıklamayı da yayınladı. 
     Buna göre, bakanlık sözcüsü, güvenlik ve istihbarat konularında yorum yapamayacağını belirtti ve ''Ancak konuyla ilgili olarak elde edilen bilgiler uygun biçimde ve gerektiği gibi değerlendirilmiştir'' dedi. 
     Afrika'nın 3. büyük petrol üreticisi Ekvator Ginesi'nin Devlet Başkanı Teodoro Obiang'ı devirmeye yönelik bir darbe girişiminin engellendiği Mart ayında açıklanmıştı. 
     Güney Afrika istihbaratının otaya çıkardığı darbe girişimine karıştıkları belirtilen bazı paralı askerler Zimbabve'de tutuklanmıştı. 
     Mark Thatcher da Ağustos ayında Güney Afrika'da evhapsine alınmıştı. 
     
</TEXT>
</DOC>
