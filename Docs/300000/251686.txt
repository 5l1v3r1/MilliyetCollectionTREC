<DOC>
<DOCNO> 251686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sonsiy10.html </URL>
<DATE> 2004/06/29/ </DATE>
<TIME> 20.21 </TIME>
<AUTHOR>  </AUTHOR>
<HEADLINE>
Spiker canlı yayına gelinliği ile çıktı... 
</HEADLINE>
<TEXT>

     Adana'daki yerel bir televizyonda spikerlik yapan Meral Kara, gelinlikle canlı yayın aracından haberleri sunduktan sonra nikah masasına oturdu. 
     Çukurova TV'de haber spikerliği yapan Meral Kara, yine yerel yayın yapan Metro TV'nin spor muhabirlerinden Oğuzhan Delen ile nikah masasına oturmadan önce canlı yayına katıldı. 
     Düğün salonunun yakınındaki tren garı önündeki canlı yayında, kendisiyle röportaj yapan mesai arkadaşına ''Haber, mutluluğumu izleyicilerimle paylaşmak ve görevimi bir kez daha yerine getirmek için buradayım'' dedi. 
     Kara, yaklaşık 12 yıldır haber spikerliği yaptığını belirtti. Damat Delen de eşinin mesleğine olan sevgisine ömür boyu saygıyla yaklaşacağını söyledi. 
     Tren garına gelenlerin meraklı bakışları arasında akşam haberlerini sunan Meral Kara, daha sonra nikahının kıyılacağı salona gitti. 
     
</TEXT>
</DOC>
