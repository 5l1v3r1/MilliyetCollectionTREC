<DOC>
<DOCNO> 275400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sontur28.html </URL>
<DATE> 2004/09/27/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Oğluna ait tabancayı polise teslim etti... 
</HEADLINE>
<TEXT>

     Bursa'nın merkez Yıldırım İlçesi'nde bir kadın, komşusunun kemanını çaldığı iddia edilen oğlunu gözaltına almak amacıyla eve gelen polislere, oğluna ait tabancayı teslim etti. 
     Alınan bilgiye göre, Kızyakup Mahallesi'nde oturan Sezer Gedik, polise başvurarak, komşusu İslam A'nın kendisine ait kemanını çaldığını bildirdi. 
     Gedik'in ihbarı üzerine İslam A'nın evine giden güvenlik güçleri, bu kişiyi gözaltına aldı. 
     Bu sırada, zanlının annesi Serpil A, evde İslam A'ya ait ruhsatsız bir tabanca bulunduğunu ve oğlunun bir olay çıkarmasından korktuğunu belirterek, tabancayı polislere verdi. 
     Gözaltındaki İslam A'nın, sorgulamasının tamamlanmasının ardından ''6136 sayılı Ateşli Silahlar Kanunu'na Muhalefet ve hırsızlık'' suçlarından adliyeye sevk edileceği bildirildi. 
     
</TEXT>
</DOC>
