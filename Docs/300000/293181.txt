<DOC>
<DOCNO> 293181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sontur33.html </URL>
<DATE> 2004/11/29/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Tarım ilaçlı kahve içen koca öldü, eşi hastanede... 
</HEADLINE>
<TEXT>

     Adana'nın Ceyhan İlçesi'nde, tarım ilaçlı kahve içtikleri belirlenen koca öldü, eşi tedavi altına alındı. 
     Emniyet Müdürlüğü yetkililerinden alınan bilgiye göre, İnönü Mahallesi'nde yaşayan 2 çocuklu Uğur Turunç 30 ile karısı Gülizar 25 arasında gece henüz bilinmeyen bir nedenle tartışma çıktı. 
     Sabaha karşı ise yoldan geçen bir kişi, apartman girişinde Uğur ve Gülizar Turunç'un baygın vaziyette bulduğunu polise bildirdi. Olay yerine giden ekipler, çifti hastaneye kaldırdılar. 
     Ceyhan Devlet Hastanesi'ne kaldırılan çiftten Uğur Turunç, kurtarılamadı. Gülizar Turunç ise ilk müdahalenin ardından hayati tehlike kaydı ile Çukurova Üniversitesi Tıp Fakültesi Balcalı Hastanesi'ne sevk edildi. 
     Yetkililer, Uğur Turunç'un apartmanın zemin katında bakkal işlettiğini, evde yapılan incelemede, tarım ilacı konulmuş kahve içildiğinin belirlendiğini, olayın intihar olabileceği ihtimali üzerinde durulduğunu bildirdiler. 
     Soruşturmanın çok yönlü sürdürüldüğünü ifade eden yetkililer, genç adamın cesedinin otopsi için Adana Adli Tıp Kurumu'na götürüldüğünü kaydettiler. 
     
</TEXT>
</DOC>
