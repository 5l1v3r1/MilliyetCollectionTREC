<DOC>
<DOCNO> 255471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/son/sontur30.html </URL>
<DATE> 2004/07/14/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
İmamlar yarın bordrolarını yakacaklar... 
</HEADLINE>
<TEXT>

     Türkiye Kamu Sen'e bağlı Türk Diyanet Vakıf-Sen üyesi imamlar, yarın Abdi İpekçi Parkı'nda, ''İnsan Onuruna yaraşır bir ücret'' talebiyle bordrolarını yakacaklar. 
     Türk Diyanet Vakıf-Sen'den yapılan yazılı açıklamada, ''diyanet çalışanlarının sıkıntılarını dile getirmek amacıyla ilk defa sokağa çıkacakları'' ifade edildi. 
     İmamların, kamu çalışanları arasında en düşük gelir seviyesine sahip olduğu vurgulanan açıklamada, hükümete vaatlerini hatırlatmak, yüzde 6'lık zamma ''hayır'' demek ve ''itilip horlanmaktan kurtulmak'' için meydanlara inerek basın açıklaması yapacağı kaydedildi. 
     Türkiye Kamu Sen'den yapılan açıklamada ise yarın saat 12.00'de Sıhhiye Abdi İpekçi Parkı'nda yapılacak basın açıklamasına katılacak imamların bordrolarını yakacağı bildirildi. 
     
</TEXT>
</DOC>
