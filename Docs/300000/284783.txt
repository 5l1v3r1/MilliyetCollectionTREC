<DOC>
<DOCNO> 284783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/yasam/yas02.html </URL>
<DATE> 2004/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Eğlence' kanlı bitti 
</HEADLINE>
<TEXT>


Orhan Kirşen, sevgilisinin kızını götürdüğü lunapark çıkışındaki pusuda öldürüldü. Küçük kız yaralandı 

MUTLU BOZDAĞ İstanbul 

Sarıyer'de, 5 ay önce ağabeyi öldürülen Orhan Kirşen 29 , hasımlarının kurbanı oldu. 
Sevgilisi Nurcan Osmanoğlu ve onun kızı Yağmur'la 5 gittiği Emirgan Caddesi'ndeki lunaparktan, dün 00.30 sıralarında ayrılan Kirşen, 34 PUB 13 plakalı otomobiline bindiği sırada kimliği belirsiz bir kişinin silahlı saldırısına uğradı. Göğsü ve karın boşluğuna 3 kurşun isabet eden Kirşen, ağır yaralandı. Seken kurşunlardan birine de küçük Yağmur hedef oldu. Saldırgan kaçarken, Kirşen, bacağından yaralanan Yağmur ile kaldırıldığı İstinye Devlet Hastanesi'nde öldü. Saldırganın eşk lini veren Nurcan Osmanoğlu, hastanedeki kızının başından bir an olsun ayrılmadı. Küçük Yağmur'un kırılan bacağı alçıya alındı. Polis, Küçükçekmece'de kahve işleten Kirşen'in katilinin, ailenin hasımları olabileceği ihtimali üzerinde duruyor. 



</TEXT>
</DOC>
