<DOC>
<DOCNO> 289148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/spor/spo06.html </URL>
<DATE> 2004/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir zamanlar futbol temaşa idi 
</HEADLINE>
<TEXT>


YILMAZ ÇETİNER 


Fenerbahçe'nin stadyumunda bir zamanlar ahşap tribünlerin bir yanında Galatasaraylılar yer alır, öbür yanında ev sahibi Fenerbahçeliler otururdu. Şeref tribünü ikisinin ortasındaydı. 
Açık tribünler ikiye bölünmüştü Galatasaray veya Beşiktaşlılar için... Fenerbahçeliler yine kendi stadlarında bir arada olurlardı. 
Beşiktaş'ın şimdiki Çırağan Saray Oteli'nin yükseldiği geniş arsa Şeref Stadyumu idi. Top oynanan alan yemyeşil çim filan değil, killi kurak topraktı. Ayrıca arada bir denize kaçardı futbol topu 
Fenerbahçe'de olduğu kadar zevkli seyredilmezdi futbol maçları... Amma bizim kuşağın kaderiydi böylesinden bile zevk alırdık 
Kavga çıkar mıydı tribünlerde Pek ender ve bugünkü gibi kanlı bıçaklı, döner kesme palası filan nerdeee Zaten yangın hemen söndürülürdü 
Küfüre gelince... Böyle yakası açılmadık iğrenç laflar yoktu. Küfür sadece, "yuuuh " veya "Kova Osman, kova Osman... Kova Hakkı, kova Hakkı" Kovadan kinaye, çok gol yemeleri 
Ve tribünlerin coşkulu temposu... 

Nereden anımsadım bunları Ünlü voleci Şeref'in Görkey 91 yaşında vefat haberini alınca, bir an gözlerimin önüne geldi o günler, hafızamı ateşledi 
Kalede Etem... Bekler Hristo veya Yani, veya Yavuz... Sonra Çengel Hüseyin, Ali İhsan ve müthiş bir forvet beşlisi... Sağaçık Vecdi Çapa, Hakkı, Şeref, Kemal, Şükrü... 
Baba Hakkı malum kaptan... Müthiş şutları olan hep ağırbaşlı, otoriter, saygın bir futbolcu. Ayrıca da değerli bir hukuk adamı... Şükrü, sağ sol koşarken patlattığı şutlarıyla ünlü... İtalyanlar ayağa kalkmıştı Roma'da oynarken... Kemal Gülçelik fişek gibi bir santrfor... Her pozisyonda vurabilen bir futbolcu. Yine Şükrü'ye dönüyorum, Galatasaray'ın ünlü beki Faruk'un, beline sarılıp onu durdurduğu maçlar olmuştur. Ünlü kaleci Cihat Arman'a kornerden gol attığını görmüşümdür. Atletik bir vücut, sürat ve zehir gibi şutlar... 
İşte Şeref Şeref soliç oynardı bu muhteşem beşlide Hakkı, Çengel Hüseyin, Şükrü, Yavuz, herkes topu Şeref'e göre ısmarlama hazırlar, en zor pozisyonlarda bile Şeref volesini ağlara gönderirdi. 
Baksanıza yeni öğreniyorum sayısını, attığı 320 golün 99'unu vole ile kaydetmiş 
Bir Galatasaraylı oyarak bu gözler neler gördü. Eğer Fenerbahçe, Beşiktaş olmasaydı, Galatasaray olur muydu Galatasaray olmasaydı da, onlar mahalle takımı gibi kalmazlar mıydı 
Bir gün de bir zamanların Galatasarayını, Fenerbahçesini anlatırım. 


</TEXT>
</DOC>
