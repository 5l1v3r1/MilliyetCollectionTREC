<DOC>
<DOCNO> 283556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sontur37.html </URL>
<DATE> 2004/10/26/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Dershane yolunda can verdi... 
</HEADLINE>
<TEXT>

     Kırklareli'nin Lüleburgaz İlçesi'nde dershaneye gitmek üzere evinden ayrılan ve arazide cesedi bulunan 16 yaşındaki öğrencinin, gizli kalp hastalığından öldüğü belirlendi. 
     Alınan bilgiye göre, ilçeye bağlı Düğüncübaşı Köyü'nde dün tarla içinde cesedi bulunan Volkan Karasu'nun 16 cesedi, ölüm nedeninin belirlenmesi amacıyla Cumhuriyet Savcısı'nın talimatıyla İstanbul Adli Tıp Kurumu'na gönderildi. Vücudunda darp, cebir, kesici ve delici alet izine rastlanılmayan Karasu'nun, yapılan incelemede ''gizli kalp hastalığı''ndan öldüğü belirlendi. 
     Lüleburgaz Lisesi, l0 D sınıfında öğrenim gören Volkan Karasu, Edirne'nin Keşan İlçesi'nde ailesi ve yakınları tarafından gözyaşları içinde toprağa verildi. 
     Karasu, dün dershaneye gitmek üzere yaya olarak ayrıldığı evinden yaklaşık l50 metre ileride boş arazide ölü bulunmuştu. 

     
</TEXT>
</DOC>
