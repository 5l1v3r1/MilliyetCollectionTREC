<DOC>
<DOCNO> 291801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sonspo37.html </URL>
<DATE> 2004/11/24/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Samsunspor'da sürpriz gelişme 5 futbolcunun kulüple ilişkileri kesildi 
</HEADLINE>
<TEXT>

     Samsunspor'da Serkan Aykut, Cenk İşler, Erman Güraçar, Ali Akdeniz ve Göksel Gençer'in kulüple ilişkileri kesildi. 
     Edinilen bilgiye göre, son haftalarda üstüste alınan yenilgiler sonrasında durum değerlendirmesi yapan yönetim kurulu, bazı futbolcuları takımdan uzaklaştırma yolunda karar aldı. 
     Özellikle son yapılan Sakaryaspor maçında ortaya konan kötü futbol ve teknik heyetin raporu doğrultusunda sert önlemlere başvuran yönetim kurulu, Serkan Aykut, Cenk İşler, Erman Güraçar, Ali Akdeniz ve Göksel Gençer'in kulüple yollarının ayrılmasına karar verdi. 
     Samsunspor Kulübü Basın Sözcüsü Ercan İnce, söz konusu futbolculara bugüne dek kulübe verdikleri hizmetler nedeniyle teşekkür ettiklerini ve bundan sonra mevcut kadroyla yollarına devam edeceklerini bildirdi. 
     
</TEXT>
</DOC>
