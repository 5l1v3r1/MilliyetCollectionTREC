<DOC>
<DOCNO> 278646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/yazar/okur.html </URL>
<DATE> 2004/10/09/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
AB bakanlığı 
</HEADLINE>
<TEXT>


2004 yılında 10 aday ülke AB'ye girdi. Romanya ve Bulgaristan 2007'de AB'ye girecek. Hırvatistan, 1 Ocak 2005 tarihi itibariyle müzakerelere başlıyor. Türkiye, müzakerelere başlamak için Avrupa Konseyi'nden 17 Aralık'ta karar bekliyor. 
Bu durumda bizimde önümüzdeki sürece çok dikkatli bakmamız gerekiyor. Çünkü AB artık sadece Dışişleri Bakanlığı'nın konusu değil. Türk kamuoyunun katılımcı olacağı bir süreç. 
Demek ki odaklanmamız gereken önemli noktalar var. 
Öncelikle Türkiye, bir AB Bakanlığı kuracak mı Kurmayacak mı Bunun kararını vermek zorunda. 
Çünkü AB'ye aday her ülke AB Bakanlığı kurmuş. Kurmayanlar da mutlaka özel komiteler, konseyler kurarak yola devam etmiş. 2007 yılını bekleyen iki ülke Bulgaristan ve Romanya, AB Bakanlığı çatısı altında çalışıyor. 
Bu durumda Türkiye ne yapacak 
Konuyu irdeleyen ve öneri sunan tek kurum var. İktisadi Kalkınma Vakfı İKV . 
İKV diyor ki "AB Bakanlığı kurulması yararlı olacak." 
Peki ama niye 
Açıklama "Çünkü Dışişleri Bakanlığı, Türkiye'nin ekonomik, siyasi ve güvenlik sorunlarının ağır yüküyle uğraşıyor. Müzakere süreci AB kurumları ve üye ülkelerle çok kapsamlı yoğun bir diyalog ve çalışma temposu gerektirecek. Bu, Dışişleri Bakanlığı açısından sorun yaratabilir." 
Demek ki AKP hükümetinin hiç gecikmeden konuyu gündeme alması şart. 
Diyelim ki Türkiye AB Bakanlığı kurmak istemiyor. Peki, bu durumda ne yapılması gerekir 

Zaman kaybedilmemeli 
İKV'nin önerisi Dışişleri Bakanlığı bünyesindeki AB Genel Sekreterliği'nin geliştirilmesi. 
Diyelim ki buna "Hayır efendim, olmaz" diye direnenler çıktı. 
Ne olabilir 
Eh, boş devlet bakanlıkları yok mu Demek ki AB'den sorumlu bir Devlet Bakanlığı tartışması da gündeme gelebilir. 
Ancak hükümetin bu süreçte yapması gerekenler var. Öncelikle parlamentonun ortak bir karar alarak yola çıkması, bir "koordinasyon komitesi" kurması şart. 
Çünkü Türkiye'nin "müzakere pozisyonu" alması gerekiyor. Biliyoruz ki AB'ye üye 25 ülke bir araya gelecek, bir pozisyon alacak. Türkiye kendi pozisyonunu belirleyecek. Başbakan'ın başkanlığında da taraflar bir araya gelecek. Sonuçta nihai sorumluluk hükümete ait olacak. 
Yani, Türkiye "ortak deklarasyonla" 31 başlık altında yer alan ev ödevlerini bir bir yapacak. Ve zorlu 10 yıllık müzakere sürecini aşacak. Hepimiz baş müzakereci kim olacak diye soruyoruz ya... 
Biz, durun diyoruz. Çünkü müzakere heyetinin kaç kişi olacağı önemli. İşte Polonya örneği ortada. 20 kişi başladılar. Olmayınca sayı 12'ye indi. Türkiye de etkin ve sağlıklı işleyen dar bir kadroyla 31 başlık altındaki ev ödevleri için 30 komite kuracak. Müzakereler için kolları sıvayacak. 
Ancak baş müzakereci kim olacak Dışişleri Bakanı mı Müzakere Heyeti'nin başkanı olacak Ya da seçilecek modele göre AB'den sorumlu devlet bakanı mı 
İşte Türkiye'nin vakit geçirmeden odaklanacağı temel konu. 
Hazırlık, bilgilenme ve 20 bin uzman yetiştirmek için bir an önce harekete geçme zamanı. Yeterince zaman kaybetmedik mi 



</TEXT>
</DOC>
