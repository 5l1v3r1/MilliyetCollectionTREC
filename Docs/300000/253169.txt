<DOC>
<DOCNO> 253169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/guncel/gun04.html </URL>
<DATE> 2004/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
DPT'den gelişmiş x-ray'lere para yok 
</HEADLINE>
<TEXT>


Devlet Planlama Teşkilatı, büyük havaalanlarına gelişmiş kontrol sistemi alınmasına onay vermedi. Ancak bakanlık çalışmalara başladı 

TOLGA ŞARDAN Ankara 

Devlet Planlama Teşkilatı'nın DPT , Milli Sivil Havacılık Güvenliği Kurulu'nun tavsiye ettiği, aralarında Atatürk ve Antalya'nın da bulunduğu büyük havalimanlarına yolcu ve bagajların taranması için gereken kontrol sisteminin bilgisayarlı tomografi x - ray alınmasına "uygun görüş vermediği" ortaya çıktı. 145 trilyona mal olacak, Patlayıcı Tarama Sistemi EDS ile Patlayıcı ve Düzenekleri Tarama Sistemi'nin EDDS alımı için 2004 bütçesine 15 trilyon lira ödenek koyan Ulaştırma Bakanlığı, ABD'de sistemle ilgili inceleme yapan heyetin olumlu görüşü üzerine, sadece 5 trilyon liralık ödeneğe onay veren DPT'yi "by-pass" ederek mayıs ayında çalışmalara başladı. 

İhale eylülde yapılacak 
Teknik heyet, geri teknoloji olan x-ray sistemi kullanımının devam ettiği Atatürk ve Antalya havalimanlarının ihtiyacı olan sistemin alınması için, incelemelerini 2 hafta içinde tamamlayacak. İhale eylülde sonuçlanacak. Sistem yıl sonunda 2 havalimanında da çalışmaya başlayacak. 
DPT'nin olumsuz görüş vermesi nedeniyle, Esenboğa, Dalaman, Adnan Menderes ve Antalya ikinci havalimanları için gereken EDS ve EDDS sistemlerinin de, inşaat ihalesi içine konularak, müteahhit şirketlerce getirtilmesi sağlanacak. 


</TEXT>
</DOC>
