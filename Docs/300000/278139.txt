<DOC>
<DOCNO> 278139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sontur11.html </URL>
<DATE> 2004/10/07/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Cep'le poposunun resmini çektirmiş 
</HEADLINE>
<TEXT>

     Neşet KARADAĞ ADANA, DHA 
ADANA'da yaklaşık 1.5 ay önce yaramazlık yapan çıraklardan birinin ellerini bağlayıp buzdolabına kapattığı, diğerinin ise çıplak fotoğrafını çektirdiği iddia edilen buzdolabı tamircisi 25 yaşındaki Yusuf Kılıçarslan, "Şaka olsun diye sadece poposunu çektirdim. Buzdolabına kimseyi kapatmadım'' diye kendini savundu. . 
     12 yıl 6 aya kadar ağır hapis cezası istenen tutuklu sanık Yusuf Kılıçarslan, Adana 4'üncü Ağır Ceza Mahkemesi'nde yargılanmaya başlandı. Kılıçarslan, bitişik işyerinde çalışan 13 yaşındaki B.Ç. ile 11 yaşındaki M.K.'nin devamlı telefonla arayıp kendisini rahatsız ettiklerini söyledi. Kılıçarslan, "Devamlı telefon çalıyordu. Açtığımda cevap veren olmuyordu. Telefonla yaramazlık yapan komşunun çıraklarından M.K.'yi çağırttım. Niye telefonu aradıklarını sordum. O da B.'nin yaptığını söyledi. B.'yi çağırdım. Kendisine kızdım. Bana küfür etti. Şaka olsun diye altındaki giysileri aşağıya indirdim ve kalfam Volkan'a poposunun fotoğrafını çekmesini söyledim. Kimseyi buzdolabına kapatmadım'' diyerek tahliyesini istedi. 
     Buzdolabı tamircisi Kılıçarslan'la birlikte tutuksuz yargılanan 20 yaşındaki kalfa Volkan Pekal ise şaka ortamı içinde B.Ç.'nin çıplak fotoğrafını çektiğini doğruladı. 
     

     
</TEXT>
</DOC>
