<DOC>
<DOCNO> 253157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/ekonomi/eko01.html </URL>
<DATE> 2004/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK'dan maaş alan sayısı 4 milyonu aştı 
</HEADLINE>
<TEXT>


Mayıs sonu itibariyle 4 milyon kişiye maaş ödeyen SSK, 6.9 katrilyon lira gelir elde ederken 7.1 katrilyon ödeme yaptı 


Sosyal Sigortalar Kurumu'nun aylık ödediği kişi sayısı 4 milyonu aştı. Kurum'dan aylık alanların sayısındaki artışa karşın prim gelirlerinin emekli ödemelerini karşılama oranı ise yüzde 97 olarak gerçekleşti. 
SSK verilerine göre, mayıs sonu itibariyle kurumdan emekli aylığı alanların sayısı 4 milyon 11 bin 648'e ulaştı. Bunların 2 milyon 754 bin 842'si yaşlılık, 1 milyon 67 bin 710 dul ve yetim, 62 bin 680 kişi de malul aylığı alıyor. 
Kurum'dan 52 bin 373 kişi sürekli iş görememezlik nedeniyle para alırken, 74 bin 43 hak sahibine de iş kazası ve meslek hastalığı sonucu meydana gelen ölüm nedeniyle ödeme yapılıyor. 
SSK'dan yaşlılık aylığı alan emekli sayısında geçen yılın sonuna göre 60 bin kişilik artış oldu. Aylık alan dul ve yetim sayısında da 17 bin kişiye yakın bir artış yaşandı. 

Karşılama oranı yüzde 97 
SSK'nın prim gelirleri ise emeklilere yapılan ödemelerin altında kaldı. Kurum, bu yılın ilk beş ayında 6 katrilyon 865 trilyon liralık prim geliri elde etti. Ancak emeklilere 7 katrilyon 107 trilyon liralık ödeme yapıldı. Elde edilen prim geliri, emeklilere yapılan ödemenin yüzde 97'sini karşılayabildi. 
SSK geçen yılın tamamında 13 katrilyon 613 trilyonluk prim geliri elde etmiş, emeklilere ise toplam 14 katrilyon 810 trilyon lira ödemişti. 

SSK'nın gelirleri ödemelere yetmedi Aylar Prim gelirleri Yapılan ödemeler Karşılama oranı Ocak 1.410.000 1.287.374 110 Şubat 1.355.000 1.510.894 90 Mart 1.335.000 1.431.139 93 Nisan 1.365.000 1.441.334 95 Mayıs 1.400.000 1.436.739 97 Toplam 6.865.000 7.107.480 97 

Yaşlılık aylığı alanlar 76 bin kişi arttı Tahsis türü 2003 2004 Mayıs Artış Malullük aylığı 62.709 62.680 -29 Yaşlılık aylığı 2.694.834 2.754.842 60.008 Ölüm aylığı 1.051.052 1.067.710 16.658 Sürekli işgör. 51.959 52.373 414 Ölüm ned. haksahipleri 74.969 74.043 -919 Toplam 3.935.523 4.011.648 76.125 


</TEXT>
</DOC>
