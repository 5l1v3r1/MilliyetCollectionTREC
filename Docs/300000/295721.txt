<DOC>
<DOCNO> 295721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/guncel/axgun01.html </URL>
<DATE> 2004/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamuk'u çıldırtan e-mail 
</HEADLINE>
<TEXT>


ABD'de 8 konuşma, 40 röportaj yapan yazar Orhan Pamuk, Türkiye'yi kötülediği yönündeki internette yayılan iddialar için, "Bunlar külliyen yalan. Şu düştüğüm durumdan utanıyorum" dedi 

ŞÜKRAN PAKKAN İstanbul 

Yazar Orhan Pamuk, ABD'de yaptığı konuşmada Türkiye'yi kötülediği yönünde internetten yayılan iddialara, "Bunlar külliyen yalan" diyerek sert tepki gösterdi. 
Pamuk, Philadelphia'daki halk kütüphanesinde 4 Ekim'de bir konuşma yaptı. Pamuk'u dinleyen Delaware Üniversitesi yüksek lisans öğrencisi Feryal Güler de diğer Türkleri de şahit göstererek, Pamuk'un "Türkiye'de özgürce yazı yazmanın zor olduğunu" ve "Doğu illerine izinsiz gidilemeyeceği" gibi sözlerle Türkiye'yi kötülediğini iddia etti. Güler, iddialarını internetten de duyururken, mektubu bir köşe yazarı tarafından da yayımlandı. 
İddialara sinirlenen Pamuk, "Ben ABD'de 8 konuşma, 40 röportaj yaptım, bu imk nlar varken, gidip orada 3 - 5 kişiye Türkiye'yi mi kötüleyeceğim. Bunları yazanlar, 'Oh Türk yazar geldi, şiş kebap anlatacak mantığında" dedi. Güler'in kendisine kafayı taktığını savunan Pamuk, şunları söyledi "Bu e - postanın yayılması, yurtiçinde söylediklerimle yurtdışındaki konuşmalarım arasında fark olduğuna ilişkin bir önyargı olduğunu düşündürüyor. Bu insanlar kitabı okumamış. Ben 'Kar' romanında 1990'da geçenleri anlatıyorum. Milliyetçilik duygusu bayrak sallamada kalmıştır." Pamuk şöyle devam etti "Türkiye'yi eleştirdiğim günler çok oldu, vatan haini oldum. Ben bunlardan kaçmam. Şu düştüğüm durumdan utanıyorum. 17 Aralık bitsin, dünya basınına bunu anlatacağım. Benim için 'Yahudi' diye de yazıp duruyorlar. Bunlara cevap mı yetiştireceğim." 

Feryal Güler'in iddiası 

Güler'in iddiaları şöyleydi "Tasvir ettiği ülke sanki Türkiye değildi. Yazı yazmak özgürce h l zormuş ülkemizde. Doğu'ya her isteyen elini kolunu sallayarak gidemezmiş. Kar'ı yazabilmek için yayınevi, Orhan Bey'e zarar ziyan gelmesin diye polislere haber vermiş vb." 


</TEXT>
</DOC>
