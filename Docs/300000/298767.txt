<DOC>
<DOCNO> 298767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sontur06.html </URL>
<DATE> 2004/12/18/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
SSK ve Bağ-Kur'un prim alacakları 25.4 katrilyon lirayı aştı... 
</HEADLINE>
<TEXT>

     SSK ve Bağ-Kur'un prim alacaklarının 25.4 katrilyon lirayı aştığı bildirildi. 
     Çalışma ve Sosyal Güvenlik Bakanı Murat Başesgioğlu, DYP Iğdır Milletvekili Dursun Akdemir'in sosyal güvenlik kuruluşlarına ilişkin soru önergesini yanıtladı. 
     SSK'nın, Hazine'den 2000'de 400 trilyon, 2001'de 1 katrilyon 108 trilyon, 2002'de 2 katrilyon 386 trilyon, 2003'de 3 katrilyon 158 trilyon lira para aldığını belirten Başesgioğlu, 2004 yılı programında yer alan paranın ise 5 katrilyon 842 trilyon lira olduğunu kaydetti. 
     Başesgioğlu, Mart 2004 itibariyle SSK'nın kamu sektörü ve özel sektörden prim alacağının 2 katrilyon 481 lira, bu alacaklara uygulanan gecikme faizinin de Temmuz 2004 itibariyle 2 katrilyon 970 trilyon lira olmak üzere, toplam alacağın 5 katrilyon 451 trilyon lira olduğunu anlattı. 
     Bağ-Kur'un, 2004 yılında 5 katrilyon 448 katrilyon lira açık vereceğinin tahmin edildiğini de bildiren Başesgioğlu, 31 Ekim 2004 itibariyle bu kurumun sigortalılardan alacağının 20 katrilyon lira olduğunu ifade etti. 
     Başesgioğlu, Emekli Sandığı'nın bu yıl 4 katrilyon 985 trilyon açık vermesinin beklendiğini, bu kurumun özel sektör ve kamudan 298 trilyon 765 milyar 593 milyon, ortak emekliler dolayısıyla Bağ-Kur'dan da 11 trilyon 681 milyar 682 milyon lira alacaklı olduğunu bildirdi. 
     
</TEXT>
</DOC>
