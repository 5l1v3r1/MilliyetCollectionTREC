<DOC>
<DOCNO> 280478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sonyas12.html </URL>
<DATE> 2004/10/15/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
20 yaşındaki Esra askere çağrıldı 
</HEADLINE>
<TEXT>

     Hatice ÇETİNKAYA ALANYA, DHA 

ANTALYA'nın Alanya İlçesi'nde ehliyetini almak üzere Alanya Emniyet Müdürlüğü'ne giden 20 yaşındaki Esra Tuncay, asker kaçağı olduğunu öğrenince şoke oldu. 
     Alanya Televizyonu'nun eski sunucularından Esra Tuncay, sürücü belgesi işlemleri için gittiği Alanya Emniyet Müdürlüğü''nde, asker kaçağı olarak arandığını öğrenince şaşırdı. 
     Polis, genç kıza, İzmir Nalıdere'de askerlik görevini yapıyor olması gerektiğini söyledi. Tuncay, yaptığı araştırmada, memleketi olan Antakya Nüfus Müdürlüğü'ndeki kütüğünde, cinsiyetinin yanlışlıkla 'erkek' olarak yazıldığını öğrendi. 
     Nüfus Müdürlüğü'ndeki kütüğe göre işlem yapan Antakya Askerlik Şubesi'nin de 2004 celbinde Esra Tuncay'ı askere çağırdığı anlaşıldı. Esra Tuncay, hatanın düzeltilmesi amacıyla Alanya Nüfus Müdürlüğü'ne başvurdu. Alanya Nüfus Müdürlüğü, Esra'nın cinsiyetini 'kadın' olarak değiştirdi. 
     Asker kaçağı olduğunu öğrenince ne yacağını şaşırdığını belirten Tuncay, "Kadın olduğumu ispatlamak için mahkeme yolunun gözükmesi beni korkuttu. Ancak, sorun mahkemeye gitmeden çözüldü'' dedi. 
     
</TEXT>
</DOC>
