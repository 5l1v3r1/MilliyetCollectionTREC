<DOC>
<DOCNO> 256876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sontur07.html </URL>
<DATE> 2004/07/20/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Genç kızın ölümünde yeni iddia... Göllete mi boğuldu, ailesi mi öldürdü 
</HEADLINE>
<TEXT>

     Şanlıurfa'nın Siverek İlçesi'nde geçen yıl boğularak öldüğü duyurulan genç kızın ailesi tarafından öldürüldüğü iddiasıyla bir aile yakını tarafından suç duyurusunda bulunulması üzerine, genç kızın cesedi, otopsi için mezardan çıkarıldı. 
     AA muhabirinin aldığı bilgiye göre, Siverek Cumhuriyet Başsavcılığı'na başvuran bir kişi, geçen yıl Çaylarbaşı Köyü'ne bağlı İnik Mezrası'nda gölette boğularak öldüğü söylenerek köy mezarlığında toprağa verilen İslim Uzundere'nin boğulmadığını, ailesi tarafından öldürüldüğünü iddia ederek suç duyurusunda bulundu. 
     Bunun üzerine Siverek Cumhuriyet Başsavcılığı, mezardan çıkarılan Uzundere'nin cesedinin, otopsi için Diyarbakır Adli Tıp Morgu'na gönderilmesini kararlaştırdı. 
     Bu arada, polis ekiplerince cenaze aracıyla Siverek Adliyesi'ne getirilen Uzundere'nin cesedi, görevli polis memurunun otopsi işlemlerini yaptığı sırada, bir süre adliye bahçesinde bekletildi. 
     
</TEXT>
</DOC>
