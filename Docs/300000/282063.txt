<DOC>
<DOCNO> 282063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/spor/spo06.html </URL>
<DATE> 2004/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Final provası Tunus'la 
</HEADLINE>
<TEXT>


Kazakistan konusunda istediğini elde edemeyen UEFA'nın, 9 Şubat'taki Tunus karşılaşmasının Olimpiyat Stadı'nda oynanması için yaptığı baskı sonuç verdi 

BİLAL MEŞE 


İstanbul'a alındı 
FIFA'NIN 100. yaş kutlamaları çerçevesinde organize edilen Meridyen Kupası, UEFA için büyük fırsat oldu. A Milli Futbol Takımımız, 9 Şubat tarihinde son Afrika Kupası Şampiyonu Tunus ile İstanbul'da karşı karşıya gelecek. Haluk Ulusoy döneminde İzmir'de oynanmasına karar verilen Türkiye - Tunus mücadelesi, UEFA'nın isteği ve de baskısı üzerine son anda İstanbul'a alındı. 

'Eksikleri görürüz' 
UEFA, 25 Mayıs 2005'te Şampiyonlar Ligi finaline ev sahipliği yapacak olan Olimpiyat Stadı'nın son durumunu görmek için Tunus karşılaşmasının burada oynanmasını istedi. Daha önce Kazakistan maçının bu stadda oynanması konusunda yaptığı yoğun baskılarından sonuç alamayan UEFA yetkilileri, "Tunus maçını bu stadda oynatın. En azından final öncesi eksiklikleri görürüz" dediler. 


</TEXT>
</DOC>
