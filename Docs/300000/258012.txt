<DOC>
<DOCNO> 258012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/son/sondun12.html </URL>
<DATE> 2004/07/25/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
İsrail helikopterlerinden bir eve 2 füze... 
</HEADLINE>
<TEXT>

     İsrail helikopterinin Gazze'de 2 füze attığı evin Filistinli bir militana ait olduğu, saldırıda ilk belirlemelere göre 4 kişinin yaralandığı bildirildi. 
     Filistin güvenlik ve hastane kaynaklarından alınan bilgiye göre, Zeytun mahallesinde, Ebu Melik Cindiah'ın evine yapılan saldırıda ev yıkıldı. 
     Filistinli güvenlik kaynakları, saldırı sırasında evin boş olduğunu, yaralananların ev civarından geçen kişiler olduklarını söylediler. 
     Saldırıda, hedef alınan evin yakınındaki binaların da hasar gördüğü belirtildi. 
     Kent sakinleri, Cindiah'ın İslami Cihat örgütüyle bağlantılı olduğunu söylediler. 
     Düzenlediği hava saldırılarıyla Filistinli militanları öldüren İsrail ordusundan ise saldırıyla ilgili bir açıklama gelmedi. 
     
</TEXT>
</DOC>
