<DOC>
<DOCNO> 271075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/siyaset/asiy.html </URL>
<DATE> 2004/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Köşk'teki düğüne Erdoğan katılmadı 
</HEADLINE>
<TEXT>


Cumhurbaşkanı Sezer'in oğlunun Çankaya Köşkü'ndeki nik h törenine, eşsiz davetiye gönderilen Başbakan Erdoğan'ın yanı sıra hiçbir bakan katılmadı 

ANKARA Milliyet 


Cumhurbaşkanı Ahmet Necdet Sezer'in oğlu Levent Sezer'in dün Evren Altunay'la Çankaya Köşkü'nde kıyılan nik hı, 2001'de yaşanan "Anayasa fırlatma" olayı nedeniyle araları açılan Sezer ile Bülent Ecevit'e kırgınlığı unutturdu. Ecevit, eşi Rahşan Ecevit'le birlikte davete katıldı. Eşsiz davetiye gönderilen Erdoğan'ın yanı sıra hiçbir bakan nik ha gelmedi. 
Çankaya Belediye Başkanı Muzaffer Eryılmaz'ın kıydığı nik hta gelin ve damadın şahitliklerini arkadaşları Emre Erdal ile Korkut Kumrul yaptı. Sezer, törenin yapıldığı salonda tüm davetlileri kapıda karşıladı. Nik hın ardından salona iki ayrı düğün pastası getirildi. Beşiktaşlı Levent Sezer pastayı keserken, orkestra Beşiktaş marşı çaldı. 
Evren Altunay nik hta, kayınvalidesi Semra Sezer'in tüm kıyafatlerini diktirdiği Ankara Olgunlaşma Enstitüsü'nde hazırlanan bir gelinlik giydi. Altunay ince askılı, tümüyle sim sırma işlemeli ve uzun kuyruklu gelinliğiyle göz kamaştırdı. 
Genç çift, nik hın ardından orkestranın eşliğinde dans etti. Nikah sonrasında kokteyl verildi. Davetlilerden isteyenlere de alkollü içki ikramı yapıldı. 

Özkök katılamadı 
Nik ha yurtdışında bulunan Genelkurmay Başkanı Org. Hilmi Özkök katılamazken kuvvet komutanları tam kadro hazır bulundu. 7. Cumhurbaşkanı Kenan Evren, Anayasa Mahkemesi Başkanı Mustafa Bumin, eski Yargıtay Cumhuriyet Başsavcısı Sabih Kanadoğlu, CHP lideri Deniz Baykal ile eşi Olcay Baykal'la birlikte yer aldı. Levent Sezer'in halen Fon Yönetimi Bölümü'nde çalıştığı İş Bankası Genel Müdürü Ersin Özince'yle bazı yargı çalışanları ile damat ve gelinin arkadaşları da davetliler arasındaydı. 


</TEXT>
</DOC>
