<DOC>
<DOCNO> 274575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/soneko44.html </URL>
<DATE> 2004/09/24/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
Borsa'da hisse senetleri ortalama yüzde 7.08 değer kazandı... 
</HEADLINE>
<TEXT>

     Tarihi rekorla kapanan Borsa'da hisse senetleri, bu hafta ortalama yüzde 7.08 değer kazandı. 
     İMKB Ulusal-100 Endeksi, haftayı 1,474.28 puan artışla 22,307.44 puandan tamamladı. Endeksteki artış oranı yüzde 7.08 olarak hesaplandı. 
     Artışlar, Mali Endeks'de yüzde 7.99, Sınai Endeks'de yüzde 5.50, Hizmetler Endeksi'nde yüzde 6.39 oranında gerçekleşti. 
     Yatırım fonlarına katılma belgeleri de hafta boyunca ortalama yüzde 0.30 değer kazandılar. A.A Bileşik Endeksi 1,590 puan artışla 526,299'a yükselirken, A.A. A Tipi Endeks'in artışı yüzde 0.94, A.A. B Tipi Endeks'in artışı yüzde 0.12 oldu. 
     Yatırımcısına kaybettiren ABD Doları, TL karşısında haftalık yüzde 1.57 değer kaybederek, 1 milyon 500 bin liraya geriledi. Euro da yüzde 0.27 oranında kayıpla 1 milyon 849 bin liraya düştü. 
     Altın da bu hafta yatırımcısına kaybettirdi. 24 ayar külçe altında yüzde 1.00, Cumhuriyet Altını'nda yüzde 1.11'lik gerileme belirlendi. 
     
</TEXT>
</DOC>
