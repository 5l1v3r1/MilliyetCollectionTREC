<DOC>
<DOCNO> 256948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/dunya/dun03.html </URL>
<DATE> 2004/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>



Tel Aviv Fransa bizi yanlış anladı 

İsrail, Başbakan Ariel Şaron'un Yahudi düşmanlığının arttığını ileri sürerek, Fransa'daki Yahudilere İsrail'e gelmeleri çağrısında bulunmasının ardından Fransa - İsrail arasında patlayan gerilimi "kültürel anlaşmazlık" olarak nitelendirdi. Hükümet sözcüsü Avi Pazner, "İki ülke arasında kriz değil, kültürel anlaşmazlık var" ifadesini kullandı. Pazner, bu anlaşmazlığın aşılması gerektiğini belirterek, "Şaron'un sadece Fransa'da değil, tüm dünyadaki Yahudilere yaptığı çağrı, İsrail devletinin ilkelerinden biridir" dedi. 

İsrail - Hizbullah çatışması 3 ölü 

DIŞ HABERLER SERVİSİ 

İsrail - Lübnan sınırında İsrail askerleriyle Hizbullah militanları arasında çıkan çatışmada 1 militan ve 2 İsrail askeri öldü. Önceki gün Hizbullah'ın üst düzey isimlerinden Galib Avali'nin öldürülmesinin ardından dün Hizbullah militanları, İsrail'in kuzeyindeki bir kışlaya ateş açtı. Ateşe karşılık veren İsrail ordusu tanklar ve helikopterlerle Lübnan'ın güneyine saldırı düzenledi. İsrail savaş uçakları da, akşam saatlerinde Beyrut'un güneyinde bulunan Filistin Halk Kurtuluş Cephesi - Genel Komutanlık örgütüne ait bir üssü vurdu. Önceki gün, Beyrut'un güneyinde Hizbullah'ın kararg hı olarak bilinen Herat Hreyk mahallesinde bomba yüklü bir araçla saldırı düzenlenmiş, saldırıda Galib Avali hayatını kaybetmişti. Hizbullah, saldırıdan İsrail'i sorumlu tutmuştu. 

Hitler'e suikast girişimi anıldı 

Almanya'nın başkenti Berlin'de dün, Adolf Hitler'e karşı düzenlenen suikast girişiminin 60. yıldönümünde nasyonal sosyalizm döneminin kurbanları için anma töreni düzenlendi. 
Hitler'e 20 Temmuz 1944 tarihinde suikast girişiminde bulunan subayların kurşuna dizildiği, bugünkü Savunma Bakanlığı'nın Bendlerblock adlı avlusunda düzenlenen anma törenine, Almanya Cumhurbaşkanı Horst Köhler, Federal Meclis Başkanı Wolfgang Thierse, Başbakan Gerhard Schröder, Hollanda Başbakanı Jan Balkenende de katıldı. Schröder, törende yaptığı konuşmada, nazilere karşı direniş gösterenleri takdir ederek, bu insanların Almanya'nın geleceğini düşündükleri için yaşamlarını yitirdiklerini belirtti. 

Bakuba'da üç veteriner bombalı saldırı kurbanı 

DIŞ HABERLER SERVİSİ 

Irak'ın başkenti Bağdat'ın kuzeyindeki Bakuba yakınlarında, bir yolda meydana gelen patlamada 3 veteriner hayatını kaybetti. 
Hastane kaynakları, Bakuba'nın 20 km batısında, 9 veterineri taşıyan bir minibüsün geçtiği yolda meydana gelen patlamada 4 veterinerin de yaralandığını duyurdu. Yaralı veterinerlerden 3'ünün durumunun ağır olduğu belirtildi. 
Öte yandan, Irak'ın güneyindeki Basra kentinin geçici valisi Hazım Tevfik Aynaşi, dün sabah uğradığı silahlı saldırıda öldürüldü. Aynaşi'nin oğlu İsam Aynaşi, babasının yerel saatle 08.00'de işine gitmek için evden çıktığı sırada kimliği belirsiz silahlı kişiler tarafından vurulduğunu söyledi. Saldırıda geçici valinin korumalarından biri de yaralandı. 

Sadr milislerinden içki dükk nlarına baskın 

Iraklı radikal Şii lider Mukteda Sadr milislerinin, Irak'ın Amara bölgesinde alkollü içki satışı yapılan dükk nlar ile evlere baskın düzenlediği ve çok miktarda içkiyi imha ettiği bildirildi. Sadr'ın sözcüsü Şeyh Kazım El Zubeydi, Amara'da dükk n ve evlere düzenledikleri baskınlarda yaklaşık 20 bin dolar değerinde alkollü içkiyi imha ettiklerini ve 20 kişiyi tutukladıklarını belirtti. El Zubeydi, "baskınların hükümetin yasaları değil, İslamın yasaları gereğince yapıldığını" kaydetti. Düzenlenen bu saldırının ardından, Amara bölgesinde içki satışı yapılan birçok dükk nın da kapandığı belirtildi. Sadr milisleri daha önce Bağdat'ta da benzer saldırılar düzenlemişti. 


</TEXT>
</DOC>
