<DOC>
<DOCNO> 296614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sonspo13.html </URL>
<DATE> 2004/12/10/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Galatasaray'da yarın kongre var Yönetim Seyrantepe için yetki isteyecek 
</HEADLINE>
<TEXT>

     Galatasaray Kulübü'nün Olağanüstü Genel Kurul Toplantısı yarın yapılacak. 
     Galatasaray Lisesi Tevfik Fikret Salonu'nda saat 10.00'da çoğunluğa bakılmaksızın gerçekleştirilecek genel kurulda, sarı-kırmızılı yönetim, Seyrantepe Projesi çalışmalarını yürütmek üzere kongre üyelerinden yetki isteyecek. 
     Olağanüstü kongrede ayrıca, kulübün 100. kuruluş yılı nedeniyle, ihraç cezaları hariç olmak üzere, Disiplin Kurulu'nca verilmiş tüm disiplin cezalarının tüm etki ve sonuçları ile birlikte affedilmesi, tüzüğün 6. maddesinde yer verilen ''Derneğe her yıl alınacak asli üye sayısı, kaydı açık asli üye sayısı toplamının yüzde 3'ünü aşamaz'' kısıtlamasının, sadece 2005 yılında uygulanmak kaydıyla, 500 adet A ve 500 adet C grubuna kadar artırılması talebi görüşülerek, üyelerin onayına sunulacak. 
     
</TEXT>
</DOC>
