<DOC>
<DOCNO> 274405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/ekonomi/eko05.html </URL>
<DATE> 2004/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümetten memura rest 
</HEADLINE>
<TEXT>


Bakan Şahin, memur sendikalarının istediği zam oranının 72 katrilyon yük getireceğini belirterek, 'Anlaşmaya varmak mümkün değil' dedi 

ANKARA Milliyet 

Memur sendikaları konfederasyonları ile toplu görüşme için ikinci kez masaya oturan Devlet Bakanı Mehmet Ali Şahin, sendikaların 2005 için ortalama yüzde 118, en düşük maaşta da yüzde 163 oranında zam istediğini, bunun da bütçeye 72 katrilyon liralık bir yük getirdiğini söyledi. 
Şahin, "Samiyetten uzak teklifleri kabul etmemiz ve bir anlaşmaya varmamız mümkün değil" dedi. 2005 bütçe vergi gelirlerinin 112 katrilyon lira olarak tahmin edildiğini vurgulayan Şahin, "Arkadaşların dediklerini kabul edersek topladığımız vergilerle sadece memurların maaşlarını karşılarız borcumuzun da bir kısmını karşılar tek kuruşluk yatırım yapamayız" diye konuştu. Memur sendikaları herhangi bir rakam telafuz etmeyen "dersine çalışmamakla" suçladı. Toplantıda, bürokratların gelecek ek yükü 29 katrilyon lira olarak dile getirdiği, konfederasyonların ise 15 katrilyon lira dolayında yük hesapladıkları öğrenildi. 


</TEXT>
</DOC>
