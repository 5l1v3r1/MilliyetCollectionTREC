<DOC>
<DOCNO> 290218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sontur05.html </URL>
<DATE> 2004/11/19/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Yaşlı karı-kocayı soba zehirledi .. 
</HEADLINE>
<TEXT>

     Gaziantep'te yaşlı karı-koca sobadan sızan karbonmonoksit gazından zehirlenerek hayatını kaybetti. 
     Edinilen bilgiye göre, Esentepe Mahallesi'ndeki evlerinde yalnız yaşayan Ali Kaplan 76 ve eşi Hatice Kaplan'ın 77 uzun süre dışarı çıkmadıklarını fark eden komşuları olayı polise bildirdiler. 
     Kilitli kapıyı kırarak içeri giren polis, Ali Kaplan ve Hatice Kaplan'ı odada ölü buldu. Cesetleri Gaziantep Devlet Hastanesi'ne kaldırılan yaşlı karı-kocanın, sobadan sızan karbonmonoksit gazından zehirlendiği belirlendi. 
     Bu arada, Zeytinli Mahallesi'nde de sabah yaktıkları sobadan çıkan karbonmonoksit gazından zehirlenen öğretmen Ahmet Büyükoflar ve eşi Zeynep Büyükoflar komşularından yardım istedi. Karı-koca, komşularının çağırdığı 112 Acil Servis ekibinin olay yerindeki müdahalesi sonrasında Gaziantep Devlet Hastanesi'ne kaldırıldılar. 
     
</TEXT>
</DOC>
