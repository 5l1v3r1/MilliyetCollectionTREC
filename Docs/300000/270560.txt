<DOC>
<DOCNO> 270560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/siyaset/axsiy02.html </URL>
<DATE> 2004/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'YÖK nadasa kaldı' 
</HEADLINE>
<TEXT>


Milli Eğitim Bakanı Çelik, "YÖK meselesi ne oldu diye bana soruyorlar. Bu iş rafa kalkmış değil. Mutlaka çözülecek" dedi 

GÖKHAN KARAKAŞ İstanbul 


Milli Eğitim Bakanı Hüseyin Çelik, "Türk üniversite sisteminin en büyük ayak bağı YÖK'tür" dedi. Vali Erol Çakır Öğretmenevi'nde başlayan 6. Ulusal Fen Bilimleri ve Matematik Eğitimi Kongresi'nin açılışında konuşan Çelik, YÖK konusunun Türkiye'nin gündeminden kalkmadığını belirtti. Üniversitelerin mali ve idari özerkliği olmadığı şik yetinin "yerden göğe" kadar haklı olduğunu vurgulayan Çelik, şöyle konuştu 
"Merkeziyetçi, 77 üniversiteye aynı gömleği giydirmeye çalışan, aynı kuralları uygulayan, aynı yapıyı dayatan bir sistem, Türkiye'yi bir yere götüremez. Bunun değişmesi lazım. Siz 'Değiştireceksiniz' diyeceksiniz. Biz değiştireceğiz. YÖK meselesi Türkiye'nin gündeminden kalkmış bir mesele değil. Bana soruyorlar 'Ne oldu bu iş ' diye... 'Sadece nadasa kaldı' diyorum. Bu iş rafa kalkmış değil, derin dondurucuya girmiş değil. Türkiye bu problemi mutlaka aşmak durumundadır." 
Çelik, gelecek yıl bilgisayar sertifikası olmayan öğretmen adayının müracaatını kabul etmeyeceklerini de belirtti. Öğretmenliğe kalite kazandırmak ve tatlı bir rekabet anlayışı içine sokabilmek için kariyer sistemini getirdiklerini anlatan Çelik, şunları söyledi 
"Birileri bunu eşitlik ilkesine aykırı diye Anayasa Mahkemesi'ne götürdü. Niye yüzde 20 uzman öğretmen kadrosu ilan etmişiz... Duyunca küçük dilimi yutacak oldum. İnanıyorum ki, adalet gerekli kararı verecektir." 


</TEXT>
</DOC>
