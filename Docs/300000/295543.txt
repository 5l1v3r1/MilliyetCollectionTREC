<DOC>
<DOCNO> 295543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/soneko30.html </URL>
<DATE> 2004/12/07/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Bankalar Birliği Başkanı Özince Devlete para vermek suç değil 
</HEADLINE>
<TEXT>

     Bankalar Birliği ve Türkiye İş Bankası Genel Müdürü Ersin Özince, Türk bankalarının reel sektöre yeterince kaynak aktarmadığı yönündeki eleştirileri yanıtlarken, ''Türk bankaları reel sektöre para vermeyip de turşusunu kurmuyorlar Türk bankaları paraları saklamıyorlar'' dedi. 
     Hacettepe Üniversitesi İşletme Topluluğu tarafından düzenlenen panelde konuşan Özince, Türkiye'de paranın fiyatını devletin iç borçlanmasının belirlediğine işaret ederek, devlete para vermenin suç olmadığını söyledi. 
     Özince daha sonra ''turşusunu kurma'' deyiminin spekülatif olarak değerlendirilebileceği endişesini dile getirdi. 
     Bankacılık sektörünün kriz döneminde sağlam durduğunu ifade eden Özince şöyle devam etti 
     ''Biz bu sektörü çok ciddi şekilde hırpaladık. Bankacılık sektörü sağlam durmasaydı kriz döneminde ülkemiz mali yönden çok daha büyük bir uçuruma yuvarlanırdı. Kötü hale düşmesi mevzubahis olurdu. 
     Bankalar reel sektöre kredi vermiyor diyenlerin haklı gerekçeleri olabilir. Reel sektöre kredi vermekte istekli olmayan bankalar olabilir. Krediyi hakeden reel sektör kuruluşları alıyor, hak etmeyenler daha az alıyor olabilir. Ama Türk bankaları Türkiye Cumhuriyeti devletinin riskini almasalar hiç de iyi şeyler olmaz. Ne olur Devletin hazinesi çıkıp borçlanamaz ya da fiyatlar yükselir. 
     Neyin, nerede, Türk vatandaşının hangi parasının nerede olduğunu bilmeden değerlendirme yapmak doğru değil.'' 
     
</TEXT>
</DOC>
