<DOC>
<DOCNO> 267817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/soneko13.html </URL>
<DATE> 2004/08/31/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Fransa'da işsizlik yüzde 9.8 
</HEADLINE>
<TEXT>

     Fransa'nın Temmuz ayı işsizlik verileri, 4 ay aradan sonra ülke ekonomisinin yeni iş üretmeye başladığını ortaya koydu. 
     Çalışma Bakanlığı'nın rakamlarına göre Fransa'da Şubat ayından itibaren yükselmeye başlayan ve Haziran'da yüzde 9.9 olarak açıklanan işsizlik oranı, Temmuz'da yüzde 9.8'e geriledi. 
     Uluslararası Çalışma Örgütü'nün ILO kriterlerine göre, Fransa'daki toplam işsizlerin sayısı da Temmuz'da 10 bin düşüşle 2 milyon 675 bine geriledi. 
     Temmuz ayı işsizlik oranları beklentilerin altında açıklansa da Fransa ekonomisi, euro bölgesinde ortalama yüzde 9 olan işsizlik oranlarına ulaşmak için çok daha fazla yeni iş üretmek zorunda. Ülkede işsizlik oranlarının düşürülmesi, Mayıs 2005'te düzenlenecek yerel seçimler ve Haziran 2005'te düzenlenecek Avrupa Parlamentosu seçimleri öncesinde, Raffarin hükümeti için büyük önem taşıyor. 
     Fransa'da 35 saat olan haftalık çalışma süresinin ekonomideki büyümeyi yavaşlattığını savunan Başbakan Jean-Pierre Raffarin, sendikalarla hükümet arasında haftalık çalışma saatlerinin artırılması görüşmelerini başlatmıştı. 
     
</TEXT>
</DOC>
