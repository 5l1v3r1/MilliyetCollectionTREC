<DOC>
<DOCNO> 252259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sontur22.html </URL>
<DATE> 2004/07/01/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
"Sende büyü var, çözelim" dediler, evi soyup kaçtılar .. 
</HEADLINE>
<TEXT>

     Bursa'da 2 kadın, ''büyü çözme bahanesiyle'' girdikleri evden, 2.5 milyar lira değerindeki altını alarak kaçtı. 
     Bursa Emniyet Müdürlüğü'nden yapılan yazılı açıklamaya göre, Soğanlı Mahallesi'nde Zübeyde Anaç'ın 21 evinin kapısını ''su isteme'' bahanesiyle çalan, kimlikleri henüz belirlenemeyen 2 kadın, ''Sende büyü var, büyünü çözmek için yardım edelim'' dedi. 
     Bunun üzerine Anaç'ın eve davet ettiği kadınlar, bir süre sohbet ettikten sonra, ''Tüm problem altınlarda... Evdeki altınlarını getir de okuyalım'' deyince, Anaç odasında sakladığı 2.5 milyar lira değerindeki altınları getirdi. Altınları bir bohçaya koyan ve Anaç'ın başının üstünde gezdiren kadınlar, ''büyünün bozulması için birlikte dışarıdan taş toplamaları gerektiğini'' söylediler. 
     Kadınlar, dışarı çıktıktan sonra bohçayı Zübeyde Anaç'a verip uzaklaştılar. Bohçanın boş olduğunu görünce dolandırıldığını anlayan Anaç, polise başvurdu. 
     Yetkililer, 2 zanlının arandığını bildirdi. 
     
</TEXT>
</DOC>
