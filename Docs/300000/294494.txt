<DOC>
<DOCNO> 294494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sonspo05.html </URL>
<DATE> 2004/12/03/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Kadıköy’de rekor denemesi... 
</HEADLINE>
<TEXT>

     Son dört maçında gol dahi yemeyen lider F.Bahçe, A.Gücü'nü yenerse lig tarihinde 15 haftada 13 maç kazanan tek takım olma unvanına sahip olacak. 
     
     Form durumu çok iyi 

     Şükrü Saracoğlu Stadı’ndaki Fenerbahçe-Ankaragücü maçını izlemeye gelecek taraftarlar bir rekor denemesine de şahitlik edecek... Evinde oynadığı son 6 lig maçını da kazanan ve Şampiyonlar Ligi de dahil son dört maçta gol dahi yemeyen Büyükşehir Belediyesi Ankaraspor, Trabzonspor D , Sparta Prag D ve Diyarbakırspor Sarı-Lacivertliler, bugün de sahadan zaferle ayrılmayı başarırsa, lig tarihindeki önemli bir rekoru kıracak. 
     
     Motivasyon aracı 

     Fenerbahçe, alacağı galibiyet sayesinde profesyonel liglerin başladığı 1959’dan bu yana ilk 15 haftalık periyotta 13 maç kazanan tek takım olma unvanına ulaşırken, kendi randımanını da geliştirecek. Daha önce 1995-96 sezonundaki ilk 15 maçta 12 kez galip gelen Kanarya, yüzde 86.6’lık bir başarı yüzdesi yakalamıştı. Bu durum futbolcuların motivasyonunu bir kat daha artırıyor. 
     
     Luciano’nun yerine Önder 

     Sarı-Lacivertli takımın Ankaragücü müsabakasında sahaya farklı bir 11 ile çıkması bekleniyor. Luciano’nun cezalı, Aurelio’nun sınırda ve Hooijdonk’un da sakat olması Daum’u yeni arayışlara iterken, son haftalarda tekrar takıma katılan Kemal’in forması garanti görülüyor. Alman çalıştırıcının Luciano’nun yerine Önder’i çekeceği, Aurelio’yu ise riske etmeyip Selçuk’u sahaya süreceği tahmin ediliyor. 
     Fenerbahçe Rüştü, Kemal, Önder, Servet, Ümit, Mehmet, Serkan, Aurelio, Selçuk , Tuncay, Alex, Nobre. 
Ankaragücü Zafer, Hakan Kutlu, Adem Dursun, Baidoo, Niyazi, Guel, Evren, Onur, Xavier, Özgür, Umut. 
Stat Şükrü Saracoğlu. 
     Saat 20.00. 
     Yayın Lig TV. 
     Hakem Kuddusi Müftüoğlu. 
     
     Cim Bom için kart uyarısı 

     Futbolcularını Ankaragücü maçına konsantre etmeye çalışan teknik heyet, bir yandan da 16. haftada kritik Galatasaray sınavını düşünüyor. Bu anlamda oyuncular kart konusunda ciddi biçimde uyarılırken, Alman hoca Daum’un, Ankaragücü önünde hakemle asla uğraşmayın. Kart görmemek için çok dikkatli olmalısınız. Çünkü Galatasaray müsabakasında hepinize çok ihtiyacım olacakö dedi. Bu uyarılara uymayan oyuncuların ise yönetim tarafından ağır biçimde cezalandırılacağı kaydedildi. 
     
     Ankaragücü çıkış arıyor 

     Fenerbahçe’nin bugünkü rakibi Ankaragücü, ligde sıkıntılı günler yaşamasına rağmen teknik direktör değişikliğinin ardından çıkış arayan bir takım hüviyetine büründü. Puan cetvelinde alt sıralardan kurtulmanın hesaplarını yapan Başkent temsilcisi İstanbul’dan en azından 1 puanla dönmek istiyor. Teknik direktör Sakıp Özberk, eksiklere rağmen kendileri için dönüm noktası olan bu 90 dakikadan mutlu ayrılacaklarını iddia etti ve Fenerbahçe için gerekli tüm tedbirleri aldıklarını vurguladı. 

     
</TEXT>
</DOC>
