<DOC>
<DOCNO> 266939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sonspo37.html </URL>
<DATE> 2004/08/27/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Galatasaray kampa girdi 
</HEADLINE>
<TEXT>

     Galatasaray, yarın deplasmanda oynayacağı Sakaryaspor maçı için kampa girdi. 
     Florya Metin Oktay Tesisleri'nde öğle saatlerinde kampa giren sarı-kırmızılı ekipte, Ümit ve Suat'ın sakatlıkları bulunuyor. 
     Ligde 3. hafta sonunda henüz puan alamayan Sakaryaspor ile karşı karşıya gelecek olan Galatasaray'da hedef, bu maçtan da 3 puanla ayrılarak sezonun ilk deplasman galibiyetini ve puanlarını elde etmek. 
     Sarı-kırmızılıların, Sakaryaspor karşısına Mondragon, Cihan, Tomas, Song, Hakan Ünsal, Hasan, Canceiçao, Ergün, Baliç, Hakan Şükür ve Necati ilk 11'iyle çıkması bekleniyor. 
     Galatasaray, bu akşam yapacağı antrenmanla Sakaryaspor maçının hazırlıklarını tamamlayacak ve yarın maçtan önce Sakarya'ya gidecek. 
     Adapazarı Atatürk Stadı'nda saat 20.30'da başlayacak ve hakem Mustafa Çulcu'nun yöneteceği karşılaşma Digitürk Lig TV'den naklen yayınlanacak. 
     
</TEXT>
</DOC>
