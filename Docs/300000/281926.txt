<DOC>
<DOCNO> 281926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sontur04.html </URL>
<DATE> 2004/10/20/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Sivas'ta zincirleme kaza 4 ölü 
</HEADLINE>
<TEXT>

     Sivas'ta meydana gelen zincirleme trafik kazasında 4 kişi hayatını kaybetti. 
     Alınan bilgiye göre, Kayseri'den Sivas'a giden Fikret Mert 24 yönetimindeki 34 VL 0990 plakalı otomobil, Sivas Demir Çelik Fabrikası yakınlarında, karşı yönden gelen Mustafa Saki 32 yönetimindeki 60 HC 666 plakalı yolcu otobüsüyle, ardından da Abdüsselam Taşdemir'in 39 kullandığı 38 EC 830 plakalı otomobille çarpıştı. 
     Kazada otomobillerin sürücüleri Mert ve Taşdemir ile Taşdemir'in kullandığı otomobilde bulunan Fuat Alkan 37 olay yerinde hayatını kaybetti. Bu kişilerden otomobilin içerisinde sıkışan sürücü Fikret Mert'in cesedi uzun bir uğraş sonucu araçtan çıkarılırken, yanında ağır yaralanan Yasemin Mert'in 18 ise hastaneye götürülürken yolda hayatını kaybettiği bildirildi. 
     Yolcu otobüsünün sürücüsü ve yolcularının yara almadan kurtulduğu kaza nedeniyle Sivas-Kayseri karayolunda ulaşım bir süre tek yönlü olarak sağlandı. 
     
</TEXT>
</DOC>
