<DOC>
<DOCNO> 268183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sonsiy12.html </URL>
<DATE> 2004/09/01/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Anayasa Mahkemesi, 8 Eylül'de toplanacak... 
</HEADLINE>
<TEXT>

     Anayasa Mahkemesi, yeni adli yılda ilk toplantısını 8 Eylül'de yapacak. Toplantıda, anamuhalefet partisi CHP'nin adli tatil süresince, 7 yasanın bazı maddelerinin iptali ve yürürlüğünün durdurulması istemiyle açtığı davaların ilk incelemeleri yapılacak. 
     Alınan bilgiye göre, Anayasa Mahkemesi'nin ilk incelemesini yapacağı davalar şöyle 
     ''- 5176 sayılı Kamu Görevlileri Etik Kurulu Kurulması ve Bazı Kanunlarda Değişiklik Yapılması Hakkında Kanun'nun bazı maddelerinin iptali istemiyle açılan dava, - 6831 sayılı Orman Kanunu'nun 17. maddesinin 17.6.2004 günlü, 5192 sayılı Yasa'nın 1. maddesiyle yeniden düzenlenen üçüncü ve dördüncü fıkralarının iptali istemiyle açılan dava, - 5189 sayılı Çeşitli Kanunlarda Değişiklik Yapılması Hakkında Kanun'un bazı maddelerinin iptali istemiyle açılan dava, - 5179 sayılı Gıdaların Üretimi, Tüketimi ve Denetlenmesine Dair Kanun Hükmünde Kararnamenin Değiştirilerek Kabulü Hakkında Kanun'un bazı maddelerinin iptali istemiyle açılan dava, - 5177 sayılı Maden Kanununda ve Bazı Kanunlarda Değişiklik Yapılmasına İlişkin Kanun'un bazı maddelerinin iptali istemiyle açılan dava, - 5232 sayılı Memurlar ve Diğer Kamu Görevlilerinin Yargılanması Hakkında Kanunda Değişiklik Yapılması Hakkında Kanun'un bazı maddelerinin iptali istemiyle açılan dava, - 5216 sayılı Büyükşehir Belediyesi Kanunu'nun bazı maddelerinin iptali istemiyle açılan dava.'' 
     
     RTÜK YASASI 
     Anayasa Mahkemesi, 15 Eylül Çarşamba günü yapacağı toplantıda da, AK Parti, SP, DSP, MHP, Toplumcu Demokratik Parti TDP ve bağımsızlardan oluşan 119 milletvekilinin 4756 sayılı Radyo ve Televizyonların Kuruluş ve Yayınları Hakkında Kanun, Basın Kanunu, Gelir Vergisi Kanunu ile Kurumlar Vergisi Kanununda Değişiklik Yapılmasına Dair Kanun'un bazı maddelerinin iptali istemiyle açılan davayı esastan görüşecek. 
     Anayasa Mahkemesi, yasanın bazı hükümlerinin yürürlüklerini durdurmuştu. 
     Anayasa Mahkemesi, aynı yasanın bazı maddelerinin iptali istemiyle Cumhurbaşkanı Ahmet Necdet Sezer ile MHP, AK Parti, Saadet Partisi, BBP, TDP ve bağımsızlardan 111 milletvekilinin açtığı davaları da daha sonra ele alacak. 
     
</TEXT>
</DOC>
