<DOC>
<DOCNO> 275740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sontur47.html </URL>
<DATE> 2004/09/28/ </DATE>
<TIME> 22.28 </TIME>
<AUTHOR>  </AUTHOR>
<HEADLINE>
Ankara'da Türk-Amerikan Derneği bahçesinde ses bombası patladı 
</HEADLINE>
<TEXT>

     Başkent'in Cinnah Caddesi girişinde bir patlama meydana geldi. 
     Türk-Amerikan Derneği binası ile Tarım ve Köyişleri Bakanlığı Teşkilatlandırma ve Destekleme Genel Müdürlüğü'nün bulunduğu bina arasındaki patlama saat 21.15 sıralarında oldu. 
     Patlamada ölen ya da yaralanan olmadığı belirtildi. 
     Güvenlik kuvvetleri, patlamanın hemen ardından yolu trafiğe kapatarak inceleme başlattı. 
     
     TÜRK AMERİKAN DERNEĞİ BAHÇESİNE SES BOMBASININ PATLADIĞI BELİRLENDİ 

     Cinnah Caddesi'nde Türk-Amerikan Derneği bahçesine konulan bombanın patladığı belirlendi. 
     Olay yeri inceleme ekipleri, bombanın, ses bombası olduğunu belirledi. 
     Türk-Amerikan Derneği ve Tarım Bakanlığı'na ait bina arasındaki patlama iki binada da hasara neden oldu. 
     Olay sırasında, Türk Amerikan Derneği'nde ders gören öğrencilerin, camların kırılması nedeniyle büyük korku yaşadığı öğrenildi. 
     İnceleme sırasında çift yönlü trafiğe kapatılan cadde, bir süre sonra açıldı. 
     
</TEXT>
</DOC>
