<DOC>
<DOCNO> 289565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sonspo05.html </URL>
<DATE> 2004/11/17/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Bir zamanlar zirvedeydi... Tenisi poker için bırakıyor... 
</HEADLINE>
<TEXT>

     Yevgeny Kafelnikov, profesyonel bir poker oyuncusu olmak için tenisi bırakıyor. Dünya sıralamasının eski bir numarası olan Rus raket, Independent gazetesine yaptığı açıklamada, "Artık emekliye ayrıldım ancak bunu henüz resmi olarak ifade etmedim. İnsanlar h l benim ara verdiğimi düşünüyor fakat inanın bana benim tenis günlerim sona erdi. Dönecek olsam bile asla eski formuma ulşamam" dedi. 
     Geçen yıl ekim ayındaki St. Petersburg turnuvasından bu yana korta çıkmayan 30 yaşındaki Kafelnikov, "Tenise 19 yaşında başladım ve şimdi, benden 10 yaş gençlere karşı mücadele etmek imk nsız. Onlar başarıya aç. 2003'te birkaç maça çıktım ve tenisi daha fazla yapamayacağımı anladım" diye konuştu. 
     Tenis yıllarında rulete merakı bilinen Rus raket, bugünlerde Güney Londra'da bir poker turnuvasında yer aldığını belirterek şöyle konuştu 
     "Pokeri ilgi çekici buluyorum. Kartlarla değil, yeteneğinizle kazanıyorsunuz. Dil vücuduyla bir oyunu kazanabilir veya kaybedebilirsiniz. Aynı tenisteki gibi eğer yeteneğinize güvenmiyorsanız, kaybedersiniz. Teniste kendime güvenirdim, bu nedenle de çok başarılı oldum." 
     
</TEXT>
</DOC>
