<DOC>
<DOCNO> 270403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/soneko43.html </URL>
<DATE> 2004/09/09/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Karpuz tarlada kaldı 
</HEADLINE>
<TEXT>

     Güneydoğu Anadolu Bölgesi'ndeki hava sıcaklığının ani artmasıyla geçtiğimiz aya kadar kilo fiyatı 500 bin lira kadar yükselen karpuzdaki fiyat düşüşü devam ediyor. 
     Yozgat bölgesinde üretilen karpuzun tarlada kaldığını belirten üreticiler, kilo fiyatı 50 bin liradan bile alıcı bulamamaktan yakınıyorlar. 
     AA muhabirinin edindiği bilgiye göre, Yozgat'ta bu yıl bin 330 hektar alanda karpuz ekimi yapıldı. Bölgede yağışların karpuz üretimi açısından iyi gitmesinin yanı sıra Temmuz-Ağustos aylarında fiyatların 500 bin liraya kadar yükselmesiyle yüzü gülen karpuz üreticileri, aniden düşen fiyatlardan olumsuz etkilendi. 
     Türkiye'nin en kaliteli karpuz üretiminin gerçekleştirildiği Yerköy İlçesi'nin Sekeli Beldesi bölgesinde rekor seviyede karpuz üretiminin olduğuna dikkat çeken üreticiler, şunları kaydetti 
     ''Alıcı bulamıyoruz. Eğer masraflarımızı kurtarabilirsek, buna da şükredeceğiz. Havanın karpuz üretimi açısından iyi gitmesine karşılık, hasat döneminin de gecikmesine neden oldu. Geçen ay hasat yapabilseydik, fiyatlar yüksekti. Tarlada kilosu 250-300 bin liradan işlem görüyordu. Şimdi 50 bin liraya kadar düşmesine karşılık, alıcı bulamıyoruz. Ne yapacağımızı şaşırdık.'' Yozgat'ta tarlada kilosu 50 bin liraya düşen karpuz, pazar da ise 100 bin liradan işlem görüyor. 
     
</TEXT>
</DOC>
