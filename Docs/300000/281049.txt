<DOC>
<DOCNO> 281049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/son/sonyas01.html </URL>
<DATE> 2004/10/17/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Dünyanın tercihi Antalya... 
</HEADLINE>
<TEXT>

     İbrahim OKUMAMIŞ ANTALYA, DHA 
     

TURİZM kenti Antalya, tatil için gelip evlenenlerin yanında, yaşamak, okumak ve çalışmak için de gelen kişilerin tercihi oldu. 195 ülkeden 6 bin 303 kişi oturma izni alarak kentte yaşamaya başladı. Kente yaşayan 3 vatansızın Haymatlos yanısıra Horduras ve haritada yerini bile bulmakta zorlanılacak Trinidad-Tobago'dan bile insanlar bulunuyor. 
     Antalya Emniyet Müdürlüğü'nün Türkiye'de İkamet İznine Tabi Tutulan Yabancılar' istatistiklerine göre, 195 ülkeden gelip oturma izni alanların 3 bin 634'ü kadın. İstatistiklere göre, 1176 kişi eşinin yanında yaşamak için oturma izni alırken, 234 kişi yakını yanında, 140 kişi Türk olan yakını yanında, 860 kişi turistik amaçlı, 111 kişi öğrenim amaçlı, 717 kişi de çalışma amaçlı olarak bu kentte oturuyor. Bir Alman rahibin de yaşadığı kentte, çeşitli amaçlarla yaşayanların sayısı da 3 bin 64 kişi. Kamu kurumlarında 6 yabancı çalışırken, bir öğretim görevlisi, 2 gazeteci de Antalya'da yaşamayı tercih edenlerin arasında yer aldı. Turizm kenti Antalya'da hiçbir yabancı uyruklu sporcunun bulunmaması ise dikkat çekti. 
     Antalya Emniyet Müdürlüğü kayıtlarına göre, kentte yaşayanların çoğunluğunu ise şu ülkelerin vatandaşları oluşturdu "Almanya 829'u erkek 2 bin 118 kişi, Rusya Federasyonu 142'si erkek 528 kişi, Kazakistan 250'si erkek 458 kişi, Azerbaycan 275'i erkek 420 kişi, İngiltere 148'i erkek 381 kişi, Ukrayna 84'ü erkek 267 kişi, Hollanda 119 erkek 271 kişi, Kırgızistan 55'i erkek 132 kişi, Norveç 43'ü erkek 117 kişi, Avusturya 46'sı erkek 106 kişi, Bulgaristan 52'si erkek 103 kişi, Belçika 90'ı erkek 91 kişi, ABD 39'u erkek 84 kişi, Fransa 37'si erkek 81 kişi.'' Antalya'da yaşamak için oturma izni alanlar arasında, Afganistan, Etyopya, Horduras, Küba, Oman, Srilanka, Trinidad- Tobago ülkelerinin vatandaşları da bulunuyor. 
     Antalya'da, yılın ilk 9 ayında 4 yabancı bayan Türk erkeği ile, 61 yabancı erkek de Türk kızlarıyla ile evlenmişti. 
     
</TEXT>
</DOC>
