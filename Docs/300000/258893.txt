<DOC>
<DOCNO> 258893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/guncel/gun05.html </URL>
<DATE> 2004/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci çocuk vakası... 
</HEADLINE>
<TEXT>


Yargıtay Başsavcılığı, 2 yaşıtlarından 3 yıl önce 1 milyon lira gasp eden 6 çocuğa verilen 10 - 22 yıl arası hapis cezalarının onanmasını istedi 

Gökçer Tahincioğlu Ankara 

Yargıtay Cumhuriyet Başsavcılığı, 6 çocuğa, 2 çocuktan 1 milyon lira gasp ettikleri gerekçesiyle verilen 10 - 22 yıl hapis cezalarının onanmasını istedi. 
Gaziantep'te baklava çaldıkları için yıllarca hapis cezası alan çocukları hatırlatan olay, Aydın 2. Ağır Ceza Mahkemesi tutanaklarına göre şöyle gelişti Oto boyacılığı yapan S.Y. 13 ile arkadaşları G.Ö. 11 , A.C.Ö. 12 , S.D. 13 , C.D. 15 ve G.Ö. 13 , 3 yıl önce atari salonundan çıktıklarında M.D. 13 , E.Y. 15 ile karşılaştı. S.Y., tartıştıkları çocuklara bıçak çekerek para vermelerini istedi. M.D.'nin 3 milyon lira verdiği S.Y., 1 milyonunu alırken, kalanını geri verdi. Diğer çocuklar ise E.Y.'nin içinde para bulunmayan cüzdanını alarak kaçtılar. Çocuklar daha sonra cüzdanı bir okulun bahçesine bıraktı. 

Şik yetler geri alındı 
6 çocuk, saldırıya uğrayan 2 çocuğun şik yeti üzerine gözaltına alındı. Bıçak çekmediklerini söyleyen çocuklar, tutuklanarak cezaevine konuldu. M.D., dava sürerken kendisine bıçak çekilmediğini, sanıklardan şik yetçi olmadığını söyledi. E.Y. de duruşmalar sırasında şik yetini geri aldı. Çocukların "işlemiş oldukları gasp suçunun anlam ve sonucunu kavrayacak düzeyde bulunduklarını" belirten mahkeme, S.Y., G.Ö., A.C.Ö., S.D. ve G.Ö'yi 10'ar yıl, yaşı 15'in üzerinde olan C.D.'yi ise 22 yıla mahk m etti. 
Dava, çocukların temyizi üzerine Yargıtay 6. Ceza Dairesi'ne geldi. Başsavcılık, bağlayıcılığı bulunmayan tebliğnamede, yerel mahkeme kararının onanmasını istedi. Daire onama kararı verirse, 2.5 yıldır cezaevinde olan çocuklar, daha uzun yıllar hapis yatmak zorunda kalacak. 


</TEXT>
</DOC>
