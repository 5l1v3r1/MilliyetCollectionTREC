<DOC>
<DOCNO> 278602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/siyaset/siy01.html </URL>
<DATE> 2004/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Olumsuzluklar değişmeli 
</HEADLINE>
<TEXT>


Sezer, "Türkiye ile müzakerelere yeşil ışık yakılması beklenen bir sonuçtu. Ancak bazı olumsuz öğe ve saptamaların aralık zirvesinde değiştirilmesi gerekir" dedi 

ANKARA Milliyet 


Cumhurbaşkanı Ahmet Necdet Sezer, AB Komisyonu İlerleme Raporu'yla ilgili soruları yanıtladı. Sezer, şöyle konuştu "Beklediğimiz bir sonuçtu. Ancak raporun kimi bölümlerinde Türkiye hakkında olumsuz öğe ve saptamalar da gözüküyor. Biz, Helsinki zirvesinde alınan kararlar ışığında bu farklı ölçütlerin ve yöntemlerin öngörülmemesini bekliyoruz. AB üyesi olma hedefinden geri dönmeyeceğiz. Bir gün buna ulaşacağız. Önemli olan müzakerelerin başlamasından sonraki süreçte ulusal çıkarlarımızı tam bir kararlılıkla korumamız." 
Sezer, "Kürtler ve Aleviler raporda azınlık olarak gösteriliyor" sözleri üzerine de, "Zaten çoğunluğun öğesi, çoğunlukta bulunan bir öğeyi niye azınlık sayalım. Kendileri de basındaki açıklamalarda, çoğunluk içinde bulunduklarını kabul ediyorlar" dedi. 


</TEXT>
</DOC>
