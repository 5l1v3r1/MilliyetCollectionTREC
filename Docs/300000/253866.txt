<DOC>
<DOCNO> 253866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sonsiy18.html </URL>
<DATE> 2004/07/08/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
KKTC'de hükümete 'güvensizlik' önergesi Meclis'te... 
</HEADLINE>
<TEXT>

     KKTC'de ana muhalefet partisi Ulusal Birlik Partisi'nin UBP , azınlığa düşen Cumhuriyetçi Türk Partisi CTP -Demokrat Parti DP koalisyon hükümeti hakkında dün verdiği güvensizlik önergesinin Cumhuriyet Meclisi Genel Kurulu'nda görüşülmesi kabul edildi. 
     Fatma Ekenoğlu başkanlığında toplanan Meclisi Genel Kurulu'nda, UBP'nin güvensizlik önergesinin gündeme alınıp alınmamasına ilişkin oylama yapıldı. Oylamada 24 milletvekili güvensizlik önergesinin genel kurulda görüşülmesine ''evet'' oyu verirken, 23 milletvekili ''hayır'' oyu kullandı. 
     Oylamada, UBP milletvekillerinin yanı sıra Barış ve Demokrasi Hareketi BDH ile Yeni Parti YP Genel Başkanı Nuri Çevikel ve bağımsız milletvekili Ahmet Kaşif, önerinin gündeme alınmasına ''evet'' dedi. CTP ve DP milletvekilleri ile Toplumcu Kurtuluş Partisi TKP Genel Başkanı Hüseyin Angolemli ise öneriye karşı oy kullandı. 
     Meclis Danışma Kurulu, Genel Kurul'un özel gündemle toplanarak güvensizlik önergesinin görüşülmesi için tarih saptayacak. 
     
</TEXT>
</DOC>
