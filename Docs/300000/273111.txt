<DOC>
<DOCNO> 273111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/son/sondun25.html </URL>
<DATE> 2004/09/19/ </DATE>
<TIME> 23.16 </TIME>
<AUTHOR>  </AUTHOR>
<HEADLINE>
Gazze'de bir araçta patlama oldu... HAMAS'ın üst düzey yetkilisi öldü 
</HEADLINE>
<TEXT>

     Gazze'de bir araçta patlama meydana geldiği bildirildi. 
     Görgü tanıkları, patlamada aracın havaya uçtuğunu, bölgeye ambulansların geldiğini söylediler. 
     Patlamada ölü ya da yaralı olup olmadığının henüz bilinmediği, bölgede İsrail helikopterlerinin görülmediği belirtildi. 
     İsrail ordusu, konuyla ilgili açıklama yapmadı. 
     ÖLEN HAMAS YETKİLİSİ, İZZEDDİN EL KASSAM TUGAYLARI'NIN LİDERİ... 
     Gazze'de bir araca düzenlenen füze saldırısında ölen Hamas'ın üst düzey yetkilisinin, İzzeddin El Kassam Tugayları'nın lideri olduğu bildirildi. 
     Filistinli görgü tanıkları, ölen kişinin İzzeddin El Kassam Tugayları'nın lideri Halid Ebu Selniya 33 olduğunu belirtirken, Hamas, üst düzey yetkilinin kimliğini, Şati mülteci kampından Halid Ebu Şamiye 30 olarak açıkladı ancak, örgüt içindeki rolüne ilişkin bilgi vermedi. 
     Hastane yetkilileri, saldırıda ikisi ağır 6 kişinin yaralandığını, hepsinin camiden dönen Filistinliler olduğunu belirttiler. 
     İsrail ordusundan adının açıklanmasını istemeyen yetkililer de, saldırının İsrail helikopterinden düzenlediğini bildirdiler. 
     Bu arada, öfkeli Hamas militanlarının, yaralıların tedavi altına alındığı hastane önünde toplandığı ve intikam çağrısında bulunduğu kaydedildi. Hamas'ın sözcülerinden Müşir El Masri, ''Hamas düşmana acı bir ders verecek'' dedi. 
     
</TEXT>
</DOC>
