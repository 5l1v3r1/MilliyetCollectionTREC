<DOC>
<DOCNO> 257639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sonsiy13.html </URL>
<DATE> 2004/07/23/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
TBMM Başkanvekili Facianın nedenlerini bağımsız bilirkişiler araştırmalı 
</HEADLINE>
<TEXT>

     TBMM Başkanvekili Yılmaz Ateş, Sakarya'da meydana gelen ''Hızlandırılmış Tren'' kazasının nedenlerinin tarafsız bilirkişilerce çok iyi araştırılması ve sorumlulardan hesap sorulması gerektiğini belirtti. 
     Ateş, konuya ilişkin yazılı açıklamasında, 36 vatandaşın ölümü ve çok sayıda kişinin de yaralanmasından büyük üzüntü duyduğunu bildirdi. ''Mevcut demiryolu hattının çok kısa sürede ''iyileştirildiği'' iddiasıyla, ''Hızlandırılmış Tren'' projesinin eski hat üzerinde hayata geçirilmesinin ve böyle bir facia yaşanmasının üzücü olduğu kadar düşündürücü de olduğunu ifade eden Ateş, açıklamasında şunları dile getirdi 
     ''Tüm dünyada, böylesine büyük yatırım gerektiren projeler hazırlanırken gerekli araştırma, altyapı çalışmaları, teknolojisi ve güvenlik tedbirleri bir bütün olarak ele alınır. Hızlandırılmış Tren Projesi'nin de böyle yapıldığını umut etmek istiyorum. 
     Bu facianın nedenleri tarafsız bilirkişilerce çok iyi araştırılmalı hatalar, eksiklikler ve kusurlar iyi tespit edilmelidir. Bir daha aynı faciaları yaşamamak için gereken önlemler ve dersler alınmalı, sorumluları hakkında gereken ne ise o yapılmalı, hesabı sorulmalıdır.'' Bu arada, CHP Antalya Milletvekili Osman Kaptan, Hatay Milletvekili Gökhan Durgun da kazayla ilgili olarak Ulaştırma Bakanı Binali Yıldırım'ın yanıtlaması istemiyle soru önergeleri verdiler. 
     
</TEXT>
</DOC>
