<DOC>
<DOCNO> 270722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sonspo21.html </URL>
<DATE> 2004/09/10/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Borussia Dortmundlu futbolculara forma değişim yasağı 
</HEADLINE>
<TEXT>

     Almanya Birinci Futbol Ligi Bundesliga takımlarından BV Borussia Dortmund, pahalıya malolduğu gerekçesiyle futbolcularına maç sonrası forma değiştirme yasağı getirdi. 
     Alman SAT 1 Televizyonu tarafından verilen haberde, sponsor olarak kulübe formaları veren Nike firmasının yeteri kadar forma üretmediği, bu nedenle kulübün daha tutumlu hareket etmek istediği belirtildi. 
     Nike firması ise, kulübün aldığı karara şaşırdığını ve yeteri kadar forma üretmedikleri biçimindeki haberin doğru olmadığını bildirdi. 
     Almanya Ligi maçlarında forma değişimi gelenek haline geldiği için BV Borussia Dortmundlu futbolcuların gelecek maçlarda nasıl bir tutum izleyecekleri merakla bekleniyor. 
     
</TEXT>
</DOC>
