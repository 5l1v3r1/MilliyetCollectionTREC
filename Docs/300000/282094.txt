<DOC>
<DOCNO> 282094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sondun01.html </URL>
<DATE> 2004/10/21/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Soğuk savaşın babası Paul Nitze öldü 
</HEADLINE>
<TEXT>

     Soğuk savaşın teorisyeni, ABD'nin eski savunma bakan yardımcısı Paul Nitze, 97 yaşında öldü. 
     Amerikan ordusundan yapılan açıklama, Nitze'nin salı günü öldüğü belirtildi. 
     Nitze, 1950'li yılların başında, bugün kamuoyunca bilinen, ancak o dönemde gizli bir belge olan ve SSCB'yi ABD'nin bir numaralı düşmanı haline getirerek, komünizmin önüne set çekilmesini savunarak soğuk savaş doktrinini tanımlayan NSC 68 direktifinin ortaya çıkarılması için çalışmıştı. 
     1963-1967 arasında Denizcilik Bakanlığı, 1967-1969 arasında da Savunma Bakan Yardımcılığı yapan Nitze, daha sonra ulusal güvenlik konularında danışmanlık yapmıştı. 
     Ronald Reagan'ın 1981-1988 başkanlığı döneminde SSCB ile silahsızlanma konusundaki müzakelerden sorumlu olan ve 1979'da Başkan Jimmy Carter ve Sovyet yetkililerce imzalan stratejik silahların sınırlandırılması anlaşmasına SALT II şiddetle karşı oluşuyla tanınan Nitze, 1981'de Sovyetlerle orta menzilli füzelerin sınırlandırılması için bir anlaşmaya varmak için müzakerelerde bulunmuştu. 1984'te de silahlanma kontrolünden sorumlu sekreter yardımcısı olarak görev yapmıştı. 
     
</TEXT>
</DOC>
