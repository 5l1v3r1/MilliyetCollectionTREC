<DOC>
<DOCNO> 264336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sondun02.html </URL>
<DATE> 2004/08/18/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
ZDF için çalışan Iraklı gazeteci Felluce'de öldürüldü .. 
</HEADLINE>
<TEXT>

     Alman devlet televizyonu ZDF için çalışan bir Iraklı gazetecinin pazar günü Felluce'de öldürüldüğü bildirildi. 
     ZDF'nin internet sitesindeki haberde, 32 yaşındaki Mahmud Hamid Abbas adlı gazetecinin Irak'ın başkenti Bağdat'ın batısındaki Felluce'de ''henüz aydınlanmayan koşullarda'' öldüğünü belirtildi. 
     Sınır Tanımayan Gazeteciler örgütü ise Iraklı gazetecinin Felluce ile Bağdat arasındaki karayolunda öldüğünü açıkladı. 
     ZDF'nin Irak'taki muhabiri de Iraklı gazetecinin telefon konuşmasında kendisi ve yanındakilerin hedef alındığını söylerken, patlama sesine benzer büyük bir gürültü duyduğunu, ardından görüşmenin kesildiğini belirtti. 
     Iraklı gazetecinin, Amerikalı askerler ile Iraklı direnişçiler arasındaki cephe hattına yakın bir yerde bulunduğu sanılıyor. 
     Evli ve 3 çocuk babası Mahmud Hamid Abbas, 2004 başından bu yana Irak'ta öldürülen 20'nci, Mart 2003'ten bu yana öldürülen 34. gazeteci oldu. 
     
</TEXT>
</DOC>
