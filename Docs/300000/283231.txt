<DOC>
<DOCNO> 283231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sontur20.html </URL>
<DATE> 2004/10/25/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Güvenlik görevlileri, gece olunca alışveriş merkezini soyuyormuş .. 
</HEADLINE>
<TEXT>

     Mersin'de çalıştıkları işyerinden hırsızlık yaptıkları iddiasıyla 11 kişi yakalanarak, gözaltına alındı. 
     Emniyet Müdürlüğü'nden yapılan açıklamaya göre, Mersin'de faaliyet gösteren bir alışveriş merkezinde güvenlik görevlisi olarak çalışan S.A'nın, firma müdürünün şikayeti üzerine gözaltına alındığı belirtildi. 
     S.A'nın yapılan sorgulamasında aynı mağazada monitör görevlisi olarak çalışan M.M.Y'nin gece geç saatte güvenlik kamerasını devre dışı bıraktığı ve mağazanın diğer güvenlik görevlileri A.B.A, M.S, Ü.F, İ.Ş, M.B, A.G ve M.K ile uzun süredir mağazadan mal çaldıkları belirlendi. 
     Şahısların çaldıkları malları, mağaza çalışanı A.I'ya ait otomobil ile taşıdıkları, bazılarını da aynı işyerinde çalışan O.B'ye sattıkları kaydedildi. 
     Yakalanan şüphelilerin gösterdikleri yerde yapılan aramalarda, çok sayıda mutfak eşyası, elektrikli ev aletleri, giyim, kozmetik, temizlik maddeleri, oyuncak, elektronik aletler, cd, halı, kilim, zücaciye ürünleri gibi 10 milyar lira civarında eşyanın ele geçirildiği ifade edildi. 
     Yakalan 11 kişi, yapılan sorgulamalarının ardından, ''emniyeti suiistimal suretiyle hırsızlık'' suçundan adliyeye sevk edildi. 
     
</TEXT>
</DOC>
