<DOC>
<DOCNO> 281334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sontur36.html </URL>
<DATE> 2004/10/18/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Kültür Bakanlığı Eğreti Gelin filmi sanatsal kurmacadır 
</HEADLINE>
<TEXT>

     Kültür ve Turizm Bakanlığı, Denizli'de çekimleri devam eden Eğreti Gelin filmi ile ilgili olarak, ''Film bir sanatsal kurmacadır. Filmin yazar ve yönetmeni, sanatsal yaratım alanında böyle bir kurmaca kurmak ve geliştirmekle elbette özgürdür'' açıklamasını yaptı. 
     Kültür ve Turizm Bakanlığı'ndan yapılan yazılı açıklamada, son günlerde bazı basın-yayın organlarında yer alan haberler üzerine, açıklama yapma gereği duyulduğu kaydedildi. 
     Filmin bir sanatsal kurmaca olduğuna işaret edilen açıklamada, şöyle denildi 
     ''Filmin yazar ve yönetmeni, sanatsal yaratım alanında böyle bir kurmaca kurmak ve geliştirmekle özgürdür. 
     Araştırma ve Eğitim Genel Müdürlüğü'nün yaptığı çalışma, filmin denetlenmesi amacına dönük olmayıp filmin ortaya attığı tezin halkbilimi açısından bilimsel yöntemlerle araştırılmasına dönük bir çabadır. 
     Araştırma bulguları her ne olursa olsun, konu, çekilen filmle ilişkilendirilmeyecektir.'' 
     
</TEXT>
</DOC>
