<DOC>
<DOCNO> 287378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sondun16.html </URL>
<DATE> 2004/11/09/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Afganistan'daki rehinelerin ikisi yakınlarını aradı 
</HEADLINE>
<TEXT>

     Afganistan'da rehin alınan 3 BM çalışanından ikisi, yakınlarını arayıp iyi olduğunu bildirdi. 
     Kabil'in merkezinde 12 gün önce, silahlı kişilerce Kuzey İrlandalı Annetta Flanigan ile birlikte kaçırılan Kosovalı Şekib Hebibi ve Filipinli Angelito Nayan, yakınlarını arayarak iyi olduğunu söyledi. 
     Yakınları, Hebibi'nin uydu telefonundan Kosovalı bir arkadaşını arayarak, en kısa zamanda serbest kalmayı umduğunu söylediğini belirtti. 
     Filipinli yetkililer de görev yaptığı Filipinler Dışişleri Bakanlığı ile kısa bir görüşme yapmasına izin verilen Nayan'ın, bakanlık aracılığıyla ailesine iyi olduğunu bildirdiğini söyledi. 
     Afgan hükümeti adına açıklama yapan Cavid Ludin, rehine krizinin sona erdirilmesi yolunda ilerleme kaydedildiğini belirterek, ''Kısa zamanda kurtulduklarını göreceğimizden umutluyum'' dedi. 
     BM çalışanlarını kaçıran ''Müslümanlar Ordusu''nun, 26 Taliban tutuklunun serbest bırakılması için verdiği 2 günlük süre bugün doldu. 
     
</TEXT>
</DOC>
