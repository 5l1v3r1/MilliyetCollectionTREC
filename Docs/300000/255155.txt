<DOC>
<DOCNO> 255155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sonspo32.html </URL>
<DATE> 2004/07/13/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Carew sağlık kontrolundan geçti, yarın kampa gidiyor... 
</HEADLINE>
<TEXT>

     Beşiktaş'ın yeni transferi Norveçli futbolcu John Alieu Carew, sağlık kontrolünden geçti. 
     Öğleden sonra İstanbul'a gelen Carew, ayağının tozuyla gittiği Memorial Hastanesi'nde sağlık kontrolüne tabi tutuldu. Oldukça yorgun olduğu gözlenen Norveçli futbolcu, hastanede yaptığı açıklamada, İstanbul'da olmaktan büyük mutluluk duyduğunu söyledi. 
     Carew, ''Beşiktaş'ın taraftarı muhteşem. Fantastik bir ambiyans, fantastik bir taraftar grubu var. Burada büyük başarılara imza atacağımıza inanıyorum. Ligde ve Avrupa'da başarılı olmak için elimden geleni yapacağım. Umarım başarılı olurum'' dedi. 
     Norveçli santrfor, yarın saat 12.30'da kulüp binasında resmi sözleşme imzalayacak, 16.00'da da Beşiktaş'ın yurtdışı kampına katılmak üzere İstanbul'dan ayrılacak. 
     
</TEXT>
</DOC>
