<DOC>
<DOCNO> 264174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sontur21.html </URL>
<DATE> 2004/08/17/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Kavga ettiği karısını otomobilde bıçakladı 
</HEADLINE>
<TEXT>

     Konya'da kızlarını ziyaret ettikten sonra Ankara'ya dönen karı-koca arasında otomobilde kavga çıktı. Karısını bıçaklayarak ağır yaralayan kişi, daha sonra polise kendini ihbar etti. 
     Edinilen bilgiye göre, H.C. ve E.C. 51 çifti, Konya'da bulunan kızlarını ziyaret ettikten sonra, otomobilleriyle Ankara'ya doğru yola çıktı. Bu sırada karı-koca arasında henüz belirlenemeyen nedenle tartışma çıktı ve H.C, otomobili Konya-Ankara Karayolu kenarında boş bir arazide durdurarak karısını bıçakladı. 
     H.C, daha sonra polisi arayarak kendini ihbar etti. Ağır yaralanan E.C. ambulansla Konya Numune Hastanesi'ne kaldırıldı. H.C. de gözaltına alındı. 
     E.C'nin hayati tehlikeyi atlatamadığı öğrenilirken, polis, olayla ilgili soruşturmayı sürdürüyor. 

     
</TEXT>
</DOC>
