<DOC>
<DOCNO> 294743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sonsiy04.html </URL>
<DATE> 2004/12/04/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Denktaş Davada yumuşamam 
</HEADLINE>
<TEXT>

     ANKARA Milliyet 

KKTC Cumhurbaşkanı Rauf Denktaş, AB'nin Türkiye'ye Kıbrıs Rum Yönetimi'ni tanıması konusundaki baskılarını "oyun" olarak nitelendirerek, "Hak müdafasında kimsenin yumuşama hakkı yoktur" dedi. 
     Başkent Üniversitesi'nde dün düzenlenen konferansta, "Kıbrıs'ta son durum" başlıklı bir konuşma yapan Denktaş, Kıbrıs sorununun kökeninde Yunanistan'ın adayı ilhak etme niyetinin olduğunu söyledi. Adanın Türkiye açısından stratejik önemi olduğunu dile getiren Denktaş, "Kıbrıs, Yunanistan'a giderse Türkiye denize açık bir ülke olmaktan çıkar. Türkiye için stratejik değeri yok diyenlere soruyorum O zaman İngiliz'in ne çıkarı var ki üslerine dört elle sarılıyor" diye konuştu. Denktaş, şöyle devam etti 
     "Ben hamaset yapmıyorum. Kıbrıs'ta barış istiyorum. Türkiye'nin önüne tekrar Kıbrıs oyununu koymak, Türkiye'ye sırf 'ucu açık kapı' açmak için 'Ver Kıbrıs'ı, tanı Rum yönetimini' demek hakkını nerden alıyorlar Türkiye'yi eğer AB'ye alacaklarsa ihtiyaçları olduğundan alacaklar. Türkiye'yi eğer Rum idaresini tanımaya zorlarlarsa, bu işin arkasından başkaları gelir. Türkiye'yi sürüklerler. İnsanlar yumuşayınca yere atılmış sakız gibi onun bunun ayağına yapışır. Hak müdafasında kimsenin yumuşama hakkı yoktur. Barış olsun diye nelere razı olmadık. Kıbrıs'tan vazgeçerseniz, arkası gelir bir çok şeyi elinizden alırlar. Oyuna gelmeyelim." KKTC Başbakanı Mehmet Ali Talat da TOBB'da verdiği brifingte, Rumlar'ın Türkiye tarafından tanınması talebini, "haksızlık" diye nitelendirdi. "Çözüme 'hayır' diyen taraflar tanınıyor, 'evet' diyenler ambargo ve izolasyon altında tutuluyor" diyen Talat, yaşananları, "garip" bulduklarını söyledi. 
     
</TEXT>
</DOC>
