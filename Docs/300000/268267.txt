<DOC>
<DOCNO> 268267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sonyas12.html </URL>
<DATE> 2004/09/01/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
61. Venedik Film Festivali başlıyor... 
</HEADLINE>
<TEXT>

     Dünyanın en önemli ve en eski film festivallerinden olan Venedik Film Festivali bugün başlıyor. 
     İkinci Dünya Savaşı'nın sonlarına doğru başlatılan festival ve büyük ödülü ''Altın Aslan'', bugün dünya sinemasının en prestijli markalarından biri olarak kabul ediliyor. 
     1-11 Eylül tarihleri arasında düzenlenen festivalin Uluslararası Yarışma bölümünde, değişik ülkelerden usta yönetmenlerin 21 filmi, ''Altın Aslan'' için yarışacak. Bu filmlerin arasında, Fransız sinemasının yeni yüzaklarından François Ozon'un ''5x2''si, ünlü yönetmen Alejandro Amenabar'ın ''Mar Dentro''su İç Deniz , Hayao Miyazaki'nin ''How'l Moving Castle''ı Baykuşun Hareket Eden Evi ve Mike Leigh'in ''Vera Drake''i, otoriteler tarafından büyük ödüle yakın görülüyor. 
     Avustralyalı ünlü aktris Nicole Kidman'ın oynadığı, Jonathan Glazer'in ''Birth'' Doğum , Amos Gitai'nin ''Promised Land'' Vaat Edilmiş Ülke ve Arnaud Desplechin'in yönettiği ve Catherine Deneuve'ün oynadığı ''Rois et Reine'' Kral ve Kraliçe filmleri de festival jürisini karar vermekte zorlayacak filmler olarak gösteriliyor. 
     Tom Hanks, Johnny Depp, Angelina Jolie ve Tom Cruise da, festivalde boy gösterecek film yıldızlarından. 
     
</TEXT>
</DOC>
