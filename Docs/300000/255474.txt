<DOC>
<DOCNO> 255474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/son/sontur33.html </URL>
<DATE> 2004/07/14/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Eskişehir... Zehirlenen işçiler arasında lösemili baba da var 
</HEADLINE>
<TEXT>

     Osmangazi Üniversitesi'nde temizlik işleri yapan şirkette çalışan ve yedikleri yemekten zehirlenen 113 kişi arasında, kendisi gibi lösemili kızının tedavisi için mücadele eden temizlik işçisi babanın da olduğu öğrenildi. 
     OGÜ Tıp Fakültesi Hastanesi'nde temizlik şirketine bağlı çalışan 113 personel, şirketin sağladığı rosto, patates püresi ve mantar yemeğini yedikten sonra fenalaştı. 
     Muayenelerinde zehirlendikleri belirlenen 113 temizlik işçisinden 93'ü OGÜ Tıp Fakültesi Hastanesi'nde, 18'i SSK Hastanesi'nde, 2'si de Devlet Hastanesi'nde tedavi görüyor. 
     Hayati tehlikeleri bulunmayan 113 temizlik işçisinin arasında, 7 yaşındaki kızı Feyza'nın da kendisi gibi lösemi hastası olduğunu öğrenen Veysel Kazak'ın da 31 olduğu bildirildi. 
     Yaklaşık 2 yıl önce lösemi hastası olduğunu öğrenen baba Veysel Kazak, rahatsızlığından şüphelendiği kızının da lösemi hastalığına yakalandığını öğrenmişti. Baba-kız Veysel ve Feyza Kazak, Eskişehir Kanserle Yaşam Derneği'nin desteğiyle tedavilerini sürdürüyor. 
     
</TEXT>
</DOC>
