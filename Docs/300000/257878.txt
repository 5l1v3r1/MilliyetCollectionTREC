<DOC>
<DOCNO> 257878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sonspo17.html </URL>
<DATE> 2004/07/24/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Elazığspor'da Hüseyin'in kulüpten alacağına tedbir konuldu... 
</HEADLINE>
<TEXT>

     Elazığsporlu Hüseyin'in kulüpten alacağına tedbir konulduğu bildirildi. 
     Kulüp avukatı İzzettin Demir, A.A muhabirine yaptığı açıklamada, Elazığ Asliye Hukuk Mahkemesi'ne, futbolcuları Hüseyin hakkında, kulübü küçük düşürdüğü için 70, kulüp asbaşkanı Aziz Çelik'e iftirada bulunduğu gerekçesiyle de 20 milyar lira maddi manevi tazminat davası açtıklarını hatırlatarak, mahkemenin bu isteği haklı bulduğunu ve Hüseyin'in kulübten alacağı olan 47 milyar liraya tedbir koyma kararı aldığını söyledi. 
     Toplamda 90 milyar lira olan tazminat taleblerine karşılık Hüseyin'in alacağı ücretin yetmeyeceğini kaydeden Demir, bu nedenle Hüseyin'in gayrimenkullerine de tedbir isteyeceklerini bildirdi. 
     Hüseyin'in şu anda savcılık tarafından ifadesi alınmak üzere arandığını kaydeden Demir, şöyle konuştu 
     ''Açtığımız tazminat davalarından başka Profesyonel Futbol ve Transfer Talimatı'nın 28. maddesi B fıkrasına göre Hüseyin'in sözleşmesinin feshedilmesi talebini yönetim kuruluna götüreceğim. Bu maddede, futbolcu kulübün manevi şahsiyetini küçük düşürücü açıklamalarda bulunursa, sözleşmesinin haklı ve tek taraflı feshedileceği hükmü yer alıyor. Sözleşmeyi haklı olarak feshedersek, bizde oynaması gereken 1 yıl oynayamayacağı için uğradığımız zararın tazminini isteyeceğiz.'' 
     
</TEXT>
</DOC>
