<DOC>
<DOCNO> 262875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sontur19.html </URL>
<DATE> 2004/08/12/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Fırat Üniversitesi Beklediğimiz bir depremdi 
</HEADLINE>
<TEXT>

     Fırat Üniversitesi FÜ Mühendislik Fakültesi Jeoloji Bölümü Öğretim Üyesi Prof. Dr. Feyzi Bingöl, dün akşam merkez üssü Elazığ'ın Sivrice ilçesi olan depremin beklenen bir deprem olduğunu söyledi. 
     Prof. Dr. Bingöl, A.A muhabirine yaptığı açıklamada, depremin Doğu Anadolu fay zonuna bağlı bir deprem olduğunu ifade etti. Artçı sarsıntıların şiddetini düşürerek devam edeceğini bildiren Prof. Dr. Feyzi Bingöl, 'Meydana gelen Sivrice depremi beklediğimiz bir depremdi. Önümüzdeki kısa bir süre içerisinde Sivrice İlçesi'nde bu şiddette bir deprem beklemiyoruz. Artçı sarsıntıların devam etmesi gayet normal bir olaydır. Artçı sarsıntılar şiddetini düşürerek bir kaç gün daha devam edebilir'' dedi. 
     
</TEXT>
</DOC>
