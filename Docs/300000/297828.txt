<DOC>
<DOCNO> 297828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sondun32.html </URL>
<DATE> 2004/12/15/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
İşçi Partisi lideri Peres Filistinlilerle barış yapacağız 
</HEADLINE>
<TEXT>

     İsrail'deki İşçi Partisi lideri Şimon Peres, Başbakan Ariel Şaron'la birlikte Filistinlilerle barış yapacaklarını bildirdi. 
     Bir İtalyan gazetesine demeç veren Peres, ''Bu bizim hedefimiz ve hükümete katılma gerekçemiz. Yoksa hükümete girmemize gerek yok'' dedi. 
     1994 yılında Nobel barış ödülünü kazanmış olan Peres, aynı hedefi Şaron'un da benimsediğini düşündüğünü kaydetti. 
     ''Batı Şeria ve Gazze'deki Yahudi yerleşkelerinin sökülmesi tamamlandıktan sonra yol haritasına dönmemiz gerekecek'' diyen Peres, ''Siyasette yüksek atlamayı değil, uzun atlamayı severim. Zira yüksekten düşerseniz bacağınızı kırabilirsiniz. Çekilme işlemi zorlu olacak, pragmatik şekilde davranarak koordinasyon sağlanmalı'' diye konuştu. 
     Peres, 94'te Filistin lideri Yaser Arafat'la birlikte Nobel ödülünü kazanmıştı. 
     
</TEXT>
</DOC>
