<DOC>
<DOCNO> 280111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sontur20.html </URL>
<DATE> 2004/10/14/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Genç kızı askere çağırdılar .. 
</HEADLINE>
<TEXT>

     Antalya'nın Alanya İlçesi'nde sürücü belgesi almak üzere Emniyet Müdürlüğü'ne giden genç kızın, ''Asker kaçağı'' olduğu gerekçesiyle arandığı ortaya çıktı. 
     AA muhabirinin aldığı bilgiye göre, Alanya Televizyonu'nun eski sunucularından Esra Tuncay, sürücü belgesi işlemleri için gittiği Emniyet Müdürlüğü''nde, polis memurunun ''Asker kaçağı olarak aranıyorsunuz. Sizin şu anda İzmir Narlıdere'de askerlik yapıyor olmanız gerekiyor'' sözleri karşısında şaşırdı. 
     Olayı ailesine anlatan Esra, yaptığı araştırmada, Antakya Nüfus Müdürlüğü'ndeki kütüğünde, cinsiyetinin yanlışlıkla ''erkek'' olarak yazıldığını öğrendi. Nüfus Müdürlüğü'ndeki kütüğe göre işlem yapan Antakya Askerlik Şubesi'nin de 2004 celbinde Esra Tuncay'ı askere çağırdığı anlaşıldı. 
     Esra Tuncay, hatanın düzeltilmesi amacıyla Alanya Nüfus Müdürlüğü'ne başvurdu. Alanya Nüfus Müdürlüğü, Esra'nın cinsiyetini ''kadın'' olarak değiştirdi. 
     Esra Tuncay, asker kaçağı olarak arandığını duyunca çok şaşırdığını belirterek, ''Kadın olduğumu ispatlamak için mahkeme yolunun gözükmesi beni korkuttu. Ancak, sorun mahkemeye gitmeden çözüldü'' dedi. 
     
</TEXT>
</DOC>
