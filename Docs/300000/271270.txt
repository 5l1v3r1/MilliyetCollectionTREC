<DOC>
<DOCNO> 271270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/siyaset/siy03.html </URL>
<DATE> 2004/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş Sonuç kuru sempati 
</HEADLINE>
<TEXT>


KKTC Dışişleri Bakanı Serdar Denktaş, referandum öncesinde verilen sözlerin tutulmadığını belirtti 

ANKARA Milliyet 


KKTC Dışişleri Bakanı Denktaş, Annan Planı'nın oylandığı referanduma "evet" yanıtını veren KKTC'nin dünyada büyük sempati topladığını, ancak referandum öncesinde verilen sözlerin tutulmadığını belirterek, "Sonuç kuru sempatiyle kaldı" dedi. 
Katıldığı CNN Türk'teki "Kafe Siyaset" programında, Türk tarafının h l çözüm istediğini, ancak Rumların tavrının hayal kırıklığına neden olduğunu ifade eden Denktaş, "Tanınma bizim politikamız değil, ama dünyanın attığı adımlar, Rumların siyaseti sonucu, KKTC'de yeni yaklaşım arayışlarına gidilebilir" diye konuştu. KKTC Cumhurbaşkanı Rauf Denktaş'ın siyaseti bırakma kararına bir oğul olarak katıldığını, siyasetçi olarak katılmadığını söyleyen Denktaş, şunları kaydetti "Rum tarafının tavrı ve aralıkta Türkiye'ye ilişkin müzakere kararı göz önünde bulundurulduğunda, bizim Cumhurbaşkanı Denktaş'a daha çok ihtiyacımız olacak." Ekonomik izolasyondan yakınan Denktaş, bunun aşılması için bugün Serbest Ticaret Tüzüğü'nün imzalanacağını da hatırlatarak, "Ama Rumlar engelleyecek" dedi. AB'nin Rumları dinlediğini söyleyen Denktaş, "İzolasyon neden devam ediyor AB neden verdiği sözü tutmuyor" diye sordu. 





</TEXT>
</DOC>
