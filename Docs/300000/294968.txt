<DOC>
<DOCNO> 294968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/son/sonspo02.html </URL>
<DATE> 2004/12/05/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Cim Bom firesiz... 
</HEADLINE>
<TEXT>

     Üçer sarı kartı bulunan Cihan ve Conceiçao cezalı duruma düşmedi. Hagi yaptığı değişikliklerle yıldızlarını F.Bahçe derbisi öncesi riske etmedi. 
     
     Çifte zafer kazandı 
     Hagi, Ankara’ya bir hayli düşünceli gitmişti. Çünkü bir yandan Gençlerbirliği engelini kayıpsız geçmek, diğer taraftan da Fenerbahçe derbisi öncesinde hiç bir futbolcusunu kaybetmemek istiyordu. Ancak sahaya sürdüğü ilk onbirde tehlike sınırında iki oyuncusu vardı Flavio Conceiçao ve Cihan Haspolatlı... Rumen çalıştırıcının mücadele öncesinde uyardığı iki talebesi, oyunda kaldıkları süre boyunca kart görecek hareketlerden kaçındı ve cezalı duruma düşmeyerek hocasını rahatlattı. 
     
     Kral’ı fazla yormadı 
     Galatasaray Teknik Direktörü de takımı skoru 3-0’lık galibiyete taşıdıktan sonra devreye girdi. 64’te Cihan Haspolatlı - Bülent Korkmaz, 69’da Hakan Şükür - Hasan Şaş, 74’te de Flavio Conceiçao - Obidiu Petre değişikliklerini yapan Rumen hoca, böylece hem oyuncularının kart görerek cezalı duruma düşme ihtimallerini ortadan kaldırdı, hem de Fener’e karşı ilk onbirde şans vereceği isimlerin dinlenmelerini sağladı. Cim Bom’da üç sarı kartlı diğer bir oyuncu olan Hakan Ünsal ise maç boyunca şans bulamadı. 
     
</TEXT>
</DOC>
