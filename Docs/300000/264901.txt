<DOC>
<DOCNO> 264901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/spor/bbas.html </URL>
<DATE> 2004/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Potada ilk prova 
</HEADLINE>
<TEXT>


GÖKHAN GERMEN 


Letonya maçı 
2005 Avrupa Basketbol Şampiyonası eleme grubu maçlarına hazırlanan 12 Dev Adam, Super Cup Turnuvası'nda ilk maçına bugün çıkacak. Almanya'nın Bamberg kentinde, Letonya ile TSİ 19.00'da karşı karşıya gelecek. Ay-Yıldızlı ekip yarın Fransa, son gün de Almanya ile mücadele edecek. Milli Takım dün son çalışmasını yaparken, Tanjeviç'in Ender, İbrahim, Hidayet, Kerem Gönlüm ve Mehmet Okur beşiyle sahaya çıkması bekleniyor. 

Fatih fenalaştı 
FATİH Solak, bağırsak enfeksiyonu geçirdiği için dün fenalık geçirdi. Genç oyuncuya serum verildiği bildirildi. Bu arada Hidayet Türkoğlu, Super Cup Turnuvası'nın ardından ABD'ye uçacak. Orlando Magic tarafından basına tanıtılacak Hido, burada yeni takım arkadaşları ve coachuyla bir araya gelip onları tanıma fırsatı bulacak. Yaklaşık bir hafta ABD'de kalacak olan Hidayet, Eylül ayı başında Türkiye'ye gelecek. 

Tanjeviç farkı 

GÖKHAN TÜRE 

"Takım olgunlaştı" 
GENEL Menajer Doğan Hakyemez, oyuncuların eskiye oranla daha olgun ve profesyonel davrandıklarını, bunun da Tanjeviç için avantaj olduğunu söyledi. Hakyemez, "Eski teknik kadronun yaşadığı en büyük sorun NBA sendromuydu. NBA'deki oyuncular oradaki yaşantılarını buraya yansıtmak isteyince problem çıktı. Yeni teknik kadro bu sorunları dinleyerek geldi. Yıldızlar olgunlaşmıştı. Tanjeviç'in işi biraz daha kolaylaşacak" dedi. 

"Serbest bırakıyor" 
TANJEVİÇ'İN oyuncuları serbest bıraktığına dikkat çeken Hakyemez şöyle devam etti "Yatış - kalkış saatlerini belirliyor, ama ne yaptıklarıyla ilgilenmiyor. İşi biten oyuncu, annesiyle ya da kız arkadaşıyla yemeğe çıkmak istediğinde onlara izin verdi. Bu da tabi takımın daha önce yaşadığı sıkıntıları yaşamasına engel oldu. Teknik olarak baktığımızda Tanjeviç daha öncekiler gibi basketbolun gereklerini ortaya koyuyor". 


</TEXT>
</DOC>
