<DOC>
<DOCNO> 258048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/son/sonspo01.html </URL>
<DATE> 2004/07/25/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Borussia Dortmund buraya kadar 
</HEADLINE>
<TEXT>

     Intertoto Kupası'nın favorilerinden Borussia Dortmund, turnuvaya üçüncü turda veda etti. Belçika'nın Racing Genk ekibiyle eşleşen Sarı-Siyahlılar, deplasmanda 1-0 yendikleri rakiplerine sahalarında 2-1 mağlup olarak, deplasmanda atılan gol sayısıyla elendiler. 
     Genk'e turu getiren golleri 13 ve 86. dakikalarda Camargo atarken, ev sahibi ekibin tek sayısı 55'te Oliseh'ten geldi. Milli futbolcu Hamit Altıntop'un 79 dakika forma giydiği karşılaşmada Schalke, Makedonya'nın Vardar Skopje ekibini deplasmanda 2-1 yenerek dördüncü tura yükseldi. İlk maçı da 5-0 kazanan Schalke'nin gollerini 4'te Pander ile 15'te Sand atarken, Vardar'da Wandair'in 84. dakikadaki golü teselliden öteye gidemedi. 
     Geçen sezon UEFA Kupası'nda yarı finale kadar yükselen Villarreal, ilk maçta 1-0 yendiği Spartak Moskova'yla Rusya'da 2-2 berabere kalarak yoluna devam etti. 
     Diğer sonuçlar Hamburg Almanya -Thun İsviçre 3-1 2-2 , Dinamo Minks B. Rusya -Lille Fransa 2-2 1-2 , Esbjerg Danimarka -Vetra Litvanya 4-0 1-1 , Roda Hollanda -Liberec Çek Cum. 1-1 0-1 , OFK Sırbistan -Tampere Finlandiya 1-0 0-0 , S. Trnava Slovakya -Slaven Belupo Hırvatistan 2-2 0-0 . 
     
</TEXT>
</DOC>
