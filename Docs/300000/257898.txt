<DOC>
<DOCNO> 257898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sontur15.html </URL>
<DATE> 2004/07/24/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Şişli'de gaspçı 3 kız yakalandı .. 
</HEADLINE>
<TEXT>

     Şişli'de bir bayanı bıçak tehdidiyle gasp ettikleri iddiasıyla aranan 3 genç kız yakalandı. 
     Mecidiyeköy'de oturduğu apartmanın girişinde bıçak tehdidiyle içinde 100 milyon lira para, kredi kartları ve cep telefonu bulunan çantası ve kolundaki saati alınan Nihal Özdemir'e 25 ait nüfus cüzdanını boş bir arsaya atan 18 yaşındaki G.D. tesadüfen olay yerinden geçen polis memurlarınca gözaltına alındı. 
     Şişli İlçe Emniyet Müdürlüğü Asayiş Büro Amirliği'ne getirilerek sorgulanan G.D.'nin verdiği ifadeler doğrultusunda çalışmayı genişleten polis, aynı olaya karıştıkları belirlenen 17 yaşındaki F.A. ve 15 yaşındaki Y.İ.'yi de Kuştepe'de yakaladı. 
     Çocuk Büro Amirliği'nde ifadeleri alınan zanlıların, hırsızlık ve gasp suçlarından birçok sabıkaları olduğu, G.D.'nin de bıçakla gaspa teşebbüs suçundan 5 ay önce girdiği cezaevinden 10 gün önce tahliye olduğu belirlendi. 
     Şişli Adliyesi'ne sevk edilen 3 zanlı, ''gasp'' ve ''gaspa teşebbüs'' suçlarından tutuklanarak cezaevine konuldu. 
     Adliye'de oldukça rahat oldukları gözlenen zanlılar, bir an önce cezaevine gidip uyumak istediklerini belirterek, işlemlerin uzamasına tepki gösterdiler. 
     
</TEXT>
</DOC>
