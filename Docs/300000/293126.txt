<DOC>
<DOCNO> 293126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sonspo11.html </URL>
<DATE> 2004/11/29/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Inter-Juve nefes kesti, Crespo Milan'ı kurtardı 
</HEADLINE>
<TEXT>

     İtalya'da günlerdir beklenen Inter-Juventus randevusunda taraflar puanları paylaştı, Milan Crespo ile güldü, Lazio yine yenildi, Roma kendine geldi. 
     'Beraberlik' kralı Inter, yine geleneği bozmadı. San Siro'da Juventus'u ağırlayan mavi-siyahlılar, . dakikada Nedved ve 66. dakikada Zlatan Ibrahimovic'in golleriyle 2-0 yenik duruma düştükleri karşılaşmada son 11 dakikada attıkları gollerle beraberliği kurtardı. 79'da sonradan oyuna giren Vieri ve 85'te Adriano Inter'e 1 puanı getirdi. Milli yıldızımız Emre Belözoğlu maçta forma giymedi. 
     Juventus bu beraberlikle 32 puanda kaldı, Inter ise 17 puana çıktı. 
     
     Crespo ile tango 

     Milan'ın Arjantinli yıldız Hernan Crespo, Şampiyonlar Ligi’nde S.Donetsk’e attığı gollerden sonra dün de Chievo ağlarını havalandırıp Shevchenko’nun yokluğunda Milan’a altın değerinde 3 puan kazandırdı. 
     Milan’a büyük umutlarla transfer edilen ancak geçen haftaya kadar gol atamayan Arjantinli süperstar yavaş yavaş kendini bulurken, takımına da önemli galibiyetler getirmeye başladı. Geçen hafta sonu Kırmızı - Siyahlılar’ın kupada Palermo’yu yendiği maçta seriye başlayan Crespo, Devler Ligi’nde de S.Donetsk ağlarına iki gol bırakmıştı. Ünlü yıldız dün de Shevchenko ve Tomasson’un yokluğunda Milan’ın Chievo’yu 1-0 mağlup ettiği maçta golüyle takımına 3 puan getirdi. Milan, aldığı galibiyetle Juventus'la puan farkını 4'e düşürdü. 
     
     Lazio yine mağlup 

     Lazio evinde Cagliari’ye 3-2 yenilerek, düşüşünü devam ettirdi. Mavi-Beyazlılar’ın mağlubiyetinde kaleci Peruzzi’nin 57. dakikada kırmızı kartla atılması önemli rol oynadı. Konuk ekibin Langelia, Esposito ve Zola ile bulduğu gollere ev sahibi Pandev ve Oddo Pen. cevap verdi. 
     
     Roma rahat nefes aldı 

     Hem Şampiyonlar Ligi'nde, hem de İtalya'da çok kötü günler geçiren Roma, Siena'yı deplasmanda 4-0 mağlup ederek rahat bir nefes aldı. Sarı-kırmızılıları Montella 2 ve Francesco Totti'nin 2 sayıları farka taşırken, Roma bu sonuçla puanını 16'ya çıkardı. 
     Serie A'da diğer sonuçlar şöyle Atalanta-Reggina 0-1, Brescia-Palermo 0-2, Bologna-Lecce 0-0, Messina-Fiorentina 1-1, Sampdoria-Parma 1-0, Livorno-Udinese 1-2. 
     
</TEXT>
</DOC>
