<DOC>
<DOCNO> 294354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/yazar/akyol.html </URL>
<DATE> 2004/12/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kızıltepe faciası... 
</HEADLINE>
<TEXT>


MARDİN'İN Kızıltepe ilçesinde 12 yaşındaki Uğur Kaymaz ile babası Ahmet Kaymaz nasıl öldürüldü 
Polis bilerek infaz mı yaptı Yoksa terörist zannederek çatışma psikolojisiyle mi öldürdü Hukuken ikisi de elbette ağır suçtur ama ahlaki ve siyasi bakımdan farklıdır. 
Olay tam aydınlanmış değil. Adli Tıp incelemesi henüz sonuçlanmadı. 
Vali'nin açıklamasına göre, "teröristlerin üzerinde bulunan iki Kalaşnikov, iki el bombası, 6 şarjör, çok sayıda dolu fişek" incelemeye gönderilmiş. Bunlar gerçekten öldürülenlerin "üzerinde" mi bulundu Yoksa evde veya başka bir yerde mi Hatta çatışma iddiasını güçlendirmek için yapılmış bir 'yakıştırma' mıdır Bulunduğu bildirilen iki Kalaşnikov hiç kullanılmış mı 
Bunları da bilmiyoruz, inceleme sonucunda öğreneceğiz. 
Şimdi kesin olan şudur 12 yaşındaki bir çocuk terörist olamaz ve Kalaşnikov kullanamaz... 
"Çatışma çıktı, çatışmada öldüler" iddiası hiçbir şekilde inandırıcı değil. 

PEKİ, polis bile bile "infaz" mı yaptı 
Tanık olarak açıklama yapan anneye göre, polis 12 yaşındaki Uğur'a "diz çöktürmüş, namazdaki rük vaziyetine getirmiş", hemen sonra silah sesi duymuş, Uğur öldürülmüş. 
Böyle ise korkunç bir "infaz"la karşı karşıyayız 
Fakat bunun doğru olması için, Uğur'un vücudunda, yakın mesafe atışı gösteren yanıklar ve barut izlerinin olması lazım. Bunu Adli Tıp tespit edecek, işin gerçeği ve tanık ifadesinin doğru olup olmadığı o zaman belli olacak. 
Polis niye 12 yaşındaki bir çocuğu ve babasını öldürmek istemiş olsun 
Köyün öğretmeni ifadesinde, Uğur ve Ahmet Kaymaz'lar öldürüldükten sonra, cesetleri gören polisin şaşırdığını söylüyor. Buna bakarsak, polis, ateş ettiği kimsenin 12 yaşında bir çocuk olduğunu bilmeden, terörist zannederek ateş açmış... 
12 yaşındaki bir çocuk "terörist gibi" gözükebilir mi Hukukun araştıracağı konular var O iklim ve mevsim şartlarında karanlığın yoğunluğu ve görme imkanı Çocuğun nüfus kaydı ile biyolojik yaşı veya fizyolojik gelişimi arasında fark olup olmadığı Görüş mesafesinin yakın mı, uzak mı olduğu .. 

BU aşamada yapılacak şudur Meselenin peşini bırakmamak ve kışkırtmalara kapılmamak. 
TBMM'nin ve hükümetin duyarlık göstermesi sevindiricidir. Hukukun varacağı sonuç da, hem deliller bakımından, hem karar bakımından hiçbir kuşkuya yer vermemeli, vicdanlar tatmin olmalıdır. 
Öte yandan, bu konuyu politik bir kampanyaya dönüştürüp hukukun ihtiyaç duyduğu incelikleri göz ardı etmek de son derece yanlıştır, bundan titizlikle sakınmak gerekir. 
Meselenin önemi sadece "insan hakları" açısından değildir. Buna ek olarak, etnik ve politik duyarlıklarla da ilgili olması, önemini büsbütün artırmaktadır. 
Hem hukuk devleti, insan hakları gibi ilkeleri güçlendirmek için... Hem de toplumsal barışı korumak için, soruşturma tam bir tarafsızlık ve titizlikle yürütülmelidir. Hiçbir makul hukukçu deliller ve tahkikat konusunda dosyada bir eksik, bir ihmal görmemelidir. 
Unutmayalım Adalet tarafsız hakemlik yapamazsa sadece kendisi yıpranmaz, 'hakim'in çözemediği sorunlar toplumsal husumetlere yol açar. 
Şeksiz, şüphesiz adalet hükmünü versin. 



</TEXT>
</DOC>
