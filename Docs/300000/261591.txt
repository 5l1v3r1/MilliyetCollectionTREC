<DOC>
<DOCNO> 261591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sontur05.html </URL>
<DATE> 2004/08/08/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Van... Polis kontrol noktasında patlama... 
</HEADLINE>
<TEXT>

     Van'da polis kontrol noktasına konmak istenen bombanın patlamasıyla bir terörist öldü, bir terörist de yaralandı. Üzerinde bomba düzeneği olduğu sanılan yaralı terörist 11 saat sonra etkisiz hale getirildi. 
     Alınan bilgiye göre, saat 01.00 sıralarında İpek Yolu Caddesi Havaalanı kavşağında gündüz nöbet tutulan polis kontrol noktasında patlama meydana geldi. 
     Olay yerine gelen güvenlik güçleri çevrede önemler alırken, patlamanın olduğu noktaya bomba imha uzmanları gönderildi. 
     Yapılan incelemede, kontrol noktası içerisinde kol ve bacakları kopmuş, yaralı bir terörist ele geçirildi. Ambulansla Yüzüncü Yıl Üniversitesi Araştırma Hastanesi'ne kaldırılan yaralı terörist yolda öldü. 
     Kontrol noktasında bir teröristin daha olduğu ve üzerinde bomba düzeneği bulunduğu tahmin ediliyor. Olay yerindeki araştırma ve inceleme devam ediyor. 
     Van Emniyet Müdürü Tacettin Kurt da incelemeler yapmak üzere olay yerine geldi. 

     
</TEXT>
</DOC>
