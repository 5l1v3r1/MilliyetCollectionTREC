<DOC>
<DOCNO> 262857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sontur01.html </URL>
<DATE> 2004/08/12/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
TEM Otoyolu, İstanbul yönünde iki ayrı kaza yüzünden trafiğe kapandı 
</HEADLINE>
<TEXT>

     İzmit'te meydana gelen 2 ayrı trafik kazasında 2 kişi yaralandı, TEM otoyolunun İstanbul gidişi yaklaşık 1 saat ulaşıma kapandı. 
     AA muhabirinin edindiği bilgiye göre, TEM Otoyolu'nun Çenedere mevkiinde, İstanbul yönüne giden Bayram Kaynarpınar'ın 27 kullandığı 34 BH 69 plakalı kamyonet, Kuruçeşme katılım mevkiine geldiği sırada, aşırı hız nedeniyle kontrolden çıkarak, önünde giden Yusuf Özkan 54 yönetimindeki 34 BOD 96 plakalı kargo TIR'ına, TIR da önündeki Hüseyin Genç 40 idaresindeki 52 K 5485 plakalı kamyona çarptı. 
     Kazada yaralanan Kaynarpınar ile yanında bulunan Yusuf Yılmaz 15 , SSK İzmit Bölge Hastanesi'nde tedavi altına alındı. Diğer sürücüler ise kazayı hafif sıyrıklarla atlattı. 
     Kaza yerinden 50 metre uzaklıkta meydana gelen diğer kazada ise Mehmet Korkmaz'ın 58 kullandığı 34 GTL 73 dorse plakalı Ekspress Kargo'ya ait ilaç ve fanila yüklü TIR, sürücüsünün aşırı hız nedeniyle direksiyon hakimiyetini kaybetmesi sonucu devrildi. 
     TIR'da bulunan yaklaşık 50 koli ilaç, kullanılamaz hale gelirken, fanilalar da otoyola saçıldı. 
     Otoyolun İstanbul gidişi, temizleme çalışmaları tamamlanıncaya kadar yaklaşık 1 saat trafiğe kapatıldı. 

     
</TEXT>
</DOC>
