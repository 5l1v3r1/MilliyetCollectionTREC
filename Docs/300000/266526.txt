<DOC>
<DOCNO> 266526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sondun29.html </URL>
<DATE> 2004/08/26/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Sistani - Sadr görüşmesi başladı... 
</HEADLINE>
<TEXT>

     Irak'ın en saygın dini lideri Ayetullah Ali Sistani, Necef kentinde isyancı radikal Şii lideri Mukteda Sadr'la görüşmelere başladı. 
     Sistani'nin sözcüsü, ''Kutsal Necef'i yıkımdan koruyacak görüşmelerin başladığını'' bildirdi. 
     Sistani, Amerikan kuvvetlerinin Sadr milislerinin sığındığı Hz Ali türbesine iyice yaklaşmaları üzerine, dün tedavi görmekte olduğu Londra'dan Basra'ya dönmüş, sabah da Necef'e doğru yola çıkmıştı. 
     Sistani, Necef krizine çözüm bulmak istediğini açıklamıştı. 
     
     SİSTANİ, DESTEKÇİLERİNDEN NECEF'İN DIŞINDA BEKLEMELERİNİ İSTEDİ 

     Öte yandan Ayetullah Ali El Sistani, Necef'te yürüyüş yapan destekçilerinden, barış görüşmeleri başlayıncaya kadar kentin dışında beklemelerini istedi. 
     Sistani'nin yardımcısı Hamid el Hafaf, bugün Necef'e varan Sistani'nin, Şii lideri Mukteda Sadr'ın temsilcileri ile bağlantı kurmaya çalıştığını söyledi. 
     
</TEXT>
</DOC>
