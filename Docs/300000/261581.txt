<DOC>
<DOCNO> 261581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sonspo18.html </URL>
<DATE> 2004/08/08/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Galatasaray 3 puanı aldı 3 - 1... 
</HEADLINE>
<TEXT>

     Birinci Süper Futbol Ligi'nde Galatasaray ile Konyaspor arasında yapılan maçın ilk yarısı evsahibi ekibin 2-1'lik üstünlüğüyle tamamlandı. 
     İkinci yarıda Galatasaray, Konyaspor'u, evinde Hakan Şükür'ün attığı gollerle 3-1 yendi. 
     
     İLK YARI 

     21. dakikada Murat'ın uzun pasında Song ile teke tek kalan Zafer Biryol, bu oyuncuyu geçmesine karşın iyi bir vuruş yapamayınca, top auta gitti. 
     22. dakikada Hasan'ın pasıyla bir anda kaleciyle karşı karşıya kalan Hakan Şükür'ün vuruşunda, kaleci Petkoviç son anda gole engel oldu. 
     24. dakikada Konyaspor savunmasından Erhan'ın uzaklaştıramadığı topu önünde bulan Hakan Şükür'ün, 2 savunma oyuncusundan kurtulup dönerek yaptığı vuruşta, meşin yuvarlak yan direğin içine çarpıp filelere gitti 1-0. 
     28. dakikada Hasan'ın sağdan ortasında, kale alanı içinde Cihan'ın kafa vuruşunda, top direğin yanından auta gitti. 
     31. dakikada Murat, ceza alanında Hakan Şükür'ü çekerek düşürünce hakem Cem Papila penaltı kararı verdi. 32. dakikada atışı kullanan Hakan Şükür, topla kaleci Petkoviç'i ters tarafa göndererek farkı 2'ye çıkarttı 2-0. 
     36. dakikada Mondragon'un orta alana gönderdiği topu kapan Levent, Altan'ı gördü. Tek başına ceza alanına giren bu futbolcu, meşin yuvarlağı ileri çıkan Mondgon'un üstünden mükemmel bir vuruşla ağlara gönderdi 2-1. 
     45. dakikada Altan'ın soldan ortasında, Song'u geçen topu Muhammed Hanifi kaleye doğru gönderdi. Topu önünde bulun Zafer Biryol, yumuşak bir vuruş yapınca meşin yuvarlak savunmaya çarparak kornere çıktı. 
     Karşılaşmanın ilk yarısı, Galatasaray'ın 2-1'lik üstünlüğüyle sona erdi. 
     
     İKİNCİ YARI 

     50. dakikada Hakan Şükür'ün pasıyla tek başına Konyaspor ceza alanına soldan yaklaşan Baliç'in ortasında, gerilerden gelen Hakan Şükür topa kafayı iyi vuramayınca, takımını bir golden etti. 
     52. dakikada Altan'ın sol kanatta aşırtma pasında Erhan, topa havada vurdu. Ancak meşin yuvarlak üstten auta gitti. 
     57. dakikada sağdan Altan'ın kullandığı köşe atışında kaleye paralel giden topa Konyasporlu futbolcular dokunamayınca, meşin yuvarlak ters taraftan auta çıktı. 
     66. dakikada Oumar'ın kafayla kalecisine göndermek istediği top, Hakan Şükür'ün önüne düştü. Hakan Şükür, kaleciyi de geçerek meşin yuvarlağı kendisinin ve takımının 3. golü olarak filelere gönderdi 3-1. 
     73. dakikada Arif'in kullandığı serbest vuruşta, kaleci Petkoviç topu köşeden kornere çeldi. 
     74. dakikada Hasan'ın sağdan çizgiye inerek yaptığı ortada Sabri, ceza alanında topa kafayı vurdu. Ancak, meşin yuvarlak yandan auta çıktı. 
     90. dakikada ceza alanı dışına dek çıkan kaleci Petkoviç'in kafayla uzaklaştırdığı topa sahip olan Hasan, 25 metreden topu kaleye gönderdi. İsabetli olmayan bu şutta meşin yuvarlak auta çıktı. 
     Karşılaşma, 3-1 Galatasaray'ın üstünlüğüyle sona erdi. 
     
     KÜNYE 

     

Stat Ali Sami Yen      

Hakemler Cem Papila xx Serkan Gençerler xx Serkan Akal xx      

Galatasaray Mondragon xx Cihan xx Petre xx Song xxx Hakan Ünsal xx Hasan xx Conçeicao xx Dk. 69 Tomas x Ergün xx Baliç x Dk. 59 Sabri x Hakan Şükür xxx Necati x Dk. 58 Arif x      

Konyaspor Petkoviç xx Yasin xx Murat xx Oumar x Pereira xx Levent xx Camara xxx Altan xxx Erhan x Mustafa x Dk. 37 Muhammed Hanifi x Zafer Biryol x Dk. 80 Tayfun x      

Goller Dakika Hakan Şükür 24, 32 penaltıdan ve 66 Altan 36      

Sarı Kartlar Dakika Oumar 16 Yasin 52 Erhan 56 Zafer Biryol Konyaspor 75 Baliç 27 Conçeicao 49 Hasan Galatasaray 77      
</TEXT>
</DOC>
