<DOC>
<DOCNO> 260293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sonspo38.html </URL>
<DATE> 2004/08/03/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Fenerbahçe, Çaykur Rizespor maçına kadar basına kapalı çalışacak... 
</HEADLINE>
<TEXT>

     Birinci Süper Lig'de 2004-2005 sezonunun ilk maçını deplasmanda Çaykur Rizespor ile yapacak Fenerbahçe, kapılarını medyaya kapattı. 
     Dünkü açıklamasında deplasmandaki ilk maçın zor geçeceğini belirten ve bu konuda futbolcularının da dikkatini çeken teknik direktör Christoph Daum işi sıkı tutuyor. 
     Öte yandan, kulüp başkanı Aziz Yıldırım ve yönetim kurulu üyeleri, yeni sezon öncesi Faruk Ilgaz Tesisleri'nde takıma yarın akşam bir yemek verecek. Sarı-lacivertliler, zorlu deplasman maçı öncesi yöneticilerle bir araya gelerek moral depolayacak. 
     Bu arada, Brezilya'dan bu akşam dönmesi beklenen Alex de Souza'nın yarından itibaren takımla birlikte çalışmalara başlayacağı belirtildi. 
     Sarı-lacivertliler, Çaykur Rizespor maçının hazırlıklarını bu akşam yapacağı antrenmanla sürdürecek. 
     
</TEXT>
</DOC>
