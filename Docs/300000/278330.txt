<DOC>
<DOCNO> 278330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sondun19.html </URL>
<DATE> 2004/10/08/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Filistinli çiftçiye keskin nişancı ateşi 
</HEADLINE>
<TEXT>

     Gazze Şeridi'ndeki bir Yahudi yerleşim biriminde çalışan bir Filistinli çiftçinin, bir keskin nişancı tarafından açılan ateş sonucu ağır yaralandığı bildirildi. 
     Yerleşimcilerin sözcüsü, Filistinli çiftçinin serada çalışırken, Filistin'in Refah kentinden silahlı bir kişi tarafından açılan ateşle vurulduğunu kaydetti. 
     İsrail ordusu da bir Filistinli çiftçinin, keskin nişancı ateşiyle vurulduğunu doğrulayarak, çiftçinin vurulduktan sonra hastaneye kaldırıldığını açıkladı. 
     İşgal altındaki Gazze Şeridi'ndeki Yahudi yerleşim birimlerinde yüzlerce Filistinli, işçi olarak çalışıyor. 
     Yaklaşık 1 milyon 300 Filistinlinin yaşadığı Gazze'de, yaklaşık 800 bin Yahudi yerleşimcinin bulunduğu belirtiliyor. 
     
</TEXT>
</DOC>
