<DOC>
<DOCNO> 252040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/guncel/gun01.html </URL>
<DATE> 2004/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte liderlerin kral daireleri 
</HEADLINE>
<TEXT>


GÜLAY FIRAT İstanbul - Milliyet gökyüzünde MURAT ÖZTÜRK 

GÜNEŞLENDİ, EFES İÇTİ 
NATO Zirvesi için İstanbul'a gelen liderlerden İngiltere Başbakanı Tony Blair ve eşi, Ritz Carlton'un 14. katında kaldı. 250 metrekarelik kral dairesinin banyosundaki küvetten bile Boğaz görülüyor. Blair ve eşi, ABD Başkanı Bush'un aksine, tüm ihtiyaçlarını otelden karşıladı, çerez yedi, Türk kahvesi ısmarladı, kahvaltıyı odaya istedi. Cherie Blair, sağlık ve güzellik merkezinden yararlandı. Terasta 3 kez güneşlenen Tony Blair de Efes Pilsen birası içti. 

ODAYA ÇAY İSTEDİ 
İtalya Başbakanı Silvio Berlusconi ve Almanya Başbakanı Gerhard Schröder ise Çırağan'ın beşinci katındaki Boğaz manzaralı odalarda konakladı. 559 no'lu Pasha Suit'te kalan Berlusconi, çay tiryakisi olduğu için birkaç kez servis istedi ve Türk çayını tattı. Berlusconi'nin suiti kral dairesinin bir küçüğüydü. Schröder ise kral dairesini tercih etti. Havuz başında öğle yemeği yiyen Schröder, Türk mezeleri ve tatlısıyla ıspanaklı ve sade mantı, karışık ızgara ısmarladı. 

CHIRAC'IN CENTİLMENLİĞİ 
Fransa Cumhurbaşkanı Jacques Chirac da Ceylan Intercontinental'in 15. katındaki 1515 no'lu suitte kaldı. İki büyük çiçek saksısı, Chirac'ın alerjisi olduğu gerekçesiyle dışarı çıkarıldı. Kimi zaman lobide turlar atan ve otele giriş çıkışlarda kadınlara öncelik tanıyan Fransa Cumhurbaşkanı Chirac, otelin hediyelik eşya satan dükk nından 1500 euro'ya akik taşından kolyeyle 2 adet kemik minyatür süs kutusu satın aldı. 


</TEXT>
</DOC>
