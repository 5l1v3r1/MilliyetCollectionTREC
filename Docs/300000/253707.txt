<DOC>
<DOCNO> 253707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/ekonomi/eko01.html </URL>
<DATE> 2004/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Telekom 5 ayrı tarife uygulamasına geçiyor 
</HEADLINE>
<TEXT>


Türk Telekom, sabit telefondan sabit telefona uluslararası aramaları yüzde 80 oranında ucuzlattı. Ücretlendirme müşterinin isteğine göre beş ayrı tarifeye göre yapılacak 

EKONOMİ SERVİSİ 

Türk Telekom TT , şehiriçi, şehirlerarası ve uluslararası tarifelerde yüzde 29 ile yüzde 80 arasında değişen oranlarda indirime gitti. Yeni tarifeler 1 Ağustos'tan itibaren geçerli olacak. 
TT'nin yeni 'SabitHATT sistemi'nde yer alan beş ayrı tarife paketi, Genel Müdür Mehmet Ekinalan'ın katıldığı bir basın toplantısıyla tanıtıldı. Ekinalan'ın yaptığı açıklamaya göre, sabit telefondan sabit telefona uluslararası aramalarda indirime gidilirken sabit telefondan cep telefonu ve şehiriçi aramalarında bazı paketlerde fiyat arttı. Açıklanan yeni tarifelere göre ŞirketHATT, KonuşkanHATT, StandartHATT, HesaplıHATT ve YazlıkHATT adı verilen tarife paketlerinde, şehiriçi, şehirlerarası ve uluslararası görüşmelerde yüzde 29-yüzde 80 arasında değişen indirimler yapılacak. 

Şirketlere büyük indirim 
ŞirketHATT tarifesinde sürekli şehirlerarası ve milletlerarası görüşme yapan 'büyük şirketler', şehiriçi görüşmeleri yüzde 40 indirimli, şehirlerarası görüşmeleri yüzde 43 indirimli, uluslararası görüşmeleri ise yüzde 80 indirimli yapacaklar. Fiyat aranan ülkeye göre değişecek. 
Evden çok telefon görüşmesi yapan aboneler için hazırlanan KonuşkanHATT tarifesinde, şehiriçi görüşmeler yüzde 35, şehirlerarası görüşmeler yüzde 37, uluslararası görüşmeler de yüzde 79 indirimli olacak. 
StandartHATT tarife ise standart konuşma alışkanlığına sahip aboneler için geliştirildi. Bu pakette şehiriçi görüşmeler yüzde 29 indirimli olacak. 
HesaplıHATT tarifesi, sabit telefonu çok az kullanan müşteriler için hazırlandı. Aboneye 7 milyon 200 bin lira karşılığında 100 kontör verilecek. Kontörler bittikten sonra şehiriçi görüşmeleri yüzde 29, şehirlerarası görüşmeleri yüzde 32, uluslararası görüşmeleri yüzde 77 indirimli olacak. YazlıkHATT tarifesinde, bir defaya mahsus olmak üzere bin 200 kontör parası peşin alınacak. Sabit ücretin 86 milyon 400 bin lira olduğu bu tarifede, abonelerin diğer ücretlendirmeleri HesaplıHATT tarifesiyle aynı olacak. Sabit telefondan cep telefonu aramalarında, Turkcell, Telsim ve Avea için ŞirketHATT, KonuşkanHATT ve StandartHATT paketlerinde indirim, HesaplıHATT ve YazlıkHATT paketlerinde ise artış oldu. 

Sürekli gece indirimi 
Bütün tarifelerde şehiriçi görüşmeler ve internet bağlantısı 20.00 ile 08.00 saatleri arasında ve pazar günleri yüzde 50 indirimli olacak. 
Aboneler, temmuz ayı sonuna kadar herhangi bir tarife seçmedikleri takdirde, StandartHATT tarifeye geçirilecek. TT'nin abonelere göndereceği son faturalarda aboneler için uygun olan hat belirtilecek. Aboneler TT şubelerinden, PTT ofislerine başvurarak ya da 444 5 444 numaralı faksa başvuru formlarını göndererek tarife tercihlerini belirtebilecekler. 

Uluslararası görüşmelerde yüzde 80'e varan indirim SABİT TELEFONDAN SABİT TELEFONA ARAMALAR Lira Tarife türü Sabit ücret Şehir içi indirim oranı Şehirler arası indirim oranı Uluslar arası İndirim oranı ŞirketHATT 40 milyon 60.000 40 164.384 43 229.299 80 KonuşkanHATT 20 milyon 66.000 35 180.822 37 252.229 77 StandartHATT 11 milyon 500 bin 72.000 29 197.260 32 275.159 77 HesaplıHATT 7 milyon 200 bin 113.040 29 309.698 32 432.000 77 YazlıkHATT 86 milyon 400 bin 113.040 29 309.698 32 432.000 77 Eski tarife 7 milyon 200 bin 72.000 - 288.000 - 1.200.000 - 

SABİT TELEFONDAN CEP TELEFONU ARAMALARI VE İNTERNET Tarife türü Turkcell Telsim Avea 505 Avea 555 İnternet ŞirketHATT 507.042 507.042 545.455 17.366 KonuşkanHATT 557.746 557.746 600.000 19.103 StandartHATT 608.451 608.451 645.545 20.839 HesaplıHATT 955.268 955.268 1.027.636 32.717 YazlıkHATT 955.268 955.268 1.027.636 32.717 Eski Tarife 720.000 432.000 720.000 25.920 
HesaplıHATT'ta, aylık sabit ücret karşılı 100 kontör verilecek. Bu bitene kadar StandartHATT tarifesi, bittikten sonra ücretlendirme yukarıdaki gibi olacak. 

YazlıkHATT'ta yılda bir defalık sabit ücret karşılığı bin 200 kontör verilecek. Bin 200 kontör bitene kadar StandartHATT, bittikten sonra ücretlendirme tablodaki gibi olacak. 
Standart, Yazlık ve HesaplıHATT'ta şehirçi görüşmede dakika ücreti eskisi gibi olacak. Standart'ta sabit ücret artacak. Ancak Telekom yetkilileri, gece konuşmalarındaki yüksek indirim sonucu bu tarifelerde de yüzde 29 indirim olduğunu açıkladı. 

</TEXT>
</DOC>
