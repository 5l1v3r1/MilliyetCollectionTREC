<DOC>
<DOCNO> 272346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sonsiy06.html </URL>
<DATE> 2004/09/16/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
CHP'den Yıldırım'a istifa çağrısı Koltuğa daha ne kadar yapışacaksın 
</HEADLINE>
<TEXT>

     CHP Grup Başkanvekili Haluk Koç, Ulaştırma Bakanı Binali Yıldırım'ın ''Kadrosundan kelle vererek sorumluluğunu unutturmak istediğini'' savunarak, ''Sayın Bakan bu koltuğa daha ne kadar yapışacaksınız '' diye sordu. 
     Koç, TCDD Genel Müdürü Süleyman Karaman ve Genel Müdür Yardımcısı Ali İhsan Ergüler'in görevden alınacağı haberleri ile ilgili olarak TBMM'de yaptığı basın toplantısında, bu kararın Bakan Yıldırım'ın sorumluluğunu ortadan kaldırmadığını bildirdi. Görevden alma kararının 55 gün sonra verilmesinin nedenini soran Koç, şunları söyledi 
     ''Sayın Bakan, kadrosundan kelle vererek sorumluluğunu unutturmak istiyor. Sayın Bakan bu koltuğa daha ne kadar yapışacaksınız, merak ediyoruz... 8 4 Binali Bey, neredesiniz 39 masum kaza kurbanının vebalini gerçekten hissedebiliyor musunuz 39 acılı ailenin çığlığını duyabiliyor musunuz Demokratik sorumluluk mekanizmasının gereğini yerine getirebilecek cesaretiniz yok mu sizin Sayın Bakan Artık o koltukta oturamayacağınızın size nasıl anlatılması gerekiyor 
     Haydi Sayın Ulaştırma Bakanı... Biraz cesaret, biraz basiret, biraz onur... Çırpınmayın artık 8 4 Binali Bey... Kaçmayın, sallanmayın, koltuğa yapışmayın...'' Haluk Koç, Bakan Yıldırım'ın istifa etmemesi durumunda Başbakan Erdoğan'ın kendisini görevden alacağını da öne sürerek, ''Haydi sayın Bakan, Recep Bey'i de yormayın. Onun da şu sıralarda dönmekten başı döndü zaten. Herkesi rahatlatın artık'' dedi. 
     Bakan Yıldırım'ın bürokratların görevden alınması konusunda geç kalınmadığı şeklindeki sözlerini de bir soru üzerine anımsatan Koç, ''Ulaştırma Bakanı'nın görevden alınması veya istifası için de hala geç kalınmış değil'' diye konuştu. 
     
     TCK TASARISI GÖRÜŞMELERİ 
     Bir gazetecinin TCK Tasarısı ile ilgili bir sorun yaşanıp yaşanmadığını sorması üzerine de Koç, ''Bizim tavrımız belli. Tutarlı bir şekilde aynı tavrı sürdürüyoruz'' dedi. AK Parti içinde bir sorun olduğunu bildiren Koç, ''AKP'nin döne döne başı döndü. Herhalde sabit bir noktaya tutunmaya çalışıyorlar. Yaşanan kendi iç sorunları, halledeceklerdir'' diye konuştu. 
     
</TEXT>
</DOC>
