<DOC>
<DOCNO> 292011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/soneko10.html </URL>
<DATE> 2004/11/25/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Mitsubishi ve Peugeot ortaklık için görüşüyor 
</HEADLINE>
<TEXT>

     DaimlerChrysler ortaklığını yürütemeyen Japon otomobil üreticisi Mitsubishi Motors'un, Peugeot ve Citroen markalarının sahibi Fransız PSA ile ortaklık görüşmelerini sürdürdüğü bildirildi. 
     Mitsubishi'den yapılan açıklamada, işbirliği görüşmelerinin birleşme türü tam bir ortaklığı veya hisse satışını içermediği belirtildi. 
     Görüşmeler hakkında ayrıntılı bilgi vermekten kaçınan Mitsubishi, bir çok modelini hatalı üretim nedeniyle geri çağırdıktan sonra finansal sıkıntı içine girmişti. 
     Dünya genelinde pazar kaybetmeyi sürdüren Mitsubishi'nin Alman ortağı DaimlerChrysler, şirkete daha fazla para akıtmama kararı almıştı. 
     Tek başına yola devam edecek gücü olmayan Mitsubishi, bunun üzerine yeni ortaklık imkanlarını araştırmaya başlamıştı. 

     
</TEXT>
</DOC>
