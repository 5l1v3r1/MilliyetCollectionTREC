<DOC>
<DOCNO> 267466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/siyaset/siy01.html </URL>
<DATE> 2004/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, İsrail'e heyet gönderiyor 
</HEADLINE>
<TEXT>


Başbakan'ın İsrail'e gönderdiği heyet, İsrail Başbakanı Ariel Şaron'a Erdoğan'ın iyi niyet mesajını iletecek 


İsrail'in Filistin'e yönelik askeri operasyonlarının yoğunlaştığı dönemde, Başbakan Recep Tayyip Erdoğan'ın eleştirileri üzerine gerilen Türk - İsrail ilişkileri, yine Erdoğan'ın sürpriz çıkışıyla yeni bir açılıma hazırlanıyor. 
İki ülke ilişkilerinin yeniden normalleşmesinde önemli bir adım olarak bakılan ziyaretin, Erdoğan'ın kesinleşmiş Suriye ziyareti öncesine rastlamasına da dikkat çekiliyor. 
Erdoğan'ın yakın çalışma arkadaşlarından oluşan dört kişilik parlamenter grubunun bugün İsrail'e gitmesi bekleniyor. Heyet, İsrail Başbakanı Ariel Şaron'a Erdoğan'ın iyi niyet mesajını da iletecek. İsrail tarafının büyük önem verdiği ve İsrail Dışişleri Bakanlığı'nca düzenlenen Türk heyetinin ziyaret programının ilk durağı Kudüs olacak. 

Heyet 4 kişiden oluştu 
Erdoğan'ın hemen her yurtdışı heyet programında yer alan Ömer Çelik Adana Milletvekili , Egemen Bağış İstanbul Milletvekili , Şaban Dişli Dış İlişkilerden Sorumlu Genel Başkan Yardımcısı ve Mevlüt Çavuşoğlu'ndan Antalya Milletvekili oluşan heyet, temaslarına 1 Eylül'de başlayacak. İsrail Dışişleri Bakanı Silvan Şalom ve Dışişleri Müsteşarı Rol Prosor'un yanı sıra Başbakanlığın üst düzey yetkilileriyle bir araya gelecek olan heyet, İşçi Partisi Genel Başkanı Şimon Peres ile de görüşecek. Heyetin Filistin tarafından bir yetkiliyle de görüşmesi bekleniyor. 


</TEXT>
</DOC>
