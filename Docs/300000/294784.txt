<DOC>
<DOCNO> 294784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sonspo23.html </URL>
<DATE> 2004/12/04/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Denizlispor 0 - Malatyaspor 0 
</HEADLINE>
<TEXT>

     Birinci Süper Futbol Ligi'ndeki Denizlispor-Malatyaspor maçından gol sesi çıkmadı 0-0. 
     8. dakikada Güven'in serbest vuruşunda topu alan Ümit, kaleyi karşıdan gören cepheden ceza alanındaki Ersen'e mükemmel pas verdi. Ersen'in kafa vuruşunda, kaleci Bora son anda uzanarak topu yakaladı. 
     17. dakikada Kratochvil'in serbest vuruşunda, ceza alanındaki Ersen Martin topa hareketlendi. Ersen Martin'in kafayla vurduğu top, kaleye yaklaşık 1 metre mesafeden dışarıya çıktı. 
     31. dakikada Malatyaspor'un ilk ciddi atağı geldi. Atilla'nın kaleyi sol çaprazdan gören ve yaklaşık 25 metreden kullandığı serbest vuruşta, top barajı geçerek kaleci Souleymanou'nun elinde kaldı. 
     40. dakikada orta alanda topu rakibinden alan Mikka, Ersen Martin'e pas verdi. Bu futbolcunun 20 metre topu taşıyarak ceza alanına girdiği pozisyonda, sol ayağıyla vurduğu top kalenin yarım metre üstünden dışarıya çıktı. 
     Kalan dakikalarda her 2 takım skoru değistiremeyince, ilk yarı başladığı gibi golsüz sona erdi. 
     
     İKİNCİ YARI 

     57. dakikadaki Denizlispor atağında, Timuçin'in ortasında Ersen Martin kafayla topu Mikka'ya aktardı. Bu fubolcunun kafa şutunda, top az farkla üstten auta gitti. 
     67. dakikada Atilla, topu M'Bayo'ya aktardı. Bu futbolcu, ceza alanında Burak tarafından düşürülünce, hakem Vedat Yüksel penaltı noktasını gösterdi. Atışı kullanan Bilal, topu üstten auta attı. 
     79. dakikada Bilal'in kullandığı köşe atışında Serkan vurdu. Mustafa Keçeli, kaleye yönelen topu çizgi üzerinden uzaklaştırdı. 
     Kalan dakikalarda her iki takımın çabaları sonucu değiştirmeye yetmedi ve karşılaşma 0-0 sona erdi. 
     
     KÜNYE 

     

Stat Atatürk. Hakemler Vedat Yüksel xxx, Mustafa Yalçınkaya xxx, Mehmet Kısal xxx. Denizlispor Souleymanou xx, İbrahim xx, Kratochvil xx, Burak xx, Mustafa Keçeli xx, Mikka x Dk. 58 Abraham x , Güven x, Ümit Aydın x Dk. 72 Mehmet Türkmehmet x , Serhat xx, Timuçin x Dk. 72 Ömer Rıza x , Ersen Martin x. Malatyaspor Bora xx, Ömer xx, Serkan xx, Mert xx, Eren xx, M'Bayo xx, Bülent Akın xx, Ayman xx, Bilal x Dk. 82 Naumoski , Murat Erdoğan x Dk. 87 Ferit Atilla x Dk. 82 Serkan Bensol . Sarı Kart Dk. 16 Burak Denizlispor , Dk. 64 Atilla, Dk. 90 M'Bayo Malatyaspor .      
</TEXT>
</DOC>
