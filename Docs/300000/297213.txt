<DOC>
<DOCNO> 297213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/sondun42.html </URL>
<DATE> 2004/12/13/ </DATE>
<TIME> 19.53 </TIME>
<AUTHOR>  </AUTHOR>
<HEADLINE>
Avrupa parlamentosu'nda hava Türkiye lehine... 
</HEADLINE>
<TEXT>

     Avrupa Parlamentosu Genel Kurulu'nda bu akşam yapılan tartışmada, Sosyalist, Liberal ve Yeşil grup temsilcileri, ''AB'nin Türkiye ile tam üyelik müzakerelerini gereksiz vakit geçirmeden başlamasını'' tavsiye eden karar tasarısına destek vereceklerini belirttiler. 
     AP'de en fazla sandalyeye sahip Hıristiyan demokrat grup ise çarşamba günü yapılacak oylamada, üyelerini serbest bırakacağını açıkladı. 
     Genel Kurul'da konuşan AB Konseyi ve AB Komisyonu temsilcileri de tam üyelik müzakerelerinin başlamasını savunan tavsiye kararını destekleyen konuşmalar yaptılar. 
     Bağlayıcı niteliği olmayan tavsiye kararı Türkiye açısından tarihi öneme sahip AB zirvesi öncesi AP'nin görüşlerini yansıtması açısından önem taşıyor. 
     
</TEXT>
</DOC>
