<DOC>
<DOCNO> 278335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sondun24.html </URL>
<DATE> 2004/10/08/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Atina, Fener Rum Patrikhanesi'ne saldırıyı kınadı 
</HEADLINE>
<TEXT>

     Atina, Fener Rum Patrikhanesi'ni hedef alan saldırıyı kınadığını açıkladı. 
     Yunanistan Dışişleri Bakan Yardımcısı Panayotis Skandalakis, yaptığı yazılı açıklamada, ''Aşırı fanatik çevrelerin dün gerçekleştirdikleri, Fener Rum Patrikhanesi'ni hedef alan eylemlerini şiddetle kınıyoruz. Bu tür bağnaz şiddet faaliyetlerinin, Avrupa ailesine doğru ilerleyen ve Yunanistan tarafından da desteklenen Türk toplumunu temsil ettiğine inanmıyoruz'' dedi. 
     Fener Rum Patriği Bartolomeos ile görüştüğünü ve Yunanistan'ın tam desteğine sahip olduğunu dile getirdiğini belirten Skandalakis, Türk hükümetinden resmi olarak patrikhane çevresindeki güvenlik önlemlerinin artırılması isteğinde bulunulduğunu da belirtti. 
     
</TEXT>
</DOC>
