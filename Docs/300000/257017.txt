<DOC>
<DOCNO> 257017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/yasam/yas07.html </URL>
<DATE> 2004/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Alistair cezasında anormallik yok ' 
</HEADLINE>
<TEXT>


Hukukçular Alistair Grimason'un ölümüne yol açan Akyüz'e verilen 30 yıllık ceza doğru 

TÜRKER KARAPINAR Ankara 

Hukukçular, İzmir Yeni Foça'da bir kafede çıkan kavgada bir kişiyi öldürüp, iki kişiyi yaralayan, silahından çıkan kurşunla da bebek arabasında uyuyan 2,5 yaşındaki Alistair Grimason'un ölümüne neden olan Daimi Akyüz'ün, sadece Grimason'un ölümü nedeniyle 30 yıl hapse mahk m edilmesini doğru buldu. Karşıyaka Ağır Ceza Mahkemesi, önceki gün Akyüz'ü, Grimason'u öldürmekten 30, tartıştığı Ali Bektaş'ı öldürmekten 21, Günay Özdemir ve Yılmaz Ergün'ü yaralamaktan 5, ruhsatsız silah bulundurmaktan 2 yıl hapse mahkum etti ve 58 yıllık cezayı, üst sınır olan 36 yıla dönüştürdü. Mahkemenin bu kararıyla ilgili hukukçuların görüşleri şöyle 

'Kasten sayılabilir' 
Prof. Dr. Feridun Yenisey Olayda kastedilen kişi ölüyor, yanındaki yaralanıyor, diğeri seken kurşunla can veriyor. Kurşun sekerek başka bir kişinin ölümüne sebep bile verse, kasten adam öldürme gibi olur. Cezada anormallik yok.Prof. Dr. Uğur Alacakaptan Teknik olarak, öldürmede kasıt aranması için, öldürülmek istenen kişinin çok yakınında birini hedef gözetmemiş olsanız bile vurmuş olmanız gerekir. Kurşunun o kişiye de değebileceği ihtimali vardır. Ahmet'i öldürmek isterken, Mehmet'i öldürüyorsan da ceza alırsın. İşin teknik yönü budur.Çağdaş Hukukçular Derneği Başkanı Hüseyin Biçen Biz buna 'hedefte hata' diyoruz. Aslında birisini öldürmek için hedef seçmiş ama birini değil diğerini öldürmüş. Ya da ikisinin birden ölümüne neden olmuş. Üstelik cezada indirim uygulanmamasında da bir anormallik yok. Birden fazla kişiyi öldürmüş, çocuğun ölümüne neden olmuş. Hedefte hatada indirim de yapamazsınız. Olayla ilgisiz bir kişinin ölümü söz konusudur. 


</TEXT>
</DOC>
