<DOC>
<DOCNO> 271522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/ekonomi/eko01.html </URL>
<DATE> 2004/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon'a 6 trilyonluk Star TV sürprizi 
</HEADLINE>
<TEXT>


TMSF bünyesine alınan Star TV, RTÜK 6 trilyonluk reklam payını taksitlendirmemesi üzerine kararıyor. RTÜK daha önce 18 trilyonluk matrah farkını taksitlendirmişti 


Radyo ve Televizyon Üst Kurulu'ndan RTÜK , Star TV'nin "matrah farkından kaynaklanan gecikme zammıyla birlikte" yaklaşık 6 trilyon liralık reklam payının taksitlendirilmemesi kararı çıktı. Star TV'nin söz konusu miktarı, saat 24.00'e dün gece kadar ödemesi istendi. Ödeme yapılmazsa Star TV ekrarı kararacak. 
RTÜK, Star TV'nin matrah farkından kaynaklanan reklam geliri borcunu dün görüştü. Yedi üyenin katıldığı toplantıda dört üye gecikme zammı hariç 1 trilyon 801 milyar lira, gecikme zammıyla 6 trilyon lira olan matrah farkından kaynaklanan reklam geliri borcunun taksitlendirilmesi yönünde oy kullandı. Üç üye ise borcun taksitlendirilmesine karşı çıktı. Karar yeter sayısı beş olduğu için bu borcun taksitlendirilmeden ödenmesi kararı kuruldan çıkmış oldu. 

7 günlük süre dün doldu 
Karara göre, TMSF bünyesinde olan Star TV'nin ekranı, dün gece saat 24.00'e kadar 6 trilyon liralık borç ödenmezse kararma yaptırımıyla karşı karşıya. 
Star TV'nin yayını, RTÜK'e olan borcunun ödenmesi için tanınan yedi günlük sürenin dün sona ermesi nedeniyle durduruluyor. 
Üst Kurul, daha önce yine Star TV'nin 2003 yılına ait 18 trilyon liralık matrah farkından kaynaklanan borcunu 24 aya bölerek taksitlendirmişti. 

Ada da, villa da satışa çıkartılıyor ANKARA ANKA 
Lüks otomobilleri ile helikopterleri satılan Uzanların, gayrimenkulleri de ihaleye çıkıyor. Tasarruf Mevduatı Sigorta Fonu TMSF , Uzanlar'a ait Zeytinli Adası ve Hakan Uzan'ın yaşadığı Yeniköy'deki villayı da satacak. 
TMSF, yılın ikinci çeyreğine ilişkin açıkladığı raporda, Uzan Grubu şirketlerine ilişkin yapılan işlemler hakkında bilgi verdi. Raporda, Turizm Endüstrisi Yatırım AŞ'nin mülkiyetinde gözüken Muğla Fethiye'deki Zeytinli Adası ve eklentilerine ilişkin ekspertiz raporlarının tamamlandığı, satışa hazırlık işlemlerinin sürdüğü bildirildi. Fon ayrıca, Mavi Turizm Yatırımları AŞ'ye ait İstanbul Yeniköy'deki villa ve İstanbul Şişli'deki daire ile Sistem Tic. ve İnş. AŞ'ye ait İstanbul Mecidiyeköy'deki arsasının Telsim Hangarları ekspertiz raporlarının da tamamlandığını açıkladı. 
Raporda Adabank binasında haczedilen 26 adet kiloluk külçe altının İstanbul Altın Borsası'nda 11 Haziran 2004'te satılarak 478 milyar 638 milyon lira elde edildiği belirtildi. 

Telsim tabelası da kurtaramadı Emlakçılar, Hakan Uzan ve eşinin yaşadığı Yeniköy'deki villasının değeri için 2 milyon dolar tahmininde bulunuyor. Hakan Uzan'ın hacizlerden kurtarmak için bir dönem kapısına Telsim Misafirhanesi tabelası astırdığı villa üç katlı. 


</TEXT>
</DOC>
