<DOC>
<DOCNO> 270496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sonyas01.html </URL>
<DATE> 2004/09/09/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Pamela Anderson KFC'ye savaş açtı... 
</HEADLINE>
<TEXT>

     Amerikalı yıldız Pamela Anderson, ''restoran zincirinde pazarladığı tavuklara karşı uyguladığı vahşetten dolayı'' Kentucky Fried Chickens'a KFC karşı savaş açtı. 
     ''Hayvanlara Etik Muamele İçin İnsanlar'' PETA isimli bir grup tarafından hazırlanan reklam panolarında, Anderson'ın KFC'nin boykot edilmesi için çağrıda bulunduğu kaydediliyor. 
     ''KFC'yi boykot edin - Pamela Anderson'' yazılı panoların alt kısmında ise, ''Canlı canlı haşlanan, acıyla gagaları koparılan tavuklar sakatlanıyor'' denilerek, KFC'ye savaş açan bir web sitesinin www.kentuckyfriedcruelty.com adresi veriliyor. 
     PETA tarafından yapılan açıklamada, tamamen Anderson'ın fikri olan billboard reklamlarının, ilk aşamada Los Angeles, Dallas, Boston ve San Francisco'nun da aralarında bulunduğu şehirlerde kullanılacağı kaydedildi. 
     Anderson da yaptığı açıklamada, ''KFC vahşet yapıyor. Eğer KFC yöneticileri tavuklara davrandıkları şekilde kedi ve köpeklere davranmış olsalardı hayvanlara kötü davranmaktan dolayı şimdi cezaevindeydiler'' dedi. 
     
</TEXT>
</DOC>
