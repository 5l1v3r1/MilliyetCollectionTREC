<DOC>
<DOCNO> 275485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/siyaset/siy01.html </URL>
<DATE> 2004/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekilleri 'fırça'dan şik yet etti 
</HEADLINE>
<TEXT>


Erdoğan'ın gruplar halinde görüştüğü milletvekilleri, bakanların ilgisizliğinden yakındı 

ABDULLAH KARAKUŞ Kızılcahamam 


AKP'nin Kızılcahamam kampında Başbakan Recep Tayyip Erdoğan'ın kabine ve grup yönetimiyle ilgili yaptığı görüşme- lerde, milletvekilleri, bakanların kendilerine selam bile vermediklerini belirterek, sert eleştiriler getirdi. Bazı milletvekilleri de, partide demokrasinin işletilmesi ve seçimlerde parti tüzüğünün uygulanmasını istedi. Dün başlayan kampta, Erdoğan gruplar halinde milletvekillerini kabul ederek sorunlarını dinledi. Görüşmelerde, Bursa milletvekili Ertuğrul Yalçınbayır, parti ve grup yönetiminin tayinle değil, seçimle işbaşına gelmesi gerektiğini vurguladı. "Parti içi demokrasi istenince neden tepki gösteriliyor " diyen Yalçınbayır, şunları söyledi "Neden fırça atılıyor. Bu işler fırça yöntemiyle olmaz. Fırça demokrasisi olmaz." 

'Tayinle belirlenmesin' 
Ankara Milletvekili Ersönmez Yarbay da, parti yönetimi kademelerinin tayinle belirlenmemesini isteyerek, "Bunun için parti tüzüğü işletilsin yeter" dedi. TBMM Başkan Vekili ve Ankara Milletvekili Sadık Yakut da, "Biz bu görevlere seçimle geldik. Demokrasilerde seçim vardır. Bunlara müdahale edilmemelidir" diye konuştu. Erdoğan'ın kabine üyeleriyle ilgili nabız da tuttuğu toplantıda, milletvekilleri bakanlara sert eleştiriler de yöneltti. İstanbul milletvekili İrfan Gündüz, bakanların, milletvekillerinin telefonlarına çıkmadığını belirterek, "Bırakın telefonu, selam bile vermiyorlar. Biz muhalefetteyken, başka partili bakanlar birkaç gün sonra telefonumuza çıkıyorlardı. Bakanlar Başbakan'ın sırtından politika yapıyor" şeklinde konuştu. 
Şanlıurfa Milletvekili Yahya Akman da, "Gruptaki bu dağınıklık devam ederse, bölünmeler yaşanabilir" dedi. 





</TEXT>
</DOC>
