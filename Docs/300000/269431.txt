<DOC>
<DOCNO> 269431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/soneko14.html </URL>
<DATE> 2004/09/06/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Üçüncü taksit nema ödemeleri Çarşamba günü başlıyor 
</HEADLINE>
<TEXT>

     alışanların zorunlu tasaruf hesabına ilişkin üçüncü taksit ödemeleri 8 Eylül'den itibaren başlıyor. Kişisel başvurularda, hesap numarasının son rakamı 1 olan hak sahiplerinden başlanarak gerçekleştirilecek ödemeler, 20 Eylül'de tamamlanacak. Zorunlu tasarruf hesaplarının tasfiyesi kapsamında geçen yıl anapara kısmının ödenmesinin ardından, hak sahiplerinin hesapta biriken anaparaları üzerinden hesaplanarak 10 taksite bölünen nemalarının ilk taksidinin ödemesi bu yıl mart ayında, ikincisi de haziran ayında yapılmıştı. Nemalar, anapara ve önceki iki nema ödemesinde olduğu gibi işveren aracılığıyla toplu olarak veya kişisel başvuru yoluyla alınabilecek. Toplu ödemelere ilişkin işyeri başvuruları, ağustos ayında yapılmıştı. Kişisel başvurularda ödemeler yine hak sahiplerinin tasarruf teşvik hesap numarasının son rakamına göre yapılacak. Buna göre nesap numarasının son rakamı 1 olanlara ödemeleri 8 Eylül, 2 olanlara 9 Eylül, 3 olanlara 10 Eylül, 4 olanlara 13 Eylül, 5 olanlara 14 Eylül, 6 olanlara 15 Eylül, 7 olanlara 16 Eylül, 8 olanlara 17 Eylül ve 9 olanlara 20 Eylül'de yapılacak. 

     
</TEXT>
</DOC>
