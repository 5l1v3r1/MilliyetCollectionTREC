<DOC>
<DOCNO> 258934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/yasam/ayas.html </URL>
<DATE> 2004/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir battılar pir battılar 
</HEADLINE>
<TEXT>


İstanbul Boğazı ile Marmara ve Karadeniz çıkışlarındaki 33 batık gemi, 100 milyon dolarlık 'çıkarma maliyeti' nedeniyle unutuldu 

Şakir Aydın 

Kıyı Emniyeti ve Gemi Kurtarma İşletmeleri Genel Müdürlüğü'nün KEGKİ çıkarttığı İstanbul Boğazı batıklar haritasına göre, Boğaziçi'nde toplam 18 gemi çeşitli nedenlerden dolayı ya karaya oturmuş ya da batmış durumda. 
Boğaz'ın, Marmara Denizi ve Karadeniz çıkışları da hesaba katıldığında bu rakam 33'e çıkıyor. Yabancı batık gemiler de, Honduras bandıralar başı çekerken, bunları Rusya ve Lübnan izliyor. Bu batıkları kurtarma ve temizleme çalışmaları ise yüksek maliyet nedeniyle bir türlü gerçekleştirilemiyor. 
Toplamda 100 milyon doları yaklaşık 150 trilyon lira bulan bu batıkları kurtarma maliyeti de, geminin bulunduğu derinlik, taşıdığı yük ve konumu itibariyle değişiyor. 

Derinliğe göre tarife 
Yüzeye yakın ya da karaya oturmuş gemilerin kurtarılması 2 milyon yaklaşık 3 trilyon lira dolara mal olurken, daha derinlere batmış bir geminin maliyeti ise 3 - 5 milyon dolar arasında 4.5 - 7.5 trilyon lira değişiyor. 
KEGKİ'ye göre bazı gemilerin kurtarılma maliyetlerinin geminin fiyatını aşması, bazı gemilerin ise sigortasız olması nedeniyle, kurtarma çalışmaları yapılamıyor. Özelikle Türk Boğazları için özel sigorta sistemi olması gerektiğine dikkat çeken yetkililer, batık gemilerin herhangi bir tehlike arzetmediğini de belirtiyor. 


</TEXT>
</DOC>
