<DOC>
<DOCNO> 262199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sontur54.html </URL>
<DATE> 2004/08/10/ </DATE>
<TIME> 19.47 </TIME>
<AUTHOR>  </AUTHOR>
<HEADLINE>
Grizu patlaması... 3 işçinin cesedi çıkarıldı 
</HEADLINE>
<TEXT>

     Çorum'un Bayat İlçesi'ne bağlı Karakaya Köyü'nde özel bir şirkete ait kömür ocağında meydana gelen grizu patlamasında ölen 3 işçinin cesetleri çıkartıldı. Gazdan etkilenen 5 işçi ise Çorum ve Bayat devlet hastanesinde tedavi altına alındı. 
     AA muhabirinin aldığı bilgiye göre, Karakaya Köyü'nde faaliyet gösteren Bal Kardeşler adlı şirkete ait kömür ocağında saat 14.00 sıralarında meydana gelen grizu patlamasından sonra Çorum Sivil Savunma ve İskilip Yılmaz Madencilik ekipleri olay yerine gelerek kurtarma çalışmalarına başladı. 
     Oksijen tüpü ve gaz maskeleriyle ocağına giren ekipler, 340 metre derinlikte gazdan zehirlenen işçiler Arif Kayıp, Osman Sarı ve Selahattin Katrancı'nın cesetlerine ulaştı. Ekipler tarafından çıkarılan ölen işçilerin cesetleri, Bayat Devlet Hastanesi Morgu'na kaldırıldı. 
     Patlama sonrası ocaktan kendi imkanlarıyla çıkan Ali Gedik, İbrahim Gedik, Ramazan Sarı ve Hıdır Aktaş Bayat Devlet Hastanesi'nde, Yüksel İpek ise Çorum Devlet Hastanesi'nde tedavi altına alındı. 
     Hastane yetkilileri, gazdan etkilenen işçilerin sağlık durumlarını iyi olduğunu belirttiler. 
     
     KENDİ İMKANLARIYLA DIŞARI ÇIKMIŞLAR... 
     Bayat Devlet Hastanesi'nde tedavisi devam eden yaralı Ali Gedik, AA muhabirine olayı şöyle anlattı 
     ''340 metre derinlikte çalışıyorduk. Öğlen yemeğinden sonra girdiğimiz ocakta bir anda şiddetli patlama oldu. Etrafı toz duman bürüdü. Kendi imkanlarımızla dışarı çıkmayı başardık. Başka da bir şey hatırlamıyorum. Göçük olmadı sadece gaz patlaması oldu.'' Bayat Kaymakamı Ali Akça da, 11 kişinin çalıştığı maden ocağındaki patlamayla ilgili incelemenin devam ettiğini kaydetti. 
     
</TEXT>
</DOC>
