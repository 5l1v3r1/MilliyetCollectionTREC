<DOC>
<DOCNO> 266995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sonyas01.html </URL>
<DATE> 2004/08/27/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
İnternetin en tatmin edici sitesi ''Google'' 
</HEADLINE>
<TEXT>

     Bülent Keneş AA 

İnternet siteleri arasında müşteri memnuniyetini ölçen bir araştırmanın sonuçlarına göre, sanal dünyanın en tatmin edici sitesi ''Google''. 
     PC Magazine dergisinde yer alan bir habere göre, University of Michigan Business School'un Amerikan Kalite Cemiyeti ve CFI Group işbirliğiyle yaptığı araştırmada en yüksek puanları Google aldı. 
     E-ticaret sitelerinden arama motorlarına kadar pek çok sitenin müşteri beklentilerini ne kadar karşıladığını ölçen eden araştırmaya göre, arama motoru kategorisinde 82 puanla ''Google'' birinci sırada yer alırken, son bir yıl içinde yüzde 14,5'lik bir yükselme kaydeden ''Ask Jeeves'' 71 puanla ikinci sıraya yerleşti. 
     Portal hizmeti verme açısından Google'ın en büyük rakipleri durumundaki ''Yahoo'' 78 puan, ''MSN'' 75 puan aldı. 
     Araştırma sonuçlarına göre, portal hizmeti veren sitelerle arama motoru olarak hizmet veren siteler arasındaki fark her geçen gün ortadan kalkıyor. 

     
</TEXT>
</DOC>
