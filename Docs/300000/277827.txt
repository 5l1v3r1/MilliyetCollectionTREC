<DOC>
<DOCNO> 277827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sontur14.html </URL>
<DATE> 2004/10/06/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Tecavüz aydınlandı, bebeğin babası 61 yaşındaki komşu çıktı 
</HEADLINE>
<TEXT>

     DHA 
SAKARYA'nın Hendek İlçesi'nde, 6 ay kadar önce tecavüze uğradığı öne sürülen sürülen 14 yaşındaki ilköğretim okulu öğrencisi G.B.'nin dünyaya getirdiği ve Sosyal Hizmetler İl Müdürlüğü'nce koruma altına alınan bebeğin, DNA testi sonucu 61 yaşındaki komşuları Muharrem Balaban'dan olduğu anlaşıldı. 
     G.B., sürekli karın ağrılarından şikayet edince, ailesi tarafından Sakarya Kadın Doğum ve Çocuk Bakım Hastanesi'ne getirildi. Burada yapılan kontrollerde genç kızın doğum yapmak üzere olduğu belirlendi. G.B., 3.5 kilo ağırlığında bir kız çocuğu dünyaya getirdi. 
     Aile, kızlarının hamile olduğundan habersiz olduklarını belirterek, büyük şaşkınlık yaşarken, olay polise intikal ettirildi. İfadesi alınan G.B., kendisine komşuları olan Muharrem Balaban'ın tecavüz ettiğini söyledi. 
     G.B., "Muharrem amca beni çağırarak, 'Annen bizde, sen de gel' dedi. Ben de gittim. Fakat evde kimse yoktu. O sırada kapıyı kilitledi ve bana saldırdı. Kaçmaya çalışırken düşerek başımı çarptım, bayılmışım. Uyandığımda, tecavüze uğradığımı anladım. Fakat Muharrem amca beni ölümle tehdit ettiği için kimseye bir şey söyleyemedim'' dedi. 
     G.B.'nin ifadesi doğrultusunda polis, 4 çocuk babası Muharrem Balaban'ı gözaltına aldı. Suçlamaları kabul etmeyen Balaban sevkedildiği adliyete suçlamaları kabul etmemesine rağmen tutuklandı. 
     Savcılık bebeğin Muharrem Balaban'dan olup- olmadığını tespit etmek için, DNA testi yapılmak üzere İstanbul Adli Tıp Kurumu'na başvurdu. Burada yapılan DNA testinin sonucları yargılamanın yapıldığı Adapazarı Ağır Ceza Mahkemesi'ne geldi. Verilen raporda, Adli Tıp Kurumu bebegin yüzde 99.99 Muharrem Balaban'dan olduğuna ilişkin görüş bildirildi. Muharrem Balaban'ın yargılanamasına, bu test sonuçları da dikkate alınarak devam edilecek. 

     
</TEXT>
</DOC>
