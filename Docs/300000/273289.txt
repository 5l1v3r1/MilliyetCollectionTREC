<DOC>
<DOCNO> 273289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/yazar/toruner.html </URL>
<DATE> 2004/09/20/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Medya patronlarının borcunu nasıl yok edersiniz 
</HEADLINE>
<TEXT>


Eğer Tasarruf Mevduat Sigorta Fonu TMSF tarafından el konmuş olan bankalardan kredi almışsanız, bu borcunuzu devlete yükleyebilirsiniz. 
Önce borcu yok sayın. Borç karşılığında hiç ödeme yapmayın.Sonra, borcun el konan bankadan çıkarılıp TMSF'ye devrini yaptırın. Böylece, borcun tahsilat yükü TMSF'ye geçecektir.Bir kez borç TMSF'ye aktarıldı mı, işiniz kolay demektir. TMSF önce birikmiş faizleri silip borcu sizden ister. Anlaşmayın.TMSF borcunuzun ana parasına karşılık 50 ile 10 arası bir ödemeyle borcunuzun tamamını silmeyi teklif edecektir. Bu parayı ödeyip borcunuzdan tamamen kurtulabilirsiniz.Olmazsa, TMSF ile mümkün olduğu kadar uzun vadeli bir borç ödeme anlaşması yapın. Bu anlaşmada faiz oranını mümkün olduğunca düşük tutun. Zaman kazanın. Borcunuzun birkaç taksidini ödeyince, yeni bir anlaşma için başvurun. Yeni hükümetler geldikçe, yeni olanaklarla karşılaşacaksınız.Uzun vadeli bir anlaşma yaptıktan sonra, ödemesiz dönem biter bitmez vadeyi kısaltmak istediğinizi söyler, TMSF'ye yeniden başvurursunuz. TMSF bu teklifin üzerine uçacaktır. Dışarıdan para bulduğunuzu söyler, böylece TMSF'nin elindeki teminatları, anlaştığınız yabancı kuruluşa devredersiniz. Sonrası Allah kerim.Size para verecek yabancı kuruluşu nasıl bulacağınızı merak etmeyin. Yabancılar 4 milyara kadar olan borçları devralmaya hazırdır Gerekirse, bir off - shore şirket kurulur ki, manipülasyonlar kolay olsun. 

Asıl soygunu banka sahipleri yapmadı. Asıl soygun şimdi bankalara kredi borcu olanlarca yapılıyor. Bu soygunun yapılması için TMSF'nin geniş yetkisi var. Bu yetki kullanılıyor da. Hatta, TMSF'nin borcunu tahsil edebileceğini düşündüğü bir şirkete ilave para bile verebilme yetkisi var. Bu yetki kullanıldı mı Bilinmiyor. TMSF'nin el koyduğu bankalara olan borçlarını kuruşuna kadar ödeyen veya ödemeye devam eden şirketler de var. İşte, en büyük haksızlık bunlara yapılıyor. Borcunu ödeyenler cezalandırılıyor. Üstelik, kimlerin borçlarını ödeyip kimlerin ödemediğini de bilmiyoruz. "Ticaret sırrı" adı altında bunlar bizzat TMSF tarafından saklanıyor. 

Bizim öğrenmek veya ortaya çıkarmak istediğimiz husus şu 
a TMSF'ye olan borcunu ödemeyen şirketler hangileridir ve borçları ne kadardır 
b TMSF'ye veya TMSF'nin el koyduğu bankalara olan borçlarını ödeyen şirketler hangileridir 
c TMSF'ye olan borçlarını ödemeyen şirketler arasında, iflasını istememiş veya ödeme durumu kötüleşmemiş olan şirketler hangileridir 
d Bunlar arasında medya patronlarının şirketleri de var mıdır 
e Bu bilgiler, geçmiş dönemde Meclis'ten bile saklandı. Şimdi, Başbakanlık Teftiş Kurulu Bankacılık Düzenleme ve Denetleme Kurulu ile TMSF'de araştırmalar yapıyor. Bu araştırmalarda, bu konu üzerinde durulmuş mudur 
Bunların cevaplarını bilmeden, ne bu siyasetçileri ne de bu bürokratları aklayabiliriz. 



</TEXT>
</DOC>
