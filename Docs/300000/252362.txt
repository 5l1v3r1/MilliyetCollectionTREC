<DOC>
<DOCNO> 252362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/spor/spo15.html </URL>
<DATE> 2004/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Adilson deneniyor 
ANKARA 24. Asliye Hukuk Mahkemesi'nden, Futbol Federasyonu'nun itirazına ret kararı çıktı. Federasyonun 25 Haziran'da genel kurulun durdurulmasına ilişkin alınan karara yaptığı itirazı dün duruşmalı olarak ele alan 24. Asliye Hukuk Mahkemesi Hakimi Bilal Yıldırım, "federasyonun menfaati kalmamıştır" gerekçesiyle talebi usül yönünden geri çevirdi. Federasyon avukatlarından Şekip Mosturoğlu, "Hukuki tespit talebimiz hiç dikkate alınmamıştır" diyerek karara tepki gösterdi. 

Malatyaspor atakta 
KADROSUNU takviye etmek için arayışlarını sürdüren Malatyaspor, Fenerbahçe'den Petkov, Beşiktaş'tan da Eser ve Sinan ile temaslarını artırdı. Basın Sözcüsü Ramazan Özdemir, "Hafta başına kadar bir sonuç alacağımızı düşünüyorum" dedi. Malatya, yeni sezonun hazırlıklarına yarın başlayacak. 

Yeniler beğenildi 
BOLU kampında kondisyon depolayan Ankaraspor'un yeni transferleri Saffet ile Brezilyalı Çita performanslarıyla göz dolduruyor. İki oyuncu, çift kalede tam not aldı. Öte yandan üç yıllık sözleşme imzalayan Çek kaleci Tomas'ın, gurbetçi Muhammet Yoldaş ile birlikte yarın kampa katılacağı bildirildi. 

Kara'nın ismi ölümsüzleşti 
KIRKPINAR'DA Altın Kemer'i kazanan 22 yaşındaki Recep Kara'nın ismi oturduğu sokağa verilecek. Canik Belediye Başkanı Osman Genç, kendisini makamında ziyaret eden genç başpehlivana 10 cumhuriyet altını hediye etti. Genç, "Recep Kara'nın adını, yaşadığı sokağa vereceğiz" dedi. 

Yüzmede üç rekor 
TÜRKİYE Yaz Yüzme Birinciliği müsabakaları dün İstanbul'da başlarken üç rekor kırıldı. 12 yaş erkekler 100 metre kelebekte Emre Altınok 1.02.56, erkekler 4x100 metre serbestte Galatasaray 4.07.57, erkekler açık yaş 4x200 metre serbestte ise Fenerbahçe 8.45.11'lik dereceyle Türkiye rekorunun sahibi oldu. 

En iyiler GOAL'de 
DÜNYA futbolunun Türkiye'deki temsilcisi GOAL dergisinin temmuz sayısı geleneksel yıl sonu değerlendirmelerine ayrıldı. Yılın şampiyonları, önemli olaylar, yıldızlar ve sezonun kapsamlı teknik analizine yer veren GOAL'de, Kaka ile röportaj ile GOAL Yıldızlar Karması posterleri de bulunuyor. 



</TEXT>
</DOC>
