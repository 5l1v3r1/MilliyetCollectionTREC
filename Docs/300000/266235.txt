<DOC>
<DOCNO> 266235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sondun16.html </URL>
<DATE> 2004/08/25/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Türbedeki yaralılar için doktorlar hükümete acil yardım çağrısı yaptı 
</HEADLINE>
<TEXT>

     Irak'ın Necef kentinde bulunan Hz. Ali türbesinin içindeki ağır yaralı 30 kadar kişi için doktorlardan Irak hükümetine acil yardım çağrısı geldi. 
     Doktorlar, türbe içindeki ağır yaralıların ölüm riski bulunduğunu ve en kısa süre içinde türbeden çıkarılmalarının gerektiğini, çünkü türbedeki klinikte cerrah ve kan bulunmadığını söyledi. 
     Doktor Hüseyin Ali, Sağlık Bakanlığı'na acil yardım çağrısı yaparak, kadın ve çocuklardan oluşan sivillerin de acil tıbbi yardıma muhtaç durumda olduklarını kaydetti. 
     Ambulans görevlisi Kazım Muhammed, ellerindeki 2 ambulanstan birinin açılan ateşte zarar gördüğünü, zaten emniyet müdürünün tavsiyesi doğrultusunda türbeden çıkamadıklarını belirtti. 
     
</TEXT>
</DOC>
