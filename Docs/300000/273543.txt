<DOC>
<DOCNO> 273543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/spor/spo04.html </URL>
<DATE> 2004/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Paniğe gerek yok' 
</HEADLINE>
<TEXT>


Ziya Doğan, Gaziantep beraberliğinin dünyanın sonu olmadığını söyledi, "En kısa sürede eski Trabzonspor geri dönecektir" dedi 


'Yorgunluk var' 
TRABZONSPOR Teknik Direktörü Ziya Doğan, üst üste oynadıkları maçların takımda yorgunluk yarattığını söyledi. Bu durumun mazeret olmadığının da altını çizen tecrübeli teknik adam, "Ancak bu beraberlik her şeyin sonu da değil. Kimse paniğe kapılmasın. En kısa sürede yine eski kimliğimizi sahaya yansıtacağız. Gaziantepspor maçı bizim için iyi bir ders oldu" diye konuştu. 

Aktuğ'dan destek 
BAŞKAN Atay Aktuğ ise futbolcuların skoru değiştirmek için gereksiz bir telaşa kapıldıklarını belirtti. Aktuğ, şampiyonluk için kendi sahalarında fazla puan kaybetmemeleri gerektiğini de kaydetti, "Ama futbolda böyle sonuçlar doğal. Önemli olan bunun son olması" dedi. 21 maç sonra gol atamayan Trabzonsporlu futbolcular, Sakaryaspor maçı için bugün işbaşı yapacak. 


</TEXT>
</DOC>
