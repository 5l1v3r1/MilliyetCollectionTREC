<DOC>
<DOCNO> 251962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sonspo20.html </URL>
<DATE> 2004/06/30/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
TFFHGD'den Ali Aydın'a kınama... 
</HEADLINE>
<TEXT>

     Türkiye Faal Futbol Hakemleri ve Gözlemcileri Derneği, yazılı bir açıklama yaparak, Merkez Hakem Kurulu'na Oğuz Sarvan ile birlikte aday olan eski hakem Ali Aydın'ın basına yaptığı açıklamalar, ''seçim yatırımı'' olarak nitelendirildi. 
     TFFHGD'nin yazılı açıklamasında, Ali Aydın'ın basına verdiği beyanatlarda hakemlik camiasını bölmeye yönelik bir tavır sergilediği öne sürülürken, şu ifadelere yer verildi 
     ''Hakem sorunlarını birlik, beraberlik ve kardeşlik içinde, yapılmış ve yapılması muhtemel yanlışları çözmek için göreve seçilmiş yönetim kurulumuz, halen sistem içinde olan ve sistemi suçlayan Ali Aydın arkadışımızı ve yaptığı talihsiz açıklamaları hakemlik camiasını bölmeye yönelik, hakem arkadaşlarımızı muhbirlikle suçlayarak töhmet altında bırakan, yönetim sanatından habersiz, vefa duygusu gibi birçok erdemden yoksun, bilgi birikimi ve disiplini olmayan ve tamamen seçim propagandası ve kaygısına dayalı ucuz ve sığ cümlelerinden dolayı şiddetle kınıyoruz.'' Ali Aydın'ın, Ulusoy istemezse işin biter. Buna rağmen biz yularımızı ona vermedik biçimindeki açıklamasının hakem camiasına büyük hakaret olduğu ifade edilen açıklamada, ''Yapılan açıklamaların seviyesi, vizyonu ve dayandığı noktalar yakışıksız ve kendisine aitttir. Yönetim tarzında yapılan yanlışlar yine hakemlerin ve gözlemcilerin temsilcisi olan TFFHGD tarafından dile getirilip tartışılarak ve düzeltilmesi yolunda birlik içinde mücadele verilmesi gerekirken hakemleri yönetmeye aday olan bu arkadaşımızın çeliştkilerle dolu, güven vermeyen suçlayıcı açıklamalarını ve her konudaki yetersizliğini tüm spor kamuoyu görmüştür'' görüşleri kaydedildi. 
     Açıklamada, Ali Aydın'ın beyanatlarıyla büyük vefasızlık gösterdiği belirtilirken, açıklamada şu görüşler yer aldı 
     ''Yaptığı kural hatasına rağmen 2 hafta sonra kendisine verilen maçta bu desteğin en çarpıcı örneğini yaşayan Ali Aydın arkadaşımızda olduğu gibi, şimdiye kadar büyük bir özveri, iyiniyet ve destekle hakemlerin ve camianın her zaman yanında yer alan, maddi manevi her konuda duyarlılığını ve desteğini gösteren Futbol Federasyonu Başkanı Haluk Ulusoy'u ve yönetimini tüm hakem camiası saygı ve sevgiyle anmaktadır. Sayın başkanımız Haluk Ulusoy, yaptıkları ve başarılarıyla sadece hakem ve gözlemci camiasının değil, tüm Türk spor kamuoyu ve halkının gönlünde altın harflerle adını yazdırdığı müstesna köşeszinde yerini almıştır. Dünyada hiçbir yönetim herkesi memnun edecek mükemmelliğe erişememiştir. Önemli olan bu konuda iyi niyetle, sabır ve özveriyle, bilgiyle çaba göstermek ve hizmet etmektir.'' 
     
</TEXT>
</DOC>
