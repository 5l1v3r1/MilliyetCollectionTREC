<DOC>
<DOCNO> 292447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sontur24.html </URL>
<DATE> 2004/11/26/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Kar ve yağmurdan sonra sis 
</HEADLINE>
<TEXT>

     İç ve Kuzey bölgelerde etkili olan soğuk hava ve kar yağışı yarın yurdu terkediyor, bütün bölgelerde sis görülecek. Hava sıcaklığı batı kesimlerden başlayarak artacak. 
     Hava sıcaklığı hafta başında İstanbul'da 14, İzmir'de 19, Adana'da 13, Antalya'da 16 ve Ankara'da 6 dereceye kadar yükselecek. 
     Bu sabah yapılan ölçümlere göre bazı merkezlerde ölçülen kar kalınlıkları şöyle 
     Bitlis 48, Düzce 38, Bolu 36, Yozgat 34, Gümüşhane ve Kayseri 30, Kütahya 25, Tunceli 23, Aksaray 19, Karaman 18, Muş 14, Bingöl 12, Isparta ve Kars 10, Bilecik, Hakkari ve Çorum 9, Ağrı 8, Erzurum 7, Ankara 4, İstanbul'da 1 cm. 
     Bugün akşama kadar kar yağışı Doğu Marmara, Batı Karadeniz, İç Anadolu, Doğu Anadolu ve Doğu Akdeniz'in iç kesimlerinde sürecek. Orta ve Doğu Karadeniz'in kıyısında ve Doğu Akdeniz'ın kıyısında yağmur, Güneydoğu Anadolu'da karla karışık yağmur görülecek. Kuvvetli karayel tüm bölgelerde esecek... 
     Yarın Karadeniz'in kıyı kesimi yağmur, Doğu Anadolu'da ise kar yağışı devam ediyor. Yurdun diğer bölümleri parçalı bulutlu ve gökyüzünde yoğun sis var. İç ve doğu kesimlerde kuvvetli buzlanma ve don olayı görülecek. Hava sıcaklığı artmaya başlıyor... 
     Pazar günü yalnızca öğleden sonra Muğla ve Antalya çevresinde sağanak yağmur bekleniyor. Yurdun tamamında gökyüzünü sis kaplayacak. Sis özellikle Marmara ve iç bölgelerde sabah saatlerinde yoğun ve etkili. Hava sıcaklığı tüm yurtta artacak... 
     Yeni haftanın ilk günü sağanak yağmur Muğla ve Antalya'da şiddetli yağarken, Kıyı Ege'de de görülecek. Karadeniz, Güneydoğu Anadolu ve İç Anadolu gökyüzü açıyor, parçalı bulutla birlikte güneş kendini gösterecek. Diğer bölgelerimiz parçalı bulutlu olacak. İç bölgelerimizde yine sis var. Lodos, batı bölgelerde kuvvetli olarak esecek. 
     
</TEXT>
</DOC>
