<DOC>
<DOCNO> 259989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/sonspo04.html </URL>
<DATE> 2004/08/02/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Hagi Porto'ya göre iyi oynadık... 
</HEADLINE>
<TEXT>

     ABD'nin New Jersey kentindeki Giants Stadı'ndaki özel maçta Avrupa Şampiyonlar Ligi şampiyonu FC Porto'yu 2-1 yenen Galatasaray'ın oyun kadrosundan ve performansından memnun olduğunu belirten teknik direktör Gheorghe Hagi, takımının lige hazır olduğunu kaydetti. 
     Maç sonrasında gazetecilerin sorularını yanıtlayan Gheorghe Hagi, ''Galatasaray iyi ve güçlü bir takım. Porto karşısındaki oyunumuz çok iyiydi. Çok iyi pozisyonlar yakaladık. Porto'ya göre çok iyi oynadık. Her zaman olduğu gibi kazanmak iyi geldi'' dedi. 
     Galatasaray takımının lige hazır olduğunun altını çizen Hagi, takımının fiziksel kondisyonunun ne kadar iyi olduğunu herkesin bu maçla gördüğünü söyledi. 
     Rigorbert Song konusundaki bir soru üzerine ise Hagi, 'Herkesin bildiği gibi Song büyük bir deneyime sahip ve çok iyi bir profesyonel. Herkes kabul etmeli ki Song çok iyi bir oyuncu'' diye yanıt verdi. 
     Takımından memnun olduğunu belirten Hagi, yeni oyuncuya ihtiyaç olmadığını ifade ederken, ''Ancak lige 1 hafta kala yeni birilerinin de gelmesi benim için de istenebilecek bir durum ve gelecek olanlara da hoşgeldin deriz'' diye konuştu. 

     
</TEXT>
</DOC>
