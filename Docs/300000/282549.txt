<DOC>
<DOCNO> 282549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sontur25.html </URL>
<DATE> 2004/10/22/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Atatürk Havalimanı üçüncü pisti önüne kaçak 'duvar' çıktı 
</HEADLINE>
<TEXT>

     Cengiz ERDİL CNN Türk 

Atatürk Havalimanı'nda yapımı yılan hikayesine dönen üçüncü pistin inşaatı yeniden hız kazandı. Ancak, pist tamamlansa bile sorun bitmiyor. 
     Atatürk Havalimanı'nda uçak trafiğini yüzde 30 artıracak olan üçüncü pistin yapımına altı yıl önce başlandı. 
     Üç kilometre uzunluğundaki pistin 48 trilyon liraya malolması planlanıyordu, ancak pek çok kamu yatırımında olduğu gibi burada da müteahhit firma ile ödemelerde sorun çıktı, inşaat bir süre durdu. 
     Devlet Hava Meydanları İşletmesi, bu yılın başında yine kolları sıvadı, ikinci ihale yapıldı. Şimdi 12 trilyon lira harcamayla pist tamamlanacak. 
     
     Pist karşısında kaçak 'duvar' 

     Ne var ki pistin sorunu bu kadarla kalmıyor. Pistin karşısında bir duvar var... İstanbul'da bu duvarın adı malum Çarpık ve kaçak yapılaşma. 
     Sefaköy’deki Kartaltepe mahallesi, Atatürk Havalimanı pistine 150 metre mesafede bulunuyor. Buradaki en eski yapının tarihi 30 yıllık. Dolayısıyla burada havalimanı varken kaçak inşaata göz yumulduğu ortada. 
     
     Küçükçekmece Belediyesi çaresiz 

     Devlet Hava Meydanları İşletmesi, Küçükçekmece Belediye Başkanlığı'na 27 konutun yıkılması için bir yazı yazdı. İşletme, uçakların alçalma ve tırmanma konisi içinde kalan bu binaların çatılarının yıkılmasını istiyor, yani binaları traşlayın’ diyordu. 
     Ancak Küçükçekmece'nin bir yıllık Belediye Başkanı Aziz Yeniay, kucağında bulduğu sorun karşısında çaresiz. Aziz Yeniay, binaların yıkılması için henüz tebligat yapılmadığını, ancak kamulaştırmanın da mümkün olmadığını söyledi. 
     Yeniay, bu evleri yıkarsak biz değil, ev sahipleri bize ödeme yapmalıö dedi. 
     Kartaltepe mahallesindeki 27 binanin tamamı kaçak... Zamanında elektrik ve su bağlandı, beş yıldızlı bir de otel yapıldı. 
     
     Yeşil alanda düğün salonu 

     Küçükçekmece Belediyesi'nin önceki yönetimi de bunların üzerine tuz biber ekti. Yeşil alan üzerine düğün salonu yapımına başlandı. Uçakların 100 metre üzerinden uçtuğu bu bölgede de inşaat şimdilik durdu. Belediye Başkanı Aziz Yeniay, inşaat için beş buçuk trilyon lira harcandığını, binanın yeni bir çevre düzenlemesiyle tamamlanacağını belirtti. 
     Ancak, bina uçak trafiği için tehlikeli değil mi ö sorusuna Yeniay’ın yanıtı sessizlik oldu. 
     Uzmanlar pist inşaatı yapılırken sorunun bilindiğini ama önlem alınmadığını belirterek, yerel yönetimlerin havalimanın konumunu zora sokacak imar uygulamalarını yıllardan beri sürdürdüğünü kaydediyorlar. 
     Bir yanda pist inşaatı, bir yanda düğün salonu... İki inşaatın ortasından da Anadolu'yu Avrupa'ya bağlayan E-5 geçiyor. 
     Durum o ki, planlama ve yapılaşmada Türkiye’nin yolu hayli uzun. Daha çok ekmek yüklü kamyonun Avrupa’ya doğru yol alması gerekiyor. 

     
</TEXT>
</DOC>
