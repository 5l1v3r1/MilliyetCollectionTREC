<DOC>
<DOCNO> 257943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/guncel/agun.html </URL>
<DATE> 2004/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Karaman'ın yalanı 
</HEADLINE>
<TEXT>


TCDD Genel Müdürü Karaman'ın trene onay verdiklerini iddia ettiği Prof. Dr. Bayrakdar ve Prof. Dr. Seçkin Projeyi onaylamadık. Çok iyi araştırılmasını istedik 

SERHAT OĞUZ İstanbul 

Yıldız Teknik Üniversitesi Ulaşım Anabilim Dalı Başkanı Prof. Dr. Zerrin Bayrakdar ve İTÜ Ulaşım Anabilim Dalı öğretim üyesi Prof. Dr. İnal Seçkin, TCDD Genel Müdürü Süleyman Karaman'ın iddiasının aksine, hızlandırılmış trene kesinlikle onay vermediklerini söyledi. 
Karaman, kendi davetiyle 14 Temmuz'da bir araya gelen 14 akademisyenden Bayrakdar ve Seçkin'in "rayların treni taşıyacağı yönünde onay verdiği"ni söyledi. Ancak Bayrakdar ve Seçkin, toplantıdan sonra hızlandırılmış trene binerek 5.5 saatte İstanbul'a geldiklerini, teknik inceleme yapıp uygun olduğu yönünde bir şey söylemediklerini vurguladı. Bayrakdar, şöyle konuştu 
"Onay söz konusu değil. Çağırdılar, neler yaptıklarını anlattılar. Yolda bakım çalışması yaptık, rayı değiştirdik dediler. Yaptıklarını görmek için, binip göreyim dedim. Yolda telefon edip hocam nasıl geçiyor diye sordular. Normal tren yolculuğu yapıyoruz dedim. Vagonlar rahattı. Ankara'dan Eskişehir'e kadar makine kısmında gittim. Böyle bir iş yapıyorsanız çok iyi araştırmanız, çok hassas takip etmeniz lazım dedim. İstemiyorsanız demiryollarını geliştirmekten vazgeçelim dediler. Böyle bir şeye nasıl vazgeçin denilir Çok hassas bakmanız, incelemeleri yapmanız koşuluyla devam edin dedim." 

'Şartlar ileri sürdük' 
Seçkin de toplantıda, gerekli incelemelerin yapılması için çalışmalarda aktif olarak yer alma önerisinde bulunduğunu kaydetti. Önerisinin kabul edildiğini belirten Seçkin, "Bunu ne zaman yapacağımız düşünülürken kaza oldu" dedi. Onayın söz konusu olamayacağını kaydeden Seçkin şöyle devam etti 
"Onay ne demek Hızlı trenin yerleşmesi için ileri sürdüğümüz şartlar vardı. Bu olur değildir. Birtakım iyileştirmeler yaptık dediler. Ancak işin mutfağına girerek bilfiil katılmamız lazım, daha somut verilere ulaşabiliriz dedim. Mevcut yapının incelenmesi gerektiğini söyledik. Hatta, bu böyle mümkün değil, ancak işin içine girerek ne yapıldığını görmek lazım dedim." 
Ertesi sabah işi nedeniyle İstanbul'a bir an önce gidebilmek için trene bindiğini kaydeden Seçkin, yolculuğunu şöyle anlattı 

Hal hatır sordular 
"Yolculuk sırasında aradılar, nasıl rahatınız iyi mi diye sordular. İyi olduğumu söyledim. Geliş sırasında normal beklediğim sarsıntıyı da bulamadım. 
Bu bana belirli oranda yolun düzeltilmiş olduğu kanaatini verdi. Ama bu ne ifade eder Bir yolcu konforu içindeki bu rahatlık, benim esas uzman olarak inceleyeceğim noktalarda ne ifade eder Oturduğunuz koltuğa bağlı teknik açıklama olur mu Yıldırım, nasıl iyi miyiz, oturduğumuz yer itibariyle iyi miyiz diye sordu. İyiyiz dedim. Ben makine dairesine hiç gitmedim." 
Seçkin, kazanın olduğu bölgeden hangi hızla geçildiği sorusuna, "Şu anda, o bölgeden geçerken hızlı değildi gibi geliyor" yanıtını verdi. 

Öğretmene gözyaşı 

M. Nuri Şirin KAHRAMANMARAŞ DHA 
Pamukova'daki kazada ölen öğretmen Muhammet Arifoğlu'nun 55 cenazesi doğum yeri Kahramanmaraş'ta toprağa verildi. Arifoğlu'nun öğrencileri cenaze töreninde gözyaşları içinde öğretmenlerinin resmini taşıdı. 


</TEXT>
</DOC>
