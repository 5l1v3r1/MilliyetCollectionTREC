<DOC>
<DOCNO> 298359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/ekonomi/eko07.html </URL>
<DATE> 2004/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK'dan Dinç Bilgin hakkında suç duyurusu 
</HEADLINE>
<TEXT>



Sermaye Piyasası Kurulu, SPK 'Sabah Yayıncılık AŞ'nin borsada işlem göre hisse senetlerinde 19 Temmuz - 14 Ağustos 2000 döneminde yapay fiyat ve piyasa oluşturma suçunu Zeki Ünal ve Erhan Gülce ile birlikte işlediği anlaşılan Dinç Bilgin hakkında Cumhuriyet Savcılığı'na suç duyurusunda bulunulmasına' karar verdiği bildirildi. SPK bülteninde, "Borsa'da işlem gören SABAH hisse senetlerinde 19 Temmuz - 14 Ağustos 2000 döneminde yapay fiyat ve piyasa oluşturma suçunu Zeki Ünal ve Erhan Gülce ile birlikte işlediği anlaşılan Dinç Bilgin hakkında işlem yapılmak üzere SPK'nın 49'uncu maddesi uyarınca Cumhuriyet Savcılığı'na suç duyurusunda bulunulmasına ve hakkında borsalar ve teşkilatlanmış diğer piyasalarda işlem yapma yasağı getirilmesine karar verildi" denildi. 


</TEXT>
</DOC>
