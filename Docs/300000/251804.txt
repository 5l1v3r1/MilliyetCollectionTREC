<DOC>
<DOCNO> 251804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/guncel/gun10.html </URL>
<DATE> 2004/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Karar Köy boşaltmada Türkiye suçlu 
</HEADLINE>
<TEXT>



Avrupa İnsan Hakları Mahkemesi AİHM , dün Türkiye'yi köy boşaltma nedeniyle açılan bir davada suçlu buldu. AİHM tazminata ilişkin kararını, genelde uygulanmayan bir yöntemle erteledi. 
Abdullah Doğan ve 14 akrabası Tunceli Hozat'a bağlı Boydağ köyündeki evlerinden ve topraklarından 1994'te güvenlik güçlerinin zoruyla uzaklaştırıldıklarını iddia ederek 2002'de AİHM'ye şik yette bulundu. Mahkeme de Türkiye'nin Avrupa İnsan Hakları Sözleşmesi'nin özel ve aile yaşamına saygıyı garanti altına alan 8, mal ve mülk edinme hakkıyla ilgili 1. protokolün 1 ve mağduriyetin giderilmesiyle ilgili 13. maddelerini ihlal ettiğine karar verdi. 

Karar yasaya bağlı 
Mahkemeden yapılan açıklamada, şik yetçilere maddi tazminat ödenmesi konusunda karar aşamasına gelinmediği belirtildi. 
Bu kararda, terörden mağdur olanların zararlarının giderilmesi konusunda TBMM'ye sunulan yasa tasarısı etkili oldu. Tasarı yasalaşıp şik yetçilerin iç hukuktaki mağduriyetleri giderilirse, mahkemenin tazminat talebini geri çekme olasılığı bulunuyor. Köy boşaltma davaları konusunda Türkiye aleyhine Strasbourg'a yapılan başvuru sayısının 1500'ü bulduğu da kaydediliyor. 



</TEXT>
</DOC>
