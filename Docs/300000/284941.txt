<DOC>
<DOCNO> 284941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sonyas01.html </URL>
<DATE> 2004/10/31/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Tarihi hatayı çocuklar farketti 
</HEADLINE>
<TEXT>

     Ahmet ERTAN DHA 

BALIKESİR'in Edremit İlçesi'nde belediyenin yaptırdığı Şehitler Parkı'ndaki Şehitler Anıtı'na asılan levhadaki yanlışlık çocukların gözünden kaçmadı. Çanakkale Zaferi kahramanlarından Koca Seyit' lakaplı onbaşı Seyit Çabuk'un adının şehitler arasında geçtiğini gören çocuklar, bu yanlışlığın düzeltilmesini istedi. 
     Edremit Belediyesi'nce yaptırılan Şehitler Parkı iki ay önce törenle açıldı. Parkın içindeki Şehitler Anıtı'na Çanakkale Savaşları'nda ve Ulusal Kurtuluş Savaşı'nda şehit olan 274 Edremitli'nin ve vatani görevlerini yaparken şehit düşen 21 Edremitli askerin adları yazıldı. 
     Dünya Harbinde Şehit Olanlar' başlıklı pirinç levhada, Kurtuluş Savaşı'nda şehit olanlar listesinin ilk sırasında Koca Seyit' lakaplı Seyit Çabuk'un adı yer aldı. Büyükler ve resmi görevliler tarafından fark edilmeyen bu yanlışlık, parkta oyun oynamaya gelen çocuklar tarafından belirlendi, düzeltilmesi istendi. 
     Çanakkale Savaşı'nda 276 kiloluk top mermesini tek başına omuzlayarak bataryaya sürenü ve topu ateşleyerek İngilizlerin Ocean' adlı zırhlısını batırıp savaşın kaderini değiştiren Koca Seyit'in şehit' değil, gazi' olduğuna dikkat çekildi. Koca Seyit savaş sonrası döndüğü, adı 1945 yılında Kocaseyit olarak değiştirilen Çamlık köyünde odunculuk yaparak geçimini sağlamış ve 1939 yılında 52 yaşında yakalandığı zatürree hastalığından ölmüştü. 
     Parkta oynayan örenciler, "Bu konu ilkokul kitaplarında bile yer alıyor. Bunu biz biliyoruz da, büyüklerimiz bilmiyor mu '' diye sordu. "Üstelik, Edremitli veya Havranlı olan birinin bunu bilmemesi çok ayıp'' diye konuştu. Edremit'in AKP'li Belediye Başkanı Yunus Bozbey ise, şehitlerin isimlerinin bulunduğu levhaların anıtın açılışına yetiştirilemedeğini, bunun için aceleyle hazırlandığını söyledi. Bozbey, "Gözden kaçmış. Bu yanlışı hemen düzelteceğiz. Küçüklerin duyarlılığına teşekkür ederim'' dedi. 
     
     KOCA SEYIT KİMDİR 
     Birinci Dünya Savaşı'nda topçu eri olarak Çanakkaledeki Mecidiye Bataryası'nda görev aldı. 18 Mart 1915'te İngiliz gemilerinin Çanakkale'yi geçmek için çok sayıda topu susturdukları anda 276 kilogramlık top mermisini tek başına sırtlayarak topun namlusuna yerleştirdi ve İngilizlerin Ocean adlı en büyük zırhlısını batırdı. Doğduğu Çamlık Köyü'ne daha sonra adı verildi. Savaş sonrası Havran İlçesi'nde odunculuk, zeytinyağı fabrikasında hamallık yaptı. 1939 yılında zatürree hastalığından yaşamını yitirdi. 
     
</TEXT>
</DOC>
