<DOC>
<DOCNO> 264445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sonsiy12.html </URL>
<DATE> 2004/08/18/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Gül Irak'ta kaçırılan Türk şoförlerinden biri kurtarıldı 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, birkaç gün önce Irak'ta kaçırılan iki Türk şoförden biri olan Mustafa Köksal'ın kurtarıldığını açıkladı. 
     Gül, KKTC Başbakanı Mehmet Ali Talat ve Başbakan Yardımcısı ve Dışişleri Bakanı Serdar Denktaş ile düzenlediği ortak basın toplantısında, Köksal'ın şu an Türkiye'nin Bağdat Büyükelçiliği vasıtasıyla Türkiye'ye gönderilmekte olduğunu söyledi. 
     Dışişleri Bakanı Gül, Irak'ta öldürülen Türk şoförü Murat Yüce'nin cesedinin henüz bulunamadığını bildirdi. 
     Yüce'yi teşhis edecek her bilginin ailesinden alındığını, bu bilgilerin tümünün Iraklı yetkililere ve Türkiye'nin Bağdat Büyükelçiliği'ne iletildiğini belirten Gül, Yüce'nin cesedini bulmak için yoğun çaba sarf edildiğini, ancak henüz bulamadıklarını kaydetti. 
     
</TEXT>
</DOC>
