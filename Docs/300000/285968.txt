<DOC>
<DOCNO> 285968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/yazar/cetiner.html </URL>
<DATE> 2004/11/04/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Tayyip Bey'in vücut dilinin dozu 
</HEADLINE>
<TEXT>


HANİ neredeyse iki aydan fazla süre geçti. Çalışma ve Sosyal Güvenlik Bakanı kendisinden emin "On beş gün sonra olumlu sonucu açıklayacağız, sabırlı olun, SSK'lılar da tıpkı diğer sosyal güvenlik kuruluşlarında olduğu gibi kuyruğa girmeden eczanelerden ilaçlarını alacaklar" demişti. 
Bu süre neredeyse üçe katlandı, ne bir ses ne bir nefes Hatta öyle ki, konu değişti başka kanallara geçildi 
Biz de Bakan'ın bu sözlerini yazmış bulunduk Gazeteler bol bol havadis verdiler. Vatandaş boş durur mu hiç Zaten en önemli sorunu burada yatıyor Ee, tabii, şimdi de her gün telefonlar, mailler, fakslar... Sorup duruyorlar, ne oldu bizim işimiz diye... 
Yine Ankara haberlerinden öğreniyoruz. İlgili Bakan hani neredeyse istifa halindedir "Eczanelerden ilaç alabilme, doktora muayene olabilme sorunu bir kenara bırakılmış " Bakanlık bürokratları şimdi büyük projelere, uzun vadeli projelere yol almaktaymışlar 
O ne efendim Sosyal güvenlik kuruluşları birleştirilecekmiş 
Hepsi iyi, güzel. Bundan ala ne olabilir Ama yıllardır konuşulan, üzerinde çalışılan bu hayırlı projeyi tartışır hazırlarken önce SSK'lının günlük büyük ihtiyacını giderseniz olmaz mı 
Yahu, istenen nedir Uygarca doktoruna gidebilme, günlerce ilaç sırası beklememe, reçeteye yazılan ilacı bulabilme imkanı değil mi 
Ve bunların hiçbiri yerine getirilmeden... SSK hastanelerinin Sağlık Bakanlığı'na devrini atıyorlar ortaya. Aslında sağlık kuruluşlarının tek elden yönetilmesi iyi güzel de bence itirazların altında yatan gerçek Acaba büsbütün açıkta mı kalacağız endişesidir Yani SSK hastaneleri de elden gidiyor Tek tutanağımızı da alıyorlar korkusudur 
SSK'lı vatandaşın, yıllarca milyarlarca dolar ödemişlerin her gün yaşamış oldukları, hastane kapılarında ölüm kalım savaşı. Eğer Bakan'ın vaat ettikleri halledilmiş olsaydı. Böylesine itirazlar karşılarına dikilmezdi 

Doktor ve ilaç Acil eylem planı gereği sağlık harcamaları 8 milyar dolarmış Bunun 5 milyarı kamu sağlık harcamalarıymış, 3 milyarı ise bütçeden karşılanıyormuş Herkesin sigortalı olabilmesi için 16.5 milyon kişinin prim ödemesi gerekiyormuş. Buna mukabil 10 küsur milyon sigortalı varmış. Ama biliyorsunuz sigorta borçlarını ödemeyen asıl büyük borçlular yine kamu kuruluşları Bir cepten öbür cebe paralar 
SSK hastaneleri Sağlık Bakanlığı'na bağlanmış, Orman Bakanlığı'na bağlanmış Kime ne Asıl önemli sorun, hastaneler tümüyle sigortalı hastaya nasıl ve ne kadar hizmet verebilecek. 
Vatandaş inandığı, güvendiği doktora gidebilecek mi, doktorunu seçebilme özgürlüğü var mı İlacını saatlerce kuyrukta bekleyip tam alacağı sırada başka ilaç teklifiyle karşılaşacak mı Ucuz ilaç diye şüpheli ilaçlara mı mecbur edilecek Ameliyat olursa doktora, hastaneye açıktan para ödeyecek mi 
Asıl sorun bunlar. Ama hiçbirinin cevabını vermeden, SSK hastanelerini Sağlık Bakanlığı'na veriyorum derseniz vatandaş ayağa kalkar böyle 

Tayyip Bey'in güveni Son sözüm şöyle Dünya liderlerinin Bush'un, Schröder'in, Chirac'ın, Berlusconi'nin aylardır iltifatlarını alan, bizim medyamızın da sık sık terslenmesine rağmen açık açık tuttuğu Başbakanımız Tayyip Erdoğan'ın gün geçtikçe kendine güveninin arttığını görüyorum Vücut dili öyle söylüyor Ancaak, SSK hastanelerinin devrilmesine karşı olan sendikacılara da sert çıkarak 
- O bağırıp çağıranlar, diyor. Bu hastaneleri size bırakırız ama kalkıp da devletten bundan sonra bir kuruş para isteyemezsiniz 
Ya biz vücut dilini yanlış anlıyor veya ölçemiyoruz ya da Tayyip Bey'de kendine güvenin dozu fazla kaçıyor Öyle değil mi 


</TEXT>
</DOC>
