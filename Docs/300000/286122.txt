<DOC>
<DOCNO> 286122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sonspo32.html </URL>
<DATE> 2004/11/04/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Ergun Gürsoy Fatih Akyel konusunu kapattık 
</HEADLINE>
<TEXT>

     Galatasaray Kulübü İkinci Başkanı ve Futbol Şube Sorumlusu Ergün Gürsoy, yarın yapacakları Diyarbakırspor maçıyla ilgili, ''Rakibimizi çok ciddiye almalıyız ve dikkatli olmalıyız'' dedi. 
     Sarı-kırmızılı kafilenin Diyarbakır'a hareketinden önce Atatürk Havalimanı'nda gazetecilerin sorularını yanıtlayan Gürsoy, Diyarbakırspor'un çok zorlu bir ekip olduğunu ve özellikle sahasında birçok ekibi yendiğini belirterek, ''Rakibimizi çok ciddiye almalıyız ve dikkatli olmalıyız'' dedi. 
     Gürsoy, basın mensuplarının Fenerbahçe'den ayrılan Fatih Akyel ile ilgili soruları üzerine, ''O işi kapadık, artık söyleyecek bir şey kalmadı. Zaten söylenecek fazla bir şey de yoktu. Burada yoktum ve iletişim bozukluğu nedeniyle konu uzadı'' dedi. 
     Ocak ayında transfer yapıp yapmayacakları ile ilgili bir soruya, ''Teknik heyetin vereceği rapora göre hareket edeceğiz'' diye yanıt veren Gürsoy, Werder Bremen'de forma giyen Ümit Davala için de herhangi bir tasarrufunun olmadığını ifade etti. 
     
</TEXT>
</DOC>
