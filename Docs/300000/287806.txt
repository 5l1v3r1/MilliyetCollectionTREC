<DOC>
<DOCNO> 287806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sonspo25.html </URL>
<DATE> 2004/11/10/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Konyaspor'un borcu kalmadı... 
</HEADLINE>
<TEXT>

     Konyaspor Kulübü İkinci Başkanı Hüseyin Çevik, göreve geldikleri günden bu yana 700 milyar lira ödeme yaptıklarını söyledi. 
     Çevik, yaptığı açıklamada, yaklaşık 20 gündür Konyaspor'un başında bulunduklarını belirterek, takımın başarısı için ellerinden geleni yaptıklarını söyledi. 
     Yönetime gelmelerinin ardından futbolculara günü geçmiş alacaklarının dağıtıldığını ifade eden Çevik, ''Göreve geldiğimiz günden bu yana 700 milyar lira ödeme yapıldı. Üzerimize düşeni fazlasıyla yapmaya çalışıyoruz'' dedi. 
     Konyaspor'un bugün itibariyle kimseye borcunun olmadığını belirten Çevik, şunları söyledi 
     ''Futbolcuların yanı sıra bazı kişi ve kuruluşlara olan borcumuzu da ödedik. Kulübümüzün maddi sıkıntı çekmemesi için sürekli gelir kaynakları bulma arayışımız var. Bu konuda bir takım projeler hazırladık. Bu projeleri en kısa zamanda hayata geçireceğiz. Süper Lig'de mücadele eden bir ekibin bu tür sıkıntılar yaşamaması gerekir. Zaman içerisinde Konyaspor'u öyle bir kimliğe kavuşturacağız ki kendi yağıyla kavrulan, futbolcu alan değil üreten bir kulüp olacak.'' Çevik, Konyaspor'un yalnızca yönetimin değil tüm Konya'nın takımı olduğunu ve herkesin desteklemesi gerektiğini sözlerine ekledi. 
     
</TEXT>
</DOC>
