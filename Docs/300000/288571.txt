<DOC>
<DOCNO> 288571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/soneko09.html </URL>
<DATE> 2004/11/13/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Hisse senetleri geçen hafta ortalama yüzde 4.79 değer yitirdi... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 4.79 oranında değer yitirdi. 
     Coca-Cola halka arzının ertelenmesi ve Türkiye'nin Avrupa Birliği'ne üyeliğine ilişkin olumsuz açıklamaları bahane eden borsa hafta boyunca satıcılı bir seyir izledi. 
     Kasım ayında önemli bir beklentisi bulunmayan piyasa 23,700 seviyesinden başlayan düşüş hareketine 23,000 civarından gelen tepki 23,250 seviyesinde sonlandı ve 22,000 seviyesine kadar sürdü. 22,000 desteğinde tutunan borsada, tepki alımlarının satışlarla karşılaştığı gözlendi. 
     Geçen hafta en düşük 21,959, en yüksek 23,240 puanı gören borsada, önümüzdeki hafta Bayram tatili nedeniyle 3 günlük kısa bir hafta yaşanacağını belirten borsa uzmanları, IMF ile Stand By anlaşması imzalanmasına yönelik gelişmelerin önem kazanacağını, petrol fiyatları ve yurtdışı piyasalarda izlenecek seyirin de etkili olacağını savunuyor. 
     
     ÖZETLE PİYASALAR 
     Borsada satıcılı seyirin ardından 22,000 desteğinin üstünde bir kapanış gerçekleşirken, İMKB Tahvil ve Bono Piyasası'ndaki ortalama oranlarda 1 puanın altında kalan düşüşler oldu. Altın fiyatlarında önemli artış yaşanırken mevduat faizlerinde bir değişim olmadı. Dövizde dolar değer yitirirken, Euro artış sağladı. 
     Hisse senetleri haftalık bazda ortalama yüzde 4.79 oranında değer yitirdi. 24 ayar külçe altının gram satış fiyatı yüzde 1.49, Cumhuriyet altınının satış fiyatı da yüzde 1.47 artış gösterdi. Türk Lirası karşısında dolar yüzde 0.07 gerilerken, euro yüzde 0.21 artış kaydetti. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.63 oranında düşüş gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.34, haftalık reponun net getirisi yüzde 0.30 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB , Pazartesi günü ortalama yüzde 2.58'lik düşüşle haftaya başladı. Salı günü de ortalama yüzde 0.32 gerileyen endeks, Çarşamba günü gerçekleşen yüzde 0.33'lük artışla 22,618.03 puandan kapandı. Düşüşler Perşembe ve Cuma günleri de devam etti. Hisse senetleri Perşembe günü ortalama yüzde 1.91, Cuma günü de ortalama yüzde 0.37 oranında geriledi. 
     Endeks, geçen hafta boyunca 1,110.88 puanlık düşüşle 23,215.57 puandan 22,104.69 puana geriledi. Hisse senetlerindeki haftalık ortalama kayıp yüzde 4.79 oldu. 
     İMKB Ulusal-Mali Endeksi 1,887.83 puan düşüşle 31,647.81 puandan 29,759.98 puana, İMKB Ulusal-Sanayi Endeksi 4.20 puan düşüşle 21,075.01 puandan 20,540.81 puana ve İMKB Ulusal-Hizmetler Endeksi 499.54 puan düşüşle 13,155.89 puandan 12,656.35 puana geriledi. 
     Böylece, mali grup hisseleri ortalama yüzde 5.97 oranında, sanayi grubu hisseleri ortalama yüzde 2. oranında ve hizmetler grubu hisseler ortalama yüzde 3.80 oranında değer yitirdi. 
     
     KAZANANLAR VE KAYBEDENLER 
     Borsada geçen hafta işlem gören 304 hisse senedinden 80'i değer kazanırken, 210 hisse senedi değer yitirdi, 14 hisse senedinin değeri değişmedi. 
     Geçen hafta en yüksek oranlı artış, yüzde 23.29 ile Global Yatırım Ortaklığı hisselerinde gerçekleşti. Yüzde 23.28'lik artışla Erbosan hisseleri ikinci ve yüzde 17.73'lük artışla Bursa Çimento hisseleri üçüncü oldu. 
     En yüksek oranlı düşüş ise yüzde 22.22 ile ÇBS Printaş hisselerinde oldu. Yüzde 21.72'lik düşüşle Alternatif Yatırım Ortaklığı hisseleri ikinci ve yüzde 17.11'lik düşüşle de ÇBS Boya hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 268 milyar 550.2 milyon adet hisse senedi işlem gördü ve karşılığında 4 katrilyon 189.9 milyar liralık işlem hacmi gerçekleşti. 
     
     DÖVİZ 
     Geçen hafta dolar ve İngliiz Sterlini dışındaki döviz birimleri Türk Lirası karşısında artış gösterdi. İstanbul serbest döviz piyasasında alınıp satılan ABD Doları Türk Lirası karşısında yüzde 0.07 oranında gerilerken, euro yüzde 0.21 oranında değer kazandı. 
     Önceki hafta sonuna göre ABD Doları'nın Türk Lirası satış fiyatı bin lira düşerek 1 milyon 459 bin liraya inerken, euronun satış fiyatı 4 bin lira artışla 1 milyon 884 bin liraya çıktı. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı haftalık bazda değişmeyerek 2 milyon 700 bin lirada kalırken, İsviçre Frangı'nın satış fiyatı yüzde 1.63 artarak 1 milyon 245 bin liraya yükseldi. 
     Bugün öğle saatlerinde ise İstanbul serbest piyasada ABD Doları 1 milyon 460 bin liradan, Euro 1 milyon 890 bin liradan, İngiliz Sterlini 2 milyon 710 bin liradan ve İsviçre Frangı da 1 milyon 250 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı bir önceki hafta sonuna göre yüzde 1.49, Cumhuriyet altınının satış fiyatı da yüzde 1.47 oranında arttı. 
     Külçe altının gram satış fiyatı 20 milyon 500 bin liraya, Cumhuriyet altınının satış fiyatı da 138 milyon liraya yükseldi. 
     İstanbul Altın Borsası'nda İAB geçen hafta içindeki işlemler sonucunda 24 ayar altının gram fiyatı değişmeyerek 20 milyon 100 bin lirada kaldı. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.63 oranında değer yitirdi. 
     Yatırım fonlarının fiyat seyrini izleyen A.A Bileşik Fon Endeksi 3,424 puan düşerek 9,783 puandan 6,359 puana indi. 
     Geçen haftanın en çok değer kazanan katılma belgeleri, yüzde 0.89'luk artışla Turkish Yatırım A Tipi Değişken Fon, yüzde 0.63'lük artışla İş B Tipi Karma Fon ve yüzde 0.'lük artışla Anadolubank A Tipi Değişken Fon olarak sıralandılar. 
     Haftanın en çok değer yitiren katılma belgeleri ise yüzde 5.42'lik düşüşle İş A Tipi Metal Eşya Endeks Fon, yüzde 5.29'luk düşüşle Garanti A Tipi Mali Sektör Fon ve yüzde 5.27'lik düşüşle Alternatif A Tipi Değişken Fon oldu. 
     
     HAZİNE İHALELERİ 
     Hazine geçen hafta, ikisi bono diğeri de tahvil olmak üzere üç ihale düzenledi. 
     Hazinenin Pazartesi günü düzenlediği 91 gün vadeli referans bono ihalesinde, ortalama bileşik faiz yüzde 21.07 oldu. İhaleye 3 katrilyon 918.3 trilyon lira teklif gelirken, nominal satış tutarı 2 katrilyon 335 trilyon lira, net satış tutarı da 2 katrilyon 226 trilyon lira olarak gerçekleşti. 
     İhalede ortalama basit faiz yüzde 19.58 olarak belirlendi. 91 gün vadeli referans bono ihalesinde satılan kağıtlar, 10 Kasım Çarşamba günü ihraç edildi. Kağıtların geri ödeme tarihi ise 9 Şubat 2005 olarak belirlendi. 
     Hazinenin Salı günü düzenlediği 322 gün vadeli bono ihalesine, nominal 2 katrilyon 438.1 trilyon liralık teklif geldi. Nominal 1 katrilyon 368.8 trilyon liralık, net 1 katrilyon 134.7 trilyon liralık satışın yapıldığı ihalede, basit faiz yüzde 23.33, bileşik faiz yüzde 23.62 oldu. Bonoların geri ödemesi 28 Eylül 2005'te yapılacak. 
     Aynı gün yapılan 560 gün vadeli Türk Lirası cinsinden iskontolu tahvil ihalesinde ise 3 katrilyon 466 trilyon liralık teklife karşın, nominal 3 katrilyon 145.9 trilyon liralık, net 2 katrilyon 281.8 trilyon liralık satış yapıldı. İhalede basit yıllık faiz yüzde 24.62, bileşik faiz yüzde 23.21 oldu. Söz konusu tahvillerin geri ödemesi 24 Mayıs 2006'da yapılacak. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.31 ile yüzde 0.46 arasında gerçekleşti. 
     Mevduat faizlerinin ortalamalarında geçen hafta herhangi bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.34 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 20.6 dolayında bulunan haftalık reponun net getirisi de yüzde 0.30 oldu. 
     
</TEXT>
</DOC>
