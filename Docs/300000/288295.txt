<DOC>
<DOCNO> 288295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/son/sondun12.html </URL>
<DATE> 2004/11/12/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İngiltere'de Prenses Anne'i taşıyan uçak çarpışma tehlikesi atlattı... 
</HEADLINE>
<TEXT>

     İngiltere'de Kraliçe II. Elizabeth'in kızı Prenses Anne'i taşıyan Kraliyet Hava Kuvvetlerine ait bir uçağın, havada başka bir Kraliyet Hava Kuvvetleri uçağıyla çarpışma tehlikesi atlattığı bildirildi. 
     Olay sırasında Prenses Anne'in İskoçya'nın Aberdeenshire bölgesindeki Banffshire kasabasındaki bir törene gitmekte olduğu belirtildi. 
     Savunma Bakanlığı'ndan yapılan açıklamada olay doğrulandı ve Eurofighter Tayphoon tipi bir uçağın Morecombe Körfezi üzerinde Prensesi taşıyan uçakla çarpışma tehlikesi geçirdiği kaydedildi. 
     Bakanlık sözcüsü, iki uçağın birbirlerine olmaması gerektiği kadar yaklaştıklarını ve buna da uçaklardan birinin sivil havacılık kurallarıyla belirlenen, kendisine ait hava sahasını yanlış kullanmasının yol açtığını söyledi. 
     Buckingham Sarayı da 54 yaşındaki Prenses Anne'in havada bir kaza atlattığını doğruladı. 
     
</TEXT>
</DOC>
