<DOC>
<DOCNO> 263467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/son/sonyas07.html </URL>
<DATE> 2004/08/14/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Bulgaristan'da 'BBG' heyecanı... 
</HEADLINE>
<TEXT>

     Bulgaristan'da sonbaharda orijinal adıyla ''Big Brother'' olarak yayına girecek ''Biri Bizi Gözetliyor'' tarzındaki şovun hazırlığı ülkede heyecan yarattı. 
     ''Nova Televiziya'' NTV adlı Yunan sermayeli bir Bulgar televizyonunun yayınlayacağı şovda birincilik ikramiyesinin 200 bin leva 100 bin euro olacağı açıklandı. 
     Sofya'da şov için halen inşa halindeki 1400 metrekarelik evde 3 ay birlikte yaşamak üzere 12 kişinin seçileceği bildirildi. 
     Şovun telif haklarına sahip ''SİA Advertising'' şirketi, basına yaptığı açıklamada, katılmak için başvuran 2000 kişiden seçilecek 6 kadın ve 6 erkeğin Bulgaristan'da yaşayan tüm etnik grupları temsil edeceğini bildirdi. 
     Evde yaşayanların kişi başına ayda alacağı paranın ülkedeki ortalama gelir 290 levayı 145 euro geçmeyeceğini açıklayan yetkililer, seyircinin gözünden hiçbir şeyi saklamayacaklarını kaydetti. Hazırlanan projeye göre Ekim ayında başlayarak, üç ay sürecek çekimler sırasında NTV gündüz saatlerinde 45 dakikalık bir şov özeti yayınlayacak. 
     Evde yaşayanların yatak odaları ve banyolarındaki kameraların çekebileceği olası cinsel ilişkilerin görüntülerinin de gece saatlerinde sansürsüz olarak yayınlanacağı bildirildi. 
     
</TEXT>
</DOC>
