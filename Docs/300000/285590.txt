<DOC>
<DOCNO> 285590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/guncel/gun01.html </URL>
<DATE> 2004/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Nuriş'e müebbet 
</HEADLINE>
<TEXT>


Karagümrük çetesi lideri Nuri Ergin, üç adamını Sabancı suikastı tetikçisi Duyar'ı öldürmeye azmettirdiği iddiasıyla ömür boyu hapse mahk m oldu 


Afyon E Tipi Cezaevi'nde Sabancı Center suikastı tetikçisi DHKP - C'li Mustafa Duyar'ı öldürdükleri, eski Başbakan Tansu Çiller'in de aralarında bulunduğu çok sayıda kişiyi dolandıran Selçuk Parsadan'ı yaraladıkları gerekçesiyle yargılanan Karagümrük Çetesi lideri Nuri Ergin'le 3 adamı ağırlaştırılmış müebbet hapis cezasına çarptırıldı. 
Cezaevinde 15 Şubat 1999'de meydana gelen olayların azmettiricisi olduğu belirtilen Nuri ve Vedat Ergin'i avukatları Hikmet Çarboğa'nın temsil ettiği Afyon 1. Ağır Ceza Mahkemesi'ndeki duruşmada diğer sanıklar Sami Tokur, Ahmet Yargüder ve Emin Alakaş Tokur da hazır bulundu. 

'Nakil için öldürdüm' 
Avukat Çarboğa, "Duyar'ı öldürüp, Parsadan'ı yaralayan diğer sanıklar cezaevinde isyan çıkardı" dedi. 
Ergin'in olayla ilgisi olmadığını savunan sanık Tokur, cezaevinde isyan çıkartarak naklini önlemek için Duyar'ı öldürdüğünü söyledi. Alakaş ve Yargüder de beraatlerini istedi. Mahkeme, Tokur, Alakaş ve Yargüder'i 6 ay 20 günü hücrede olmak üzere ağırlaştırılmış ömür boyu hapse mahkum etti. Ergin'e de cinayeti azmettirdiği gerekçesiyle aynı ceza verilirken, Vedat Ergin ise beraat etti. 


</TEXT>
</DOC>
