<DOC>
<DOCNO> 281636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sontur26.html </URL>
<DATE> 2004/10/19/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Sinevizyonda gördüler, polise yakalattılar... 
</HEADLINE>
<TEXT>

     Manisa'nın Selendi İlçesi'nde Emniyet Müdürlüğü'nün, sabıkalıların fotoğrafları ve suç bilgilerini içeren sinevizyon gösterisini izleyen vatandaşlar, bu sayede 4 yankesicinin yakalanmasını sağladı. 
     İlçe Emniyet Müdürlüğü tarafından hazırlanan sinevizyon gösterisinde ''adam öldürme ve yaralama, hırsızlık, yankesicilik, uyuşturucu almak, satmak ve yetiştirmek'' suçlarından bölgede sabıkalı 650 kişinin fotoğrafları ile kimlik bilgilerine yer verilerek, ilçe pazarından bir gün önce vatandaşlara sunuldu. 
     Gösteride, özellikle ''hırsızlık, yankesicilik, kapkaç'' suçlarından sabıkası bulunan kişilerin fotoğrafları ile kimlik bilgileri vatandaşlara izlettirilerek bu kişilere karşı duyarlı olmaları istendi. 
     Gösterinin erkesi günü pazara giden vatandaşlar, fotoğraflarından hatırladıkları sabıkalıları tanıyarak, polise bildirdi. 
     Selendi Emniyet Müdürlüğü ekipleri de ''yankesicilik ve hırsızlık'' suçlarından sabıkalı Zülfikar U. 36 , Menekşe A. 25 , Emine N. 21 Leyla Y'yi 31 yakalayarak gözaltına aldı. 
     
</TEXT>
</DOC>
