<DOC>
<DOCNO> 264280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/siyaset/axsiy02.html </URL>
<DATE> 2004/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dosyaları devrettiler 
</HEADLINE>
<TEXT>


İki önemli soruşturmayı yürüten eski İstanbul DGM Savcısı Muzaffer Yalçın ile Neşter - 2'nin Savcısı Ömer Süha Aldan, "düz savcı" olarak görevlendirildi 

ANKARA Milliyet 


H kimler ve Savcılar Yüksek Kurulu HSYK , devlet güvenlik mahkemelerinin DGM kapatılmasının ardından Yargıtay- MİT-Alaattin Çakıcı üçgeninde odaklanan soruşturmayı yürüten eski İstanbul DGM Savcısı Muzaffer Yalçın ile yargıya yönelik baskı ve rüşvet iddialarıyla ilgili Neşter - 2 soruşturmasını yürüten eski Ankara DGM Savcısı Ömer Süha Aldan'ı "düz savcı" olarak görevlendirdi. 
Yargıtay 1. Başkanlar Kurulu, Neşter - 2 Operasyonu kapsamında, aralarında H kimler ve Savcılar Yüksek Kurulu'ndan 3 üyenin de bulunduğu 9 Yargıtay üyesi hakkında soruşturma başlattı. Kurul, 29 Haziran 2004'te 9 üye hakkında dava açılmasına yer olmadığına karar verdi. Ancak Savcı Aldan, Neşter dosyasının yargı mensupları dışında kalan isimlerini kapsayan soruşturma sonunda toplam 19 sanık hakkında dava açtı. 
Çakıcı'nın "çete" faaliyetleri ile ilgili soruşturmayı yürüten DGM Savcısı Muzaffer Yalçın da, soruşturma kapsamında büyük yankı uyandıran Yargıtay Başkanı Eraslan Özkaya ile MİT Dış Operasyonlar Daire Başkan Yardımcısı Kaşif Kozinoğlu arasındaki görüşmeler dahil, birçok çarpıcı bilgiye ulaştı. Soruşturmada, Özkaya'nın yazlığının tadilat işlerini yapan müteahhit ve Kozinoğlu'nun Çakıcı hakkında Yargıtay'dan çıkacak kararı etkilemeye çalıştıklarına ilişkin bulgulara ulaşıldı. 

Başka göreve 
Ömer Süha Aldan'ı Ankara Başsavcılığı'na "düz savcı" olarak atayan HSYK, Muzaffer Yalçın'ı da Üsküdar Başsavcılığı'nda düz savcı olarak görevlendirdi. Yalçın'ın görevden ayrılmasının ardından Çakıcı dosyası ile ilgili olarak soruşturma konusunda o güne kadar bilgisi olmayan 2 savcı görevlendirildi. 

Çete mahkemesi bire indi 

HSYK, aynı kararnameyle, Abdullah Öcalan'ı yargılayan ve idama mahk m eden Ankara 2 No'lu DGM'yi de ortadan kaldırdı. Burada görevli h kimleri Ankara Adliyesi'ne düz h kim olarak atayan HSYK, kamu kurumları ve devlet görevlilerinin karıştığı yolsuzluk - çete davalarının önemli bir bölümünün toplandığı Ankara'da, bu dosyalara bakan özel mahkeme sayısını ikiden bire indirmiş oldu. Yoğun iş yükü olan Ankara'nın yanı sıra Van'da da benzer uygulamaya giden HSYK, diğer 6 ilde kapatılan DGM sayısı kadar ağır ceza mahkemesi kurulmasını kararlaştırdı. 


</TEXT>
</DOC>
