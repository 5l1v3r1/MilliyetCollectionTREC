<DOC>
<DOCNO> 266990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sontur46.html </URL>
<DATE> 2004/08/27/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Üvey anne altını kirleten çocuğu döverek öldürdü .. 
</HEADLINE>
<TEXT>

     Kahramanmaraş'ta, bir çocuk evinde ölü bulundu. 
     Edinilen bilgiye göre, Osmangazi Mahallesi'ndeki evde, hayatını kaybeden 3 yaşındaki Fatma Şule Doğan, babası tarafından Kahramanmaraş Devlet Hastanesi'ne götürüldü. Hastanede, başında darp izi olduğu belirlenen Doğan'ın ölümü şüpheli bulundu ve kesin ölüm nedeninin belirlenmesi için Adana Adli Tıp Kurumu'na gönderildi. 
     Fatma Şule Doğan'ın üvey annesi Ayşegül A. tarafından altını kirlettiği gerekçesi ile dövüldüğü ve bu sırada başını duvara çarpması sonucu öldüğü iddia edildi. 
     Yetkililer, iddia üzerine üvey anne Ayşegül A.'nin gözaltına alındığını, kesin ölüm nedeninin yapılacak otopsi sonrasında belirleneceğini bildirdiler. 
     
</TEXT>
</DOC>
