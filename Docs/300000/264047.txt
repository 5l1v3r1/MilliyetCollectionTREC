<DOC>
<DOCNO> 264047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sondun04.html </URL>
<DATE> 2004/08/17/ </DATE>
<TIME> 06.45 </TIME>
<AUTHOR>  </AUTHOR>
<HEADLINE>
Saddam'ın kuzeni İsveç'e iltica için başvurdu 
</HEADLINE>
<TEXT>

     
     Beyhan Peker bildiriyor 

Saddam Hüseyin döneminde Irak ordusunda general olarak görev yapan Saddam'ın kuzenlerinden biri, İsveç'e iltica başvurusunda bulundu. 

     İsmi ve şu anda hangi kentte yaşadığı açıklanmayan Saddam Hüseyin'in kuzenine, İsveç Göçmen Dairesi tarafından geçici oturma izni verildi. 
     İsveç Radyosu'na açıklama yapan polis memuru Margareta Linderoth, Saddam Hüseyin'in kuzeninin iltica başvurusunun birkaç aydan beri incelendiğini ve konu hakkında ABD'nin de bilgisinin bulunduğunu kaydetti. 
     İsveç'e iltica başvurusu yapan Saddam Hüseyin'in kuzeninin eski Irak ajanları aracılığıyla Avrupa Birliği ülkelerinden birinden Schengen vizesi aldığı kaydedildi. 
     İsveç, Irak'tan gelen göçmenlere bugüne kadar kapısını açık tuttu. 

     
</TEXT>
</DOC>
