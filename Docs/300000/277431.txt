<DOC>
<DOCNO> 277431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/soneko07.html </URL>
<DATE> 2004/10/05/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Pamukbank'ın Halkbank'a devrinde sona geliniyor... 
</HEADLINE>
<TEXT>

     Halkbank'ın, Tasarruf Mevduatı Sigorta Fonu bünyesinde bulunan Pamukbank'ı devralmasında son aşamaya geliniyor. 
     ANKA'nın edindiği bilgiye göre, Halkbank'ın Pamukbank'ın devralınmasına ilişkin konuların görüşüleceği olağanüstü genel kurulu 12 Ekim'de yapılacak. Olağanüstü genel kurulda, Pamukbank'ın Halkbank'a devrine ilişkin olarak hazırlanan devir protokolü taslağı görüşülecek. Devir protokolünün imzalanması ve Pamukbank'ın devralınmasıyla ilgili her türlü işlemi gerçekleştirmek için yönetim kuruluna yetki verilecek. 
     Halkbank ile Pamukbank arasındaki birleşme 31 Temmuz 2004 tarihli bilançolar üzerinden gerçekleştirilecek. Genel 
     kurulda, söz konusu tarih itibariyle hazırlanmış devre esas bilançoların onayı da ele alınacak. 
     
</TEXT>
</DOC>
