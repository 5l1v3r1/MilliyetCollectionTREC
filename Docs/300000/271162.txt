<DOC>
<DOCNO> 271162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/son/soneko05.html </URL>
<DATE> 2004/09/12/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
İşte Dünya'nın en büyük kentleri... İstanbul 23. sırada... 
</HEADLINE>
<TEXT>

     Metropolitan alan olarak 33,75 milyon nüfusu barındıran Tokyo, açık farkla dünyanın en büyük şehri olma özelliğini sürdürüyor. İkinci sıradaki şehre 11,9 milyon fark atan Tokyo'yu, 21,85 milyonla Meksika'nın başkenti Mexico City, 21,75 milyon nüfusla ABD'nin en büyük kenti New York, 21,7 milyon nüfusla Güney Kore'nin başkenti Seul, 20,2 milyon nüfusla Brezilya'nın en büyük kenti Sao Paulo takip ediyor. 
     Wikipedia adlı kuruluşun internet sitesinde yer alan verilere göre, dünyanın en büyük 101 metropolü sıralamasında Türkiye'den üç kent yer aldı. İstanbul 10,9 milyon nüfusla 23., Ankara 3,6 milyon nüfusla 88., İzmir 3,37 milyon nüfusla 97. sırada bulunuyor. 
     Avrupa kıtasının en büyük şehri 15,35 milyon nüfusla Moskova olurken, Londra 13,9 ikinci, Paris 11,2 milyonla üçüncü, İstanbul ise dördüncü sırada yer aldı. Ortadoğu'nun en büyük kenti ise 15,3 milyon nüfusla Tahran olurken, bu kenti 15,2 milyon nüfusla Kahire izledi. 
     101 kent içinde en fazla kent 15 ile ABD'de bulunuyor. ABD'yi 10 kentle Çin, 9 kentle Hindistan, 8 kentle Brezilya, üçer kentle Japonya, Meksika ve Türkiye takip etti. En fazla metropol kentte sahip bu 7 ülke, dünyadaki büyük metropollerin yarısından fazlasına 51 kent sahip durumdalar. Güney Kore, Rusya, Mısır, Pakistan, Bangladeş, Kolombiya, Kanada, Almanya, İspanya, Suudi Arabistan, Avustralya, İtalya 101 kent içinde ikişer kentle, Endonezya, İran, Filipinler, İngiltere, Arjantin, Fransa, Nijerya, Peru, Güney Afrika, Tayland, Kongo Demokratik Cumhuriyeti, Tayvan, Sudan, Şili, Irak, Myanmar Birmanya , Venezüella, Singapur, Vietnam, Cezayir, Fildişi Kıyısı, Malezya, Fas, Kuzey Kore, Yunanistan ve Ukrayna birer kentle temsil edildiler. 

     
</TEXT>
</DOC>
