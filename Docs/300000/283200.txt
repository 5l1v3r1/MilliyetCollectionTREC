<DOC>
<DOCNO> 283200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sonspo24.html </URL>
<DATE> 2004/10/25/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
"İstanbulspor devre arasında satılabilir" 
</HEADLINE>
<TEXT>

     Malatyaspor'a kendi sahasında yenilen İstanbulspor, ligde bulunduğu yeri korumak istiyor. 
     Genel müdür Ergün Yücel, AA muhabirine yaptığı açıklamada, kulübün normal koşullarda devre arasında satılacağını vurgulayarak, ''Şu anda lig sıralamasında altımızda 3 takım var. Kulüp satılana kadar en azından bulunduğumuz yeri korumak istiyoruz'' dedi. 
     Malatyaspor maçında rakiplerine çok fazla pozisyon vermediklerini anlatan Yücel, şöyle konuştu 
     ''Kanatlardan gelen ortalarla pozisyon buldular. İlk golden sonra nerdeyse tek kale oynadık ama atamadık. Bizim net pozisyonumuz daha fazlaydı. Uzatmalarda yendiğimiz golle 2-0 yenildik, mazeretimiz yok. Önümüzde Gençlerbirliği maçı var. Ankara'da Ankaragücü'nden puan almıştık, Gençlerbirliği'nden de puan almak istiyoruz.'' Ergün Yücel, kadro dışı bırakılan Faruk'un bu hafta tekrar takıma alınabileceğini sözlerine ekledi. 
     
</TEXT>
</DOC>
