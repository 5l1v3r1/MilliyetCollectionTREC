<DOC>
<DOCNO> 294667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/spor/spo15.html </URL>
<DATE> 2004/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



İpek finalde 

GENEL Sigorta'nın sponsorluğunu yaptığı İpek Şenoğlu, İsrail Raanana'daki 25 bin dolar ödüllü ITF Circuit Tenis Turnuvası'nda finale çıktı. Şenoğlu, partneri Faslı Bahai Mouhtassine ile birlikte Rus rakiplerini 6 4, 3 6 ve 6 4'lük setlerle yenerek bugünkü finalde ev sahibi ikiliye rakip oldu. 

'İlişkim oldu' 

İNGİLTERE Milli Takımlar Teknik Direktörü Eriksson, Ada'yı sarsan seks skandalıyla ilgili ilk kez konuşarak, itirafta bulundu. İsveçli hoca, sevgilisi Dell Ollio'yu aldattığını ve Faria Alam ile aşk kaçamağı yapıp, cinsel ilişkiye girdiğini açıkladı. Erikkson, "Bir daha olmayacağının garantisini veremem. Hayatta en güzel şey günlük yaşamaktır" dedi. 

Davis heyecanı 

TENİSTE erkek milli takımların Dünya Şampiyonası niteliğindeki Davis Kupası'nın ilk gününde İspanya, ABD'yi 2 - 0 yendi. Ev sahibi ülkeden Carlos Moya, ABD'den Mardy Fish önünde 6-4, 6-2 ve 6-3'lük setlerle 3-0 galip gelerek, takımını 1-0 öne geçirdi. ABD'den Andy Roddick ise kupanın en genç ikinci raketi olan 18 yaşındaki İspanyol Rafael Nadal'ı 2 - 0 ile devirdi. 

GOAL'de seçim zamanı 

DÜNYA futbolunun Türkiye'deki temsilcisi GOAL dergisinin aralık sayısında 2003 - 2004 sezonunun en iyi futbolcuları, takımları ve teknik adamları masaya yatırıldı. İbrahim Akın'la röportajın da yer aldığı sayıda ayrıca Sebastian Deisler, Shakhtar Donetsk, en iyi transferler, İspanya'nın genç yetenekleri ile 10 küçük, iki büyük poster var. 

Filede bugün 

Burhan Felek Spor Salonu 
13.00 V.Güneş Sigorta - Karşıyaka 
Haldun Alagaş Spor Salonu 
17.00 İst.B.Bld. - Manavgat 
19.00 Fenerbahçe - Galatasaray 
Selim Sırrı Tarcan Spor Salonu 
11.00 Anadolu İht. - Beşiktaş Bayan 
15.00 Ziraat Bankası - Erdemir 
İzmir Atatürk Spor Salonu 
13.00 A.S.Joseph - Halkbankası 
Hatay Atatürk Spor Salonu 
14.00 Hatay Polisgücü - Arçelik 
Samsun Bafra Spor Salonu 
13.00 Bafra T.Bld. - Polis Akade. 
Bursa Atatürk Spor Salonu 
13.00 Bursa Emniyet - Tokat B.Plevne 
Muğla Atatürk Spor Salonu 
13.00 TKİ Gelispor - SSK 

Hentbolda dün 

Challenge Kupası 4. tur ilk maç 
M.Piyango - Braga Portekiz 38 - 28 


</TEXT>
</DOC>
