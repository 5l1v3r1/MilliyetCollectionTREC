<DOC>
<DOCNO> 276971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/son/sonspo06.html </URL>
<DATE> 2004/10/03/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Süreyya'nın 2 yıl ceza alması gündemde... 
</HEADLINE>
<TEXT>

     IAAF’ın, Süreyya Ayhan için Türkiye Atletizm Federasyonu’na gönderdiği raporda dopingle ilgili bir açıklamanın olmaması milli atleti sevindirirken, kendisine yöneltilen suçlardan en az 2 yıl ceza alması gündemde. 
     
     Savunma yetersiz 
     Olimpiyat öncesi Edirne’deki kamp döneminde, doping kontrolünden kaçtığı gerekçesiyle rapor istediği Süreyya Ayhan’ın savunmasını yetersiz bulan Uluslararası Atletizm Federasyonu IAAF kararı Türkiye’ye bıraktı. Türkiye Atletizm Federasyonu’na TAF gönderilen raporda Süreyya Ayhan’ın doping kullandığıyla ilgili açıklamanın olmaması milli atletin yüzünü güldürürken, IAAF’ın sporcumuzu suçladığı maddeler şunlar 
     
     Kararı TAF verecek 
     Yasaklanmış madde ve yöntemi kullanmak veya kullanmaya teşebbüs etmek 32.2.b , doping görevlilerinin çağrısından sonra numune vermeyi reddetmek 32.2.c ve doping kontrol prosedürüne hile karıştırmak veya hile karıştırmaya teşebbüs etmek 32.2.e . IAAF reglemanına göre 2 ile 3 yıl arası ceza gerektiren bu suçlamalarla ilgili kararı TAF verecek. IAAF verilecek kararı az bulursa devreye girerek Spor Tahkim Mahkemesi’ne gidecek. 
     
     Yargısız infaz’ 
     Rapor sonrası 14 gün içinde TAF’a yeni bir duruşma talep edebilecek olan Süreyya Ayhan ve antrenörü Yücel Kop, dün Ankara TSYD Binası’nda bir basın toplantısı düzenledi. Kendilerine gönderilen raporda dopingli olmadığının tespit edildiğini belirten Ayhan, Yargısız infaz edildim. Doping kullanmış olsam üçüncü gün dünyaya duyurulurdu. Ancak Gençlik ve Spor Genel Müdürü talihsiz bir açıklama yaparak bize zarar verdiö dedi. 
     
     Kuralları uygularız’ 
     Atletizm Federasyonu Başkanı Mehmet Yurdadön, IAAF tarafından gönderilen raporu inceledikten sonra kurallara uyarak Süreyya Ayhan hakkında bir karar vereceklerini söyledi. Hazırlanacak raporun hem IAAF’a, hem de ceza kuruluna sevk edileceğini belirten Yurdadön, Süreyya’nın zarar görmesini istemeyiz. Kurallara göre cezayı belirlerizö ifadesini kullandı. 
     
     Federasyondan taktik hatası 
     Süreyya Ayhan, Türkiye Atletizm Federasyonu’nun yaptığı taktik hata yüzünden bir büyük şampiyonada daha yarışamayacak. IAAF’ın, Ayhan’a 5 Ağustos’ta gönderdiği raporda, olimpiyata gitmeyeceğini açıklamasına rağmen Türkiye federasyonu tarafından tedbir konulmadığı için milli atlet muhtemel cezasının bitimindeki yaz sezonunu da kaçıracak. Bu da iki yıl ceza alırsa fazladan bir Avrupa Şampiyonası’na 2006 veya üç yıl alırsa bir Dünya Şampiyonası’na 2007 katılamamasına neden olacak. 
     
</TEXT>
</DOC>
