<DOC>
<DOCNO> 254789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/soneko28.html </URL>
<DATE> 2004/07/12/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
THY, Ankara - Bursa seferlerine başlayacak... 
</HEADLINE>
<TEXT>

     Türk Hava Yolları THY , Ankara-Bursa hattında tarifeli sefer başlatma kararı aldı. 
     THY'den Borsa'ya gönderilen açıklamaya göre, 10 Temmuz'da yapılan Yönetim Kurulu toplantısında, 2004 yaz tarifesi içerisinde Eylül ayından itibaren interim uçaklarının filoya giriş tarihlerine bağlı olarak Ankara-Bursa-Ankara hattında haftada iki kez olmak üzere tarifeli seferlere başlanması ve gelişime bağlı olarak seferlerin kademeli olarak artırılması kararı alındı. 
     THY Yönetim Kurulu ayrıca, 2004 2006 yılı filo planındaki uçakların teslim tarihlerinin 2007 2008'e sarkmalarından dolayı, filo planında mevcut olan 10 adet opsiyon OKOM Orta Kapasite Orta Menzil uçağının da kesin siparişe çevrilmesini kararlaştırdı. 
     Bölgesel bazda değerlendirilecek uçuş noktalarında ve ülkede bulunan tahditli havalimanlarında rahatlıkla iniş kalkış yapabilen, OKOM uçağı üretici firmalar tarafından üretilen ve ''aile'' kavramı kapsamında işletilme konseptine sahip 100 150 aralığında ''dual class'' koltuk kapasitesine sahip uçaklar da, filo planı içindeki OKOM uçakları konsepti içine dahil edilecek. 
     2005 yılı filo ihtiyacının da tamamiyle yeni uçaklar ile karşılanamayacak olması nedeniyle, interim orta ve uzun menzil uçak kiralanması çalışmalarına devam edilmesi konularında da kararlar alındı. 
     
</TEXT>
</DOC>
