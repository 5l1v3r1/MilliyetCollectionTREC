<DOC>
<DOCNO> 290248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sontur36.html </URL>
<DATE> 2004/11/19/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Batman'da 2 terörist ölü ele geçirildi 
</HEADLINE>
<TEXT>

     Batman'ın Beşiri İlçesi'nde güvenlik güçleri ile terör örgütü PKK Kongra-Gel mensupları arasında çıkan çatışmada, 1'i yabancı uyruklu 2 terörist ölü ele geçirildi. 
     Batman Valisi Haluk İmga, yaptığı açıklamada, bir ihbarı değerlendiren güvenlik güçlerinin, Gündor Yaylası'nda operasyon düzenlediğini belirtti. 
     Operasyon sırasında meydana gelen çatışmada, 1'i yabancı uyruklu 2 teröristin ölü olarak silahlarıyla birlikte ele geçirildiğini ifade eden Vali İmga, ''Operasyon bölgesinde tespit edilen sığınakta ve teröristlerin üzerlerinde 3 Kalaşnikof silah, çok sayıda mühimmat, patlayıcı düzenekleri ele geçirildi'' denildi. 
     İmga, Beşiri Cumhuriyet Savcılığı tarafından olayla ilgili soruşturmanın sürdüğünü bildirdi. 
     
</TEXT>
</DOC>
