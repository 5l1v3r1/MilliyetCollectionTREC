<DOC>
<DOCNO> 296267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sonsiy06.html </URL>
<DATE> 2004/12/09/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Adalet Bakanı'ndan askere övgü 
</HEADLINE>
<TEXT>

     Adalet Bakanı Cemil Çiçek, eski Deniz Kuvvetleri Komutanı Oramiral İlhami Erdil hakkındaki iddiaların yargıya intikal ettirilmesiyle ilgili olarak, ''Her türlü takdirin üzerinde bir durumdur, herkese örnek olması lazım gelir'' dedi. 
     Çiçek, TBMM Adalet Komisyonu'ndaki Ceza İnfaz Kanunu Tasarısı ile ilgili görüşmelere girerken gazetecilerin sorularını yanıtladı. İlhami Erdil hakkındaki iddiaların yargıya intikal ettirilmesi ile ilgili basına yansıyan değerlendirmelerinin anımsatılması üzerine şöyle dedi 
     ''Türk Silahlı Kuvvetleri'ne güvenin durup dururken olmadığını, bir kurum itibar sıralamasında en üst noktada olabiliyorsa bu neviden pozitif davranışlar ve kararlar sebebiyle olduğunu, Türkiye'de herkesin bu neviden davranışları örnek alması gerektiğini söyledim.'' Çiçek, İmralı Cezaevi'nde yatan terör örgütü elebaşı Abdullah Öcalan'ın avukatları aracılığıyla duyurduğu evlenmek isteği ile ilgili soruya ise yanıt vermedi. 
     
</TEXT>
</DOC>
