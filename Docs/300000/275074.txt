<DOC>
<DOCNO> 275074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/son/sonsiy06.html </URL>
<DATE> 2004/09/26/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Arınç Başbakan'ın TBMM Başkanlığı'na beni aday göstermesi onurdur 
</HEADLINE>
<TEXT>

     TBMM Başkanı Bülent Arınç, ''Sayın Başbakan'ın kişisel olarak TBMM Başkanlığı'na bendenizi aday olarak göstermek istemesi benim için onurdur'' dedi. 
     Arınç, 72. Dil Bayramı kutlama töreninin düzenlendiği Türk Dil Kurumu'ndan ayrılışında basın mensuplarının sorularını yanıtladı. TBMM Başkanı Arınç, bir gazetecinin ''Başbakan Erdoğan'ın sizi TBMM Başkanlığı'na aday olarak göstermesini nasıl değerlendiriyorsunuz '' sorusuna şu yanıtı verdi 
     ''Sayın Başbakan'ın kişisel olarak TBMM Başkanlığı'na bendenizi aday olarak göstermek istemesi benim için onurdur. Böyle bir güven ve teveccühte bulundukları için kendilerine çok teşekkür ediyorum. Ancak kendileri de ifade ettiler. AK Parti'li milletvekili arkadaşlarımızın da TBMM Başkanlığı konusunda ne düşündüklerini ve onların da grubun çoğunluğunu arkasında bulunduracak bir TBMM Başkanı konusunda yardımcı olacaklarını ifade ettiler. AK Parti Grubu'nun büyük desteğine sahip yeni TBMM Başkanı adayımız kim olursa olsun onun Meclis Başkanlığını şimdiden kutluyorum.'' 
     
</TEXT>
</DOC>
