<DOC>
<DOCNO> 278744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/son/sontur09.html </URL>
<DATE> 2004/10/09/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Evlenmek istemeyen sevgilisini tutuklattı 
</HEADLINE>
<TEXT>

     Enis YILDIRIM TRABZON, DHA 

TRABZON'da, 19 yaşındaki 8 aylık hamile Emine Bayrak, evlenmeyi kabul etmeyen sevgilisi Şükrü Sırtlı'dan, kendisine tecavüz ettiği iddiasıyla şikayetçi oldu. Sırtlı, tutuklanarak cezavine gönderildi. 
     İddiaya göre, Emine Bayrak ile Şükrü Sırtlı bir yıl önce bir parkta tanışıp arkadaş oldu. Emine Bayrak, evine gittiği Şükrü Sırtlı'nın kendisine tecavüz ettiğini ve bunun sonunda hamile kaldığını ileri sürdü. Emine Bayrak, jandarmaya başvurarak, kendisi ile evlenmeyi kabul etmeyen sevgilisi hakkında şikayetçi oldu. 32 haftalık hamile olduğu belirlenen Emine Bayrak verdiği ifadede, "Benimle evleneceğini söyledi. Ama hamile kaldıktan sonra bundan vazgeçti. Hatta evime gelerek bana eş bulduğunu söyledi. Beni satmak dahi istedi'' dedi. 
     Bunun üzerine Şükrü Sırtlı, İl Merkez Jandarma Komutanlığı tarafından gözaltına alındı. Savunması alınan Şükrü Sırtlı, Emine Bayrak ile ilişkiye girmediğini ve kendisine iftira atıldığnı ileri sürerek, DNA testi istedi. 
     Savcılık tarafından, zorla ırza geçmek' iddiasıyla nöbetçi mahkemeye sevk edilen Şükrü Sırtlı, tutuklanarak cezaevine gönderildi. 

     
</TEXT>
</DOC>
