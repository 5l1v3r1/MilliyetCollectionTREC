<DOC>
<DOCNO> 299619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sontur31.html </URL>
<DATE> 2004/12/21/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Çalıntı otomobiline 2.5 yıl sonra kavuştu 
</HEADLINE>
<TEXT>

     Sinop'ta ele geçirilen 23 çalıntı otomobilin sahiplerine teslim edilmesine başlandı. 
     Bir ihbar üzerine Sinop Emniyet Müdürlüğü'nün gerçekleştirdiği operasyon sonucu geçen hafta ortaya çıkarılan olayda, motor ve şasi numaraları değiştirilerek sahte plaka takılan 23 otomobil sahiplerine teslim edilmeye başlandı. 
     Otomobillerden 55 DY 323 plakalı aracın sahibi Sebahattin Sarıkaya 38 , 2.5 yıl sonra arabasına kavuşmanın mutluluğunu yaşarken, İstanbul'da çalınan otomobilinin bulunacağından ümidimi kestiğini söyledi. 
     ''Benim için sürpriz oldu. Sanki yılbaşı piyangosu vurdu'' diyen Sarıkaya, aracın bulunmasını sağlayan Emniyet Müdürlüğü ekiplerine de teşekkür etti. 
     Geçen hafta ortaya çıkarılan olayda, çalıntı 23 otomobilin motor ve şasi numaralarını değiştirip sahte plaklarla satılması olayına karıştıkları iddiasıyla gözaltına alınan 6 kişiden biri tutuklanmıştı. Olayla ilgisi olduğu gerekçesiyle, trafikten sorumlu Emniyet Müdür Yardımcısı da açığa alınmıştı. 
     
</TEXT>
</DOC>
