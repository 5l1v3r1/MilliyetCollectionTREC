<DOC>
<DOCNO> 293980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/ekonomi/eko01.html </URL>
<DATE> 2004/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarımsal üretime 'organik' düzen 
</HEADLINE>
<TEXT>


Sertifikası olmadığı halde 'organik' etiketiyle ürün satana 50 milyara kadar para cezası verilecek. Organik üretimde, tohum aşamasından itibaren sertifikalandırma yapılacak 

ANKARA Milliyet 

Organik tarım, Avrupa Birliği'ne AB uyum kapsamında hazırlanan ve önceki gece TBMM Genel Kurulu'nda kabul edilen kanun ile yasal düzenlemeye kavuştu. Kanuna göre RTÜK ulusal, bölgesel radyo ve televizyonların, üreticiler ve tüketicilerin bilinçlendirilmesi için ayda en az 30 dakika organik tarımla ilgili eğitici çalışma yapmaları konusunda gerekli önlemleri alacak. 
"Tüketiciye güvenilir, kaliteli ürün sunmak üzere organik ürün ve girdilerin üretiminin geliştirilmesini sağlamak amacıyla gerekli önlemlerin alınmasına ilişkin usul ve esasları" belirleyen yasa, şu düzenlemeleri getiriyor 
Organik tarımın geliştirilmesi için çalışmak, Tarım Bakanlığı iç koordinasyon ve değerlendirme hizmetleri ile yetkilendirilmiş kuruluşların, müteşebbislerin ve sertifikerlerin faaliyetlerini izlemek üzere bakanlık bünyesinde 'Organik Tarım Komitesi' kurulacak.Organik tarım faaliyetlerinin her türlü kontrol ve sertifikalandırma işlemleri, Tarım Bakanlığı ve bakanlık tarafından yetkilendirilen kuruluşlarca yapılacak. Sertifikalandırılmamış ürünler 'organik ürün veya girdi' adı altında satılamayacak. 

Gümrükte imha 
Organik ürün ve girdilerin etiket ve logoları, yalnız bu ürün ve girdiler için kullanılacak.Organik ürün ve girdilerin etiketi, logosu ve reklamı ürün yapısına, içeriğine ve üretim tekniğine göre hatalı bir izlenim yaratacak biçimde olamayacak. Organik ihracat sertifikası olmayan ürün ve girdiler, bu ad altında ihraç edilemeyecek.İhraç edilen fakat alıcının iade ettiği ürün ve girdilerin, mevzuata uygun olmaları halinde iç piyasada konvansiyonel ürün olarak değerlendirilmelerine izin verilebilecek. Uygun olmayanlar gümrüklü sahada imha edilecek.Yasaya aykırı hareket edenlere 10 - 50 milyar lira para cezası verilecek. Sertifikalandırılmamış ürünlere organik ürün ve girdi sertifikası verilirse yetki ve çalışma izinleri iptal edilecek. 

Türkiye'de 267 organik tarım işletmesi var Bülent Yardımcı 
1 Organik tarım nedir Aynı zamanda 'ekolojik tarım' olarak da adlandırılan organik tarım, suni gübre, tarım ilacı vb. kimyasal maddeler kullanılmadan yapılan tarımı ifade ediyor. 

2 Neden organik tarım öneriliyor Kimyasal gübreler ve tarım ilaçları çevre kirliği yaratıyor. Zararlıları yok etmek için kullanılan ilaçlar da dönüp dolaşıp insan sağlığına zarar veriyor. Kanser, alzheimer gibi nedeni tam bilinmeyen hastalıkların bu tür kimyasallardan kaynaklandığı düşünülüyor. 

3 Hayvanlarda hormonlu gıdalar da zararlı mı Evet, hasta ineği tedavi etmek için kullanılan antibiyotik, ineğin sütüne geçer. Bu da insan sağlığı açısından sakıncalıdır. 

4 Organik tarım ürünleri artan nüfusu doyurabilir mi Organik tarıma karşı çıkanlar, artan nüfusun organik gıdalarla beslenemeyeceğini öne sürüyor. Organik tarım savunucuları ise zararlılar ile mücadelenin de organik yapılmasını istiyorlar. Çünkü pek çok tarım zararlısının doğal düşmanı var. 

5 Gelişmiş ülkelerde durum ne Gelişmiş ülkelerde tüketici talebi ile birlikte organik tarım uygulamaları giderek artıyor. Avrupa ülkeleri 1991'de uygulamalarını birleştirildi. Organik tarım ile ilgili yasalar çıkarıldı. Sertifikalandırma sistemleri geliştirildi. 

6 Doğal gıdalar pahalı mı Evet, pahalı. Çünkü organik tarımda verim düştüğü için maliyet yükseliyor. Fiyatlar modern tarım yöntemleri ile üretilen ürünlerin iki üç katına çıkıyor. 

7 Organik tarım ticareti artıyor mu Hızla artıyor. Bazı tahminlere göre bu ürünlerin pazarı 20 milyar dolarlık bir hacme sahip. 

8 Türkiye organik tarım pazarında önemli bir ülke mi Hayır. 20 milyar dolarlık dünya organik ürün pazarında onbinde 1 payı var. 

9 Türkiye'de organik tarım uygulamalarında durum ne Türkiye'de organik tarım ihracatı 1986'da başladı. İlk yasal düzenleme 1994'te yapıldı. 1996'da yaklaşık 2 bin sözleşmeli çiftçi vardı. Şimdi 15 bin üretici tarafından yaklaşık 112 bin hektar alanda 281 bin ton kapasiteye ulaşıldı. Halen 267 tarım işletmesinde organik tarım yapılıyor. 38 su havzası ve mayından temizlenecek, Suriye sınırında da yapılacak. 

10 Organik Tarım Kanunu ne getirecek Yasa ile artık isteyen kişi, olmadığı halde ürününü 'organik' diye satamayacak. Çünkü bu konuda sıkı sertifikalandırma sistemi geliyor. En büyük yararı bu. Yasanın temel amacı da organik olmayan ürünlerin 'organik' diye satılmasını önlemek, organik tarım uygulamalarını teşvik etmek. Organik ürün ve girdilerin etiket ve logolarında yanıltıcı bilgi kullanılmasına ağır ceza getiriliyor. Sertifikası olmayan ürün veya girdiler organik ürün veya girdi adı altında ihraç edilemeyecek. İthalatı da yasak olacak. Gerekirse imha edilecek. 


</TEXT>
</DOC>
