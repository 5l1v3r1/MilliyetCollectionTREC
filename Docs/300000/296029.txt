<DOC>
<DOCNO> 296029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sontur58.html </URL>
<DATE> 2004/12/08/ </DATE>
<TIME> 18.57 </TIME>
<AUTHOR>  </AUTHOR>
<HEADLINE>
14 yaşında kızı alıkoymaktan tutuklandı 
</HEADLINE>
<TEXT>

     Antalya'da, yaklaşık 5 aydır nüfus yaşı 14 olan genç kızla yaşayan kişi, ''alıkoymak'' suçlamasıyla tutuklandı. 
     Alınan bilgiye göre, Fatih Polis Merkezi'ne bağlı ekiplerin Tünektepe Yol Kavşağı'nda yaptıkları kontrol sırasında Hidayet Coşar 30 , akrabalık ilişkisi olmamasına rağmen yanında küçük yaştaki N.I'nın 14 bulunması nedeniyle, şüphe üzerine gözaltına alındı. 
     Polis, N.I'nın Van'da bulunan ailesiyle bağlantı kurarken, anne Züleyha I. kızının evden kaçtığını ve uzun süredir kendisinden haber alamadıklarını söyledi. Anne, kızının Antalya'da yanında kaldığı Hidayet Coşar'ı ise tanımadığını söyledi. 
     Genç kızın da ifadesinde, nüfus yaşının küçük, ancak kendisinin 17 yaşında olduğunu, bir yıl kadar önce tanıştığı Hidayet Coşar'ın yanına Antalya'ya kaçtığını ve birlikte yaşadıklarını söylediği öğrenildi. Genç kızın Hidayet Coşar'ın kendisini kaçırmadığını, kendi isteğiyle imam nikahı yaptırarak birlikte yaşadıklarını belirttiği bildirildi. 
     Zanlı Coşar'ın da ifadesinde, bir yıl kadar önce tanıştığı N.I'yı memleketi Van'daki ailesinden istediğini ve 1,5 milyar lira başlık parası vererek, imam nikahıyla evlendiklerini söylediği belirtildi. 
     Zanlı Hidayet Coşar, ''küçük yaşta kızı alıkoymak'' suçundan sevk edildiği adliyede tutuklanırken, N.I. Van'dan gelen annesine teslim edildi. 
     
</TEXT>
</DOC>
