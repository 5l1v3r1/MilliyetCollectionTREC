<DOC>
<DOCNO> 294003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/siyaset/axsiy02.html </URL>
<DATE> 2004/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sorun cinsel ahlakta' 
</HEADLINE>
<TEXT>


AB ile İslamın cinsel ahlak anlayışının farklı olduğunu belirten Diyanet İşleri Başkanı Ali Bardakoğlu, "AB, kendi anlayışına İslam dünyasının uymasını isterse sorun çıkar" dedi 

İSTANBUL Milliyet 


Diyanet İşleri Başkanı Ali Bardakoğlu, İslam dünyası ile Avrupa Birliği AB arasındaki en ciddi sıkıntının, 'cinsel ahlak' alanında olacağını belirterek, "Batı, kendi cinsel hayat ve özgürlük anlayışını model kabul edip İslam dünyasını buna uymaya zorlarsa sorun çıkar" dedi. 
Tempo dergisine konuşan Bardakoğlu, "Türkiye'nin AB ile yaşayacağı en büyük çatışma alanı hangi konuda " sorusu üzerine, uzun vadede, İslamın modern toplumla katı ve sürekli bir çatışma içinde olacağını düşünmediğini belirtti. Bilgi ve aklın İslamla hiçbir zaman çatışmayacağını kaydeden Bardakoğlu, şöyle devam etti 

Eşcinsel evlilikler 
"AB sürecinde Batı'yla İslam dünyasının, Müslüman toplumların belki de en ciddi sıkıntı alanı, çatışma alanı 'cinsel ahlak' olarak adlandırılan alanda olacaktır. Çünkü İslam dininin öğretisi, ilkeleri bu konuda çok açık ve Batılı toplumda aile hayatı ve cinsel hayat, cinsel özgürlükler konusundaki kalıplarını İslam dünyasının kabullenmesi mümkün değil. Onun için artık taraflar birbirini tolere edecekler. Biri diğerine kendi hayat tarzını empoze etmeyecek. Mesela Batı kendi cinsel hayat ve özgürlük anlayışını model kabul edip İslam dünyasını buna uymaya zorlarsa sorun çıkar. Çünkü, İslamın genel öğretisi bu kabule yanaşmaz. Mesela eşcinsel evlilikler İslamda kabul edilemez." 


</TEXT>
</DOC>
