<DOC>
<DOCNO> 298915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sonspo03.html </URL>
<DATE> 2004/12/19/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Del Bosque Suçlu değilim... 
</HEADLINE>
<TEXT>

     Del Bosque, "Bu gidişatta kendimi suçlu kişi olarak görseydim istifa ederdim, ama öyle değilim" dedi 
     
     İstifa etmeyeceğim’ 
     Vicente Del Bosque dün basın mensuplarının sorularını yanıtladı, kulübün içinde bulunduğu durumu yorumladı. Şu an için en iyi kadronun bu olduğunu belirterek söze başlayan İspanyol hoca şöyle konuştu İstifa etmeyeceğim. Bu gidişatta kendimi suçlu kişi olarak görseydim istifa ederdim, ama öyle değilim. Yönetici istifaları konusunda bilgilendirildim. Galibiyetlerin her zaman çok babası olur, ama yenilgiler hep yetim bırakılır. Beşiktaş ailesinin birarada kalması şu an en çok istediğim konudur.ö 
     
     Hiç bir şey bitmedi’ 
     İlk 8 haftada 6 puan aldık, son 8 haftada 20 puan topladık. Gözle görülür bir gelişme bu. Avrupa’dan elendik, çünkü rekabet etmeyi bilemedik. Sakın oyuncularımı suçladığımı düşünmeyin. Bunu asla yapmayacağım. Bir kişiyi hatalı ilan etmek gereksiz. Onlara çıkışacaksam yeri soyunma odasıdır. Buraya temiz ve saf geldim, doğalım. Ben bu takımın antrenörüyüm, bir gruba bağlı değilim. Ligde yapacak bir şey kalmadı demek için erken. Gidebildiğimiz yere kadar gideceğiz.ö 
     
</TEXT>
</DOC>
