<DOC>
<DOCNO> 292465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sontur42.html </URL>
<DATE> 2004/11/26/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Kaloriferci, 15 yaşındaki liseli ile yarı çıplak şekilde yakalandı 
</HEADLINE>
<TEXT>

     Aksaray'da 15 yaşındaki kızla ilişkiye girdiği iddia edilen kişi gözaltına alındı. Cumhuriyet Savcılığı'nın başlattığı soruşturma kapsamında 11 kişinin ifadesine başvurulduğu bildirildi. 
     Alınan bilgiye göre, Tapu ve İcra Müdürlüğü binasının kalorifer dairesine küçük yaşta bir kızın götürüldüğü ihbarı üzerine harekete geçen Asayiş Şube Müdürlüğü Ahlak Büro Amirliği, söz konusu binaya baskın yaptı. 
     Ekipler yaptıkları kontrolde kalorifer dairesi görevlisi O.O 38 ile lise 2 sınıf öğrencisi F.K'yi 15 yarı çıplak şekilde yakaladı. 
     Kalorifer dairesinde kurusıkıdan çevrilme bir adet 9 milimetrelik tabanca ele geçiren polis, O.O ve F.K'yi gözaltına aldı. 
     Cumhuriyet Savcılığı olayla ilgili soruşturma başlattı. F.K'nin çok sayıda kişi ile ilişkisi olduğu iddia edilirken, savcılık F.K'nin cep telefonundaki mesajlar ve telefon listesinden tespit ettiği bazı kişilerin ifadesine başvurdu. 
     Cumhuriyet savcısının 11 kişinin ifadesine başvurduğu, soruşturmanın çok yönlü olarak sürdürüldüğü bildirildi. 
     O.O'nun Köy hizmetleri İl Müdürlüğü'nde işçi olduğu, geçici görevle kalorifer dairesinde görevlendirildiği öğrenildi. 
     
</TEXT>
</DOC>
