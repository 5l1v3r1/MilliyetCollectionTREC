<DOC>
<DOCNO> 270878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/yasam/yas18.html </URL>
<DATE> 2004/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



İSTANBUL 

Kardeş Ergin'e saldırı 
MUTLU BOZDAĞ 
Karagümrük Çetesi'nin elebaşısı Nuri Ergin'in kardeşi silahlı saldırıya uğradı. Kenan İmen 29 , otomobiliyle Ergin'in kardeşi Soner Ergin'i evine götürdü. Ergin'in evine yöneldiği sırada silahlı bir kişi tarafından ateş açıldı. İmen, karnına isabet eden tek kurşunla yaralanırken, saldırgan kaçtı. Ergin, yara almadı. 

BOLU 

Kartalkaya'ya yılın ilk karı 
DHA 
Yurdun büyük bölümünde hava sıcaklığı mevsim normallerinin altına düşerken Bolu'da Kartalkaya'ya yılın ilk karı yağdı. Köroğlu Dağları'nda 2100 metre yükseklikteki Kartalkaya Kayak Merkezi'ne dün sabah saatlerinde kar yağışı başladı. Hava sıcaklığının iki dereceye kadar düştüğü Kartalkaya'da, kar kalınlığı üç santimetreyi buldu. 

İSTANBUL 

Onur Air'den zorunlu iniş 
SİNAN TOROS 
Onur Havayolları'nın Antalya - Brüksel seferini yapmak üzere Antalya Havaalanı'ndan 80 yolcusuyla havalanan Airbus 321 tipi yolcu uçağı, meydana gelen motor arızası nedeniyle Atatürk Havalimanı'na zorunlu iniş yapmak zorunda kaldı. Onur Havayolları ise uçağın arıza yapmadığını, yakıt ikmali için rutin iniş yaptığını öne sürdü. 


</TEXT>
</DOC>
