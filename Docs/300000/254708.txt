<DOC>
<DOCNO> 254708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/spor/spo08.html </URL>
<DATE> 2004/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığ'da rezalet 
</HEADLINE>
<TEXT>


Başkan Mustafa Yıldız ve adamları, sözleşmeye imza atmaya yanaşmayan Hüseyin Karayakış'a meydan dayağı attı 

M.ALİ SABUNCU 


Kaçarak kurtuldu 
GEÇEN sezondan 97 milyarlık alacağını tahsil edemeyen ve Futbol Federasyonu'na başvurarak serbest kalan Hüseyin Karayakış, Elazığspor Başkanı Mustafa Yıldız ve adamları tarafından fena halde dövüldü. Yönetimin "Sana 150 milyar verelim, sözleşmeni uzatalım" önerisi üzerine imza atmak için Elazığ'a giden genç oyuncu, tesislerde yaşanan anlaşmazlık sonrası saldırıya uğradı. 

Jandarma el attı 
KAŞI açılan ve vücuduna ağır darbeler alan Hüseyin, kendisini zor kurtardı. Şehir dışında saklanan Hüseyin'in cep telefonundan bir yakınını arayarak yardım istemesiyle olay ortaya çıktı. Jandarma tarafından ıssız bir bölgede bulunan Hüseyin, Devlet Hastanesi'ne götürüldü. Genç oyuncunun burada mahkemede delil olması amacıyla kendi fotoğraflarını da çektirdiği öğrenildi. 




</TEXT>
</DOC>
