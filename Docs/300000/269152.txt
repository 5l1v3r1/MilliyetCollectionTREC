<DOC>
<DOCNO> 269152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/yasam/axyas01.html </URL>
<DATE> 2004/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Canavar şoför Feyza'ya kıydı 
</HEADLINE>
<TEXT>


Yaya geçidine dalan minibüs, Balık Ayhan'ın bulunduğu otomobile çarparak durdu. Minibüsün ezdiği 8 yaşındaki Feyza ise kurtarılamadı 

MUSTAFA KURTARAN, MUTLU BOZDAĞ İstanbul 

İstanbul'da Beşiktaş - Sarıyer seferini yapan Cevdet Erdemir yönetimindeki minibüs, önceki gün 23.00 sıralarında Barbaros Bulvarı'nı Beşiktaş Caddesi'ne bağlayan varyant üzerinde aşırı hız nedeniyle kontrolden çıktı. Virajı alamayan minibüs, yaya geçidini kullanan vatandaşlara yöneldi. 
Hızla ilerleyen minibüs, 'Balık Ayhan' olarak tanınan Ayhan Küçükboyacı'nın da içinde bulunduğu otomobile de çarparak, yaklaşık üç metre sürükledikten sonra durabildi. 

3 metre sürükledi 
Kazada, akraba ziyaretinden dönen Ayşe Kenan 50 ile 8 yaşındaki torunu Feyza Aslanbaş, minibüsün altında kaldı. Ağır yaralanan anneanne hastaneye kaldırılırken, torunu olay yerinde öldü. 
Kazayı arkadaşlarıyla birlikte hafif sıyrıklarla atlatan Balık Ayhan, "Bize kırmızı yandığı için bekliyorduk. Minibüsün geldiğini gördüm. Minibüs önce yaya geçidinde bulunanlara, ardından bize çarptı" dedi. Bir kişinin ölümüne, bir kişinin de yaralanmasına neden olan sürücü Erdemir, gözaltına alındı. 
Kazada ölen Feyza Aslanbaş, yaz tatilini Giresun'da geçirmişti. Nilüfer Gökay İlköğretim Okulu Feyza'nın anneannesiyle birlikte bir akrabalarının sünnet düğününden döndüklerini belirten yakınları, "Bu yıl ikinci sınıfa gidecekti" dedi. Küçük Feyza, cenaze namazının ardından Ayazağa'da toprağa verildi. 


</TEXT>
</DOC>
