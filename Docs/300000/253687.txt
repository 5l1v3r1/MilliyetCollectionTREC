<DOC>
<DOCNO> 253687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sonyas03.html </URL>
<DATE> 2004/07/07/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Playboy, büyük şirketlerin kadın çalışanlarını soymaya devam ediyor 
</HEADLINE>
<TEXT>

     Playboy dergisinin web sitesinde, ''Home Depot'nun Kadınları'' adı altında dünyanın en büyük ev dekorasyon malzemesi perakende satış zinciri Home Depot'nun ''en seksi altı kadın çalışanının'' erotik fotoğrafları yayımlandı. 
     Playboy'un ''turuncu seksi kıyafetlerini'' giydirmek ve web sitesinde çıplak pozlarını yayımlamak için Mayıs ayında Home Depot'da çalışan ''en seksi kadınların'' kimler olduğunu araştırdığı belirtilirken, Playboy'a poz veren Home Depot çalışanı Rachel Parks, ''Playboy bir Amerikan ikonudur ve bunun için bir model olarak seçilmek benim için çok heyecan verici. Bu benim için hayatım boyunca bir kez yapacağım bir deneyim'' dedi. 
     Erkeklere hitap eden dergi, 2002'de ''Enron'un Kadınları'', 2003'teyse ''Starbucks'ın Kadınları'' adları altında erotik resimler yayımlamıştı. 
     2003 kasımında Playboy.com ''Wal-Mart'ın Kadınları'' adı altında benzer fotoğraflar yayımlamak istemiş, ancak dünyanın en büyük perakende mağazalar zincirine sahip Wal-Mart, aile mağazası olma niteliğiyle bağdaşmadığı için bunu reddetmişti. 
     Playboy.com'un editörü John Thomas, Home Depot'da çalışan kadınlar arasından bu çekimde yer almak için 400 kişinin başvurduğunu ve bu sayının beklentilerinin üzerinde olduğunu kaydetti. 
     Aralarında yönetici, satış elemanı ve kasiyerin de bulunduğu kadınlara ne kadar ödeme yapıldığıysa açıklanmadı. 

     
</TEXT>
</DOC>
