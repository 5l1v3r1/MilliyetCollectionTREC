<DOC>
<DOCNO> 288796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/son/sonspo16.html </URL>
<DATE> 2004/11/14/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Hasan Şaş, Fatih Gökşen'in sözlerine açıklama getirdi... 
</HEADLINE>
<TEXT>

     Galatasaray Kulübü, Yönetim Kurulu Üyesi ve Futbol Şubesi Sorumlusu Fatih Gökşen'in, Hasan Şaş'ın sakatlığı ile ilgili sözlerinin saptırıldığını savundu. 
     Kulübün resmi internet sitesinde yer alan yazıda, Fatih Gökşen'in demecinin abartılı ifadelerle gazete sütunlarına taşındığı ifade edildi. Açıklamada şöyle denildi 
     ''Fatih Gökşen, bilgisayar teknolojisi ile çalışan A Milli Takım yetkililerinin Hasan Şaş'ın sakatlığı ile ilgili kulübümüze 2 gün boyunca açıklamada bulunmamalarının bir ihmal olduğunu ve bunu yadırgadıklarını belirtmiş, Sportif Direktör Mustafa Turgun'un 12 Kasım Cuma günü saat 13.30'da Milli Takım Doktoru Cengiz Dinç ve Milli Takımlar Menajeri Can Çobanoğlu ile yaptığı görüşmeler sonrasında, futbolcumuz Hasan Şaş'ın sağlık durumu hakkında bilgi sahibi olduklarını ifade etmiştir.'' 
     
</TEXT>
</DOC>
