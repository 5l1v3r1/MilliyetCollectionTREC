<DOC>
<DOCNO> 253529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sondun25.html </URL>
<DATE> 2004/07/07/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Sağlık Bakanı, SARS yüzünden istifa etti 
</HEADLINE>
<TEXT>

     Hong Kong Sağlık Bakanı Yeoh Eng-kiong, Akut Solunum Yetmezliği Sendromu SARS ile mücadelede yetersiz kalması nedeniyle istifa etti. 
     Hong Kong lideri Tung Chee-hwa, düzenlediği basın toplantısında, Sağlık Bakanı'nın, geçen yıl yayılan hastalığın kontrol altına alınamaması nedeniyle halkın protestosu ve eleştiriler üzerine istifa ettiğini belirtti. 
     Tung, halef belirleninceye kadar Yeoh'nun bir süre daha görevinde kalacağını, ancak bu sürenin 3 ayı geçmeyeceğini kaydetti. Tung, Yeoh'un istifasını kamuoyunun endişelerini gidermeye yardımcı olmak için kabul ettiğini söyledi. 
     Önceki gün yayınlanan bir raporda, Yeoh'nun Çin'de ortaya çıkan hastalığa pek önem vermeyerek işini iyi yapmadığı ve toplumu gerginleştiren açıklamalarda bulunduğu kaydedilmişti. 
     Hong Kong'da, geçen yıl SARS'tan 1755 kişi etkilenmiş ve bu kişilerden 299'u ölmüştü. 
     
</TEXT>
</DOC>
