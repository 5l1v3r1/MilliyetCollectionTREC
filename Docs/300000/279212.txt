<DOC>
<DOCNO> 279212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sontur31.html </URL>
<DATE> 2004/10/11/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Alibeyköy'de evlerinden çıkmayan 3 kişi gözaltına alındı 
</HEADLINE>
<TEXT>

     Alibeyköy'de yıkımı yapılmak istenen binalardan çıkmamakta direnen 3 kişi, polislerce gözaltına alındı. 
     Alibeyköy Karadolap ve Çırçır mahallelerinde öğle saatlerinde ara verilen yıkıma, yeniden başladı. 
     Bu sırada evlerinden çıkmamakta direnen 3 kişi, polis tarafından gözaltına alındı. Fenalık geçiren 2 kişi de yıkım bölgesinde bekletilen ambulansla Eyüp SSK Hastanesi'ne götürüldü. 
     İstanbul Büyükşehir Belediyesi Mesken ve Gecekondu İşleri Müdürü Mehmet Sert, betonarme yapılar için metrekaresi 283 milyon lira, yığma yapılar için de 173 milyon lira enkaz bedeli ödediklerini belirterek, buradaki konut sahiplerine Güzeltepe'de 38.5 milyar liraya 108 metrekare daire verdiklerini söyledi. 
     Daire bedellerinin yüzde 25'nin peşin alındığını, geriye kalanına da 60 ay taksit yaptıklarını belirten Sert, böylece herkesin mülk sahibi olacağını, ancak şimdiye kadar bir kişi dışında bu konutlardan talep eden bulunmadığını bildirdi. 
     Bu arada, evleri boşaltan ailelerin bir kısmının eşyasını yakınlarının yanına götürdüğü, bir kısmının da belediyeye ait depolara koyduğu öğrenildi. 
     
</TEXT>
</DOC>
