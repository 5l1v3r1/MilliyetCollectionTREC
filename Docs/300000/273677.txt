<DOC>
<DOCNO> 273677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sonspo12.html </URL>
<DATE> 2004/09/21/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Trabzonspor basın sözcüsü Liderliği bir haftalığına devrettik 
</HEADLINE>
<TEXT>

     Trabzonspor Basın Sözcüsü İbrahim Şahin, liderliği bir haftalığına Fenerbahçe'ye devrettiklerini söyledi. 
     Şahin, Mehmet Ali Yılmaz Tesisleri'nde düzenlediği basın toplantısında, Gaziantepspor karışısında baskılı bir futbol ortaya koyduklarını fakat kapalı defansa gol atamadıklarını ifade etti. 
     Şahin, Trabzonspor'un çok iyi bir kadroya sahip olduğunu da belirterek, şöyle devam etti 
     ''Bu maçta kendi sahamızda kaybettiğimiz iki puan bizim için çok önemli bir kayıp ama bundan sonraki maçlarda bunu telafi edeceğiz. Sadece averajla liderliği bir haftalığına Fenerbahçe'ye devrettik. Önümüzdeki haftadan itibaren liderliği tekrar geri alacağız. Deplasmanda oynayacağımız Sakaryaspor maçında herkes tekrar Trabzonspor'un gücü görecektir.'' 
     
</TEXT>
</DOC>
