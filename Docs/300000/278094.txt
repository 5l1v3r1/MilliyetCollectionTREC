<DOC>
<DOCNO> 278094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sonsiy20.html </URL>
<DATE> 2004/10/07/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Başbakan Erdoğan Türkiye'ye döndü... 
</HEADLINE>
<TEXT>

     Başbakan Recep Tayyip Erdoğan, Fransa'nın Strasbourg kentindeki temaslarını tamamlayarak, THY'ye ait özel uçakla saat 14.25'te Ankara'ya geldi. 
     Erdoğan'ı, Esenboğa Havalimanı'nda Devlet Bakanı ve Başbakan Yardımcısı Mehmet Ali Şahin, Sanayi ve Ticaret Bakanı Ali Coşkun, Enerji ve Tabii Kaynaklar Bakanı Hilmi Güler, Ulaştırma Bakanı Binali Yıldırım, Ankara Valisi Kemal Önal, Ankara Büyükşehir Belediye Başkanı Melih Gökçek ile AK Partili ilçe belediye başkanları, bazı milletvekilleri ve partililer karşıladı. 
     Başbakan Erdoğan'ın gezisine katılan, Devlet Bakanı Mehmet Aydın, bürokratlar ve gazeteciler de yurda döndüler. 
     Havalimanında gazetecilere herhangi bir açıklama yapmayan Erdoğan'ın, TBMM'de açıklamalarda bulunacağı bildirildi. 
     Bu arada, Başbakan Erdoğan, Esenboğa Havalimanı'ndan ayrılmadan önce, Türkiye'deki temaslarının ardından ülkesine dönmek üzere Havalimanı Büyük Şeref Salonu'nda bekleyen İsveç Dışişleri Bakanı Laila Freivalds ile 5 dakika süren bir görüşme yaptı. 
     
</TEXT>
</DOC>
