<DOC>
<DOCNO> 266997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sonyas03.html </URL>
<DATE> 2004/08/27/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Başarılı sporcuların genetik yapıları mercek altında 
</HEADLINE>
<TEXT>

     Avustralyalı bilim adamları, ''ısmarlama sporcu'' yetiştirebilmek için, ülkenin en başarılı spor adamlarının genetik özelliklerini incelemeye başladı. 
     Daily Telegraph gazetesinin haberine göre, uzmanlar, başarılı sporculardan aldıkları DNA numunelerini inceleyerek, bir çocuğa hangi sporun daha uygun olduğunu belirleyecek. 
     Gazeteye açıklama yapan uzmanlar, hangi genlerin hangi spor dalı için çok daha uygun olduğunu tespit edeceklerini, böylece spora başlayacak çocukları genlerine göre yönlendirileceklerini bildirdiler. 
     Avustralyalı araştırmacılar, şimdiden iki başarı geni bulduklarını, bunlardan birinin direnç, diğerinin güç sağladığını belirttiler. 
     
</TEXT>
</DOC>
