<DOC>
<DOCNO> 295459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sondun05.html </URL>
<DATE> 2004/12/07/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Fransa İçişleri Bakanı Fransa'daki imamlar Fransızca bilmeli... 
</HEADLINE>
<TEXT>

     Fransa İçişleri Bakanı Dominique de Villepin, ülkedeki imamların üçte birinin Fransızca bilmemesinin ''kabul edilemez'' olduğunu söyledi. 
     Le Parisien Aujourd'hui gazetesine göre, de Villepin dün Fransa İslam Konseyi'nin CFCM ileri gelenleriyle buluştu ve bu toplantıda Fransa'daki 1200 kadar imamın yüzde 75'inin Fransız olmadığını, üçte birininse Fransızca bilmediğini saptandığını bildirdi. 
     Haberde, de Villepin'in, ''Bu kabul edilemez. Fransa'da, Fransızca konuşan imamlar olması gerekir. Bunun için de imam adaylarına varolan enstitülerin ya da üniversitelerin sorumluluğu altında hem teolojik eğitim hem hukuk, yurttaşlık bilgisi ve Fransız kurumlarıyla ilgili dersler verilmeli. Bu eğitim programı, 2005'ten itibaren başlayacak'' dediği belirtildi. 
     Haberde ayrıca, Dominique de Villepin'in, Fransa'daki Müslümanların büyük çoğunluğunun ılımlı olduğunu, bazı radikal gruplaşmaların sayısınınsa ancak operasyonlar sayesinde azaltıldığını söylediği kaydedildi. 
     
</TEXT>
</DOC>
