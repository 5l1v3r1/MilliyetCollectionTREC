<DOC>
<DOCNO> 268331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/spor/bbas.html </URL>
<DATE> 2004/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Devler'e bu yakışır 79-74 
</HEADLINE>
<TEXT>


A Milli Basketbol Takımımız Efes Pilsen Mini Dünya Kupası'nın yarı finalinde Rusya'yı devirdi, güçlü rakibini son çeyrekteki etkili oyunu ile geçen Ay - Yıldızlı ekibimiz finalde Slovenya'yla eşleşti 


Mehmet'ten 26 sayı 
2005 Avrupa Şampiyonası Eleme Grubu maçlarına hazırlanan A Milli Basketbol Takımımız, Efes Pilsen Mini Dünya Kupası'nın yarı finalinde Rusya karşısında kendini buldu, son çeyrekte maçı çevirerek finale kalmayı başardı. İlk iki maça oranla güçlü rakibi karşısında daha istekli ve dirençli bir görüntü sergileyen, skor sorununa bu kez Mehmet ve Ender ile çare bulan Ay-Yıldızlılar, son periyotta Mehmet, Ender ve Kerem Gönlüm'ün kritik sayılarıyla galibiyete ulaştı. Milliler, bu akşam Abdi İpekçi Salonu'nda saat 21.00'de, Almanya'yı 78 - 65 yenen Slovenya ile finalde karşılaşacak. 17.00'de İsveç-İsrail 5.'lik, 19.00'da Almanya-Rusya 3.'lük için oynayacak. 

Maçın karnesi 
HAKEMLER S.Striks İsrail , B.Schmidt Almanya , M.Boltauzer Slovenya 
RUSYA Karasev 7 16, Panov 5 6, Petrenko 5 10, Toporov 7 16, Mikhailov 4 2, Z.Pachoutine 6 9, Domani 6 8, Savrasenko 5 7 
TÜRKİYE Valentin 4 , Ender 8 17, İbrahim 6 10, Kerem Gönlüm 8 12, Mehmet 9 26, Cenk 6 4, Ermal 5 2, Kerem Tunçeri 6 5, Barış 4 3, Semih 5 
1.PERİYOT 22 - 18 Rusya , 2.PERİYOT 39 - 36 Rusya , 3.PERİYOT 57 - 56 Rusya , MAÇ SKORU 79 - 74 Türkiye 
BEŞ FAUL Toporov 39.40 
ÜÇ SAYI Ender 4 , Karasev, Petrenko, Toporov, Pachoutine, Mehmet 2 , Kerem Tunçeri, Barış, İbrahim 1 

Devşirme atağı 

2005 Avrupa Şampiyonası elemelerinin hazırlıklarını İzmir'de sürdüren A Milli Bayan Basketbol Takımı, pivot kadrosunu derinleştirmek amacıyla ABD'li Cori Enghusen'i deneme sürecine aldı. 2002 yılında Stanford Üniversitesi'nden mezun olan 24 yaşında ve 1.98 metre boyundaki pivot, uygun görüldüğü taktirde Türk vatandaşlığına geçirilerek, Ay - Yıldızlı kadroya dahil edilecek. 

Hırvatistan'a yenildik 

MERHUM İzmir Büyükşehir Belediye Başkanı Ahmet Piriştina'nın anısına düzenlenen Uluslararası Bayanlar Basketbol Turnuvası'nda, Türkiye uzatmada Hırvatistan'a 101 - 100 yenildi. Atatürk Spor Salonu'nda oynanan karşılaşmanın ilk yarısı ise 46 - 46 tamamlandı. 


</TEXT>
</DOC>
