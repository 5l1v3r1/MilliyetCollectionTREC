<DOC>
<DOCNO> 277487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sonspo02.html </URL>
<DATE> 2004/10/05/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Fenerbahçe taraftarı Volkan diyor 
</HEADLINE>
<TEXT>

     Rüştü’nün sakatlığından sonra Denizlispor maçının 2. yarısında kaleye geçen ve başarılı kurtarışlar yapan Volkan, taraftardan güvenoyu aldı 
     
     Ankette önde gidiyor 
     Fenerbahçe taraftarının kaledeki tercihi Volkan oldu... Denizli karşılaşmasının 2. yarısında oyuna giren ve yaptığı kurtarışlarla tribünlerden alkış alan genç file bekçisi, üç puanda da önemli bir rol üstlendi. 1907 Fenerbahçe Derneği’nin internetteki web sitesinde, Şampiyonlar Ligi’nde Manchester United karşısında alınan 6-2’lik mağlubiyetin ardından başlatılan ankette milli kaleci açık farkla önde gidiyor. 
     
     Seyirciye teşekkür 
     Sizce Fenerbahçe kalesini hangi futbolcu korumalı ö şeklindeki soru için şu ana kadar kullanılan 629 oyun 528’ini Volkan alırken, Rüştü’ye 78, Recep’e de 23 oy çıktı. Ummadığı bir anda tekrar kaleye geçtiğini söyleyen Volkan ise ilginç açıklamalarda bulundu. Sarı-Lacivertli eldiven, Taraftarın gösterdiği sevgi beni çok mutlu etti. Hepsine teşekkür ediyorum. Seyircinin desteği bana artı bir motivasyon sağlıyor. 
     
     Rüştü Farketmez 
     Volkan’ın başarılı performansından sonra ise gözler Rüştü’ye çevrildi... Kaleye kendisinin ya da Volkan’nın geçmesinin önemli olmadığını kaydeden Milli file bekçisi şöyle konuştu Önemli olan Fenerbahçe’nin üç puan alarak yoluna devam etmesi. Bileğimdeki sakatlığım çektireceğim MR sonrası belli olacak. MR sonucunu milli takım doktoruna götüreceğim. Onların vereceği karar doğrultusunda hareket edeceğim.ö 
     
</TEXT>
</DOC>
