<DOC>
<DOCNO> 253505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sondun01.html </URL>
<DATE> 2004/07/07/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Seks skandalına sahne olan kilise iflas istedi... 
</HEADLINE>
<TEXT>

     Sahne olduğu seks skandalları sonrası hakkında açılan davalar yüzünden büyük maddi sıkıntıya düşen Portland Başpiskoposluğunun iflas istemiyle dava açtığı bildirildi. 
     Bugüne kadar hiçbir Amerikan kilisesinin iflas istemiyle dava açmadığı, iki yıl önce benzer skandallara adı karışan Boston Başpiskoposluğunun iflas davası açma tehdidinde bulunduğu, ancak bunu yapmadığı belirtildi. Arizona'daki Tucson Piskoposluğu da, geçen yıl eylül ayında mahkeme koruması alabilmek için iflas başvurusunda bulunabileceğini açıklamıştı. 
     Portland'daki iflas başvurusunun, 1980'li yıllarda 50'den fazla erkek çocuğa cinsel tacizde bulunmakla suçlanan ve 2002 yılında ölen Rahip Maurice Grammond aleyhine açılan toplam 160 milyon doları bulan tazminat davalarının görüşülmesini durduracağı kaydediliyor. 
     Bu arada, Başpiskoposluk ve bağlı bulunduğu sigorta şirketlerinin, son elli yılda rahipler tarafından tacize uğradığını söyleyen 130'dan fazla kişinin açtığı davaları çözmek için milyon dolarlık ödeme yaptığı kaydediliyor. 
     Ancak kilise sözcüsü, iflas talebine dair dava başvurusuna rağmen kilisenin faaliyetlerinin olağan şekilde devam edeceğini açıkladı. 
     
</TEXT>
</DOC>
