<DOC>
<DOCNO> 265059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sonspo23.html </URL>
<DATE> 2004/08/20/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Elvan piste çıkıyor... 
</HEADLINE>
<TEXT>

     28’inci Atina Olimpiyatları’nda Türkiyenin atletizmde madalya umudu olan Elvan Abeylegesse, bugün saat 23 10'da 5000 metrede yarışacak. 
     Süreyya Ayhan’ın olimpiyatlaradan çekileceğini açıklaması üzerine atletizmde tüm gözler Elvan’a çevrildi. 
     Çalışmalarını dün tamamlayarak Atina'ya gelen Elvan bugün 5000 metrede koşacak. 
     5000 metrede 14.24.68 derecesiyle dünya rekoru kıran Elvan 5000 metre yarışlarına favori olarak çıkıyor. 
     
     Elvan otele yerleştirildi 

     Elvan Atina'ya geldiğinde olimpiyat köyü yerine bir otele yerleştirildi. Antrenör Ertan Hatipoğlu ve Tezeta Dsela ile Atina'ya gelen milli atlet, Ertan Hatipoğlu ve Tezeta'dan ayrılarak ENKA Spor Kulübü yöneticileriyle birlikte bir otele yerleşti. 
     Abeylegesse'nin yarışma öncesi konsantrasyonunun bozulmaması için bu yolu seçtiklerini belirten yetkililer, otelin yeriyle ilgili kimseye bilgi vermediler. 
     Elvan’ın antrönörü Ertan Hatipoğlu, rakipleri iyi analiz ettiklerini ve gerekli önlemleri aldıklarını söyledi. 
     Elvan 5000 metrede ikinci seride yarışırken, birinci seride ise Türkiye adına Ebru Kavaklıoğlu ve Tezeta Sürekli Dangerse yarışacak. Finale kalabilmesi için atletlerin ilk beşe girmesi veya en iyi üç kaybedenden biri olması gerekiyor. Elvan'ın yarışı TRT 1'den canlı olarak yayınlanacak. 
     
</TEXT>
</DOC>
