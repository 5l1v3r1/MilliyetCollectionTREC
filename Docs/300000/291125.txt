<DOC>
<DOCNO> 291125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonsiy12.html </URL>
<DATE> 2004/11/22/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Gül, Mısır'a geldi... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Irak'a komşu ülkeler toplantısı ile yarın yapılacak Irak konferansına katılmak üzere Mısır'ın Şarm El Şeyh kentine geldi. 
     Gül, bugün, Irak'a komşu ülkelerin sekizinci kez bir araya geldikleri toplantıya katılacak. 
     Gül, yarın da Irak'a komşu ülkelerin yanı sıra G-8 ülkelerinin, Çin'in ve BM, AB, İKÖ ve Arap Birliği gibi uluslararası örgütlerin temsilcilerinin katılımıyla düzenlenecek Irak Konferansı'nda Türkiye'yi temsil edecek. 
     Dışişleri Bakanı Gül, yarın akşam, temaslarının ikinci durağı olan Hollanda'nın Lahey kentine gitmek üzere Mısır'dan ayrılacak. 
     
</TEXT>
</DOC>
