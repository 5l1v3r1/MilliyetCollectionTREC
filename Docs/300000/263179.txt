<DOC>
<DOCNO> 263179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/son/sonspo22.html </URL>
<DATE> 2004/08/13/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Samsunspor, İstanbul'a umutlu gitti 
</HEADLINE>
<TEXT>

     Birinci Süper Lig'in 2. haftasında yarın akşam Fenerbahçe ile karşılaşacak Samsunspor, İstanbul'a gitti. 
     Hafta başından bu yana teknik sorumlu Ertuğrul Sağlam gözetiminde Nuri Asan Tesisleri'nde hazırlıklarını sürdüren Samsunspor, bu sabah kısa bir çalışma yaptı. 
     Ardından toplu olarak yemek yiyen Karadeniz ekibi, daha sonra uçakla İstanbul'a hereket etti. Green Park Otel'e yerleşecek olan kafile, maç saatine dek burada kampa girecek. 
     Teknik sorumlu Ertuğrul Sağlam, Fenerbahçe ile zorlu bir maç yapacaklarını belirterek, amaçlarının galibiyet olduğunu söyledi. 
     Bu sezon Samsunspor'un güçlü bir ekip oluşturduğunu ifade eden Sağlam, ''Kazanmak için gereken tüm çabayı göstereceğiz. Bunu başaracak bir ekibiz ve kazanmayı arzuluyoruz'' dedi. 
     Sakatlığı süren Sinan ile milli takım çalışmaları için ülkesine giden Ayari'nin bulunduğu kafilede şu futbolcular yer aldı 
     Shorunmu, Kerem, Erman, Kaıs, Evren, Serkan Aykut, Adnan, Ali Akdeniz, Cenk İşler, Tamer, Kenan, Celil, Erkan, Caner, Musa, Kırıta, Şenol ve Pema. 
     
</TEXT>
</DOC>
