<DOC>
<DOCNO> 289802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sondun52.html </URL>
<DATE> 2004/11/18/ </DATE>
<TIME> 22.59 </TIME>
<AUTHOR>  </AUTHOR>
<HEADLINE>
Amerikan birlikleri Zerkavi'nin karargahı olduğu sanılan binayı buldu 
</HEADLINE>
<TEXT>

     Irak'ın Felluce kentine saldıran Amerikan askerlerinin Ürdünlü terörist Ebu Musab Zerkavi'nin lideri olduğu grup tarafından karargah olarak kullanıldığı sanılan bir binayı buldu. 
     Amerikan askerleriyle çatışmaları izleyen gazeticilerin çektiği görüntülerde, binanın duvarlarında Arapça olarak ''El Kaide Örgütü'' ve ''Tanrı yoktur Allah vardır, Muhammed O'nun peygamberidir'' yazıları görülüyor. 
     Binanın içinde ise Amerikan askerleri belgeler, eski bilgisayarlar, defterler, fotoğraflar ve Kuranıkerim buldu. 
     Belgeler arasında, Zerkavi'nin bölgedeki iki yardımcısına verdiği talimatların olduğu bir mektubun da bulunduğu bildiriliyor. 
     Iraklı yetkililer, Zerkavi ve diğer direnişçilerin üslendikleri Felluce'den kaçtıkları yönünde istihbarat aldıklarını belirtiyorlar. 
     Asıl adı Ahmed Fadıl Nazzal El Halaylı olan Zerkavi, Amerikalı ve Ürdünlü yetkililerce aranıyor. ABD, Zerkavi'nin yakalanmasına yardım edeceklere 25 milyon dolar ödül vaat etmişti. Ürdün mahkemesi de Zerkavi'yi gıyabında ölüm cezasına çarptırmıştı. 
     
</TEXT>
</DOC>
