<DOC>
<DOCNO> 285824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sontur04.html </URL>
<DATE> 2004/11/03/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Dilenci kılığında hırsızlar .. 
</HEADLINE>
<TEXT>

     Batıkent'te 3 kişi, dilenmek için kapısını çaldıkları evi soymak istediler. Dilenci izlenimi yaratmaya çalışın üç kişiden biri yakalandı. 
     A.A muhabirinin aldığı bilgiye göre, Batıkent'teki evlerin boş olup olmadığını kontrol etmek için dilenci-satıcı gibi davranarak, kapıların zillerini çalan ve kimsenin bulunmadığı evlerden hırsızlık yaptıkları tespit edilen 3 kişiden 1'i yakalandı. 
     Kardelen Mahallesindeki bir evin zilini çalan hırsızlar, kapının açılmaması üzerine ''maymuncuk'' kullanarak kapısını açtıkları eve hırsızlık amacıyla girdiler. Ancak, gözetleme deliğinden bakarak dışardakilerin dilenci olduğunu düşünerek kapıyı açmayan evin hanımıyla karşılaştılar. Ev sahibinin bağırması üzerine paniğe kapılan 3 kadın hırsızdan Sultan S., ev sahibi tarafından yakalanarak polise teslim edildi. 
     Konuyla ilgili olarak A.A muhabirine açıklama yapan bir emniyet yetkilisi, vatandaşlardan bu gibi durumlarda zili çalan kişilere kapıyı açmamakla kalmayıp, ''155 Polis İmdat Hattı''na telefon etmelerini istedi. 
     
</TEXT>
</DOC>
