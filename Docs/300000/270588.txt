<DOC>
<DOCNO> 270588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/yasam/axyas02.html </URL>
<DATE> 2004/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakalım bu engeli nasıl aşacaklar .. 
</HEADLINE>
<TEXT>


Şenol ve Tahir, iki engelli öğrenci. Okumak istiyorlar ama sınıflar üst katta olduğu için ikisi de okula 'şimdilik' uzaktan bakabiliyor 

GÜRKAN AKGÜNEŞ İstanbul 

İlk ders zilinin çalmasına iki gün kala, engelli çocuklarını okutmak isteyen aileler birçok 'engelle' karşı karşıya. Aileler, başta üst kattaki sınıflar, çok basamaklı merdivenler, asansörsüz binalar ve ulaşım olmak üzere birçok sorunu aşmak zorunda. İstanbul'da yaşayan Akyol ve Yiğit aileleri bunlardan yalnızca ikisi. 
Bağcılar'daki Tiryaki Hasan Paşa İlköğretim Okulu'nda 6. sınıfa geçen 14 yaşındaki tekerlekli sandalye mahk mu Şenol Akyol, kat engeline takıldı. Baba Durmuş Akyol, Şenol'u kucağında taşıyarak beşinci sınıfa kadar okuttu. Ancak Şenol'un sınıfı bu yıl ikinci kata alındı. Oğlunu taşımakta artık zorluk çektiğini belirten baba Akyol, okul müdürüne, 'giriş katta sınıf' isteğini kabul ettiremediğini söyledi. 
Baba Akyol şöyle konuştu "Geçen yıl yine ikinci kata almışlardı sınıfını, ben taşıyamayınca İlçe Milli Eğitim Müdürlüğü'ne dilekçe verdim. Tekrar birinci kata indirdiler. Ayrıca üst kattaki sınıf Şenol'u iyice okula hapsedecek. Yetkililere başvurdum ama sonuç alamadım. Bu durumda Şenol'u okutamayacağız." 

Camdan görüyor ama... 
Yine Bağcılar'da tekerlekli sandalyeye mahk m yaşayan 11 yaşındaki Tahir Yiğit de, evine 20 metre uzaklıktaki Hoca Ahmet Yesevi İlköğretim Okulu'na kayıt yaptıramıyor. 
Aile, bir yıl okuduğu okulda sınıfının üst kata olması yüzünden Tahir'i, 70. Yıl Fizik Tedavi ve Rehabilitasyon Merkezi'ndeki engelli sınıfına göndermiş. 
Şimdi, maddi imk nsızlıklar nedeniyle eski okula dönmek istiyorlar. Baba Yaşar Yiğit, kayıt yaptırma ve okulun giriş katında sınıf taleplerinin geri çevrildiğini söylüyor. 

Müdürler ne diyor 
Devlet düşünmemiş, ne yapayım 
Tiryaki Hasan Paşa İlköğretim Okulu Müdürü Ferhat Uçar 
"Girişte laboratuvar, kütüphane, bilgi teknoloji sınıfı ve idari odalar var. Bir kişi istedi diye değişiklik yapabilir misiniz Giriş kattaki müdür yardımcısı odasını boşaltmalıyım bir öğrenci için. Şenol'u 4. ve 5. sınıfların olduğu ikinci kata aldık. Normalde üçüncü katta olmalıydı. Kusur bizde değil, devlet okulu yaptırırken engellileri düşünmemiş." 
Hoca Ahmet Yesevi İlköğretim Okulu Müdürü Sacit Çelik 
"Çocuğun annesi ekonomik nedenden bahsetmedi, sadece taşıma zorluğunu anlattı. Aile illa okutacağım dese, öğrenci aldığımız bölgedeyse kaydını yaparız. Aileyi rehber öğretmenimize yönlendirdim ama gitmediler. Nakilleri bu ayın 15'inden sonra yapıyoruz. Rehberlik öğretmenimiz burada okur dediği zaman, ben hiç bakmadan kaydını yapıyorum." 


</TEXT>
</DOC>
