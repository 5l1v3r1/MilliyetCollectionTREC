<DOC>
<DOCNO> 278695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/son/sonsiy05.html </URL>
<DATE> 2004/10/09/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Finlandiya Parlamentosu, TBMM'nin konuğu olarak Türkiye'ye gelecek 
</HEADLINE>
<TEXT>

     Finlandiya Parlamentosu AB İşleri ile Sorumlu Büyük Komite Başkanı Jari Vilen ve üyelerden oluşan parlamento heyeti, TBMM'nin konuğu olarak 10-13 Ekim 2004 tarihlerinde Türkiye'ye resmi bir ziyaret yapacak. 
     TBMM Basın Halkla İlişkiler Dairesi'nden yapılan yazılı açıklamada, konuk heyetin, 11 Ekim 2004 Pazartesi günü Finlandiya Büyükelçiliği'nde ''Türkiye ve Avrupa Birliği'', ''Türk İç Politikası'', Türkiye'de İş ve Yatırım Fırsatları'', ''Türkiye Ekonomisi'', ''Demokrasi ve İnsan Hakları'', ''Güvenlik Politikaları'' konularında görüşme ve toplantılar yapacağı bildirildi. 
     Finlandiya Parlamentosu AB İşleri İle Sorumlu Büyük Komite Başkanı Jari Vilen ve üyelerden oluşan parlamento Heyeti, 12 Ekim 2004 Salı günü saat 10.00'da AB Uyum Komisyonu Toplantı Salonu'nda AB Uyum Komisyonu ve Dışişleri Komisyonu Üyeleriyle, saat 11.15'de Dış İlişkiler ve Protokol Müdürlüğü Toplantı Salonu'nda Türkiye- Finlandiya Dostluk Grubu üyeleriyle görüşmeler yapacak. 
     
</TEXT>
</DOC>
