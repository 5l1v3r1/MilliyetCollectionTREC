<DOC>
<DOCNO> 257156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/son/sontur03.html </URL>
<DATE> 2004/07/21/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Polis, kaçmak isteyen araca asılınca yerde sürüklendi... 
</HEADLINE>
<TEXT>

     İzmir'in Konak İlçesi'nde bir trafik polisi, kaçmak isteyen alkollü sürücüyü durdurmak için araca asılınca yerde sürükledi. Sürücü, güvenlik güçleri tarafından güçlükle yakalanabildi. 
     A.A muhabirinin edindiği bilgiye göre, Alsancak 2. Kordon Gündoğdu Meydanı'nda trafik kontrolü yapan ekipler, 35 AK 8037 plakalı aracı durdurdu. Trafik Denetleme Şube Müdürlüğü'nde görevli polis memuru Burhan Harputlu 41 , sürücünün yanına yaklaştı, ancak sürücü kaçmaya çalıştı. Harputlu, açık duran cama asılıp sürücüyü durdurmak isteyince, yerlerde sürüklendi, sürücü ise yoluna devam etti. 
     Çok sayıda polis ekibi, kaçan aracın peşine düştü. Bu arada görevli polislerden biri uyarı ateşi açtı. Mermi, aracın sol arka lastiğine isabet etti. Patlak lastikle kaçmaya devam eden sürücü, Anadolu Caddesi Çınarlı Karakolu yakınlarında önlem alan güvenlik güçleri tarafından durduruldu. 
     Pazarlamacılık yaptığı belirlenen araç sürücüsü Abdullah Turan 27 , yapılan kontrolde 111 promil alkollü çıktı. Turan, ''Alkollüydüm. Sadece iki bira içmiştim. Korktum ve kaçtım'' diyerek kendini savundu. 
     Polisin dur ihtarına uymayan, kendisine engel olmak isteyen trafik polisini yerde sürükleyen Abdullah Turan'ın ehliyetine 6 süreyle el konuldu. Turan'a ayrıca alkollü araç kullanması nedeniyle para cezası kesildi. Abdullah Turhan'ın, hakkında düzenlenecek evrakla adliyeye sevk edileceği öğrenildi. 
     Öte yandan, yerde sürüklenen trafik polis memuru Burhan Harputlu'nun ellerinden, kollarından ve sırtından yaralandığı kaydedildi. 
     
</TEXT>
</DOC>
