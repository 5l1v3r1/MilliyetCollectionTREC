<DOC>
<DOCNO> 276647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/dunya/dun02.html </URL>
<DATE> 2004/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Rehine Türk'ü ABD askerleri kurtardı 
</HEADLINE>
<TEXT>


Samarra'da yapılan operasyonda ABD ordusu 109 Iraklıyı öldürdü. ABD'li askerler teröristlerin elinde rehin olarak tutulan Yasin Kaya adlı bir Türk'ü de kurtardı... 

DIŞ HABERLER SERVİSİ 


ABD ordusu, Irak'ta direnişçilerin kalelerinden sayılan Bağdat'ın 125 km kuzeyindeki Samarra kentine geniş çaplı bir operasyon düzenledi. ABD'nin açıklamasına göre 109 direnişçinin öldüğü operasyonda, teröristlerin elinde rehin tutulan ve Yasin Kaya adlı bir Türk kurtarıldı. 
Amerikan askerlerinin kararg hına götürülen Kaya'nın durumu ve rehin tutulduğu süre hakkında bir açıklama yapılmadı. 
Irak ordusundan takviye alan ABD ordusu, dün sabaha karşı başlattığı operasyonda, daha önce direnişçilerin elinde olan karakollar ve kamu binalarını ele geçirdi. 
ABD'nin, operasyonda 109 direnişçinin öldürüldüğünü açıklamasına rağmen, hastane kaynakları çoğu sivil 80 kişinin öldüğünü, 180 kişinin de insanın yaralandığını duyurdu. 

Sokağa çıkma yasağı 
Su ve elektriklerin kesik olduğu kentte, dün saat 19.00'dan bugün saat 07.00'ye kadar sokağa çıkma yasağı ilan edildi. Samarra, Irak'ta direnişin en güçlü olduğu kentlerden biri olarak biliniyor. Operasyona kadar, 'Sünni Üçgeni'nde yer alan kentin denetimi tamamen direnişçilerin elindeydi. 
Samarra'daki çatışmalarda Amerikan askerlerinin kaybı 1 ölü ve 2 yaralı olarak açıklanırken, 37 direnişçinin de ele geçirildiği bildirildi. 

Bir Türk daha öldürüldü 
Suriye üzerinden Türkiye'ye geçiş yapmak isteyen 5 Türk TIR şoförünün önü, Kesk semtinde bir grup tarafından kesildi. Açılan ateş sonucunda Naci Kara adlı şoför yaşamını yitirdi. Diğer şoförler saldırıdan yara almadan kurtuldu. 



</TEXT>
</DOC>
