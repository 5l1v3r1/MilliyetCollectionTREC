<DOC>
<DOCNO> 278944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/son/sontur18.html </URL>
<DATE> 2004/10/10/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Önce Türkle evlendi, sonra Müslüman oldu... 
</HEADLINE>
<TEXT>

     Almanya'dan, tatilini geçirmek için geldiği Marmaris'te, Türk genci Gökhan Kılavuz'a 25 aşık olunca, 10 ay önce evlenen Catherina Kılavuz 25 , şimdi de Müslüman olarak Kadriye adını aldı. 
     İskenderun Müftülüğü'nde, kelimei şahadet getirerek Müslümanlığı kabul eden Catherina, Türkiye'de kaldığı sürede, Müslümanlığı yakından tanıma fırsatı bulduğunu, din değiştirme kararı aldığını söyledi. 
     Müslümanlığı seçmesiyle adını Kadriye olarak değiştiren Alman gelin, ''Türk toplumunun aile bağları çok güçlü. Bu evliliğimin ömür boyu süreceğine inanıyorum. Eşimle birlikte 3 aya kadar Almanya'ya yerleşecek ve Müslüman olarak kalacağız'' dedi. 
     Almanya'daki bir otomotiv firmasında satış sorumlusu olarak görev yaparken, 3 yıl önce Türkiye'ye geldiğini anlatan Catherina, şunları kaydetti 
     ''Marmaris'te tatil yaptığım otelde çalışan Gökhan Kılavuz'a aşık oldum. Bu nedenle son 3 yılımın tüm tatillerini Türkiye'de geçirdim. Daha sonra Gökhan'dan gelen evlenme teklifini hiç düşünmeden kabul ettim. Benim ve eşimin ailesi de bu evliliği onayladı. Çok mutluyum.'' 
     
</TEXT>
</DOC>
