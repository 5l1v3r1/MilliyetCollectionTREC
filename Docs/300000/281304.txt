<DOC>
<DOCNO> 281304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sontur05.html </URL>
<DATE> 2004/10/18/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Gelin- görümce kavgasında, kayınbirader öldü 
</HEADLINE>
<TEXT>

     DHA 

KAYSERİ'de, gelin ile görümce arasında başlayan tartışmaya erkekler de karışınca 40 yaşındaki Abdurrahman Aydınlı, kayınbiraderi 29 yaşındaki Salih Nogay'ı bıçakla öldürdü. 
     Olay, Kocasinan İlçesi'ne bağlı Cırgalan Mahallesi'nde meydana geldi. Kümeevler Mevkii'nde oturan Necla Aydınlı ile kardeşi Salih Nogay'ın eşi Şaize Nogay arasında iftar yemeğinin hemen ardından bilinmeyen nedenle tartışma çıktı. Mahalle arasında başlayan tartışma, Necla Aydınlı'nın eşi Abdurrahman Aydınlı ile kardeşi Salih Nogay da katılınca kavgaya dönüştü. Aydınlı evinden aldığı ekmek bıçağını ayınbiraderi Salih Nogay'a peşpeşe sapladı. 
     Eniştesi tarafından ağır yaralanan Salih Nogay, ambulansla Kayseri Devlet Hastanesi'ne götürülürken yolda yaşamını yitirdi. Jandarma cinayetten sonra kaçan enişte Abdurrahman Aydınlı'yı arıyor. 
     
</TEXT>
</DOC>
