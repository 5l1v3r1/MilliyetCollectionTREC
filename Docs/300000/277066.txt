<DOC>
<DOCNO> 277066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/yasam/yas01.html </URL>
<DATE> 2004/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Maraş'ta hırsız vahşeti 
</HEADLINE>
<TEXT>


Mustafa Ceren, girdiği evde bir kişiyi öldürüp altın dişlerini söktü. Ardından karşı binaya geçip genç kadını bıçakladı 

DHA 

Kahramanmaraş'ta hırsızlık için girdiği evde İlhan Pehlivan'ı 43 öldürüp altın dişlerini söken Mustafa Ceren 26 , daha sonra karşı eve girip 3 çocuk annesi Zübeyde Bozdoğan'ı 31 öldürdü. Hırsızlık suçundan 20 gün önce girdiği cezaevinden çıkan Ceren, önceki gece geldiği Türkoğlu ilçesinde Pehlivan'a ait eve girdi. Ceren, yalnız olan Pehlivan'ı, direnince 20 bıçak darbesiyle öldürdü ve altın dişlerini söküp aldı. Bu cinayetten sonra karşıdaki binada oturan Bozdoğan'ın evine giren Ceren, genç kadını da kızı Sema'nın 2 gözleri önünde bıçaklayarak öldürdü. İki evde de inceleme yapan polis, şüpheli olarak aranan Ceren'i İstasyon Mahallesi'ndeki babasının evinde kanlı kıyafetleriyle yakaladı. Ağabeyi de hırsızlıktan sabıkalı olan Ceren, cinayetleri itiraf etti. 


</TEXT>
</DOC>
