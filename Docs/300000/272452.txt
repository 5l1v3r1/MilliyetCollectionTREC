<DOC>
<DOCNO> 272452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sontur46.html </URL>
<DATE> 2004/09/16/ </DATE>
<TIME> 20.33 </TIME>
<AUTHOR>  </AUTHOR>
<HEADLINE>
Gaziantep'te yasadışı eylem... 6 kişi tutuklandı 
</HEADLINE>
<TEXT>

     Gaziantep'te, 5 Eylül 2004 tarihinde yaptıkları yasadışı eylem sırasında bir polis memurunu yaralayıp, polis otosuna zarar verdikleri iddia edilen 9 kişiden 6'sı tutuklandı. 
     Edinilen bilgiye göre, Güzelvadi Mahallesi 66 No'lu caddede korsan gösteri düzenleyen ve olay yerine gelen resmi polis otosuna taş, sopa ve molotof kokteyli atarak, bir polis memurunun hafif şekilde yaralanmasına neden olduğu iddia edilen 9 kişi, Gaziantep Emniyet Müdürlüğü Terörle Mücadele ve İstihbarat Şube Müdürlüğü ekiplerinin çalışmaları sonucunda yakalandı. 
     Gözaltına alınan zanlıların ifadelerinde, gerçekleştirdikleri eylemi, bölücü terör örgütü elebaşına uygulanan tecridin kaldırılması, Güneydoğu Anadolu Bölgesi'nde güvenlik güçlerince örgüte yönelik yapılan operasyonların durdurulması, bu kapsamda Gabar Dağları'nda sürdürülen operasyonlarda bölgeye canlı kalkan olarak gitmek isteyen örgüt yandaşlarının tutuklanmalarını protesto etmek amacıyla gerçekleştirdiklerini söyledikleri belirtildi. 
     Gözaltına alınan, Z.A, S.A, Z.G, M.Y, O.D, A.B, E.Ö, S.B ve S.G. Emniyet Müdürlüğü'ndeki sorgulamalarının ardından adliyeye sevk edildiler. 
     Bu kişilerden Zahittin Ateş, Osman Denktaş, Salih Gerel, Sabri Doğan, Mehmet Yiğit ve Adem Bozdinç çıkarıldıkları nöbetçi mahkeme tarafından tutuklandı. 
     
</TEXT>
</DOC>
