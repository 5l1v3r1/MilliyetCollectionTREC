<DOC>
<DOCNO> 271261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/magazin/axmag01.html </URL>
<DATE> 2004/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinema 'kürtaj'a yeniden bakıyor 
</HEADLINE>
<TEXT>


61. Venedik Film Festivali'nde 'Altın Aslan' alan yönetmen Mike Leigh, 'yasadışı kürtaj' sorunuyla bir ahlak tartışması başlatıyor... 

Milliyet 'Venedik Film Festivali'nde Alin Taşçıyan 

'Vera Drake' adlı filmle 61. Venedik Film Festivali'nde 'Altın Aslan' kazanan İngiliz yönetmen Mike Leigh ile herkese yardım eli uzatan ancak çok da bilinçli olmadan yasadışı kürtaj yapan 'Vera Drake' karakteri ve 'kürtaj'a bakışı üzerine konuştuk... 

Kürtaj sorunu üzerine ne düşünüyorsunuz 
Eskiden beri, dünyada önemli bir toplumsal sorun oldu. Bugün de nüfus arttığı için h l önemini koruyor. Umarım izleyicinin kafasında sorular oluşturur, bir ikilemi gösterir ve siyah - beyaz sonuçlara vardırmaz. 

'Vera Drake' karakterini nasıl oluşturdunuz 
Vera Drake'in gerçek bir karakter olduğu, filmin ünlü bir davaya dayandığı haberleri çıktı. Bu doğru değil. Ama yalnızca Britanya'da değil, dünyanın her yerinde binlerce kadın Vera Drake oldu. Hepsi Vera Drake'in filmde yaptığını yasa dışı kürtaj yaptı. Toplumun haklı ya da haksız nedenlerle önlemeye çalıştığı bir eylemi, bir ihtiyacı karşılamak uğruna gerçekleştirdi. 

Filmde bir karakter, "Çocuklarınızı doyuramazsanız, onları sevemezsiniz" diyor... 
Bu ifadenin felsefi yansıması, dünyaya istenmeyen çocuklar getirmenin ne kadar tehlikeli olduğudur. Bu da ahlaki bir soru, bir ikilem. Film de bunun üzerine inşa edildi. 

Sizce erkekler de kürtajdan sorumlu değil mi 
Tabii ki öyle Elli yıl sonra Batı toplumlarında erkekler filmin geçtiği zamandakinden daha fazla sorumluluk almaya başladı. Film tam da bunu söylüyor Erkekler almaları gereken sorumluluğu üstlenmiyor. 

Filmde belirgin bir sınıf ayrımı göze çarpıyor... 
Kürtaj yasası değişmeden önce de parası olan sorunu çözebilirdi. Zengin bir kız doktora gidiyor, para veriyor, doktor onu bir psikiyatra gönderiyor. Psikiyatr, akli dengesinin yerinde olmadığını kanıtlayınca kürtaj yasallaşıyor. Bu kadar basit. 

Filmin yargı aşaması hakkında ne düşünüyorsunuz 
Şunu göz önüne almalıyız Bu kadınlar masum mu, değil mi Bazılarına göre Vera Drake bir canavar, bir katil. İki buçuk yıl yetmez, ömür boyu hapis cezası almalı. Yapmak istediğini yapan, birilerinin ihtiyacına cevap veren bir kadın diye de izlemek mümkün filmi. Bu ahlaki ikilem sadece kürtaj üzerine değil. Ahlak ve toplum üzerine bir tartışma açıyor film. Siyah - beyaz değil derken bunu kastediyorum Film tek bir bakış açısına sahip değil, bir tavır almıyor. 


</TEXT>
</DOC>
