<DOC>
<DOCNO> 273011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/guncel/agun.html </URL>
<DATE> 2004/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanki cezaevi kantini 
</HEADLINE>
<TEXT>


Milliyet'in yaptığı araştırmada, okul kantinlerinin önemli bir kısmının prefabrik, konteyner ya da baraka şeklinde olduğu ve standartlara uymadığı saptandı 

Şükran Özçakmak 

Türk Standartları Enstitüsü TSE ve İstanbul Kantinciler Esnaf Odası'nın İKEO hazırladığı "Kantin İşletmeleri Standardı"na göre, okul kantinlerinin kullanım alanının en az 40 metrekare olması gerekiyor. Ayrıca, ön büro, satın alma, depolama, hazırlama, pişirme, satış, servis ve çöp atma bölümleri de öngörülüyor. Bölümlerin birbirinden en az 1 - 2 metre aralıklı olması, mutfakta, sıcak ve soğuk su muslukları da şartlar arasında yer alıyor. 
Ancak öğrenciler beslenme ihtiyaçlarını, koridor ve okul bahçelerine sıkıştırılan 5 ila 40 metrekarelik gecekondu tipi kantinlerde karşılıyor. Teneffüs zili çalınca kantine koşan öğrenciler, oturacak yer olmadığı için ayakta, hijyen olmayan koşullarda beslenmek zorunda kalıyor. Dar mek nlarda, soğuk sandviç, simit, tost, hamburger ve kızarmış patatesin dışında yiyecek başka bir şey satılmıyor. Yağışlı ve soğuk havalarda da, okul yönetiminin izniyle okul koridorlarında tezg h üstü satış yapılıyor. 
Dolaştığımız prefabrik, konteyner ya da baraka şeklindeki gecekondu tipi kantinlerin çoğunda mutfak tezg hı yok. Alan dar olduğu için bazı kantinlerde yalnızca lavabo bulunuyor. Sebze de, bulaşık da, el vs. de burada sıcak su olmadan yıkanıyor. Kiraları 400 milyon ile 8 milyar 150 milyon lira arasında değişen 'kantinkondularda', standartlarda belirtildiği gibi eğitim görmüş uzmanlar değil, aile bireyleri çalışıyor. Kantincilik cazip gelse de bir kısmı yüksek kira nedeniyle daha ilk günden vazgeçip teminatını yakmış. Bazıları da iflas etmiş, hatta icralık olmuş. 

20 metrekareye 8 milyar kira 

Bahçelievler Kumport İlköğretim Okulu'ndaki 20 metrekarelik kantinin kirası da 8 milyar 150 milyon lira. İstanbul'un en yüksek kiralı kantinini 2003'te 11 milyar 500 bin lira ile kiralayan Serap Çakın, beşinci ayda iflas etmiş. 40 milyar masrafla yaptığı pefabrik kantinin parasını da geri alamamış. Açılan ihaleyi aylık 13 milyar 500 milyon lira kira karşılığı kazanan başka bir esnaf da, bu parayı ödeyemeyeceğini düşünerek, teminatı da yakarak çekildi. Üçüncü ihaleyi 7 milyar 150 milyon lira kira bedeliyle kazanan Aydın Camadan, kirayı nasıl ödeyeceğini düşünüyor. 

Böyle kantinler de var 

Kadıköy Anadolu Lisesi'nin kantinini 14 yıldır işleten eski Türkçe öğretmeni Abdullah Eren, TSE'ye başvurarak kalite belgesi almış ender kantincilerden. Ayda 2 milyar 800 milyon lira kira ödediği kantini, ünlü fastfoodları aratmayacak nitelikte. İsterlerse öğrencilere doğum günü pastası dahi yapıyor. Kömürde piliç, şiş, adana, urfa, pizza, hamburger, lahmacun ve akla gelebilecek tüm tatlılar mevcut. 19 da çalışanı var. 


</TEXT>
</DOC>
