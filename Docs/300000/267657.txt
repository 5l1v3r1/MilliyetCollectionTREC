<DOC>
<DOCNO> 267657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sontur26.html </URL>
<DATE> 2004/08/30/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
4 özürlü çocukla yaşam mücadelesi... 
</HEADLINE>
<TEXT>

     Tunceli'de, 4'ü özürlü 8 çocuk annesi Gülizar Karataş, özürlü çocuklarının tedavisi için hayırseverlerden yardım bekliyor. 
     Tunceli merkeze bağlı Geyiksu Köyü'nde yaşayan Gülizar Karataş, akrabası olan eşini 18 yıl önce kaybettiğini, 4'ü özürlü 8 çocuğunun bulunduğunu ifade ederek, Bağ-Kur'dan aylığı olmasına rağmen çocuklarının tedavisini yaptırmaya yetmediğini söyledi. 
     Özürlü olan çocuklarının yaşlarının 22 ile 36 arasında değiştiğini anlatan Karataş, ''Aldığım aylık gelir çok düşük. Bu, çocuklarımın tedavi masraflarına bile yetmiyor. Bağ-Kur'dan para aldığım için Sosyal Yardımlaşma ve Dayanışma Vakfı'ndan da yararlanamıyorum'' dedi. 
     Çocuklarının hareket edemediğini ve konuşamadığını belirten Karataş, tedavi için hayırseverlerden yardım beklediğini söyledi. 
     
</TEXT>
</DOC>
