<DOC>
<DOCNO> 260838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sonsiy10.html </URL>
<DATE> 2004/08/05/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
ÖDP'den "Ulaştırma Bakanı istifa etsin" kampanyası 
</HEADLINE>
<TEXT>

     ÖDP İstanbul İl Başkanlığı, ''Sakarya'daki hızlandırılmış tren kazasında soruşturmanın selameti açısından Ulaştırma Bakanı Binali Yıldırım'ın istifa etmesi'' istemiyle imza kampanyası başlattı. 
     ÖDP İstanbul İl Başkanı Sinan Tutal, kampanyanın başlaması dolayısıyla Taksim'deki Metro girişinde kurulan standda yaptığı konuşmada, Sakarya'daki hızlandırılmış tren kazasının üzerinden 14 gün geçtiğini dile getirdi. 
     Kazanın nedeni ve sorumluların yargılanmasına ilişkin bir gelişme yaşanmadığını öne süren Tutal, ''Sorumluların açığa çıkması, adil yargılama ve soruşturmanın selameti açısından Ulaştırma Bakanı'nın istifasında fayda var'' dedi. 
     ''Bakan Yıldırım'ın istifa etmesi konusunda ısrarcı olduklarını'' kaydeden Tutal, bu nedenle ''TBMM Başkanlığı'na'' hitaben ''Ulaştırma Bakanı istifa'' başlıklı imza kampanyası başlattıklarını söyledi. 
     Tutal, kampanyanın 11 Ağustos'a kadar süreceğini sözlerine ekledi. 
     Daha sonra kampanya, ilk imzanın Sinan Tutal tarafından atılmasıyla başladı. 
     
</TEXT>
</DOC>
