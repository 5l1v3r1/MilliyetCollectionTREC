<DOC>
<DOCNO> 299815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sondun46.html </URL>
<DATE> 2004/12/22/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Miçotakis 'Türkiye ile tek anlaşmazlığın kıta sahanlığı' teorisi saçma 
</HEADLINE>
<TEXT>

     Eski Yunanistan başbakanlarından Konstantin Miçotakis, Atina'nın ''Türkiye ile Yunanistan arasındaki tek anlaşmazlığın Ege'de kıta sahanlığının belirlenmesi olduğunu'' savunmasının, ''dayanaksız ve saçma'' olduğunu söyledi. 
     Makedonya Haber Ajansı'nın MPA haberine göre, iktidar partisi Yeni Demokrasi'nin YDP Onursal Başkanlığı görevini de yürüten Miçotakis, Türkiye ile Yunanistan arasında birçok anlaşmazlık bulunduğunu kaydetti. Miçotakis, şöyle dedi 
     ''Türkiye ile aramızda hava sahası, karasuları, İstanbul'daki Rumlar ve Patrikhaneye ilişkin konular gibi birçok sorun var. Söz gelimi karasularımızı 12 mile çıkarma hakkımız var ama bu da bir müzakere konusudur. Türkiye ile tek müzakere edilmemesi gereken konu doğu Ege adalarının silahlandırılması konusudur. Çünkü bu adaları savunma amacıyla silahlandırdığımızı söylüyoruz. Bu güçleri oradan çekersek bir daha gönderemeyiz. Türkler ise Ege'deki birliklerini çekseler bile her zaman yine geriye gönderebilirler.'' Kıbrıs konusuna da değinen Miçotakis, gelecek aylarda Annan planının tekrar gündeme gelmesini beklediğini belirtti. 
     Kıbrıs sorununun bu planla Ekim ayına kadar çözülmeye çalışılacağını vurgulayan Miçotakis, aksi halde Türkiye'nin AB ile müzakerelere başlama tarihi olan Ekimde kriz çıkacağı uyarısında bulundu. 
     Atina'nın Ankara'ya Ege konuları için Uluslararası Lahey Adalet Divanı adresini gösterdiğini de kaydeden Miçotakis, ''Aslında Yunanistan Lahey'e gitmeye hazır değil'' dedi. 
     
</TEXT>
</DOC>
