<DOC>
<DOCNO> 299625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sontur37.html </URL>
<DATE> 2004/12/21/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Cinayeti aydınlatan doktora takdirname... 
</HEADLINE>
<TEXT>

     Edirne'nin Uzunköprü İlçesi'ne bağlı Çöpköy Beldesi'nde 2 aylık bebeğin annesi tarafından öldürüldüğünü ortaya çıkaran doktor Sabri Şen, Kaymakam İrfan Balkanlıoğlu tarafından ''takdirname'' ile ödüllendirildi Uzunköprü Kaymakamı Balkanlıoğlu, makamında düzenlenen törende, işinde gösterdiği ''dikkat ve başarıdan'' dolayı, Dr. Sabri Şen'i takdirname ile ödüllendirdiklerini söyledi. Balkanlıoğlu, ''Görevini bu kadar seven ve bu görevinde titiz, dikkatli davranarak gelecekte örnek olacak bir kararlılıkla faili meçhul bir cinayeti aydınlattığı için, doktor arkadaşımız Sabri Şen'i kutluyorum'' dedi. 
     Törene, Sağlık Gurup Başkanı Erol Karagöz ile doktorlar katıldı. 
     Uzunköprü'ye bağlı Çöpköy Beldesi'nde 8 Aralık Çarşamba gecesi meydana gelen olayda, anne Şükran Kırcan 19 ile baba Serdar Kırcan'ın 24 , 2 aylık bebekleri Enver'i, ''öldüğü'' gerekçesiyle Çöpköy Belediyesi Sağlık Ocağı doktoru Sabri Şen'e getirmişlerdi. 
     Dr. Şen, yaptığı incelemede, bebeğin yüzünde ve boğazında bazı morluklar olduğunu belirleyerek, ''şüpheli ölüm''ü jandarma ve savcılığa bildirmiş ve açılan soruşturma sonrası cinayet ortaya çıkarılmıştı. Bebeğin annesi Şükran Kırcan da 10 Aralık 2004'te tutuklanarak cezaevine konulmuştu. 
     
</TEXT>
</DOC>
