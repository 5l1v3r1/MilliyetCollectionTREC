<DOC>
<DOCNO> 293475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sonspo06.html </URL>
<DATE> 2004/11/30/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Hagi, Romanya'dan gelen teklifi reddetti... 
</HEADLINE>
<TEXT>

     Geçen hafta Romanya Milli Takımı'nın başına getirilmek istenen ve bu konuda kendisine resmi teklif iletilen Galatasaray Teknik Direktörü Gheorghe Hagi'nin resmi bir cevapla bu teklifi reddettiği açıklandı. 
     Galatasaray Kulübü'nünün resmi internet sitesinden yapılan açıklamada, Hagi'nin dün yazdığı resmi bir cevapla Romanya Milli Takımı Teknik Direktörlüğü teklifini kabul etmediği belirtildi. Hagi'nin Romanya Futbol Federasyonu Başkanı Mircea Sandu'ya hitaben gönderdiği yazılı metinde aşağıdaki ifadelere yer veriliyor 
     "Romanya Milli Takımı'nın sorumluluğunu almam ile ilgili olarak yapmış olduğunuz teklifinize cevabımı aşağıda sunmak isterim. Bu göreve beni düşünmüş olduğunuz için gerçekten büyük gurur duydum. Ancak Galatasaray SK ile 1.5 yıllık daha sözleşmem olduğunu, bu kulüpte 5 yıl futbol oynadığımı ve çok büyük başarılara imza attığımızı hatırlatmak isterim. Özellikle bu sezon Galatasaray 100. yılını kutlamaktadır ve bu nedenle çok önemli bir sezon geçirmekteyiz. Tüm bunları dikkate aldığımız zaman Galatasaray SK ile yapmış olduğum sözleşmeye sadık kalmaya ve bu kulüpteki görevime devam etme kararı aldığımı tarafınıza bildirmek isterim". 

     
</TEXT>
</DOC>
