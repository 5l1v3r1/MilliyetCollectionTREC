<DOC>
<DOCNO> 256284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/son/sondun16.html </URL>
<DATE> 2004/07/18/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Öldürülen Türk çocuğun katili aranıyor... 
</HEADLINE>
<TEXT>

     Alman polisi, Bavyera eyaletinin Donauwörth kentinde öldürülen Murat 15 adlı çocuğun katilini arıyor. 
     Polis sözcüsü Thomas Scheuerer, Murat'ın cesedinin Enderlesholz adlı ormanlık arazide bulunduğunu ve şiddet uygulanarak öldürüldüğünün tespit edildiğini bildirdi. 
     Murat'ın bulunduğu yerde öldürülüp öldürülmediğinin henüz kesinlik kazanmadığını kaydeden Scheuerer, Murat'ın son olarak Donauwörth tren istasyonunda, 30 ila 40 yaşlarında, 1,70 metre boylarında açık kahverengi saçlı, kimliği bilinmeyen bir kişiyle görüldüğünü söyledi. 
     Scheuerer, söz konusu kişinin Murat'ın katili olup olmadığının bilinmediğini, izlerin eşcinsel çevrelere kadar uzandığını, Murat'ın tren istasyonunda sık sık yabancı erkeklerle görüldüğünün tespit edildiğini belirtti. 
     
</TEXT>
</DOC>
