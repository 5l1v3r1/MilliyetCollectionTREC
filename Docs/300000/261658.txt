<DOC>
<DOCNO> 261658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/magazin/amag.html </URL>
<DATE> 2004/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kart finans' adliyelik oluyor 
</HEADLINE>
<TEXT>


Hülya Avşar'ın 'kart finans' benzetmesinden incinen Mehmet Ali Erbil ve sevgilisi Tuğba Coşkun ayrı ayrı dava açacak... 

İLKNUR GÜLMEZ 

Mehmet Ali Erbil, 'Hülya' dergisinde sevgilisi Tuğba Coşkun'la ilişkilerini 'kart finans' olarak yorumlayan Hülya Avşar hakkında dava açacağını söyledi. 
Haberi okuyunca Coşkun'un çok incindiğini dile getiren Erbil, "Kart kullanmadığımı herkes bilir. Onun için hiç üstüme alınmadım. Kart kullananlar düşünsün" dedi. 

'Geçmişine baksın' 
İlişkilerinin maddiyata dayanmadığını vurgulayan Erbil sözlerini şöyle sürdürdü "Bu tarz laf atan ve yorumda bulunanların ilk önce kendilerine bakması lazım. Daha doğrusu geçmişlerine, evli erkeklerle yaşadıkları ilişkilerine bakmaları gerekiyor. Biz, sağlıklı iki bek r insanız. Bizim için yaş hiç önemli değil. Önemli olan beyinlerin ve ruhların anlaşmasıdır. Hülya Avşar sadece beni değil, kız arkadaşımı da incitti. O da dava açacak." 
Sevgilisi Tuğba Coşkun'la birlikte yurtdışında 10 günlük bir tatil yapan Mehmet Ali Erbil, Türkiye'yi çok sevdiği halde rahat tatil yapmak için böyle bir yönteme başvurduğunu söyledi. Erbil, "Ayrıca Tuğba objektiflere pek alışık olmadığı için basında yer almayı sevmiyor" diye konuştu. 


</TEXT>
</DOC>
