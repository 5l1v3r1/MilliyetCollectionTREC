<DOC>
<DOCNO> 288972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/soneko01.html </URL>
<DATE> 2004/11/15/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
İhracatta lider pazar AB, lider sektör otomotiv... 
</HEADLINE>
<TEXT>

     Türkiye'nin ihracatında ilk sırada yer alan AB ülkelerine ihracat, yılın 10 ayında yüzde 30.2 artarak, 27.9 milyar dolar oldu. AB ülkelerine ihracat geçen yılın Ocak-Ekim döneminde 21.4 milyar dolar olarak gerçekleşmişti. 
     İhracatı arttırma ve pazar genişletme çabaları sonucunda Ortadoğu ülkelerine ihracat yüzde 44.1, NAFTA ülkelerine yüzde 37.5, Kuzey Afrika ülkelerine yüzde 32.7, Bağımsız Devletler Topluluğu BDT ülkelerine de yüzde 30.3 arttı. 
     Geçen yıl 26.4 milyar dolar olarak gerçekleşen Avrupa ülkelerine ihracat, yüzde 30,7 artışla 34.6 milyar dolar olarak gerçekleşti. 
     Yılın 10 ayında, Ortadoğu ülkelerine ihracat yüzde 44.1 artışla 5.9 milyar dolar, NAFTA ülkelerine yüzde 37.5 artışla 4.4 milyar dolar, Kuzey Afrika ülkelerine yüzde 32.7 artışla 1.8 milyar dolar, BDT'na da yüzde 30.3 artışla 3.4 milyar dolar olarak gerçekleşti. 
     Geçen yıl aynı dönemde Ortadoğu ülkelerine 4.2 milyar dolar, NAFTA ülkelerine 3.2 milyar dolar, Kuzey Afrika ülkelerine 1.4 milyar dolar, BDT ülkelerine de 2.6 milyar dolarlık ihracat yapılmıştı. 
     
     İHRACATTA LİDER SEKTÖR OTOMOTİV 
     Türkiye'nin ihracatında en fazla artış göstererek, Ocak-Ekim döneminde artışta lider olan sektör 1.4 milyar dolar artışla ve 3.2 milyar dolarlık ihracat ile otomotiv sektörü oldu. 
     Otomotiv sektörünü 866 milyon dolar artış ve 1.9 milyar dolar tutarında ihracatla demir-çelik çubuklar, 770 milyon dolar artış ve 1.7 milyar dolar ihracatla eşya taşımaya mahsus motorlu taşıtlar takip etti. 
     
</TEXT>
</DOC>
