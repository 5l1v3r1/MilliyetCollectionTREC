<DOC>
<DOCNO> 279264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/ekonomi/eko02.html </URL>
<DATE> 2004/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dershaneler 1 milyar dolarlık sektör oldu 
</HEADLINE>
<TEXT>


Dershanelere, devlet okulları ve üniversitelerde okuyan öğrenciler 747.6 milyon dolar, özel eğitim kurumlarında okuyan öğrenciler 161.4 milyon dolar harcadı 

ANKARA ANKA 

Türkiye'deki 16 milyon öğrenci, sınavlara dayalı eğitim sisteminin gerçeği haline gelen dershane sektörüne yılda 1 milyar dolara yakın para aktarıyor. Dershanelere ve özel derslere 2002 yılında hane halkının ödediği ücret, toplam eğitim harcamalarının yüzde 12'sini oluşturdu. 
Devlet İstatistik Enstitüsü, 2002 Yılı Türkiye Eğitim Harcamaları Araştırması'nın sonuçlarını açıkladı. Türkiye'de ilk defa gerçekleştirilen araştırma, 29 bin 647 hane, 3 bin 864 eğitim kurumu, 697 özel kreş, 75 resmi ve vakıf üniversitesi, 95 diğer bakanlıklar ve resmi kuruluşlarla Milli Eğitim Bakanlığı ve Yükseköğretim Kurulu'ndan YÖK derlenen bilgilerle oluşturuldu. 
Araştırma sonuçlarına göre, resmi okulöncesi, ilköğretim, ortaöğretim ve yükseköğretim kurumlarında eğitimlerini sürdüren öğrencilerin özel dershane ve kurslara aktardıkları toplam para 747 milyon 631 bin 811 dolar. Özel eğitim kurumlarında okuyan öğrencilerin aktardığı kaynak ise 161.4 milyon dolar oldu. Dersanelere aktarılan toplam tutar 909.1 milyon doları buldu. Öğrencilerin sınavlar için yaptıkları harcamanın toplamı ise 39 milyon 339 bin dolar. 
Eğitim sisteminin resmi ve özel okulöncesi, ilköğretim, ortaöğretim ve yükseköğretim kademelerinde eğitimlerini sürdüren 16 milyon öğrenci için hane halkının yaptığı eğitim harcaması 8 milyar 332 milyon 46 bin 776 dolar oldu. 

Kurslara 39 trilyon 
Resmi ve özel okul kurslarına da toplam 36.9 trilyon harcandı. Bunun da 35 trilyonu devlet kurumlarında 15.2 trilyon, özel kurslarda 19.7 trilyon sadece bilgisayar kursları için yapıldı. Kuran kurslarına ödenen tutar ise 119 milyar 647 milyon lira olarak gerçekleşti. Dil kurslarına ise 513 milyar 51 milyon lira harcandı. 

Özel - kamu farkı 
Türkiye'de 2002'de devlet ve aileler ile dernek, vakıf, belediye, il özel idaresi gibi kuruluşların yaptığı toplam 20.2 katrilyon liralık harcama gayri safi yurt içi hasılanın yüzde 7.31'i kadar bir büyüklük oluşturdu. 
Resmi ve özel eğitim kurumlarının öğrenci başına düşen harcamalarında 1.6 katla 16.5 kat arasında fark oluştu. 
2002 yılında 145 dolar olan resmi okulöncesi eğitim kurumlarında öğrenci başına yapılan harcama, özel okul öncesi eğitim kurumlarında 2 bin 393 dolara kadar yükseldi. Resmi ve özel okul öncesi kurumlar arasında 16.5 katlık fark oluştu. 

İlköğretimde özel okulların öğrenci başına harcaması devletten 3 kat fazla Eğitim seviyesi ve okul statüsüne göre ortalama harcama Eğitim seviyesi Öğrenci sayısı Ortalama harcama dolar Okul öncesi 320.038 213 - Resmi 310.279 145 - Özel 9.759 2.393 İlköğretim 10.111.890 527 - Resmi 9.946.669 509 - Özel 165.221 1.591 Genel lise 1.588.800 1.271 - Resmi 1.532.371 1.242 - Özel 56.429 2.066 Mesleki - tek. lis. 884.103 1.367 - Resmi 883.167 1.365 - Özel 936 2.681 Üniv. AÖF hariç 1.256.629 3.344 Üniv. AÖF dahil 1.918.483 2.199 

Veliler eğitime 8 milyar dolar harcadı Eğitim harcamalarının dağılımı dolar Harcama grubu Özel. Devlet Toplam Eğitim kurumlarına ödenen 270.680 761.239 1.031.919 Özel dersaneler - ders 161.478 747.632 909.110 Servis ücreti 23.849 226.709 250.558 Sınav ücreti 2.447 36.850 39.297 Eğitim araç ve gereçleri 40.006 1.806.081 1.846.087 Öğrenci geçimi için yapılan 60.504 2.952.123 3.012.627 Eğitim için kılık - kıyafet 13.986 975.706 989.692 Yaz okulu 0 23.235 23.235 Toplam harcama 572.950 7.529.575 8.102.525 

Harcamaların büyük bölümü ilköğretime Eğitim seviyelerine göre toplam eğitim harcamaları Okul öncesi Yüzde 0.51 İlköğretim Yüzde 39.95 Ortaöğretim Yüzde 24.20 Yükseköğretim Yüzde 31.50 Diğer Yüzde 2.43 Yaygın eğitim Yüzde 1.22 Açıköğretim Yüzde 0.19 

Eğitimin yüzde 63'ünü devlet finanse etti Finans kaynaklarına göre toplam eğitim harcamalarının dağılımı Merkezi hükümet Yüzde 62.73. Aileler Yüzde 34.59 Vakıf, dernek, şahıs Yüzde 1.84 Yerel yönetimler Yüzde 0.74 Uluslararası kuruluşlar Yüzde 0.1 

</TEXT>
</DOC>
