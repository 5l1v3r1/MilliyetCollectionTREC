<DOC>
<DOCNO> 298611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/ekonomi/eko03.html </URL>
<DATE> 2004/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası reformlara yardım edecek 
</HEADLINE>
<TEXT>



Dünya Bankası, "Avrupa Konseyi'nin Türkiye ile görüşmelerin Ekim 2005'te başlamasına yönelik kararını memnuniyetle karşıladığını" bildirdi. Bankanın Avrupa ve Orta Asya Bölgesi Başkan Yardımcısı Shigeo Katsu, "Dünya Bankası AB'ye üye olma mücadelesinin temelini oluşturan ekonomik ve sosyal reformların uygulanmasında Türkiye'ye yardımcı olmayı taahhüt etti" dedi. Dünya Bankası Türkiye Direktörü Andrew Vorkink ise AB devlet başkanları ve hükümetlerinin vermiş olduğu kararı, "Hem Avrupa hem Türkiye hem de Türk ekonomisi açısından tarihi bir dönüm noktası" olarak niteleyerek giriş sürecinin yatırımcı güvenini artıracağını belirtti. 

Not teyit oldu 
Kredi derecelendirme kuruluşu Standart Poor's S P , Türkiye'nin tarih almasının ardından BB- olan uzun vadeli yabancı para cinsi notunu, BB olan uzun vadeli TL notunu ve B olan kısa vadeli döviz ve TL notunu teyit etti. Görünüm ise durağan olarak belirlendi. S P Analisti Konrad Reuss, "Bu, Türkiye'nin katettiği ilerlemeyi yansıtıyor" dedi. 


</TEXT>
</DOC>
