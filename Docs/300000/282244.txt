<DOC>
<DOCNO> 282244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sontur15.html </URL>
<DATE> 2004/10/21/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Yağışlar, kuzey ve doğuda etkili oluyor... 
</HEADLINE>
<TEXT>

     Yurdun kuzey ve doğu kesimlerinde etkili olan yağışlı hava, yarın ve 23 Ekim Cumartesi günü Doğu Karadeniz ile Doğu Anadolu'nun kuzeydoğusunda etkili olduktan sonra yurdun terk edecek. 
     AA muhabirinin Devlet Meteoroloji İşleri Genel Müdürlüğü'nden aldığı bilgiye göre, yurdun kuzey ve doğu kesimleri soğuk ve yağışlı hava kütlesinin etkisi altında. Bu nedenle bugün Karadeniz, İç Anadolu'nun doğusu, Doğu Akdeniz'in doğusu Hatay, Kahramanmaraş , Doğu ve Güneydoğu Anadolu bölgeleri yağışlı geçecek. Sağanak şeklinde görülecek yağışlar, Orta ve Doğu Karadeniz kıyıları, Doğu Anadolu'nun kuzeydoğusunda etkili olacak. 
     Hava sıcaklıkları yurdun doğu kesimlerinde hissedilir derecede azalacak. 
     Yağışlı hava, yarın ve Cumartesi günü Doğu Karadeniz ile Doğu Anadolu'nun kuzeydoğusunda etkili olduktan sonra yurdu terk edecek. 
     24 Ekim Pazar günü ise yurtta yağış beklenmiyor. Yurdun kuzey ve batı kesimleri parçalı bulutlu, diğer yerler ise az bulutlu ve açık geçecek. 
     Hava sıcaklıkları hafta sonunda İç ve Batı bölgelerinde biraz aratarak mevsim normalleri civarında seyredecek, Doğu kesimlerde ise nispi olarak artış gösterecek. 
     Orta Karadeniz Kıyıları, Doğu Karadeniz ile Doğu Anadolu'nun kuzeydoğusunda beklenen etkili yağışlar nedeniyle yaşanabilecek olumsuzluklara karşı, ilgililerin ve vatandaşların tedbirli olmaları gerekiyor. 
     
</TEXT>
</DOC>
