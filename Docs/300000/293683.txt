<DOC>
<DOCNO> 293683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/spor/ykoksaldi.html </URL>
<DATE> 2004/12/01/ </DATE>
<TIME>  </TIME>
<AUTHOR> Ebru KÖKSALDI  </AUTHOR>
<HEADLINE>
Eğrilik her yerde 
</HEADLINE>
<TEXT>



Eziyet, göz korkutma. Yetkililerin tribündeki sorunları aşmada sunabildiği şey özünde bu. Hem kulüp yöneticileri, hem federasyon, hem de devlet erkanı bol bol konuştu. Özeleştiri hep yüzeyseldi, günü birlik ve aristokratçaydı. Dışarıdan bakıldığında tüm sorunların merkezinde seyirciden fazla onlar oturuyor. Zira hiçbiri seyirciye kalite sunmayı önemsemiyor. 
Hizmet kalitesinden bahsediyoruz. Yani bu ülke futbolsuz yaşayamaz, ne sunsak ne şekilde sunsak içine sindirir mantığının tersinden. Sindiriyoruz da, şikayet ediyoruz, ama insani koşullarda maç seyretmek için mücadele etmiyoruz. Bir ahır kültürü var desem hakaret etmiş mi olurum kendimize Statlarda tuvalete gitme ihtiyacı hissetmemek için tüm günü su içmeden geçirmek, polis tarafından sürü gibi güdülmek, deplasman seyircisi iseniz maç bitiminde saatlerce bekletilmek neyin kriteri Ya da polisin verimsiz politikalarla tüm gün perişan edilmesi Bizim bildiğimiz ya da kamuoyuna anlatılan UEFA kriterlerinin özünde aslında hizmet kalitesi yok mu Kulüplere statlar için verilen paralar nereye gidiyor Devlet, federasyon bunların izini sürüyor mu Her hafta protokol tribününde bedava bilet dağıttığını bildiğiniz kulüp yöneticileri ile yan yana keyifle maç izlemiyor musunuz Sizleri makamlarında ziyaret ettiklerinde hiç bedavacıları, tribün gruplarını bitirin dediniz mi Ölüm olduğunda mı her şey berraklaşıyor O zaman neden suçu sadece kulüplere atıyor ve hep beraber korku salarak gerçek taraftarı köşesine sindiriyorsunuz Sanki onları statlardan koparmak için yeterince sebep yokmuş gibi. 
Bedavacıları ve fazla bilet basılmasını engellemenin tüm sorunları çözeceğine inandığınıza inanmak istemiyorum. Stat içi ve dışındaki olayları engellemek bir planlamayı gerektirir ve ne yazık ki bu üç beş aylık tıpkı küfüre anons saçmalığı gibi bir hevesle halledilemez. Gerçekçi olalım Amatör kümelerde, 2. liglerdeki kavgalar zaten şimdiye kadar sizleri bir şeyler yapmaya teşvik etmeliydi. Etmedi, 1. ligdeki federasyonun keyfi uygulamalarıyla zirveye çıkan şiddeti de yıllarca izlediniz. Sorumluluk hepinizin, bürokrasi kendini bunun dışında bırakamaz. Zira bürokratlar, siyasiler kulüpçülüğün önemli bir parçası. Maddi ve manevi güvence Bunları kesip atabilecek misiniz 
İngiltere bu soruna bütün olarak yaklaştı. Hükümet strateji belirledi, uzun vadeli plan yaptı ve tüm organları istese de istemese de bu işin içine dahil etti Medya, emniyet, kulüpler, federasyon. Stat giriş - çıkışlarından holiganların tespit ve tecridine, alkol kontrolünden özel güvenlik ve kamera sistemlerine, basına kadar tüm sisteme aynı anda müdahale ettiler. Kamuoyuna anlattılar. Onları reddetmeyip onlara değer verildiğini göstererek, onları da çözümün bir parçası yaparak. 
Son nokta. 3 büyükler kombine miktarını artırmalı. Fenerbahçe kulübü yıllardır talep edilen kale arkası kombinesine geçecek gibi görünüyor. Keşke bunu mecbur kalmadan yapmış olsalardı. 


</TEXT>
</DOC>
