<DOC>
<DOCNO> 278773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/son/sonyas05.html </URL>
<DATE> 2004/10/09/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
İtalyan modelden göğüs şov 
</HEADLINE>
<TEXT>

     İbrahim LALELİ ANTALYA, DHA 

ALTIN Portakal Film Festivali için Antalya'ya gelen İtalyan model Maria Paula Borgarino'nın basın toplantısı sırasında göğüsleri elbisesinden dışarı fırladı. Bu duruma aldırmayan İtalyan güzeli konuşmasına devam etti. 
     Bu yıl 41'incisi düzenlenen Antalya Altın Portakal Film Festivali'ne konuk olarak gelen ünlü İtalyan model Maria Paula Borgarino, festivalin uluslararası platforma taşınması halinde Akdeniz ülkeleri arasında bir köprü olacağını söyledi. Falez Otel'de konaklayan 23 yaşındaki Maria, hiç bir sinema filminde rol almadığını ancak, çok sayıda dizide oynadığını ifade ederek, "İsim önemli değil, oyunculuk yeteneği olan güçlü bir ekiple film çevirmek isterim. Bu filmle de Antalya Altın Portakal Film Festivali'ne katılmak isterim'' dedi. 
     Türk Sineması'nın büyük gelişme kaydettiğini ve güzel filmler çevrildiğini söyleyen Maria Paula Borgarino, buna rağmen Avrupa'da pazar payı bulunmamasına şaşırdığını ifade etti. 
     Toplantı sırasında derin göğüs dekolteli elbisesiyle dikkat çeken seksi model, göğsünün elbiseden taşmasına ve patlayan flaşlara aldırmadan uzun süre konuşmaya devam etti. 
     Antalya'ya 4 gün önce geldiğini, Aspendos, Side, Perge ve Kaleiçi gibi kentin tarihi yerlerini dolaştığını kaydeden Maria Paula, turizm kentine hayran kaldığını söyledi. 
     
</TEXT>
</DOC>
