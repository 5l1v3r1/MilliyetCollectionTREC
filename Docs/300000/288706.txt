<DOC>
<DOCNO> 288706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/yazar/guclu.html </URL>
<DATE> 2004/11/14/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Siz hiç 200'ün üstüne çıktınız mı 
</HEADLINE>
<TEXT>


Önceki gün gazetelerde bir haber vardı. Hızlı sürücülerimizden birisi, 230 kilometrenin üzerine çıkınca ehliyeti de, arabayı da kaptırmış. Kime Polise. Nerede İstanbul - Ankara yolunda. Dün aynı yoldan geçtim. Bir ara ben de deneyim diye aklımdan geçirdim. Ama çabuk vazgeçtim. Ehliyeti ve arabayı kaptıracağımdan değil, diğer sürücülerden korktum. Ara sıra 120'nin üzerine çıtığımızda, yanlarında kağnı gibi kaldık. 200'e çıksak da durum fark etmeyecekti... 
TEM'de eğer arabası müsaitse 200'ün üzerine çıkmayan az bulunur. Herkes en az bir kez denemiştir. Peki yasak değil mi Kesinlikle yasak. Peki o halde bu kadar süratli arabalar niye üretiliyor Niye ithal ediliyor Niye trafiğe çıkmalarına izin veriliyor Bu sorulara cevap bulmak gerçekten zor... 
Yollarda radar yok mu Fazlasıyla var. Ama takan kim Ya da yerleri öylesine belli ki, o noktaya gelindiğinde anında hız limitlerinin altına iniliyor. Dahası polisin bazı bölgelerde adeta tuzağa dönüşen radarlarına karşın sürücü dayanışması gerçekleşmiş durumda. Karşı şeritten gelenler, ileride radar olduğunu her halleriyle belli ediyorlar. 
İyi mi ediyorlar, kötü mü Bu durumu geçtiğimiz yıllarda yazdığımda Emniyet'ten tatlı bir uyarı gelmişti. Ne olur aklına gelmeyenlerin de aklına getirmeyin. Radarla hız kontrolü bizler için değil, sizler için demişlerdi. Ben de onlara, o halde radarları en kuytu yerlere tuzak gibi kurmayın, ayrıca, hız limiti gerektiren yollara, daha çok uyarı levhası koyun dileğinde bulunmuştum. Sonraki yıllarda bu konudaki uyarıcılar çok fazla arttı. Kendilerine teşekkür ederiz. 
Amaç eğer caydırıcı olmaksa, uyarı levhaları, cezalardan çok daha fazla caydırıcı oluyor. Hatta bir uyarı, üç cezadan daha etkileyici denilebilinir. Bazı valilerin bu yönde karar almaları sevindirici. Trafik suçlarının ilkinde uyarılıp ikincisinde ceza kesilmesini emretmişler... 

Kamyonlar ne olacak Türkiye'deki kamyon sayısı, AB ülkelerinin tümündeki kamyon sayısından daha fazlaymış. Onlar taşımacılığı ağırlıklı olarak demiryolları üzerinden gerçekleştirirken, biz karayoluyla yapıyoruz. Sayının bu kadar yüksek olması bu yüzden. 
Eskiden hem kent içlerinde hem de bayramlarda belli saatlerde trafiğe çıkarlardı. Sonra aklı evvel bakanlardan birisi bu kısıtlamayı kaldırdı. Son birkaç yıldır onlarla iç içe seyahat ediyoruz. Ne zararları var ki diyenlere, yaz aylarında ya da bayramlarda İstanbul - İzmir arasında eskortsuz bir seyahat yaptırmak gerekir. Direksiyon başına otursunlar ki, bu konuda yaşananları hissetsinler. O da olmasa, akşamları Fatih Sultan Mehmet Köprüsü'nden geçmeyi bir denesinler... 

Ehliyet furyası Yılbaşından sonra ehliyet almak zorlaşacak diye, ehliyeti olmayan hemen herkeste bir telaş var. Sürücü kursları da kampanya üzerine kampanya düzenliyor. Aman geç kalmayın. Yılbaşından sonra AB standartları geliyor. Artık biraz zor alırsınız diyorlar. Bu arada parayı bastıranın, direksiyon başına geçmeden ya da sınavlarda yeterince başarılı olmadan ehliyet aldığı söylentileri kulaktan kulağa yayılıyor. 
Trafik canavarını ne zamandır unutmuştuk. Umarız, bu bayram ziyaretimize gelmez. Her bayram sonunda olduğu gibi, bu bayram sonunda da bir bilanço çıkarılmaz... 
Özetin özeti Kırgınlıkların değil, hoşgörünün hakim olduğu şeker tadında, keyifli bir bayram diliyoruz... 



</TEXT>
</DOC>
