<DOC>
<DOCNO> 277131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sondun46.html </URL>
<DATE> 2004/10/04/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Samarra'da 42 yabancı savaşçı yakalandı 
</HEADLINE>
<TEXT>

     Irak Savunma Bakanı Hazım El Şalan, Samarra kentindeki operasyonda 42 yabancı savaşçının yakalandığını bildirdi. 
     Irak Savunma Bakanı El Şalan, El Arabiya televizyonuna yaptığı açıklamada, Samarra'daki operasyonda 105 direnişçinin yakalanarak gözaltına alındığını, bunlar arasında 18 Mısırlı, 18 Sudanlı ve 1 Tunuslu bulunduğunu anlattı. 
     Yakalanan yabancıların koalisyon güçlerine teslim edildiğini belirten El Şalan, bu kişilerin sorgulanmalarının ardından yeniden Iraklı güçlere verileceklerini söyledi. 
     El Şalan, yabancı savaşçıların ülkeye izinsiz geldiğini, bu olmasaydı Samarra ve Felluce'deki durumun daha kolay olacağını söyledi. 
     Bakan El Şalan, daha fazla kan akmasını önleyebilmek için direnişçilerin bir kısmının kentten kaçmasına izin verildiğini anlattı. 
     
</TEXT>
</DOC>
