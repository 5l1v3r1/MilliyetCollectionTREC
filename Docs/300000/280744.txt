<DOC>
<DOCNO> 280744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sonspo21.html </URL>
<DATE> 2005/03/15/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Malatyasporlu Ömer Erdoğan sezonu kapattı... 
</HEADLINE>
<TEXT>

     Malatyaspor'da sakat Ömer Erdoğan'ın sezonu kapattığı bildirildi. 
     Sahasında hafta sonu Çaykur Rizespor'u ağırlayacak Malatyaspor'da sakatlığı süren Ömer Erdoğan, Serkan Bensol ve kaleci Fevzi maçta yer alamayacak. 
     Kulüp doktoru Mutlu Gürsoy, Konyaspor maçında sakatlanan Ömer Erdoğan'ın yan çapraz bağlarının koptuğunu belirterek, bu futbolcunun sezonu kapattığını söyledi. 
     Malatyaspor Basın Sözcüsü Suat Kozluklu ise Konyaspor maçında hakem hataları nedeniyle haksız bir yenilgi aldıklarını savunarak, ''Süper Lig'de artık futboldan çok hakem hataları konuşuluyor. Malatyaspor olarak bu durumu ne yazık ki kaygıyla izliyoruz. Bu konuda acil önlem alınmasını istiyoruz'' dedi. 
     
</TEXT>
</DOC>
