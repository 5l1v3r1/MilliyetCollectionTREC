<DOC>
<DOCNO> 269492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sonspo01.html </URL>
<DATE> 2004/09/06/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Eski dost Briegel açıkladı Yunanistan'ı nasıl yendim 
</HEADLINE>
<TEXT>

     Avrupa Şampiyonu unvanıyla çıktığı ilk karşılaşmada Arnavutluk’a yenilmekten kurtulamayan Yunanistan’da gözler çarşamba günü oynanacak Türkiye maçına çevrildi. 90 dakikanın bitiminde oldukça üzgün olduğu gözlenen teknik direktör Otto Rehhagel, bu mağlubiyetle Türkiye karşılaşmasının öneminin arttığını söyledi. Tecrübeli çalıştırıcı, İyi başlamak isterdik ancak Arnavutluk henüz maçın başında öne geçip planımızı bozdu. Bir maç kaybettik, hepsi buö diye konuştu. 
     
     Kapılar kapandı 
     Henüz yolun başında olduklarını da hatırlatan kurt hoca, Oyuncularıma bu maçı unutmaları yolunda telkinde bulundum. Bu yenilginin yaralarını, çarşamba günü Pire’de Türkiye’yi yenerek saracağız. Maça sadece 2 gün var ve biz artık Türkiye maçından başka birşey düşünmüyoruzö ifadesini kullandı. Dün sabahın erken saatlerinde Tiran’dan Atina’ya uçtu. Ayağının tozuyla hemen kampa giren Mavi-Beyazlı ekipte, teknik direktör Rehhagel’in isteğiyle kapılar dış dünyaya kapatıldı. 
     
     Savunması kötü 
     Arnavutluk Teknik Direktörü Hans Peter Briegel, Yunanistan zaferinden sonra FANATİK gazetesine konuştu. Yunanistan’ın korkulması gereken bir rakip olduğunun altını çizen genç çalıştırıcı, Dellas’ın yokluğunda savunmada büyük boşluklar veriyorlar. Eğer Türkiye bu bölgede baskı uygularsa kesinlikle başarılı olurö dedi. 
     
     Her şey olur 
     Ekibinin büyük takımlara karşı büyük futbol oynadığını söyleyen Briegel, Alınan sonuçlara bakarsak bu grupta herkesin birbirini yenebileceği gerçeğini görürüz. Yunanistan’ı mağlup ettiğimiz için mutluyuz. Ancak ayaklarımız yere basmalı. Başarımızı tekrar etmemiz için havalanmamamız gerekiyorö ifadesini kullandı. 
     
</TEXT>
</DOC>
