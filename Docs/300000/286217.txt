<DOC>
<DOCNO> 286217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/dunya/dun03.html </URL>
<DATE> 2004/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
John Kerry nasıl kaybetti 
</HEADLINE>
<TEXT>


WASHINGTON Milliyet 


Senatör Kerry, Al Gore'un 2000'de aldığından 4 milyon daha fazla seçmenin oyunu almasına rağmen yenildi. Ekonomi ve istihdan ile Irak Savaşı'nı en önemli meseleler sayan seçmenler büyük çoğunlukla Kerry'e oy verdiler. Buna karşın, Kerry'nin başkanlığı kaybetmesinin 3 önemli nedeni var. 
Öncelikle, muhafazak r seçmen Bush'un kampanya stratejisinden etkilendi ve Kerry'i "aşırı liberal" bir siyasetçi olarak tanıdı. Demokrat Senatör'ün kürtaj hakkından yana olması ve kök hücre araştırmalarına kaynak ayırmak istemesi hem Hıristiyan Evangelistleri hem de Hispanik - Katolik seçmenlerin bir bölümünü uzaklaştırdı. 
İkincisi, Kerry terörle mücadelede kararlı olacağına halkın bir bölümünü inandıramadı. Kerry'nin Vietnam'da cepheden döndükten sonra, savaşa karşı yürüttüğü kampanya da, Bush çevresince, senatörün yurtseverliğini sorgulamak için kullanıldı. 
Üçüncüsü, Kerry'nin vergileri artırma yanlısı olduğu, göreve gelirse orta ve alt gelir gruplarına yeni vergi getireceği yönündeki Bush propagandası, Senatör bu iddiayı defalarca yalanlamasına rağmen etkili oldu. 


</TEXT>
</DOC>
