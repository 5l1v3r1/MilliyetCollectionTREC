<DOC>
<DOCNO> 253942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sontur31.html </URL>
<DATE> 2004/07/08/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Kavgayı önlemek isteyen polis memuru öldürüldü .. 
</HEADLINE>
<TEXT>

     Ağrı'nın Patnos İlçesi'nde 2 aile arasındaki kavgayı önlemek isteyen polis memuru, göğsüne isabet eden kurşunla öldü. 
     AA muhabirinin edindiği bilgiye göre, Patnos İlçesi'ndeki Ağrı-Van Caddesi'nde, Özyolcu ve Taşkınlar aileleri arasında tartışma çıktı. Kısa sürede kavgaya dönüşen olaya müdahale etmek isteyen ilçe emniyet müdürlüğünde görevli polis memuru Bülent Altın 28 , silahların kullanıldığı olayda göğsünden aldığı kurşunla ağır yaralandı. 
     Patnos Devlet Hastanesi'ne götürülen Altın, kurtarılamayarak öldü. 
     Bu arada, olayda yaralanan Ali Ekber Taşkın ve Savaş Taşkın'ın Patnos Devlet Hastanesi'nde, yoldan geçmekte olan ve yaralanan bir kadının ise Ağrı Devlet Hastanesi'nde tedavi altına alındıkları bildirildi. 
     Olayla ilgili iki aileden toplam 15 kişinin gözaltına alındığı, soruşturmanın sürdüğü bildirildi. 
     
</TEXT>
</DOC>
