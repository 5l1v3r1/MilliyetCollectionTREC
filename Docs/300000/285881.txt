<DOC>
<DOCNO> 285881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sontur62.html </URL>
<DATE> 2004/11/03/ </DATE>
<TIME> 23.39 </TIME>
<AUTHOR>  </AUTHOR>
<HEADLINE>
İzmir'de motosikletli kapkaç 
</HEADLINE>
<TEXT>

     İzmir'in Buca İlçesi'nde çantasını almak istedikleri muhasebeci kadını yerde sürükleyen motosikletli kapkaççılar, üniversite öğrencisi başka bir genç kızın ise çantasını aldı. 
     Seyfi Demirsoy Caddesi'nde muhasebeci Nurcan Balıkçı'nın 28 yanına yaklaşan motosikletli 2 kapkaççı, omuzundaki çantayı almak istedi. Çantayı bırakmayan Balıkçı, kapkaççılar tarafından bir süre yerde sürüklendi. Kapkaççılar çantayı alamayınca kaçtı. 
     Buca Tıp Merkezi'ne kaldırılan Balıkçı'nın sağlık durumunun iyi olduğu bildirildi. 
     Bu olaydan yarım saat sonra Meşkure Şamlı İlköğretim Okulu yanında Meltem Sezmez'e 20 yaklaşan motosikletli kapkaççılar, omuzundaki çantayı alarak kaçtı. 
     Dokuz Eylül Üniversitesi Eğitim Fakültesi öğrencisi Sezmez'in çantasında 10 milyon lira, 50 dolar ve kimliklerinin bulunduğu bildirildi. 
     
</TEXT>
</DOC>
