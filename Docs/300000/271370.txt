<DOC>
<DOCNO> 271370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/soneko18.html </URL>
<DATE> 2004/09/13/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
İhlas Holding'in TMSF'ye olan borçları... 
</HEADLINE>
<TEXT>

     Tasarruf Mevduatı Sigorta Fonu'nun TMSF , İhlas Holding'in kefil olduğu şirketlerin toplam 99.7 milyon dolarlık borcu için, indirimden yararlanmak amacıyla yapılan başvuruyu kabul ettiği bildirildi. 
     İhlas Holding'ten Borsa'ya gönderilen açıklamaya göre, Holding'in TMSF'ye devir ve temsil edilen kredilerden dolayı, 25 Eylül 2004 tarihi temel alınarak hesaplanmış 125 bin 600 dolar borcu bulunuyor. 
     Dolaylı ve dolaysız iştirak ve bağlı ortaklıklardan İhlas Holding'in borçlarına kefil olduğu, İhlas Haber Ajansi A.Ş.'nin 2 milyon 593 bin 397 dolar, İhlas Tarsan Tartı ve Ölçü Aletleri İmalat Sanayi ve Ticaret A.Ş.'nin 5 milyon 186 bin 692 dolar, Kuzuluk Kaplıca İnşaat Turizm ve Sağlık ve Petrol Ürünleri Ticaret A.Ş.'nin 3 milyon 418 bin 497 dolar, Huzur Radyo TV A.Ş.'nin 5 milyon 402 bin 702 dolar, Huzur Kargo A.Ş.'nin 1 milyon 512 bin 785 dolar, İhlas Pazarlama A.Ş.'nin ise 133 bin 347 dolar olmak üzere, TMSF'ye devir ve temlik edilen kredilerden dolayı anapara ve faiz toplamı 18 milyon 247 bin 420 dolar borcu var. 
     Ayrıca İhlas Holding'in iştirak ve bağlı ortaklıkları arasında bulunmayan, ancak yine kefil olunan çeşitli firmalar da, TMSF'ye devir ve temlik edilen kredilerden dolayı anapara ve faiz toplamı 81 milyon 298 bin 129 dolarlık borca sahip durumda. 
     Açıklamada, İhlas Holding'in kefil olduğu bu şirketlerin, TMSF'nin indirim kampanyası kapsamında, borçlu oldukları tutarların 30 Eylül 2004 tarihine kadar yüzde 50'sini ödedikleri takdirde borçlarının tamamının ödenmiş sayılacağı, borçlu oldukları tutarların yüzde 20'sini ödedikleri takdirde yüzde 30 indirim hakkından yararlanılarak kalan borcun 24 ayda eşit taksitlerle faizsiz olarak tasfiye edileceği yolundaki hükümden istifade etmek için yapmış oldukları başvurunun TMSF tarafından kabul edildiği kaydedildi. 
     İhlas Holding'in, kredi borçları konusunda kefil olduğu bu firmaların 30 Eylül 2004 tarihine kadar borçlarının yüzde 20'sini TMSF'ye ödedikleri takdirde, Holding'in, iştirak ve bağlı ortaklıkların finansal borçlarının toplam 9 milyon 186 bin 510 dolar azalacağı, ayrıca vermiş olunan kefalet tutarının da 40 milyon 649 bin 65 dolara gerileyeceği belirtilen açıklamada, şöyle denildi 
     ''Buna göre, şirketimizin nakdi ve kefaletlerinden kaynaklanan mali yükümlülüklerinde toplamda 49 milyon 835 bin 575 dolar tutarında bir azalma mümkün olacaktır. 
     Borçlarının yarısını TMSF'ye ödedikleri takdirde ise kredi borçlarının tamamı ödenmiş sayılacak, dolayısıyla şirketimizin ve iştirak ve bağlı ortaklarımızın finansal borçları toplam 18 milyon 373 bin 20 dolar azalacak, ayrıca vermiş olduğu kefalet tutarı da 81 milyon 298 bin 129 dolar gerileyecektir. 
     Buna göre şirketimizin nakdi ve kefaletlerinden kaynaklanan mali yükümlülüklerinde, toplamda 99 milyon 671 bin 149 dolar tutarında bir azalma mümkün olabilecektir.'' 
     
</TEXT>
</DOC>
