<DOC>
<DOCNO> 272466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sonyas11.html </URL>
<DATE> 2004/09/16/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Okul internetine 'porno' uyarısı 
</HEADLINE>
<TEXT>

     MİLLİ Eğitim Bakanlığı Eğitim Teknolojileri Genel Müdürlüğü, okulların açılmasıyla birlikte yayınladığı genelgede, eğitim kurumlarındaki İnternet kullanımına açıklık getirdi. Genelgede, toplumun genel ahlak ve yaşantısını olumsuz yönde etkileyebilecek kumar, bahis, pornografi içeren web sitelerinin yasaklanması ve önlem alınması istendi. 
     Türkiye'de bütün okulları İnternet'e bağlamaya çalışan Milli Eğitim Bakanlığı, okuların açılmasıyla birlikte, İnternet'in amacı dışında kullanılmasını önlemek için genelge yayımladı. Eğitim Teknolojileri Genel Müdürlüğü aracılığı ile yayınlanan genelgede, eğitim kurumlarındaki İnternet kullanımına açıklık getirildi. 
     İnternet'in eğitimde kullanılmasının, Milli Eğitim Bakanlığı'nın öncelikli hedefleri arasında yer aldığının vurgulandığı genelgede, ülke genelindeki 45 bin 4 eğitim kurumunun İnternet'e bağlanacağı ifade edildi. İnternet'in olumlu olduğu kadar olumsuz etkilerinin de olabileceğinin anlatıldığı genelgede, 'İnternet Etiği' başlıklı bir bölüm yer aldı. Bu bölümde, İnternet'te sohbet ederken uyulması gereken kurallar anlatıldı. 
     Milli Eğitim Bakanlığı ayrıca, İnternet'e telefonla bağlanan okullarda, 900'lü hatlara dikkat edilmesini istedi. 
     
     İnternet etiği 
     MİLLİ Eğitim Bakanlığı'nın oullarda internet kullanımıyla ilgili yayımladığı genelgeri 'internet etiği' şöyle 
     Konuşma odalarında veya bire bir sohbet ettiğiniz yerlerde karşınızda bulunanların özel yaşamlarına müdahale edecek davranışlarda bulunmamalı, diğer sohbet edenlere karşı saygılı olmalısınız. Kızdığınız insanlara bunu küfürsüz ve saldırgan bir tutum sergilemeden anlatmalısınız. 
     Devamlı şekilde bir kullanıcının üstüne gitmemeli ve onu rahatsız etmemelisiniz. Aralıksız şekilde kimseye söz hakkı vermeden konuşmamalısınız. Sorularda ve konuşma taleplerinde ısrarcı bir tutum sergilememeli, kışkırtıcı hareketlerde, kasıtlı sataşmalarda ve devamlı saldırgan davranışlarda bulunmamalısınız. 
     Eğer birine cevap veriyorsanız, bunu saygı sınırları içerisinde yapmalısınız. Mesaj aldığınız kişinin espri anlayışından hoşlanmadığınız takdirde bunu sert bir şekilde eleştirmeden nazik bir dille anlatmalısınız. Unutmayın ki, bir gün birileri de sizden hoşlanmayabilir ya da bir takım sorularınıza cevap verebilir. 
     Tartışma yaratacak isimleri rumuz nick name olarak seçmemelisiniz. 
     Size küfürle cevap verildiğinde veya özel hayatınızı ilgilendirecek bir konuya müdahale edildiğinde, cevabınız sadece saldırgan kişiye yönelik olmalıdır. Konuyu dinleyenleri rahatsız etmeden, genele duyurmadan cevaplamanız daha uygun olacaktır. 
     Sohbet esnasında başkalarını rahatsız edecek şekilde ırk, din, dil, seks, siyaset gibi konular hakkında açıklamalarda bulunmamalı ve diğerlerini bu yolla rencide etmemelisiniz. 
     Kanuna, ahl ka ve kamu düzenine aykırı mesaj içeriği göndermek, uygunsuz, yalan veya iftira içerik ya da mesaj ve bilgileri göndermek, tehdit etmek, küfür gibi fiilleri işlemek, kişi veya kuruluşların gizli bilgilerini yayınlamak, reklam ve İnternet sitesi tanıtımını yapmak doğru bir davranış değildir.'' 
     
     Bakanlığın uyarıları 
     BAKANLIĞIN okullarda internet kulanımıyla ilgili uyarıları şöyle 
     Toplumun genel ahlak ve yaşantısını olumsuz yönde etkileyen kumar, bahis, pornografi gibi İnternet siteleri, yasak siteler kapsamına alınmalıdır. 
     Devletin ülkesi ve milleti ile bölünmez bütünlüğünü zedeleyici ve anayasal düzeni yıkmaya yönelik siteler, yasak siteler kapsamına alınmalıdır. 
     İnternet kullanımına öğretmen veya ailenin gözetim ve denetiminde başlanmalıdır. 
     İnternet ortamında tanışılan kimselerle hiç bir surette buluşulmamalı adres ve telefon verilmemelidir. 
     İnternet'te düzgün Türkçe kullanılmalı, nazik ve saygılı olunmalı, karşılıklı tartışmalar belirli bir seviyede olmalıdır. 
     Bazı insanların kötü niyetli olabileceklerini ve çocuk olmadıkları halde çocukmuş gibi davranabileceklerini unutmayın. Bu nedenle İnternet'te tanıştığınız kişileri öğretmen ya da ailenize söylemelisiniz. 
     İnternet'te hiçbir tartışmaya ya da kavgaya katılmamalısınız. Eğer biri sizinle tartışmaya ya da kavgaya kalkışırsa, ona cevap vermeyerek öğretmen ya da ailenizi konudan haberdar etmelisiniz. 
     Sadece şaka yapıyor olsanız bile kimseyi korkutmamalı ya da tehdit etmemelisiniz. 
     İnternet'te sohbet ederken kullanacağınız takma adı nick name yaş, cinsiyet konusunda bilgi vermeyecek biçimde seçmelisiniz. 
     Vatandaşların Bilgi Teknolojisi Sınıfları'nı İnternet Kafe olarak kullanmaları ve oyun oynamaları engellenmelidir.'' 
     
</TEXT>
</DOC>
