<DOC>
<DOCNO> 293506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sonspo38.html </URL>
<DATE> 2004/11/30/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Del Bosque Bazılarını dinlendirip, yenilerini oynatabilirim... 
</HEADLINE>
<TEXT>

     Beşiktaş Teknik Direktörü Vicente Del Bosque, Standard Liege ile yarın yapacakları UEFA Kupası 2. tur B Grubu maçının kendileri için final niteliğinde olduğunu söyledi. 
     Del Bosque, BJK Nevzat Demir Tesisleri'nde düzenlediği basın toplantısında, çok dengeli bir grupta mücadele ettiklerini ifade ederek, ''Grupta genellikle kendi evinde oynayanlar galip geldi. Yarın çok önemli bir maça çıkacağız. Bizim için final niteliğinde olacak. Umarım başarılı oluruz'' diye konuştu. 
     Standard Liege'in, Parma ile yaptığı UEFA Kupası maçını kasetten izlediğini kaydeden İspanyol teknik adam, ''Birçok açıdan bize sorun çıkarabilecek bir takım gibi gözüktü. Ortada 2 tane hızlı ve sağlam oyuncuları var. Kanatlarda oynayan futbolcuları da tehlikeli. Dikkatli olmalıyız'' dedi. 
     Del Bosque, takımda Carew ve Kaan Dobra dışında sakat futbolcu bulunmadığını da ifade etti. 

     
</TEXT>
</DOC>
