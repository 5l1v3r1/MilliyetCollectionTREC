<DOC>
<DOCNO> 263019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/spor/spo05.html </URL>
<DATE> 2004/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençler'den tek yumruk 1-0 
</HEADLINE>
<TEXT>


Kırmızı-Siyahlılar, ikinci tur ön eleme ilk maçında Hırvat ekibi Rijeka'ya şans tanımadı, UEFA Kupası'nda ilk tur vizesi alma yolunda avantaj yakaladı. Galibiyet golünü Mehmet Nas attı 


Üstün oynadı 
GENÇLERBİRLİĞİ, UEFA Kupası ikinci tur ön eleme ilk maçında Hırvatistan'ın Rijeka takımını tek golle geçti, rövanş için avantaj elde etti. Karşılaşmaya hızlı başlayan Başkent ekibi, üst üste pozisyonlar bulmasına rağmen gole ancak 45. dakikada ulaştı. Bu dakikada Ümit Bozkurt'un pasıyla topla buluşan Mehmet Nas, Rijeka filelerini havalandırdı ve ilk yarının skorunu belirledi. 

Farkı artıramadı 
İKİNCİ 45 dakika da, Gençlerbirliği'nin üstünlüğü altında geçti. Ancak temsilcimiz farkı artıramayınca 1-0'lık galibiyete razı oldu. Karşılaşmada sakat Ercan'ın yanı sıra kart cezalısı Mustafa Özkan forma giymedi. Teknik Direktör Erdoğan Arıca, Tunuslu Gtari dışında tüm yabancı oyunculara ilk 11'de yer verdi. Milli Takım Teknik Direktörü Ersun Yanal da maçı izledi. 

UEFA'da dün gece 

TSU Tiflis - L.Varşova 0-1, Nistru Otaci - Olomouc 1-2, Banska Bystrica - Wil 3-1, Zeleznic Belgrad - S.Bükreş 2-4, Zeleznicar Sarajevo - Litex Lovech 1-2, Petrzalka - Dnipro D'Petrovsk 0-3, Mariupol - A.Wien 0-0, Metallurg Donetsk - Tiraspol 3-0, Telek Grozny - Lech Poznan 1-0, Ventspils - Brondby 0-0, D.Zagreb, A.Primorje 4-0, L.Sofya - FK Modrica 5-0, Odd Grennd - Ekranas 3-1, Oster - L.Metalurgs 2-2, O.Galati - Partizan 0-0, S.Prag - D.Tiflis 3-1, Stabaek - H.Valkaoski 3-1, A.Wronki - Honvet 1-0, Beveren - Vaduz 3-1, B. Sachnin - Partizani 3-0, Bodo Glimt - L. Tallinn 2-1, Gletoran - Elfsborg 0-1, Ujpest - Servette 3-1, Zalgiris Vilnius - Aalborg 1-3, R.Wien - Rubin Kazan 0-2, Hammarby - Akranes 2-0 


</TEXT>
</DOC>
