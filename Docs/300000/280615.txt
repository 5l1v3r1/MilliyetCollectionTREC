<DOC>
<DOCNO> 280615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sondun26.html </URL>
<DATE> 2005/03/15/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Filistin'de yeni hükümette Hamas yok 
</HEADLINE>
<TEXT>

     Hamas, Filistin'de temmuz ayında yapılacak genel seçimlerin ardından belirlenecek yeni hükümette yer almayacağını açıkladı. 
     Hamas'ın Şam'daki lideri Muhammed Nezzal, Hamas'ın Filistin Özerk Yönetimi'ne katılmayacağını söyledi. Nezzal, amaçlarının yönetimde bulunmak olmadığını belirterek, ''Filistin Özerk Yönetimi'nin siyasi çatısının bizim politikalarımızla çelişen bir çatı olduğunu düşünüyoruz'' dedi. 
     Milletvekili seçimlerine katılmaktaki amaçlarının yönetimi almak olmadığına dikkat çeken Nezzal, amaçlarını Filistin halkına yardımcı olmak ve sürece liderlik edebilmek olarak tanımladı. 
     Nezzal, Hamas'ın İsrail ile müzakerelere katılmasını da ihtimal dışı bıraktı. 
     Daha önceki seçimleri boykot eden Hamas, 17 Temmuz'da yapılacak genel seçimlere katılacağını açıklamıştı. 
     
</TEXT>
</DOC>
