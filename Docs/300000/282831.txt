<DOC>
<DOCNO> 282831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/magazin/amag.html </URL>
<DATE> 2004/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gılgamış nihayet 'motor' diyor 
</HEADLINE>
<TEXT>


BAYRAM KAYGUSUZ 

Mali sıkıntılar yüzünden çekimleri bir türlü başlayamayan Gılgamış filminin setinin, Kemerburgaz'ın Akpınar köyündeki inşaatı devam ediyor. Filmin yapımcısı Beni Atoori, yönetmen Roger Christian ile birlikte dün bir basın gezisi düzenleyerek inşaatı tanıttı. Atoori, yaşadıkları ekonomik sıkıntıları atlattıklarını ve çekimlerin 8 Kasım'da başlayacağını açıkladı. Atoori, "Yapım ortakları Umut Sanat ve Özen Film, bir kısım finansman ortaya koydu. Ekonomik sorunları hallettik. Filmin toplam bütçesi 32 milyon dolar gibi görünüyor. Biz, şu anda yol için bekliyoruz ve yol yapımı için de Türk hükümetinden desteği alırsak engelimiz kalmayacak" dedi. 





</TEXT>
</DOC>
