<DOC>
<DOCNO> 292203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/ekonomi/eko09.html </URL>
<DATE> 2004/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğuş ve Eczacıbaşı 'ruhsat' açıklaması yaptı 
</HEADLINE>
<TEXT>



Doğuş Grubu, Şişli Belediye Başkanı Mustafa Sarıgül'e ilişkin rüşvet iddialarıyla gündeme gelen Maslak'taki binanın yapımında grubun üstlendiği her türlü işlemin yasal olduğunu bildirdi. Yapılan açıklamada, grubun arsa sahibiyle 1996'da yaptığı anlaşmayla yüzde 40'lık hissesi olduğuna dikkat çekildi. 
Eczacıbaşı İlaç Sanayii ve İş Gayrimenkul de Levent'te gerçekleştirilen Kanyon Projesi'nin, imar planlarına, mevzuata, ruhsatlara ve ekindeki tasdikli projelere bağlı kalınarak sürdüğü açıkladı. Açıklamada şöyle denildi "İnşaatın ruhsatı 1998'de, o tarihte yürürlükteki imar mevzuatı, imar planları ve notlarına uygun olarak alınmış olup, bölgedeki pekçok binada olduğu gibi müktesep hak kapsamındadır. 31 Aralık 1998'de alınan inşaat ruhsatındaki inşaat alanı ve emsal alanına uyulmuş, hatta altında kalmıştır." 


</TEXT>
</DOC>
