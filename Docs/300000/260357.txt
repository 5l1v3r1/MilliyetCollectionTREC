<DOC>
<DOCNO> 260357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sonyas14.html </URL>
<DATE> 2004/08/03/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Yarasalar Türk müziğine geldi, tekno müzikte kaçtı... 
</HEADLINE>
<TEXT>

     Almanya'da bir Türkün oturma odasını ''işgal'' eden yarasaları çıkarma girişimleri, Türk müziğiyle ters tepti, tekno müziğiyle başarılı oldu. 
     Polisin verdiği bilgiye göre, Wiesbaden kentinde yaşayan 23 yaşındaki Türk kadını, oturma odasının açık penceresinden 15 yarasanın girdiğini ve odayı ''işgal'' ettiğini fark etti. 
     Kadın, yarasaların kendisine saldıracağı endişesiyle polisi aradı. 
     Hemen olay yerine gelen polis memurlarının yarasaları evden çıkarma çabaları sonuç vermedi. 
     Polis, yüksek sesli müziğin yarasaları kaçırabileceği önerisini yapınca, kadın Türk müziğini teybe koydu ve sesini sonuna kadar açtı. 
     Beklenenin aksine, yarasalar evden kaçmadı, sayıları kısa sürede 40'a çıktı. 
     Daha sonra radyoda yarasaları kaçırabilecek uygun bir müzik arayan ev sahibi tekno'da karar kıldı ve yarasalar yüksek sesli tekno müziğine dayanamayıp olay mahallini terk ettiler. 
     
</TEXT>
</DOC>
