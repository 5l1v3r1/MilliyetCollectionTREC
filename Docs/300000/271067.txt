<DOC>
<DOCNO> 271067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/guncel/gun90.html </URL>
<DATE> 2004/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Reklam Kediyi Öldürdü 

ShockHabercilerden ve SerinDuruşçulardan gelenler 
Ülker Çamlıca gazoz reklamında araba ters dönmüş olduğuna göre motorun yukarıda kalmış olması gerekirken, o gazoz nasıl olup da yerçekimine aldırmaksızın aşağı doğru dökülmek yerine yukarıdaki motora ulaşır Bu ne muammadır Digiturk reklamında "soruuu" diyen adam Kaya Akarsu , neden "al sana boruuu " der gibi tavır içerisindedir Hazırkart reklamında motor üzerindeki kaskın durumu nedir Her planda ayrı bir şekilde duran kaskı, filmin yönetm0eni, montajcısı, yapımcısı, asistanı, ya da ekip içerisinden herhangi birileri fark etmemiş midir Günümüzdeki filmlerde "Devamlılık" önemli bir ayrıntı olmaktan çıkmış mıdır Toyota Yaris sahibi olanların gösterdiği davranış çeşitlerinden neden sadece 11. madde aylardır reklamlarda yayınlanmaktadır Reklam yazarları çeşit uydurmaya üşendikleri için mi böyle bir hileye girişmişlerdir Cif Mutfak Jel reklamında neden iki kadın da süt kahve ve şeker karışımı kaynatmaktadırlar Bu normal bir olay mıdır Her ev kadını 5 litre sütlü kahve yapar mı 

Bir ülke var aklımda petrolü fazla değil, bir ülke var aklımda tarzım değil... 
George W. Bush 

Bravo Tayyip Bey'e... 

Kendisi, her türlü binek aracını bugüne kadar araba, dozer, forklift, deniz otobüsü, otobüs , azıcık çarparak da olsa, gayet güzel kullanır...Bir park açılışı sırasında, densiz bir at hariç, sırtını yere getiremediği binek taşıtı olmadığı gibi, sırtını yere getirebilen bir siyasetçi de olmamıştır. Evet, bir tek o at -ki kendisi muhtemelen şu anda "et ürünü" olmuştur- Sayın Başbakanın sırtını yere getirebilmiştir...Derken, başka bir AKP'li daha Kayseri Milletvekili Taner Yıldız at binip kılıç kuşanmaya kalkışmış, sanki Tayyip Bey'e "Bak nasıl biniyorum ata, yarın da senin makam arabana bineceğim " demek istemiş, ancak bileğini kırmaktan öteye gidememiştir...Oysa Tayyip Bey kendisinden çok daha şiddetli düşmesine rağmen, bileğini bile burkmamıştı. Bilmiyoruz, başka lafa gerek var mı Bu arada, Sayın Başbakandan ricamız, kuş, balık gibi daha itidal sahibi bir hayvana ilgi ve alaka göstermesidir yoksa parti telef olacak yok yere... 

'Eee yani bitirince ne olacan peki ' sorusuyla muhatap eden bölümler Top5 

1 Antropoloji 
2 Etnoloji 
3 Sanat Tarihi 
4 Jeodezi ve Fotogrametri 
5 Güverte 
6 Folklor Halkbilim 
7 Arkeoloji 
8 Hayvansal Üretim 
9 Bitkisel Üretim 
10 Klimatoloji - İklimlendirme ve Soğutma 

Gereksiz bilgiler 

Bir yarasa, kur yaparken, aynı anda 10'dan fazla yarasayla iletişim kurabilir... 
Bir Hilal Cebeci, nedenini bilmediğimiz sebeplerden dolayı, çantasında 10 adet cep telefonu taşıyabilir... 

Rayına Oturttum 
"Kalbim adalet peşinde, hem işinde gücünde, kendi çakrasında..." b b b b 
</TEXT>
</DOC>
