<DOC>
<DOCNO> 263194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/son/sontur07.html </URL>
<DATE> 2004/08/13/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
'Alo, kocam beni aldattı, öldürsem şimdiden mezar alabilir miyim ' 
</HEADLINE>
<TEXT>

     Barış DURAK - ŞANLIURFA DHA 
ŞANLIURFA'da vatandaşların mezarlıklarla ilgili sorunlarının tespiti ve çözümü için kurulan "188 Alo Mezarlık" hattına gelen telefonlar, yetkilileri hem şaşırtıyor hem güldürüyor. 
     Kimisi ölmüş bir yakını için dua okunmasını istiyor, kimisi "Babamın mezarı yerinde duruyor mu" diye soruyor. Ancak iş bununla da kalmıyor. Bazısı yemek tarifi istiyor, bazısı "Kocamı öldüreceğim. Mezarını şimdiden alabilir miyim " diyor. 
     Mezarlık için pazarlık yapanlar, şarkı dinletenler, hatta İbrahim Tatlıses'in son kasetinin çıkıp çıkmadığını soranlar bile var. Yetkililer günde yaklaşık 2 bin 500 telefon gelen hattın sürekli meşgul olduğunu söylüyor. 
     Şanlıurfa Belediyesi'nin hizmete soktuğu 188 Alo Mezarlık' hattıyla ilgili konuşan Bediüzzaman Aile Mezarlığı Müdürü Mustafa Özdemir, gelen telefonlardan çok azının mezarlıklarla ilgili olduğunu belirtiyor ve "Gerçekten işi olan insanların bize ulaşması zor oluyor'' diyor. 
     188 Alo Mezarlık Hattı'na gelen telefonlardan bazıları şöyle 
     -Alo amca, babamın mezarına bakar mısın yerinde duruyor mu 
     -Benim çok işim var. Şu H.H isimli mezara sevabına bir fatiha okur musunuz 
     -Abi akşama misafir var. Ne yemek yapayım 
     -Mezardaki dedemi biraz gezdirebilir miyim 
     -Mezarlığa gelsem babamın mezarını açabilir miyim 
     -Ben öldüm, gelip beni alın. 
     -Şu mezarı taksitle verseniz ya da motorsikletimle takas eder misiniz 
     -İbrahim Tatlıses'in son kaseti çıktı mı abi 
     -Abi, bir mezara kaç kişi girer 
     -Kocam beni aldattı, öldürsem şimdiden mezar alabilir miyim 
     
</TEXT>
</DOC>
