<DOC>
<DOCNO> 296899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/son/sonyas05.html </URL>
<DATE> 2004/12/11/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Sağlıklı beslenmenin 11 altın kuralı... 
</HEADLINE>
<TEXT>

     
     İbrahim ÖZÇEKİÇ KAYSERİ, DHA 

     

ERCİYES Üniversitesi Sağlık, Kültür ve Spor Dairesi Başkanlığı'nda görevli Uzman Diyetisyen Sebahat Şahan, birbirinden ayrı düşünülemeyen beslenme ve sağlık kavramında temel kuralların ihlal edilmesinin beslenme anarşisine yol açtığını bildirdi. 
     Yeterli ve dengeli beslenmede temel kuralın, değişik besin öğelerinin birarada, bireyin gereksinmesini karşılayacak miktarlarda, sağlık kurallarına uygun olarak alınması olduğunu belirten Şahan, sağlıklı beslenme ilkelerini görmezden gelmenin Beslenme Anarşisi'ni doğurduğunu ifade etti. 
     Beslenme kurallarının uygulanmasının sağlıklı yaşam için zorunluluk olduğunu belirten Şahan, "Hamur tatlıları, şeker, çikolata ve kolalı içeceklerin fazla tüketilmesi sağlık açısından zararlıdır. Bu durum, başta sindirim sorunları, kan şekeri düzensizliği, kan lipidleri yağları ve kolesterol yüksekliği, gereksiz kilo alımı olmak üzere birçok sağlık sorunlarını beraberinde getirir'' dedi. 
     Şahan, özen gösterilmesi gereken beslenme kurallarını şöyle sıraladı 
     Çok sıcak ve çok soğuk yiyip içmeyin. 
     Çok miktarda tıkınırcasına yiyip içmekten kaçının. 
     Sık öğünlerde 3 ana, 3 ara öğün şeklinde azar azar yiyip için. 
     Ana öğünlerde et veya peynir, yumurta , süt veya yoğurt, ekmek, sebze ve meyve grubundan besinleri bir arada alın. 
     Ara öğünlerde abur cubur çikolata, çerez, şeker, tatlı vs yerine meyve, süt, yoğurt tüketin. 
     Yağda kızartılmış, kavrulmuş besinler yerine haşlanmış, fırınlanmış veya ızgarada pişirilmiş besinleri tercih edin. 
     Kaymak, krema, mayonez, tahin gibi aşırı yağlı besinleri tüketmeyin, az miktarda sıvı yağda bunun 2 3'ü zeytinyağı veya fındık yağı, 1 3'ü ayçiçek yağı veya mısırözü yağı şeklinde olmalıdır pişirilmiş yemekleri tüketin. 
     Kolalı ve alkollü içeceklerden uzak durun. 
     Aşırı tuzlu, salamura edilmiş besinlerden, turşulardan kaçının. 
     Israrla tatlı tüketilmek isteniyorsa aç iken değil, yemeklerden sonra ve mümkün olduğunca az tüketin ve hamur tatlıları yerine sütlü, meyveli tatlıları tercih edin. 
     Her şeyden önemlisi, bol miktarda en az 10-15 su bardağı serin su içmeye özen gösterin. 
     
</TEXT>
</DOC>
