<DOC>
<DOCNO> 268340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/yasam/axyas04.html </URL>
<DATE> 2004/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
MİLLİYET 'her yerde' 
</HEADLINE>
<TEXT>


'Newspaperdirect' sistemine üye olan Milliyet'i, artık dünyanın dört bir yanında k ğıt baskıda okuyabileceksiniz 

İSTANBUL Milliyet 

Milliyet Gazetesi, dünyanın dört bir yanındaki lüks oteller, büyük organizasyonlar, hatta bir ay boyunca karaya yaklaşmayan Mavi Tur Yolculukları'nda bile okuyucusuyla buluşuyor. 
Dünya çapında yüzlerce saygın gazetenin tercihi 'Newspaperdirect' sistemine üye olan Milliyet, özel bir bilgisayar sistemiyle Türkiye ile aynı anda yurtdışındaki herhangi bir yerde okunabiliyor. 

Sipariş etmek yeterli 
Milliyet Gazetesi Teknik Müdürü Ali Fuat Özdemir'in verdiği bilgiye göre, Newspaperdirect ile üye gazeteler 59 ülkede 370 ayrı lokasyonda yer alan özel makineler tarafından basılabiliyor. Sistemin baskı makinesi, Rusya'dan Şili'ye kadar uzanan geniş bir ülke portföyünde bulunan 150 lüks ve 137 intercontinental otelde de bulunuyor. 
Okuyucunun tek yapması gerekenin, Milliyet Gazetesi'ni sipariş etmesi olduğunu belirten Özdemir, şunları söyledi 
"Makineye ilgili kod girişi yapılıyor ve anında Türkiye'deki son baskısıyla gazeteye sahip olunuyor. Ancak, gazeteler 11x17 inç yaklaşık 28x43 santimetre boyutlarında olan A3 sayfası büyüklüğündeki sayfalara basılıyor." 

Yolcu gemilerinde de var 

Dünya çapında The Daily Telegraph, Financial Times, The New York Times, Frankfurter Allgemeine, Al Hayat gibi gazetelerin de dahil olduğu sistemi Özdemir, şöyle anlattı "Atina Olimpiyatları'nda da yüzlerce gazeteyi okuyucuyla buluşturan bu sistemle, Kanada Olimpiyatları ve Kore Dünya Kupası'nda da 80 bin gazete satılmıştı. Sistem ayrıca, Atlantik Okyanusu'ndaki Mavi Yolculuk'a ait 43 yolcu gemisinde de bulunuyor." 


</TEXT>
</DOC>
