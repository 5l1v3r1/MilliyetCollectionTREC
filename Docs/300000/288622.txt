<DOC>
<DOCNO> 288622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/sontur23.html </URL>
<DATE> 2004/11/13/ </DATE>
<TIME> 20.22 </TIME>
<AUTHOR>  </AUTHOR>
<HEADLINE>
Bursa'da sahte kredi kartı operasyonu... 
</HEADLINE>
<TEXT>

     Bursa'da, sahte kimlik kullanarak bankalardan aldıkları kredi kartlarıyla para çektikleri ve alışveriş yaptıkları iddiasıyla gözaltına alınan eski futbolcu ile kadın arkadaşı tutuklandı. 
     Emniyetteki sorgulamalarının tamamlanmasının ardından ''Teşekkül halinde sahtecilik ve nitelikli dolandırıcılık'' suçlarından adliyeye sevk edilen Bayram Boncuk 48 ve Nurcan Altaş 40 çıkarıldıkları nöbetçi mahkemece tutuklandı. 
     Tutuklanan Bayram Boncuk'un 'Ramazan Kuru', arkadaşı Nurcan Altaş'ın ise 'Zeynep Şare' adına düzenlenmiş sahte kimlikleri kullanarak, çeşitli bankalardan 15 kredi kartı aldıkları, ATM'lerden 20 milyar lira çektikleri kartları alışverişlerde de kullandıkları tespit edilmişti. Zanlılar, 1.5 ay süren arama çalışmaları sonucu Kızyakup Mahallesi'nde ofis olarak kullandıkları yerde yakalanmışlardı. 
     Boncuk'un bir dönem Zonguldakspor ve Kütahyaspor'da profesyonel olarak futbol oynadığı bildirildi. 
     
</TEXT>
</DOC>
