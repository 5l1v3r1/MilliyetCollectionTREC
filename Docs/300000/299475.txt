<DOC>
<DOCNO> 299475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/soneko19.html </URL>
<DATE> 2004/12/21/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansı 27 puanlık artışla tamamladı... 
</HEADLINE>
<TEXT>

     İMKB Ulusal 100 Endeks, dünkü kapanışa göre 27.28 puan artarak, 1. seansı 24,368.69 puandan tamamladı. 
     1. seansta, hisse senetleri ortalama yüzde 0.11 değer kazandı. 
     Dün 24,341.41 puandan kapanan İMKB Ulusal 100 Endeksi, ilk seansa 32.78 puan artarak 24,374.19 puandan başladı. İlk yarıyı 24,348.75 puandan geçen endeks, seans içinde 24,166,26 puana kadar gerilerken, en yüksek 24,399.56 puanı gördü. 
     Seans sonunda mali endeks 55.27 puan düşerek 34,360.20 puana gerilerken, sanayi endeksi 58.02 puan artarak 20,641.64 puana ve hizmetler endeksi 165.94 puan artarak 13,626.91 puana yükseldi. 
     Böylece önceki kapanışa göre, mali grup hisseler ortalama yüzde 0.16 değer yitirirken, sanayi grubu hisseler ortalama yüzde 0.28 oranında ve hizmet grubu hisseler ortalama yüzde 1.23 oranında değer kazandı. 
     1. seansta işlem gören toplam 298 hisse senedinden sadece 151'i değer kazandı, 82'si değer kaybetti, 65 hissenin fiyatında ise değişiklik olmadı. 
     Seansta, 519 trilyon 257 milyar 240 milyon liralık işlem hacmi oluştu. 
     1. seansta Doğan Holding, Net Holding, Koç Holding, Migros ve Sabancı Holding en çok işlem gören hisse senetleri oldu. 
     Borsa uzmanları, piyasanın dar bir bant içinde seyrini sürdürdüğünü, banka ve holding kağıtlarına olan ilginin devam ettiğini belirterek, dün 24,700 direncinde zorlandığı gözlenen endeksin bugün 24,400 seviyelerinde de zorlanmasının, piyasanın bir miktar güç kaybettiği şeklinde yorumlandığını, para çıkışının da zaman zaman 20 trilyon seviyelerine yükselmesinin, piyasada bir düzeltme gelebileceği sinyalini verdiğini savunuyor. 
     
</TEXT>
</DOC>
