<DOC>
<DOCNO> 254186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sontur08.html </URL>
<DATE> 2004/07/09/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Pendik'te trafik kazası 1 ölü 
</HEADLINE>
<TEXT>

     Pendik'te, devrilen kamyonda sıkışan sürücü öldü. 
     AA muhabirinin aldığı bilgiye göre, sabah saatlerinde Maltepe yönüne giden Mehmet Çetin'in 38 kullandığı 35 AFT 77 plakalı çiçek saksısı yüklü kamyon, E-5 Karayolu'nun Güzelyalı Tersane Köprüsü yakınında yol kenarındaki bariyere çarptı. 
     Ardından yan yatarak kanala düşen kamyonun sürücüsü Çetin, araçta sıkıştı. Polislerin olay yerine gelmesinin ardından, Çetin'in kamyondan çıkartılması için itfaiye ve sağlık görevlileri çağrıldı. 
     İtfaiye ekiplerinin yaklaşık yarım saatlik çalışması sonucu aracın ön kısmı kesilerek dışarı çıkartılan Çetin'in öldüğü anlaşıldı. Çetin'in cesedi Pendik Devlet Hastanesi morguna kaldırıldı. 
     Kaza sırasında kamyonun kasasındaki saksıların yola savrulması nedeniyle karayolunun Maltepe yönündeki trafik bir süre aksadı. Trafik, kamyonun çekilmesi ve saksıların kaldırılmasından sonra normale döndü. 
     Polis yetkilileri, kazaya ilişkin soruşturmanın sürdüğünü belirtti. 
     
</TEXT>
</DOC>
