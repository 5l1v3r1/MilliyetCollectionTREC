<DOC>
<DOCNO> 250136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/siyaset/siy08.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer'e Konya'da büyük sevgi gösterisi 
</HEADLINE>
<TEXT>


AYDIN HASAN Ankara 


Cumhurbaşkanı Ahmet Necdet Sezer ve eşi Semra Sezer, incelemelerde bulunmak üzere geldiği Konya'da vatandaşlardan büyük ilgi gördü. Cumhurbaşkanı Sezer'i taşıyan makam aracı havaalanından kent merkezine giderken trafik uyarı lambalarına uydu. Sezer ve beraberindeki eskort ekipleri, yol boyunca kırmızı ışıklarda bekledi. Sezer, valilikten ayrılırken sevgi gösterisinde bulunan vatandaşların yanına giderek tokalaştı. Sezer, bir vatandaşın "Konyamızı unutmayın" sözlerine, "Unutmayız" karşılığını verdi. Cumhurbaşkanı Sezer ve eşine Mevlana Müzesi girişinde de vatandaşlar alkışlarla sevgi gösterisinde bulundu. Sezer, Zümrüt Apartmanı faciasının ardından kente gelmediği gerekçesiyle eleştiriliyordu. 


</TEXT>
</DOC>
