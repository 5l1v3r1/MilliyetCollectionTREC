<DOC>
<DOCNO> 259833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/guncel/gun05.html </URL>
<DATE> 2004/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatalı sollamaya dokuz kurban 
</HEADLINE>
<TEXT>


Afyon - Konya Karayolu'nda hatalı sollama sonucu bir otomobil, karşı yönden gelen kamyonla çarpıştı 

DHA 

Afyon'da hatalı sollama nedeniyle bir kamyonla çarpışan otomobildeki 9 kişi öldü. Dün Afyon Konya Karayolu'nda Osman Kaya yönetimindeki otomobil, hatalı sollama sonucu karşı yönden gelen N zım Muslu'nun kullandığı kamyonla çarpıştı. Kamyonun altına giren otomobil metal yığınına dönüştü. Kazada otomobil sürücüsü Kaya ile araçtaki Ayşe Kaya 22 , Cemile Güven 30 , Zeliha Belinay 2 , Ayşe İrem Kaya 1 , Çağrı Güven 12 ile kimliği belirlenemeyen 1'i bebek 3 kişi olay yerinde öldü. Güven'in 9 aylık hamile olduğu, karnındaki ceninin de öldüğü anlaşıldı.Yara almadan kurtulan Muslu gözaltına alındı. 

Yalova'da otobüs devrildi 
Bu arada, dün Tekirdağ'a hareket eden, ancak yolda arızalanan freni tamir edilen İstanbul Seyahat'a ait bir otobüs, Yalova'da rampada freninin boşalması üzerine şarampole yuvarlandı. Kazada 36 kişi yaralandı. 


</TEXT>
</DOC>
