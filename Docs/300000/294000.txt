<DOC>
<DOCNO> 294000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/magazin/yazdud.html </URL>
<DATE> 2004/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Lezzetin zirvedeki adı People 
</HEADLINE>
<TEXT>


'Kurukafa ve Kemikler Örgütü', Palermo'da eğlence, balıkta Vira Vira lezzeti, Paper Moon, Hande Yener sahnede devleşiyor, Scala 13, Uğurkan da artist oldu, son dedikodular ve... 



Efendim Sicilya ve Palermo'nun pek ahım şahım bir yer olmadığını çarşamba günkü köşemde birinci bölümde yazmıştım. Ama Etna, özellikle de Taormina ve Cefalu çok keyifli yerler. Fakat buralara da nisan-mayıs aylarında gidin ki tadını çıkarın. Bizim gibi her gün yağan sağanak yağmurda "Gezeceğim" diye sırılsıklam olmayın. Neyse Taormina'dan söz ederken aslında 'Kurukafa Kemikler Örgütü Kilisesi'ni unutmuşum. Meslektaşım sevgili Güler Kömürcü ile gezdik. Efendim bu yıl Amerika'daki başkanlık seçimlerine gizli bir Amerikan örgütü olan 'Skull Bones-Kurukafa ve Kemikler Örgütü' damgasını vurdu bildiğiniz üzere... Üyeleri Yale'de okuyan seçkin ailelerin çocuklarından oluşan bu örgüte Bush ve Kerry de üye. Öyküsü 19'uncu yüzyıla, efsanevi Illuminati Örgütü'ne kadar uzanan 'Kurukafa ve Kemikler'in giriş seremonisinde adaylar çıplak olarak bir tabuta yatıyor ve en gizli sırlarını 'kardeşlerine' yani üyelere anlatıyor. Yeni giren üye 
15 bin dolar para ve bir de cep saati kazanıyor. Bir başka enteresan yer ise Palermo'daki yeraltı mezarı. Burayı da sevgili Sibel Pensoy, Barbaros Şansal, ben ve Güler gezdik. Yıldırım girmek istemedi. İyi de yaptı çünkü benim de günlerce rüyalarıma girdi. Her gün 09.00-12.00 ve 15.00-17.00 saatleri arası ziyarete açık olan Capuchin Yeraltı Mezarları aslında görülmeli tabii. Sinemalarda ve televizyonlarda oynadığı zaman büyük beğeni toplayan 'Lorenzo'nun Yağı' filmine bile ilham kaynağı olan Rosario Lombardo'nun cesedi sanki canlı gibiydi. Asiller, din adamları ve konseyin onay verdiği şahısların limon yağı ve arsenikle kurutulup sirke ile dezenfekte edildikten sonra giysileri ile asılan Monk'ların dehlizlerinde bir anda ölümün acımasızlığı ile yüz yüze kalıyorsunuz. Tüyleriniz diken diken oluyor, nefesiniz tutuluyor. 15'inci yüzyılda başlayan ve 200 yıldır yasaklanmış olan bu garip adetin halen gizlice sürdürüldüğü dedikoduları da var bu arada... 

Final ve gece yaşam 

Palermo'da sönük gece hayatının tadını Barbi Barbaros Şansal çıkardı. Bu arada gittiğiniz eğlence yerlerinde kapıda hüviyetinizi alıyorlar ve çıkana dek de tutuyorlar. O nedenle hüviyetsiz sokağa çıkmayın. Exit ve Tube marjinal kulüpler. Eğer Vittorio Emanuelle'nin batı sokaklarına dalarsanız son derece hoş lokal ve diskotekler ile meydanlardaki sokak başlarında sevişen pek çok çift görebilirsiniz. Sahil kasabalarında ise daha varlıklılara ve trendy sosyeteye hitap eden özel gece kulüplerine rastlıyorsunuz. Bunlardan en ünlüsü Şamdan tarzındaki Il Barracuda. 
300 yıllık Etrüsk stilinde bir Roma aristokrat villasının kapatılan bahçesinde ise sadece İtalyanca dans müziği çalıyor. Bir bardak içki Palermo'da yaklaşık 10 milyon civarında. Gece ve eğlenceye asla yalnız çıkmayın. Çünkü sokaklarda her an bir olayla karşılaşabilirsiniz. Nitekim 2 beyaz adamın sabaha karşı 3 zenci kadına ana caddede tekmelerle saldırmasına seyirci kalan zavallı Barbaros çaresizliğinin acısını otelin lobisinde üç duble viski ile ancak çıkardı. Efendim, dönüşümüz ne yazık ki rezaletti. Saat 23.45'te uçmamız gerekirken sekiz saat rötarla ancak 08.00'de uçabildik. Bu arada inşaat halinde, pislik içindeki Palermo Havaalanı'nda aç, susuz ve perişan bir şekilde bekletildik... 

Vira Vira farkı, Paper Moon hep keyifli 

Sicilya'da "Aç kaldım" desem yeridir. Genel Yayın Yönetmen'im Rifat'ım Ababay'ımın bol bol kulaklarını çınlattım. Çünkü badem ezmeleri, browni, kek, kurabiye, şekerleme tarzı şeyler yıkılıyordu gerçekten. Sağ olsun o da bu tarz abur cuburu sever. Zaten bol bol yediğim badem ezmeli kurabiye ve şekerlemeler sayesinde 1.5 kilo almışım. Ama damak tadıma uygun ne balık ne de yemek ve risotto yani İtalyanlar'ın meşhur lapa pilavını buldum. Bu nedenle de iki harika çocuk, can dostum İzzet Çapa'nın mutfak şefleri Gazi, Bilal Ateş kardeşlerin de kulaklarını hep çınlattım. Döndükten sonra da ayağımın tozu ile kendimi Arnavutköy'de müdavimi olduğum Vira Vira Balık Restaurant'a attım. Buranın ortaklarından sevgili Zafer Malkoç'a teslim oldum. İlk kez masaya ne getirdiyse itiraz etmedim. Şef Nihat Öztürk bile şaşırdı. Bu arada Vira Vira'nın yeni dekoru çok hoş olmuş. Fileto ızgara levrek, peynirli Grek salata, midye dolma, ızgara kalamar ne varsa yedim. Yanımda 'Tıpa Tıp Show Grubu'nun aslarından Ömer Yılmaz vardı. İçerisi tıklım tıklımdı. Bir grup arkadaşıyla Kadir Dayı İnanır , Faruk Tınaz, ekranların iki başarılı ismi Şebnem Karaevli, Mesut Yar, 'Ağır Roman' tiyatro oyununun provalarından dolayı hayli kilo veren Kerem Alışık vardı. Vira Vira telefon 0212 257 18 05. Çıkışta özlediğim Paper Moon'a gittim. Çocuklar sağolsun yine kapıda karşıladı. Sezgin, Volkan, Dr. Turan Çetinkaya, Erol... Her zamanki gibi bara takıldım ama salona da şöyle kafamı uzatıp baktım. Cem Uzan, Güneş Taner, Faruk Süren eşleriyle yemek yiyordu. Emre Belözoğlu, Emre Ergani, Gökhan Şükür, Dünya 
Göz Hastanesi'nin yakışıklı patronu Eray Kapıcıoğlu, Levent Kızıl ve eşi vardı. Paper Moon telefon 0212 282 16 16. 

People sezonu şık açtı, Hande fırtına gibi 

Özlemişim iyi yemeği. Bu konuda da belli birkaç adres İzzet Çapa müesseseleri kimseler kızıp, telefonda vır vır yapmasın. Alın Nişantaşı Centro, alın Beyoğlu Cahide On5 ve huzurlarınızda Levent People. Yazın Bodrum'da yemekte zirvedeki People, Levent'te çok şık bir şekilde çıktı yine karşıma. Dekorasyonu şu an Miami'ye giden Tolga Sezgin yapmış. Eline sağlık. Yemekler Japon ve İtalyan. Harikalar yaratmış Gazi Ateş. İzzet'in ortağı zarif patroniçe Gülhun Benli ve eşi Ramiz Bey'i de kutladım. Mutfakta ve işletmede büyük emeği olan Kraliçe Rose Kar, adam gibi adam, yakışıklı, şık Ali Sayar kendileri gibi kaliteyi hemen çekmişler. Uluslararası Koreograf Uğurkan Erez, benim güzel arkadaşlarım, diş sağlığında etkin adres Denta'nın patronu diş doktoru Tankut Gürsoy ve güzel eşi Gül, yakışıklı Dr. Vedat Bankaoğlu ile gittik. Bu arada İzzet, sağ kolu Tolga'nın yerine Barış Demirtaş'ı yetiştirmiş. O gece Barış da çok şıktı, zaten yakışıklı çocuk, çok da terbiyeli. Şef Garo Nişan, masaya bakan Rasim Kalay, Hakan Dalman, Yalçın Arslan, Hasan Çallı, Aytekin Ersoy, kısacası People ekip halinde zirvede zaten. Neler yediğimize gelince közlenmiş sebze peyniri topları ile, ızgara hellim közlenmiş patlıcan ile, keçi peyniri, deniz mahsulleri paella ki olay, samimi söylüyorum. Ardından da bitter çikolatalı bademli kek, karamelli çikolata dilimi ve yine bademli çikolata sufle. Fiyatlar öyle pek uçmuyor. People kışın da zirvede, demedi demeyin. Ha kimler olduğuna gelince Ebru Şallı-Harun Tan, Ebru Akel ve sevgilisi Can Ateş, Buket-Hayrettin Taşdelen, İpek Tuzcuoğlu, Hakan Yangın, POSTA'nın başarılı spor yazarlarından Osman Şenher ve ailesi, Baran Süzer, Figen-Fatih Kral. Bu arada Osman Ağabey'e bitiyorum. İtalyan aileleri gibi. Yakışıklı oğlu Ali, kızı, damadı. Kısacası o kadar mutlu bir aile ki Allah nazardan saklasın. People telefon 0212 269 10 84. Yemek sonrası Levent Biges Kebap'ın altında yer alan ve Ali Sayar tarafından işletilen Scala 13'e 
gittik. Burası da tıklım tıklımdı. Torpilimiz Ali olunca hemen önde bir masa yaptılar, ama neredeyse sahnenin içindeydik. Hande Yener'e ben dahil hepimiz bayıldık. Bana göre son yılların pop müziği dalında sahnelerin yeni kraliçesi Hande. Korkunç hoş bir repertuar yapmış. Süper Star şarkılarını bu kadar mı güzel okur insan. Sevgili Ajda Pekkan, bilginize. Müthiş bir repertuar, şık ve fırtına gibi bir Hande Yener izlemek isteyenlerin adresi de Scala 13. Telefon 0212 281 37 90. Evet bu pazar da bu kadar. Sevinçleriniz okyanuslar, üzüntüleriniz ise kum tanesi kadar olsun. Hoş kalın... 



</TEXT>
</DOC>
