<DOC>
<DOCNO> 257694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sontur19.html </URL>
<DATE> 2004/07/23/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
İstanbul'daki hastanelere getirilen yaralı sayısı 10'a ulaştı... 
</HEADLINE>
<TEXT>

     Sakarya'daki tren kazasında yaralanarak İstanbul'daki çeşitli hastanelere sevk edilenlerin sayısı, 10'a ulaştı. 
     AA muhabirinin aldığı bilgiye göre, Pamukova İlçesi'ndeki tren kazasında yaralanarak Haydarpaşa Numune Hastanesi'ne kaldırılan Mustafa Ergeç 23 , Şeymanur Tınas 9 ve Filiz Özçelik 25 , Dr. Lütfi Kırdar Kartal Eğitim ve Araştırma Hastanesi'ne sevk edilen Burak Yerlikan 8 ve Edanur Tınas 4 ile Marmara Üniversitesi Tıp Fakültesi Hastanesi'ne getirilen Hüseyin Karabeyoğlu'nun tedavisi sürüyor. 
     Aynı kazada yaralanan Mustafa Öztürk 35 İstanbul Üniversitesi Tıp Fakültesi Hastanesi'ne, Oğuz Sarıışık 24 SSK Okmeydanı Eğitim ve Araştırma Hastanesi'ne, Uğur Öz 34 ile Beril Gümüşsoy 32 da Özel Amerikan Hastanesi'ne getirildi. 
     Hastane yetkilileri, bu yaralılardan Burak Yerlikan'ın yoğun bakım servisinde tutulduğunu, Filiz Özçelik'te kafa travması olduğunu, diğerlerinin ise hayati tehlikelerinin bulunmadığını belirttiler. 
     Bu arada, Afet Yönetim Merkezi yetkilileri, kazada hayatını kaybeden İhsan Karadağ'ın cesedinin İstanbul'a getirilerek Ümraniye'deki ailesine teslim edildiğini kaydettiler. 
     
</TEXT>
</DOC>
