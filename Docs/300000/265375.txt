<DOC>
<DOCNO> 265375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/guncel/gun01.html </URL>
<DATE> 2004/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkaya 'etik kuralları' unuttu 
</HEADLINE>
<TEXT>


Yargıtay Başkanı Eraslan Özkaya, 8 ay önce Neşter - 2 operasyonu nedeniyle verdiği mülakatta, "Etik kurallara uymayanlar çıkarsa bunları aramızdan ayıklarız" demişti 

ANKARA Milliyet 

Buralar iğneli koltuklar, oturunca dikkat edeceksin. Ben titizim, çocuklarıma mirasım, ismim." 
Bu sözler, Çakıcı skandalının ardından doğan beklentiye karşın istifa etmemek için direnen Yargıtay Başkanı Eraslan Özkaya'ya ait. Özkaya, Sabah yazarı Yavuz Donat'ın köşesinde 15 Ocak'ta "İğneli Koltuklar" başlığı ile yayımlanan röportajında, Neşter-2 operasyonuyla gündeme gelen rüşvet iddiaları üzerine şu açıklamalarda bulunmuştu 
ETİĞE UYMAYANI AYIKLARIZ DGM'ye yazdım "Yargıtay üyeleri ile ilgili ne kadar bilgi ve delil varsa gönderin" dedim. Biz de de etik kurallara uymayanlar çıkabilir, Çıkarsa ayıklarız. 
EN SAĞLAM KURUM YARGI Her yerde birkaç çürük olabilir. Ama sanki yüksek yargının hepsi rüşvet almış gibi düşünmek büyük haksızlık... İnşallah korktuğumuz şekil ve boyutta olmaz. Ben şu inancımı hiç kaybetmedim, yine en sağlam kurum yargıdır... 
BEN TİTİZİM, MİRASIM İSMİM "Şu dosyayı daha iyi inceleyin" diyen olursa incinirim. Ben titizim. Ailemden de aynı titizliği göstermesini isterim. Bizlerin, çocuklarımıza bırakacağımız en büyük miras, iyi bir isim. 
BURALAR İĞNELİ KOLTUKLAR Genç h kimlere diyorum ki aman dikkat Aklın önündeki hırs, insanı yanlışa götürür. Buralar, iğneli koltuklar. 
İLİŞKİ KURAN DEŞİFRE OLUR "Bir kişi Yargıtay'dan bir üye ile davanın seyrini değiştirmek amacıyla ilişki kurarsa .." sorusu üzerine Biriyle veya birkaçıyla ilişki kurdular diyelim. Heyet 5 kişi. 5 kişiden sadece birinin sağlam kalması bile yeterli. Böyle şeyler çabuk yayılır. Deşifre olur. Herkes bilir. 5 kişinin, beşinin de ele geçirilmesi ise imk nsızdır. 


</TEXT>
</DOC>
