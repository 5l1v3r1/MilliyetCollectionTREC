<DOC>
<DOCNO> 276827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/sonyas02.html </URL>
<DATE> 2004/10/02/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Eşi, Britney'in alyansını borç parayla almış .. 
</HEADLINE>
<TEXT>

     Britney Spears'ın eşi Kevin Federline'ın arkadaşlarından borç para temin ederek ünlü şarkıcının alyansını satın aldığı ortaya çıktı. 
     Internetteki ''msnbc'' sitesinin haberine göre, Britney Spears'ın yeni eşi, güzel yıldız uğruna arkadaşlarından borç para aldı. 
     Platinden yapılan ve üzerinde taş bulunmayan yüzüğü kendi parasıyla aldığını söyleyenlere tepki gösteren Spears, düğünün sadece kendi kesesinden karşılandığı yönündeki haberlerin de gerçeği yansıtmadığını söyledi. 
     Bu haberlerin hem kendisini, hem de eşini çok üzdüğünü dile getiren Spears, ''Düğünün masraflarını sadece benim karşıladığım, hatta alyansımı bile kendi paramla aldığım yönündeki haberler beni çok sinirlendirdi'' dedi. 
     Eşi Kevin Federline'ın arkadaşlarından borç para alarak bunları karşıladığını ifade eden genç şarkıcı, ''Bu haberlerin hepsi yalan yanlış şeyler. Kevin, arkadaşlarından borç para alarak bu masrafları ödedi ve benim alyansımı da böyle aldı. Bunu yapmak için de çok ısrar etti. İşin bu noktaya gelmesi çok üzücü'' açıklamasında bulundu. 

     
</TEXT>
</DOC>
