<DOC>
<DOCNO> 298467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sondun35.html </URL>
<DATE> 2004/12/17/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Aile fotoğrafında bayrağa saygı... 
</HEADLINE>
<TEXT>

     AB zirvesi sonrasında 25 üye ülkenin devlet ve hükümet başkanları ile 4 aday ülkenin temsilcilerinin katıldığı aile fotoğrafı çekilirken ilginç bir sahne gözlemlendi. 
     Aile fotoğrafına katılmak üzere, ayrılan podyuma gelen Başbakan Recep Tayyip Erdoğan, her katılımcının yerinin önceden belirlendiğini, bu düzenin karışmaması için her ülkenin bayrağının, o ülkenin temsilcisinin duracağı yere konduğunu gördü. 
     Erdoğan, eğilerek, diğer liderlerin kendi bayraklarına yaptıkları gibi üzerine basmadan, yerdeki Türk bayrağını aldı ve beraberindeki bir kişiye aktardı. 
     Dışişleri Bakanı ve Başbakan Yardımcısı Abdullah Gül de yerdeki bayrağı alarak cebine koyduktan sonra aile fotoğrafı için yerini aldı. 
     
</TEXT>
</DOC>
