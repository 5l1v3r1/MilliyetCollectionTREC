<DOC>
<DOCNO> 260327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sontur21.html </URL>
<DATE> 2004/08/03/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Muş'ta toz eylemi 
</HEADLINE>
<TEXT>

     Muş'ta sürdürülen yol yapım ve genişletme çalışmalarının neden olduğu tozun, ekili arazilerine zarar verdiklerini ileri süren vatandaşlar, Muş-Bingöl Karayolu'nu yarım saat süreyle trafiğe kapattılar. 
     AA muhabirinin edindiği bilgiye göre, Muş-Bingöl Karayolu'nun yapım ve genişletme çalışmaları esnasında, yolun sulanmaması nedeniyle yoldan geçen araçların kaldırdığı tozların çevre köylere ve ekili arazilere zarar verdiği iddia edildi. 
     Karasu ile Murat Nehri arasındaki 13 kilometrelik yolda, 2 aydır sürdürülen çalışmalardan rahatsız olduklarını belirten bir grup vatandaş, Muş-Bingöl Karayolu'nu yarım saat süren eylem yaptı. 
     Yol yapımına karşı olmadıklarını ancak çalışmaların hızlandırılmasını ve yolların sulanmasını istediklerini belirten vatandaşlar, olaysız dağıldı. 
     Karayolları İl Müdürlüğü yetkilileri, yol yapımının kış mevsiminden önce tamamlanması için çalışmaların aralıksız sürdürüldüğünü belirterek, yolun sık sık sulandığını, ancak havaların aşırı sıcak olması nedeniyle zaman zaman toz kalktığını kaydettiler. 
     
</TEXT>
</DOC>
