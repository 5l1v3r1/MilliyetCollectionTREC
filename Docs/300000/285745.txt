<DOC>
<DOCNO> 285745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/soneko35.html </URL>
<DATE> 2004/11/03/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
ÖTV artışı nedeniyle bayilerde ''son gün'' hareketliliği yaşandı... 
</HEADLINE>
<TEXT>

     Otomobillerde Özel Tüketim Vergisi ÖTV artışının yarın yürürlüğe girecek olması nedeniyle, bayiler ve vergi dairelerinde hareketlilik yaşandı. 
     Otomotiv Disribütörleri Derneği ODD Yönetim Kurulu Başkanı Yüksel Mermer, özellikle daha önce sipariş verenlerin otomobillerinin işlemlerini tamamlamaya çalıştıklarını söyledi. Yüksel Mermer, satışların artıp artmadığına ilişkin olarak da, ''Bir hareketlilik var ama çok değil'' dedi. 
     Honda Satış ve Pazarlamadan Sorumlu Genel Müdür Yardımcısı Ümit Karaarslan ise önceki günlere göre son 2 gündür Honda bayilerinde yüzde 60-70 oranında bir hareketlilik olduğunu bildirdi. 
     Karaarslan, firmaların, bundan sonra elindeki stokları eritmeye çalışacağını ifade ederek, ''Bu da fiyat ve promosyon yoluyla olacaktır'' dedi. 
     
     YARIN FİYATLAR ARTACAK 

     Binek otomobillerde Özel Tüketim Vergisi ÖTV oranlarının, 1600 cc'ye kadar yüzde 30'dan yüzde 37'ye, 2000 cc'ye kadar yüzde 52'den yüzde 60'a, 2000 cc'nin üzerindeki otomobillerde ise yüzde 75'den 84'e çıkarılmasıyla, yarından itibaren otomobil fiyatlarında artış yaşanacak. 
     Otomotiv firmalarından alınan bilgiye göre, ÖTV artışı ile Fiat Doblo 1.2 Active'in 23 milyar 883 milyon lira anahtar teslim fiyatı, 25 milyar 145 milyon liraya, Doblo 1.6 Malibu'nun 35 milyar 43 milyon lira olan anahtar teslim fiyatı ise 36 milyar 902 milyon liraya yükselecek. 
     Palio 1.2 SL AB'nin 21 milyar 346 milyon lira olan anahtar teslim fiyatı, 22 milyar 472 milyon liraya, Palio 1.6 16V Sporting DAB ABS EBD AC'nin 30 milyar 8 milyon lira olan anahtar teslim fiyatı 32 milyar 487 milyon liraya çıkacak. 
     Punto 1.3 Multijet 16V Dynamic DAB AC AJ, 1 milyar 578 milyon lira artışla 31 milyar 315 milyon liradan, Albea 1.2 16V HL Speedgear DAB ABS artı EBD AC, 1 milyar 749 milyon lira artışla 34 milyar 667 milyon liradan, Stilo MW 1.6 Dynamic 6AB ABS ECC AJ, 2 milyar 66 milyon lira artışla 40 milyar 944 milyon liradan satılacak. 
     Toyata Yaris 1.0 Terra MT, 1 milyar 9 milyon liralık artışla 20 milyar 176 milyon liraya, Corolla Sedan 1.4 Terra MT, 1 milyar 456 milyon liralık artışla 28 milyar 987 milyon liraya ve Avensis 1.6 Comfort MT, 2 milyar 140 milyon liralık artışla 42 milyar 390 milyon liraya yükselecek. 
     Hyundai Accent Admire 1.3 AB'nin fiyatı yüzde 5.3'lük artışla 24 milyar 263 milyon liraya ve Santa Fe 2.7 V6 H-MATIC'in fiyatı ise yüzde 5.1'lik artışla 86 milyar 776 milyon liraya çıkacak. 
     Renault modellerinden Clio Symbol Authentique 1.4'ün 17 milyar 597 milyon lira olan anahtar teslim fiyatı, 1 milyar 95 milyon lira artışla 18 milyar 692 milyon liraya yükselecek. 
     Megane II Authentique 1.4 16 v, 1 milyar 772 milyon lira artışla 29 milyar 698 milyon liradan, Clio Authentique baz 1.2 16 v de 1 milyar 213 milyon lira artışla 20 milyar 163 milyon liradan satılacak. 

     
</TEXT>
</DOC>
