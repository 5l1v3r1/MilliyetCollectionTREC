<DOC>
<DOCNO> 282001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonyas28.html </URL>
<DATE> 2004/10/20/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Müzik dünyasının yıldızları Afrika için biraraya geliyor 
</HEADLINE>
<TEXT>

     Aralarında Coldplay, The Darkness ve Travis'in de bulunduğu birçok ünlü grup ve şarkıcı, Afrika'ya yardım amacıyla ''Do They Know It's Christmas'' adlı şarkıyı yeniden seslendirecek. 
     Şarkının yeni versiyonu için çalışmalarda bulunan Bob Geldof ve Midge Ure'un, Robbie Williams, Noel Gallagher, Jamelia ve Dido gibi ünlü isimleri de gruba dahil etmeye çalıştıkları bildirildi. Şarkının, birkaç hafta içinde kaydedilmesi bekleniyor. 
     İngiliz The Sun gazetesine organizasyonla ilgili bilgi veren Midge Ure, ''Kesinlikle yapılacak. Çok heyecanlıyım. Amaç sadece para toplamak değil'' dedi ve gözleri Afrika'daki kıtlığın üzerine çevirmek istediklerini söyledi. Ure, birçok ünlü ismin organizasyona katılmak için istekli olduğunu belirtti. 
     Etiyopya'daki açlara yardım amacıyla 1984'te bestelenen şarkı ve ardından verilen konser, 40 milyon sterlinden yaklaşık 107 trilyon lira fazla gelir sağlamıştı. 
     
</TEXT>
</DOC>
