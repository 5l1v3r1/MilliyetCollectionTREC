<DOC>
<DOCNO> 279968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/yazar/cemal.html </URL>
<DATE> 2004/10/14/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Aleviler 
</HEADLINE>
<TEXT>


Dört yıl geçmiş aradan. Cem Vakfı Başkanı Prof. İzzettin Doğan'la konuştuktan sonra bir yazı yazmıştım . Konu, Alevilerin Türkiye'deki durumuydu. 
İzzettin Doğan o tarihlerde iktidar koltuklarını paylaşan Ecevit'le Yılmaz'dan yakınmıştı. Verilen sözlerin tutulmadığını örnekleriyle anlatmış, Diyanet İşleri Başkanlığı'ndaki bazı yapısal bozuklukları eleştirmiş, Alevilerin devletten beklentilerini beş noktada şöyle özetlemişti 
1 Yasalar önündeki eşitlik ilkesinin devlet tarafından bütün farklı inanç sahiplerine uygulanması... "Alevi vatandaşlar da devlete vergisini ödüyor. Ama devlet, Diyanet İşleri aracılığıyla yalnız Sünni anlayışta olanlara hizmet veriyor. Alevilere bütçeden tek kuruşu çıkmıyor" demişti Prof. Doğan. 
2 Ramazan'da ve perşembe günleri devlet televizyonunda Diyanet Saati yayını yapılır. Ama sadece Sünni inanca sahip olanlar muhatap alınır. İzzettin Doğan, "Bu ülkede 20-25 milyon Alevi yaşamıyor mu Bektaşilik, Mevlevilik yok mu " diye sormuştu. 
3 Cem Vakfı Başkanı'nın din dersi ile ilgili yakınmasına gelince "Laik düzende mecburi din dersi olmaz. Ama olacaksa, o zaman devlet adil davransın, derslere Alevi İslam anlayışını da koysun." 
4 Ecevit 1997'de başbakan yardımcısı olarak, "Cami de bizim, cemevi de" diyor. Ama arkası gelmiyor. Cemevlerinin yapılmasında devlet katkısı gerçekleşmiyor. 
5 Diyanet İşleri Başkanlığı'nın bütün inançları kapsayacak biçimde yeniden yapılanması... 
Cem Vakfı Başkanı, dört yıl önceki sohbetimizi bu köşede şöyle bitirmişti 
"Avrupa Birliği dört beş yıldır Alevi konusuna girmek istiyor. Biz kendi aramızda çözeriz diyerek bunu önledik. Ama çözemedik. Şimdi devreye AB giriyor." 
Ben de dört yıl önceki bu yazımı bu köşede şöyle noktalamıştım 
"Laik demokratik Cumhuriyet düzeninde Alevilerin hakları teslim edilmeyecek mi Sorunları kendimiz çözemeyecek miyiz Ve yıllar geçtikten sonra bağıracak mıyız, 'AB ne karışıyor bizim işimize ' diye..." 
Dört yıl daha geçti. 
Değişen bir şey olmadı. 
Ve şimdi AB devrede 
Biz de bağırmaya başladık, "Aleviler için azınlık statüsü isteniyor" diye... Dün Cem Vakfı Başkanı Prof. İzzettin Doğan'la yine sohbet ettim. 
Şunları söyledi 
"Evet dört yıl daha geçti, değişen bir şey olmadı. Alevi vatandaşların sorunları olduğu gibi duruyor. Hatta bu hükümetle bir gerileme oldu. Çünkü bundan önceki hükümetle hiç olmazsa bir diyalog vardı. Erdoğan hükümetiyle bu da kalmadı. Bıçakla kesilir gibi kesildi diyalog..." 
Prof. Doğan, AB'nin tutumuyla ilgili olarak da şunları söyledi 
"AB'nin tutumunda bir kötü niyet görmüyorum. Sünniler çoğunlukta aritmetik olarak, Aleviler de azınlıkta diyor bir yerde... Fakat Alevileri yok sayarsanız, görmezlikten gelirseniz, o zaman terse dönebilir işler. Demokrasi de derinleşmez, AB de azınlık hakkı isteyebilir." 
Çare .. 
Devletin tüm inançlara saygılı olması, eşit mesafede durması ve bunun gereklerini yapması değil mi çare .. 

22 Haziran 2000 tarihli Milliyet. 



</TEXT>
</DOC>
