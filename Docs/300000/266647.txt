<DOC>
<DOCNO> 266647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sontur13.html </URL>
<DATE> 2004/08/26/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Gebze'de emlakçı bıçaklanarak öldürüldü .. 
</HEADLINE>
<TEXT>

     Kocaeli'nin Gebze İlçesi'nde bir emlakçı bıçaklanarak öldürüldü. 
     AA muhabirinin edindiği bilgiye göre, Adem Yavuz Mahallesi İstiklal Caddesi üzerindeki boş arazide, emlakçılık yapan Kazım Hazırcı, bir arsanın satışı konusunda Halil S, oğulları Mustafa S, ve Emrah S. ile tartıştı. Tartışmanın büyümesi üzerine Hazırcı, 4 bıçak darbesiyle ağır yaralandı. 
     Kartal Lütfi Kırdar Eğitim ve Araştırma Hastanesi'ne kaldırılan Hazırcı, kurtarılamadı. 
     Cinayetin ardından baba Halil S. gözaltına alınırken Mustafa ve Emrah S. olay yerinden firar ettiler. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
