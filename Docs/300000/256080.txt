<DOC>
<DOCNO> 256080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/yasam/yas10.html </URL>
<DATE> 2004/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen, bacaklarını göz göre göre kaybediyor 
</HEADLINE>
<TEXT>


HÜSEYİN ERSÖZ Bursa DHA 

Bursa'da doğumundan iki gün sonra kan pıhtılaşması nedeniyle moraran sol bacağı kesilen bir aylık Sergen bebeğin diğer bacağına da aynı teşhis konuldu. Baba Eşref Yağlı, Tıp Fakültesi Hastanesi tarafından oğlunun kabul edilmediğini belirterek, isyan etti. Önce SSK Çocuk Hastanesi'ne götürülen bebek, ardından Uludağ Tıp Fakültesi Hastanesi'ne "Yer yok" diye kabul edilmedi. Bebek, aynı gerekçeyle iki kez daha Tıp Fakültesi Hastanesi'ne alınmadı. Bir kez daha SSK Çocuk Hastanesi'ne sevk edilen Sergen'e yapılan muayenenin ardından sol bacağı kesildi. Bebeğin bu kez diğer bacağında da kan pıhtılaşması görüldü. Şimdi doktorlar Sergen'in sağ bacağının kesilmemesi için çaba harcıyor. 


</TEXT>
</DOC>
