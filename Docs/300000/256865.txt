<DOC>
<DOCNO> 256865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sonspo23.html </URL>
<DATE> 2004/07/20/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Futbolu kim icat etti Belgeler hangi ulusu gösteriyor... 
</HEADLINE>
<TEXT>

     ''Futbolu kim icat etti'' sorusuna yanıt FIFA Başkanı Sepp Blatter'den geldi. Blater, Çinlilerin binlerce yıl önce deri toplarla futbolu ilk oynayan ulus olduğunu açıkladı. 
     Böylece futbolu İngilizlerin bulduğu yönündeki inanışın da yanlış olduğu ortaya çıktı. 
     Futbolu icat eden Çinliler şimdi bu sporda başarılı olmak için büyük bir hızla çalışıyor. On yıl içindeki hedefleri ise dünya şampiyonu olmak. 
     Çinlilerin futbolu biz icad ettik iddiasına futbolun en en yüksek yönetim organı FIFA'dan destek geldi. 
     FIFA Başkanı Sepp Blatter Çin'deki bazı belgelerin bu ülkede binlerce yıl önce futbola benzer bir oyunun oynandığını ortaya çıkardığını söyledi. 
     Blatter, İngilizlere futbolu kurumsallaştırdıkları için teşekkür etmeliyiz. Ancak Çin'de bu oyunun binlerce yıl önce oynandığına dair kanıtları da reddedemeyizö diye konuştu. 
     Blatter'in açıklamaları futbolun aslından Avrupa'dan çok daha önce Çin'de ortaya çıktığını gösteriyor. 
     Yeni bulgulara göre Çinliler içi doldurulmuş deri bir topla modern futbola benzer bir oynuyordu. 
     Çinli futbol hayranları FIFA başkanının açıklamasıyla futbolu İngilizler buldu’ tartışmasının bittiğini söylüyor. 
     Her ne kadar Çinlilerin futbolu ilk oynayan ulus oldukları ortaya çıksa da henüz sahalarda bir varlık gösteremiyorlar. 
     Çin futbolu şu anda dünya sahnesinde kendine yer edinmeye çalışıyor. Milli takımın henüz kayda değer bir başarısı yok. 
     Ancak Çin'de futbol en az Avrupa'daki kadar ilgi görüyor. Binlerce taraftar ülkedeki maçlarda tribünleri dolduruyor. 
     Çinli futbolseverler artık futbolu icat eden millet olmanın sorumluluğuyla yeşil sahalarda başarılara imza atmak istiyor. 
     On yıl içinde de dünya şampiyonu olmayı hedefliyor. 

     
</TEXT>
</DOC>
