<DOC>
<DOCNO> 290402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sondun20.html </URL>
<DATE> 2004/11/20/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Denktaş Spor ambargosu yüz karası bir durumdur 
</HEADLINE>
<TEXT>

     KKTC Cumhurbaşkanı Rauf Denktaş, insan hakları, demokratik haklar, spor, barış için en güzel araçtır diyenlerin Kıbrıs'a gelince bu sözleri unuttuğunu ve Kıbrıs Türkleri'ne, uzlaşmaya ters etki yapan spor ambargosu uyguladıklarını belirtti. Spor ambargosunun yüz karası olduğunu kaydeden Denktaş, "Kıbrıs Türkleri'nin hakları görülmüyor" dedi. 
     Türkiye ve KKTC tenis takımlarını kabul eden Denktaş, 1960 Anayasası'nda sporun iki cemaata ait olduğunu vurgulayarak, "Adam Rumlar anayasayı yırtıp atıyor ve ben benim diyor. Dünya da bunu kabul ediyor. Hadi başlangıçta hata yaptın bir sebebi vardı kabul ettin. 40 yıl aynı kabulü sürdürürsen, demek ki Kıbrıs'ta Türkün hakkını hiç görmüyorsun" diye konuştu. 
     Rumların Kıbrıs Türkleri'nin hükümeti olmadığını vurgulayan Denktaş, "Bizi yamalamak isteyenler karşısında -devletim ve egemenliğim var Türkiyem var- diye dikilmeliyiz" dedi. 
     
</TEXT>
</DOC>
