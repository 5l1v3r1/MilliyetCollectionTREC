<DOC>
<DOCNO> 259098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sontur17.html </URL>
<DATE> 2004/07/29/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Sıcaklar, meteorolojiyi de bunalttı .. 
</HEADLINE>
<TEXT>

     Antalya Meteoroloji Bölge Müdürlüğü, hava tahminlerini yapmanın yanı sıra sıcakların ne zaman biteceğini soran vatandaşlara da hizmet vermeye çalışıyor. 
     Antalya Meteoroloji Bölge Müdür Yardımcısı Yunus Demir, AA muhabirine yaptığı açıklamada, havaların ısınmasıyla birlikte günde ortalama bin kişinin telefonla kendilerini arayarak, havaların ne zaman soğuyacağını sorduğunu söyledi. Gelen yoğun telefon trafiğinde çareyi otomasyona geçmekte bulduklarını belirten Demir, şöyle konuştu 
     ''Günde ortalama bin kişi, sıcakların ne zaman biteceğini sormaya başladı. Kimi nem oranı ne zaman düşecek, kimi rüzgarlı hava geliyor mu, kimi de yağış var mı diye soruyor. Hava durumu ve meteorolojiye ilişkin sorularla ilgilenen 3 personel, gelen telefonlara cevap veremez hale geldi. Santral zaman zaman kilitleniyor.'' Çiftçiler başta olmak üzere, turizmcilerin, balıkçıların, yat turuna çıkacakların, havayolu şirketlerinin ve sera sahiplerinin hava durumuyla ilgili sürekli kendilerinden bilgi aldığını belirten Demir, çok ilginç sorularla da karşılaştıklarını söyledi. 
     

     
</TEXT>
</DOC>
