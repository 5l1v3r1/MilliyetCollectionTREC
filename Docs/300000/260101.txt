<DOC>
<DOCNO> 260101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/guncel/gun03.html </URL>
<DATE> 2004/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeteneklilere fırsat 
</HEADLINE>
<TEXT>


Öğrenci Seçme Sınavı'nda 160 ve üzerinde puan alan adaylar, üniversitelerin aynı alanları için açacağı özel yetenek sınavında şanslarını deneyebilecekler 

BURCUM DEVREZ İstanbul 

Öğrenci Seçme Sınavı ÖSS maratonunun ardından, istediği bölüme girebilmek için yeterli puanı alamayan öğrencilerin bir şansı daha var. Özel yetenek sınavıyla öğrenci alacak bazı üniversitelerin kayıtları, kontenjan ve programları şöyle 
Ankara Üniversitesi Opera ve Koro Bölümüne 30, Dansa 10 Tiyatro Bölümüne 25 öğrenci alınacak. Sınav tarihi 31 Ağustos. 
Bahçeşehir Üniversitesi İç Mimarlık ve Çevre Tasarımı Bölümü ile Görsel Sanatlar ve Görsel İletişim Tasarımı bölümlerinin her birine 60 öğrenci alınacak. Sınav 12 Ağustos'ta . 
Çukurova Üniversitesi Beden Eğitimi Öğretmenliğine 40, Spor Yöneticiliğine 30, Antrenörlüğe 50, Heykel ve Resime 40, Grafiğe 10, Müzige 15, Tiyatro Bölümüne 15 öğrenci alınacak. Sınav tarihi 23 Ağustos - 10 Eylül. 
Doğuş Üniversitesi Grafik için 60, Resim için 30 öğrenci alınacak. Sınav tarihi 28 Temmuz - 13 Ağustos. Burs sınavı 19 Ağustos'ta. 
Mimar Sinan Güzel Sanatlar Üniversitesi Resime 40, Tekstil ve Moda Tasarımına 20, Heykele 12, Sahne Dekorları ve Kostümüne 10, Seramiğe 15, Geleneksel Türk El Sanatlarına 25, Grafiğe 20, Fotoğrafa 15, İç Mimarlığa 20, Endüstri Ürünleri Tasarımına 20 öğrenci alınacak. Sınav tarihi 1 - 3 Eylül. 
İstanbul Bilgi Üniversitesi Görsel İletişim Tasarımına 45, Fotoğraf ve Videoya 45, Sahne ve Gösteri Sanatları yönetimine 65, Müzik prodüksiyonu ve kayıt sanatlarına 27 öğrenci alınacak. Sınav 18 Ağustos - 4 Eylül. 
İstanbul Kültür Üniversitesi İletişim Tasarımına 100, İç Mimarlık ve Çevre Tasarımına 50, Sanat Yönetimi bölümüne ise 50 öğrenci alınacak. Sınav tarihi 13-15 Ağustos. 
İstanbul Teknik Üniversitesi Devlet Konservatuvarı bünyesinde, Temel bilimlere 30, Ses Eğitimine 30, Halk Oyunlarına 30, Müzik Teknlojilerine 30, Müzikolojiye 15, Kompozisyona 15 ve Çalgı bölümüne 30 öğrenci alınacak. Sınav 16 Ağustos'ta 
Yeditepe Üniversitesi Plastik Sanatlara 35, Grafik Tasarımına 60, İç Mimarlığa 130, Endüstri Ürünleri Tasarımına 60, Moda Tekstil Tasarımına 60, Sanat Yönetimine 65, Tiyatroya 30, Sanat ve Tasarıma 35, Gastronomi ve Mutfak Sanatları Bölümüne 45 öğrenci alınacak. Sınav 18 Ağustos'ta. 


</TEXT>
</DOC>
