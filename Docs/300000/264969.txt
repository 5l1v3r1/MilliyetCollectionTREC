<DOC>
<DOCNO> 264969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sondun29.html </URL>
<DATE> 2004/08/20/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
KKTC'de yine bir parti kuruldu Özgür Düşünce Partisi 
</HEADLINE>
<TEXT>

     KKTC'nin siyasi hayatına Özgür Düşünce Partisi adında yeni bir parti daha katıldı. 
     Aralarında Demokrat Parti'nin DP eski genel başkanlarından Salih Coşar ile iki milletvekilinin de bulunduğu, DP'den istifa eden çok sayıda siyasetçi tarafından kurulan yeni parti, bugün İçişleri Bakanlığı'nda tescil ettirildi. 
     ÖDP, KKTC Cumhuriyet Meclisi'nde Girne milletvekili Ünal Üstel ile Gazimağusa milletvekili Ahmet Kaşif tarafından temsil edilecek. 
     Bir süreden beri Özgür Düşünce Hareketi adı altında faaliyetlerde bulunan ve bugün Özgür Düşünce Partisi ÖDP olarak siyasi yaşama adım atan yeni partinin amblemi beyaz zemin üzerindeki kırmızı çember içinde Kıbrıs haritası ve ÖDP logosundan oluşuyor. 
     ÖDP'nin kurulmasıyla KKTC'deki siyasi parti sayısı 18'e, mecliste sandalyesi bulunan parti sayısı da 8'e çıktı. 
     
</TEXT>
</DOC>
