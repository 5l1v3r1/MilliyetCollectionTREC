<DOC>
<DOCNO> 265926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sondun13.html </URL>
<DATE> 2004/08/24/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Bağdat'taki bombalı araç saldırısında 4 koruma öldü, 10 yaralı... 
</HEADLINE>
<TEXT>

     Irak'ın başkenti Bağdat'ın güneyindeki Kadisiye yerleşim bölgesinde düzenlenen bombalı araç saldırısında hedefin Irak Çevre Bakanı Mişket Mumin olduğu bildirildi. 
     Bakanlık sözcüsü Delal Ali, patlamanın olduğu bölgeden konvoyuyla geçen Çevre Bakanı Mumin'in saldırıdan yara almadan kurtulduğunu söyledi. 
     Bakan Mumin Reuters'a yaptığı açıklamada, saldırıda 4 korumasının öldüğünü belirtti. Görgü tanıkları, patlamada en az 10 kişinin yaralandığını kaydetti. 
     Polis, Bağdat'ın batısındaki El Hadra mahallesinde yola yerleştirilen bir bombanın patlaması sonucunda da Irak Eğitim Bakanı Sami El Muzaffer'in 1 korumasının öldüğünü, 2'sinin yaralandığını söyledi. 
     El Muzaffer'in patlama olduğu sırada aracında olmadığı için saldırıdan yara almadan kurtulduğu belirtildi. 
     
</TEXT>
</DOC>
