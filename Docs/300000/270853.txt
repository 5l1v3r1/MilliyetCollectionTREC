<DOC>
<DOCNO> 270853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/siyaset/siy05.html </URL>
<DATE> 2004/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatandaştan Erdoğan'a Huzur istiyoruz 
</HEADLINE>
<TEXT>


TAHSİN AKSU 


Başbakan Erdoğan, Gebze'de dün temaslarda bulundu. Çoban Mustafapaşa Camii'nde cuma namazını kılan Erdoğan, Belediye Başkanı İbrahim Pehlivan'ı da ziyaret etti. Daha sonra vatandaşlara seslenen Erdoğan, "Bir yangında itfaiye aracının giremediği, kanalizasyonların her gün çatladığı, patladığı, gecekondular bölgesinden oluşan bir Gebze istemiyorum" dedi. Başbakan'ın bu sözlerine bir vatandaş "Huzur istiyoruz, adalet istiyoruz" diye tepki gösterdi. Gazeteciler, bu vatandaşı görüntülemek için hareketlenirken Erdoğan'ın, "Medya koş, koş. Bak orada ganimet var. Hep beraber yürüyün oraya, ayrılmayın ve beraber orada durun. İşte maalesef malzemeniz bu" eleştirisi geldi. 



</TEXT>
</DOC>
