<DOC>
<DOCNO> 272690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sonspo04.html </URL>
<DATE> 2004/09/17/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Hagi'nin Beşiktaş'ı devirme planı hazır... 
</HEADLINE>
<TEXT>

     Beşiktaş’ın Norveç’ten yorgun dönmesini bekleyen Hagi, öğrencilerine güç artırıcı antrenmanlar yaptırıyor 
     
     Yine tempolu futbol 
     Hafta başından bu yana Beşiktaş’ın maç kasetlerini izleyerek rakibinin zaaflarını belirlemeye çalışan Gheorghe Hagi, pazar günü İnönü’de uygulayacağı stratejiyi belirledi. Futbolcularına geride kalan beş haftada tempolu futbol oynatmayı amaçlayan Aslan’ın hocası, Kartal’a karşı da aynı oyun planını uygulayacak. Rumen hoca, diri bir takımla mücadele etmeyi ve Siyah - Beyazlı ekibin temposunun düştüğü anlarda sonuca gitmeyi planlıyor. 
     
     Sabah çalıştırmadı 
     Dün gece Norveç’te Bodo Glimt ile UEFA Kupası ilk turunda mücadele eden Beşiktaş’ın, pazar günkü zorlu sınavın ilerleyen dakikalarda temposunu kaybedeceğini düşünen Hagi, İnönü’de nasıl oynamaları gerektiğini de oyuncularına aktardı. Zorlu sınava futbolcularını diri bir şekilde çıkarmak isteyen teknik adam, bu nedenle salı günü olduğu gibi dün yapılması gereken sabah antrenmanını da iptal ederek, günü tek idmanla geçti. 
     
     Hamle ikinci yarıda 
     Öğrencilerine sürekli Beşiktaş hakkında bilgiler veren Hagi, İnönü’deki maça Samsun karşısında olduğu gibi tempolu ve hızlı başlamalıyız. Gol bulamasak dahi, oyunun temposunu yüksek tutarak, rakibimizin oyundan düşmesini beklemeliyiz. İkinci 45 dakikada ayakta kalan taraf biz olduğumuz takdirde, Beşiktaş’ın zaaflarından yararlanır ve sonuca gideriz. Bunun için çok mücadele etmeli ve maç boyunca çok çalışmalıyızö talimatını verdi. 
     
</TEXT>
</DOC>
