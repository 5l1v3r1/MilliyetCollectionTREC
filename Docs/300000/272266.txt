<DOC>
<DOCNO> 272266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sondun13.html </URL>
<DATE> 2004/09/16/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
'ABD'lilerle çalışacak Lübnanlının başını kesip sokaklarda sürükleriz' 
</HEADLINE>
<TEXT>

     Iraklı bir militan grup, ''Amerikalılarla çalışan herhangi bir Lübnanlının başının kesileceği ve cesedinin sokaklarda sürükleneceği'' tehdidinde bulundu. 
     ''1920 Devrim Tugayları'' adlı grubun, bir internet sitesinde yayımlanan tehdidinde, ''Lübnan hükümetini şiddetle uyarıyoruz. Iraklı mücahitler, diğerlerine ders olsun diye, Amerikan ordusundaki herhangi bir Lübnanlı Haçlı askerinin başını kesip cesedini sokaklarda sürükleyecek'' denildi. 
     Bildiride, ''Amerikan ordusunda birçok Lübnanlı asker bulunduğu ve bunların Iraklıların öldürülmesine karışmanın yanı sıra çeviri işinde de çalıştığı'' belirtildi. 
     Amerikan ordusu, Irak'ta, Lübnan dahil birkaç ülkeden gelen anlaşmalı özel askerleri istihdam ediyor. 
     
</TEXT>
</DOC>
