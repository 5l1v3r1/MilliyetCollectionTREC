<DOC>
<DOCNO> 264678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/sondun27.html </URL>
<DATE> 2004/08/19/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Sadr'ın temsilcisi Güney Iraklılar, petrol kuyularını ateşe verebilir 
</HEADLINE>
<TEXT>

     Iraklı radikal Şii lideri Mukteda Sadr'a bağlı milislerle Amerikan kuvvetleri arasında Necef'teki çatışmalar devam ederken, Sadr'ın temsilcilerinden biri, güney Irak ahalisinin bölgedeki bütün petrol kuyularını ateşe vermekle tehdit ettiğini söyledi. 
     El Cezire televizyonuna konuşan Sadr'ın Nasıriye temsilcisi Şeyh Evsel Hafeci, ''Sözde Irak devlet bakanının yaptığı açıklamalar üzerine başta Basra ve Amara kentleri olmak üzere Güney Irak ahalisi, bazı petrol boru hatlarını havaya uçurdu. Ahali, bütün petrol kuyularını ateşe vermekle tehdit etti'' dedi. 
     Devlet Bakanı Kasım Davud, bugünkü basın toplantısında, Sadr'ın hükümetin koşullarını kabul etmesini istemiş ve aksi halde son darbeyi indirecek taarruzun ''eli kulağında'' olduğunu söylemişti. 
     
</TEXT>
</DOC>
