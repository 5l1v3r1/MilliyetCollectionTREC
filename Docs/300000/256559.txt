<DOC>
<DOCNO> 256559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sonspo10.html </URL>
<DATE> 2004/07/19/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Galatasaray'da kombine kart satışları başladı... 
</HEADLINE>
<TEXT>

     Galatasaray Kulübü, 2004-2005 sezonunun kombine kart satışlarına bugün başladı. 
     Sarı-kırmızılı futbol takımının yeni sezonda Ali Sami Yen ve Atatürk Olimpiyat statlarında oynayacağı maçlarda geçerli olacak sezonluk kartların satışı Ali Sami Yen Stadı'ndaki şeref salonunda yapılıyor. 
     Sarı-kırmızılı taraftarlar, satışa çıkarılan kombinelere ilk günden ilgi gösterirken, stat önünde kısa kuyruklar oluşturdular. 
     Bu arada, sarı-kırmızılı kulüpten yapılan açıklamada, maçların önemli bir bölümünün oynanacağı Ali Sami Yen Stadı'nda, 2002-2003 sezonunda Ali Sami Yen Stadı'nda loca ve numaralı üst tribün sezonluk bilet almış koltuk sahiplerine, 25 Temmuz Pazar günü saat 17.00'ye kadar satış önceliği tanınacağı, 2004-2005 sezonu için eski ve yeni açık tribünlerinde sezonluk bilet satışı yapılmayacağı bildirildi. 
     
     KART FİYATLARI 
     Kombine kartların fiyatları peşin 4 milyar 275 milyon lira ile 513 milyon lira arasında değişiyor. 
     Taraftarların hafta içinde 09.30-19.00, hafta sonunda ise 10.30-17.00 saatleri arasında kombine kart satın alabilecekleri bildirildi. 
     
</TEXT>
</DOC>
