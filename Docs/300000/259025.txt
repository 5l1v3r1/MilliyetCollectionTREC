<DOC>
<DOCNO> 259025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/soneko35.html </URL>
<DATE> 2004/07/29/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Tahran'da Turkcell için anlaşma sağlandı 
</HEADLINE>
<TEXT>

     İran Teknoloji ve Enformasyon Bakanı Ahmed Mutemedi, Turkcell'in İran GSM pazarında ikinci operatör olarak çalışması konusunda anlaşmaya varıldığını söyledi. 
     Mutemedi, yaptığı açıklamada, ''Bu konuda Turkcell, Ericsson ve birkaç İranlı şirketten oluşan Irancell şirketine çalışması için gerekli izni vereceğiz'' dedi. 
     Bakan Mutemedi, Turkcell'in İran GSM pazarında ikinci operatör olarak çalışması yönünde gerekli çalışmaların iki yıldır yapıldığını, bu çalışmaların Maliye ve İstihbarat bakanlıkları ile Meclis Plan ve Bütçe Komisyonu tarafından sürdürüldüğünü söyledi. 
     Mutemedi, ayrıca konuyla ilgili olarak Yargı Erki'nin bazı temsilcilerinin de sürece dahil olduğunu söyledi. 
     Turkcell'in İran'a 300 milyon euro'luk teminat vermek istediğini belirten Mutemedi, henüz bunun için gereken izni vermediklerini söyledi. 
     
</TEXT>
</DOC>
