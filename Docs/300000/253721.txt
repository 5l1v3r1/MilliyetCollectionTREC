<DOC>
<DOCNO> 253721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/guncel/gun10.html </URL>
<DATE> 2004/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
El-Al, uçuşlarına yeniden başlıyor 
</HEADLINE>
<TEXT>


TOLGA ŞARDAN Ankara 

İsraİl havayolu El-Al'ın Türkiye uçuşlarını durdurmasıyla başlayan kriz, hafta sonunda İstanbul Atatürk Havalimanı'ndaki "yerinde inceleme"yle çözüldü. El-Al'ın Türkiye uçuşlarını askıya aldığını açıklamasının ardından Emniyet Genel Müdürlüğü ve İsrailli güvenlikçilerden oluşan bir grup, Atatürk Havalimanı'nda inceleme yaptı. Türkiye'nin "güvence" vermesi ve özel protokol oluşturulmasının ardından da El-Al uçuşlarına yeniden başladığını açıkladı. Otobüslerle havalimanı dış hatlar terminaline getirilen İsrailli yolcuların güvenliğinin sağlanmasında Türk polisinin yanı sıra sivil İsrailli görevliler de yer alacak. Kapı önündeki bu görevliler silah taşıyacak. Terminal salonunda da sadece uçak saatlerinde sivil görev yapacak. 


</TEXT>
</DOC>
