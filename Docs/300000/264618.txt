<DOC>
<DOCNO> 264618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/yasam/yas04.html </URL>
<DATE> 2004/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Arka koltuk kemeri taksa ölmeyecekti 
</HEADLINE>
<TEXT>


Patnos'ta babalarının kullandığı aracın ani freniyle arka koltukta oturan Erdal can verdi, ikiz kardeşi Özkan'ın ise burnu bile kanamadı 

CEM BAKIRCI Erzurum DHA 

Ağrı'nın Patnos ilçesinde toptancılık yapan Saim Bayram 36 , alışveriş yapmak ve ikiz çocukları Erdal ile Özkan'ı 12 gezdirmek amacıyla, otomobiliyle Erzurum'a geldi. 
Burada çocuklarıyla yemek yiyen Bayram, daha sonra Menderes Caddesi'nde yol alırken, önündeki araca çarpmamak için sert bir fren yaptı. Fren sırasında arka koltukta kemer takmadan oturan Erdal Bayram, başını ön koltuğa çarptı. 

Boynu kırıldı 
Boynu kırılan Erdal Bayram, babası tarafından kaldırıldığı Numune Hastanesi Acil Servisi'nde kurtarılamadı. 
Kazada yara almayan Özkan, ikizini kaybetmenin büyük acısını yaşarken, baba Bayram, "Başı ön koltuğa çarptı, burnundan kan gelmeye başladı. Gerisini hatırlamıyorum" dedi. Doktor Nihat Çimen, "Bu tür ani çarpmalar boyunda kırığa, buna bağlı olarak da solunum yetmezliğiyle ölümlere neden olabiliyor" dedi. 




</TEXT>
</DOC>
