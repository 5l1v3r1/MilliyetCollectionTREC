<DOC>
<DOCNO> 264572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/guncel/gun05.html </URL>
<DATE> 2004/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçi çadırını yıldırım çarptı 
</HEADLINE>
<TEXT>


DHA 

İstanbul'da önceki gün yaşamı felç eden yağış ve fırtına, diğer bölgelerde su baskınlarının yanı sıra can kaybına da neden oldu. 
Düzce'de, Güneydoğu'dan fındık toplamak için gelen işçilerin çadırlarının bulunduğu yere yıldırım düştü. Yaralanan Ramazan Gençay, Lütfü Buşta, Recep Göçer ve Mehmet Göçer 36 Akçakoca Devlet Hastanesi'ne kaldırıldı. Recep Göçer, tüm çabalara rağmen kurtarılamadı.Bursa'nın Mudanya ilçesi Orhaniye köyünde çobanlık yapan Halit Özdemir 36 , yıldırım düşmesi sonucu öldü.Bartın'ın Kozcağız beldesi Uluköy'de ortaya çıkan hortum, üç evin çatısıyla cami minaresinin "alem" denilen üst kısmını uçurdu. Olası sel felaketine karşın Ankara Sivil Savunma Arama ve Kurtarma Birlik Müdürlüğü'nden 10 kişilik ekip kente geldi. Önceki gün su baskınına uğrayan İnkumu beldesinde de hasar tespit ve temizlik çalışmalır sürüyor. Adapazarı'nda şiddetli yağış ve fırtına, Karahasan ve Şeyh köylerinde yüzlerce kavak ağacının yıkılmasına neden oldu. 

</TEXT>
</DOC>
