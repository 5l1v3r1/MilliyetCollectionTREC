<DOC>
<DOCNO> 281028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/son/sontur06.html </URL>
<DATE> 2004/10/17/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Kamu-Sen Adaletsiz ücret artışı ile yüksek maaş grupları sevindirildi 
</HEADLINE>
<TEXT>

     Türkiye Kamu Çalışanları Sendikaları Konfederasyonu Genel Merkezi Türkiye Kamu-Sen , ''AK Parti iktidarında en yüksek ücret alan memura, en düşük ücretle çalışan memura verilenin 5.3 katı fazla zam verileceğini' savundu. 
     Türkiye Kamu Sen'den yapılan yazılı açıklamada, konfederasyonun, özellikle toplu görüşmelerde ücretler arası dengesizliğin adil olmadığını, denge sağlanamadığı takdirde makasın her geçen gün daha da açılacağını vurguladığı ifade edildi. 
     Yetkililerin Türkiye Kamu-Sen'in taleplerini göz ardı ettiği savunulan açıklamada, ''adaletsiz ücret artışı ile yüksek maaş gruplarının sevindirildiği'' öne sürüldü. 
     Açıklamada, 1. derecenin 4. kademesindeki başbakanlık müsteşarı ile 15. derecenin 1. kademesindeki hizmetlinin yapılacak zam sonrası maaşları karşılaştırılarak, böylece, ''AK Parti iktidarında, en yüksek ücret alan memura en düşük ücretle çalışan memura verilenin 5.3 katı zam verileceği'' ifade edildi. 
     
</TEXT>
</DOC>
