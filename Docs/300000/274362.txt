<DOC>
<DOCNO> 274362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sontur31.html </URL>
<DATE> 2004/09/23/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Hayali kredi kartları ile 200 milyar lira çektiler .. 
</HEADLINE>
<TEXT>

     İzmir'in Karşıyaka İlçesi'nde, kurdukları hayali şirketlerde çalışıyor gibi gösterdikleri kişiler adına 52 adet kredi kartı çıkararak, bankalardan yaklaşık 200 milyar lira çeken şebeke elemanları yakalandı. 
     Alınan bilgiye göre, Asayiş Şube Müdürlüğü Yankesicilik ve Dolandırıcılık Büro Amirliği ekiplerinin şüphe üzerine durdurduğu otomobildeki Erhan D'nin 32 üzerinden, 52 adet kredi kartı ve 12 adet ATM kartı çıktı. 
     Ele geçirilen kartların, Erhan D'ye ait şirket ile arkadaşı Kenan D'ye 28 ait firmada çalışıyor gösterilen kişilere ait olduğu tespit edildi. Yapılan araştırmada, bu 2 firmanın sahte belgelerle kurulduğu ve adreslerinin hayali olduğu belirlendi. 
     Polis ekipleri, hayali firma sahibi Kenan D. ile ''bu firmalarda çalışıyor gibi görünen'' Erşen Ş. 31 , Kadri C. 43 , İbrahim B. 24 , Nezaket B. 24 , Mehmet B. 26 ile Nabi T'yi 24 yakaladı. 
     Hayali firma sahipleri ve çalışanlar adına çıkarılan 10 ayrı bankaya ait kredi kartları ile yaklaşık 200 milyar lira para çekildiği belirtildi. 
     Hayali firmalarda çalışıyor gibi gösterilerek adına kredi kartı çıkarılan 7 kişinin daha arandığı bildirildi. 
     
</TEXT>
</DOC>
