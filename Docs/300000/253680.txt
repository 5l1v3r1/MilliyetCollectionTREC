<DOC>
<DOCNO> 253680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sontur30.html </URL>
<DATE> 2004/07/07/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Eski kiracısının kulağını ısırarak kopardı .. 
</HEADLINE>
<TEXT>

     İzmir'in Karşıyaka İlçesi'nde bir ev sahibi, söz verdiği tarihten önce evini boşaltarak kendisini zarara uğrattığını öne sürdüğü eski kiracısının kulağını ısırdı. Kulağın kopan parçası, ''dokuların özelliğini kaybettiği'' gerekçesiyle yerine dikilemedi. 
     Alınan bilgiye göre, İsrafil Kaya 57 , 7130 Sokak'ta, iş dönüşü servisten inen eski kiracısı Dursun Ali Dağdelen'e 30 yumruk atıp boynuna sarıldı ve kulağını ısırarak, kopardı. 
     Kopan parçayı alarak Yenişehir SSK Hastanesi'ne giden Dağdelen'e, doktorların ''parçanın dokusunun zedelendiğini dolayısıyla dikilmesinin eski işlevini kazandırmayacağını'' söyleyerek, kulağa dikiş attıkları belirtildi. 
     Dağdelen, ifadesinde, Kaya'nın evini 3 seneliğine kiraladığını, aylık 70 milyon lirayı düzenli olarak ödediğini, ancak 10 ay oturduktan sonra kayınbiraderinin evine taşınmak durumunda kaldığını kaydetti. 
     Kaya'nın kendisine borçlu olduğunu iddia ettiğini ifade eden Dağdelen, ''Zarara uğradığını belirterek, ''2 aylık daha kira bedeli isteyen eski ev sahibim, bana bu nedenle saldırdı'' dedi. 
     Gümüşpala Karakolu'nca gözaltına alınan İsrafil Kaya, işlemleri yapıldıktan sonra çıkarıldığı mahkemede, tutuksuz yargılanmak üzere serbest bırakıldı. 
     
</TEXT>
</DOC>
