<DOC>
<DOCNO> 289843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/soneko39.html </URL>
<DATE> 2004/11/18/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa 23 bin puanın üstünde günü tamamladı... 
</HEADLINE>
<TEXT>

     İMKB Bileşik Endeksi, 2. seansı 368.69 puan artışla 23,132.59 puandan tamamladı. 
     Böylece Endeks, 5 Kasım Cuma gününden sonra ilk kez 23,000 puanın üstünde bir kapanış yapmış oldu. 
     Hisse senetleri 2. seansta ortalama yüzde 1.62 oranında değer kazandı. 
     İlk seanstaki 197.50 puanlık artış dikkate alındığında, Borsa endeksi günün tamamında 566.19 puan yükseldi. Hisse senetlerinin günlük ortalama değer kazancı yüzde 2.51 oldu. 
     Endeks 2. seansa, 38.92 puan artarak 22,802.82 puan seviyesinde başladı. Seansın ilk yarısını 22,990.46 puandan geçen endeks, seans içinde en düşük 22,790.84 puanı, en yüksek olarak da 23,151.95 puanı gördü. 
     2. seans kapanışında, mali endeks 686.85 puan artarak 31,475.78 puana, sanayi endeksi 135.23 puan artarak 20,892.43 puana, hizmetler endeksi 99.08 puan artarak 13,299.62 puana yükseldi. 
     Böylece ilk seansa göre mali grup hisseleri ortalama yüzde 2.23, sanayi grubu hisseleri ortalama yüzde 0.65 oranında, hizmet grubu hisseler ortalama yüzde 0.75 oranında değer kazandı. 
     2. seansta işlem gören toplam 302 hisse senedinden 147'si değer kazandı, 82'si değer yitirdi, 73 hisse senedinin fiyatında değişiklik olmadı. 
     Seansta, 552 trilyon 324 milyar 162 milyon liralık işlem hacmi kaydedildi. Günlük işlem hacmi, 1 katrilyon 12 trilyon 993 milyar 954 milyon lira olarak hesaplandı. 
     2. seansta İş Bankası C , Koç Holding, Garanti Bankası, Doğan Holding ve Tofaş Otomobil Fabrikaları en çok işlem gören hisse senetleri oldu. 
     
</TEXT>
</DOC>
