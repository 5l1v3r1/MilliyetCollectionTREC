<DOC>
<DOCNO> 284247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/guncel/gun90.html </URL>
<DATE> 2004/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Manken avlamanın yolları .. 

Not Aşağıdaki maddeler Doubleagent.com adlı erkek sitesinden birebir çevrilmiştir... 

1 Nerde avlayacağınızı bilin, spor salonları ve barlar en uygun mekanlardır... 
2 Doğru mesleğe sahip olun. Fotoğrafçı, yapımcı, mankenlik ajansı sahibi ya da bunların akrabası olmanız, şansınızı çok arttırır... 
3 Mankenliği küçümsemeyin. Sabahın 4'ünde kalkıp, saatlerce çekim yaptıklarını unutmayın... 
4 Onunla birlikte olmak istemiyormuş gibi davranın. Çoğumuz, sahip olamadığımız şeyleri isteriz. Unutmayın ki, erkeklerin 99.9'u, onunla sadece "birlikte olmaya" razıdır. Böylece siz farklı, orijinal ve ulaşılmaz olursunuz... 
5 Daima hesabı siz ödeyin. Çok para harcamaya hazır olun. Onlar buna alışmıştır. Güzel bir kadının yanında oturan erkeğin delice kıskanıldığını unutmayın... 
6 Bazı mankenler, hassas bir ruh yapısına sahiptir. Duygusal olun, şiir falan yazın... 
7 Bir iş görüşmesine ya da mankenlerin bir arada olduğu bir yere giderseniz cennetteymiş gibi davranmayın. Oradakileri çirkin bulun ve "bunların hiçbiri seninle kıyaslanamaz" deyin... 
8 Onu dinleyin, sürekli göğüslerine bakmayın, dinleyin... 
9 Sadece "çok güzelsin" yerine, "gözlerin, dudakların, tenin" gibi çeşitlemeler yapın... 
10 Ondan, sizi diğer manken arkadaşlarıyla tanıştırmasını istemeyin... 
11 Çok zeki olduğunu, güzelliğinin bunun yanında "artı bir bonus" olduğunu söyleyin... 
12 Boyuyla ilgili yorum yapmayın... 
13 Ondan hemen katalogunu göstermesini istemeyin. "Neden şu pembe bikiniyi giymiyorsun" gibi yorumlar yapmayın... 
14 Kataloguna bakarken, seksi resimlerini çabucak geçip, doğal olduğu resimleri beğeniyormuş gibi yapın... 
15 Podyumda onu seyretme şansınız olursa, ne kadar güzel göründüğünü ve yürüdüğünü, evinizde mutfaktan yatak odasına doğru yürümesini ne kadar dilediğinizi söyleyin... 
16 Onu arkadaşlarınıza "hava atmak amacıyla" yanınızda taşımayın... 
17 Bol bol magazin dergisi okuyun... 
18 Onu yemek yemeye zorlamayın, yaptığı diyete anlayış gösterin... 
19 Başka manken arkadaşlarınız olduğunu sakın söylemeyin... 
20 İleride çirkinleşse ya da 20 kilo alsa dahi onu yine de beğeneceğinizi söyleyin... 
Görüldüğü gibi yukarıdaki maddelerin birçoğu 5 numara hariç bizde bir işe yaramaz. Zavallı Amerikalılar, ne uğraşıyorlar mankenlere ulaşmak için, yazık valla... 

Çekirge dediğin bir de zıplar, iki de zıplar, sürekli de zıplar, hayır kendimden biliyorum... 
Jackie Chan 

Her Ramazan'da televizyonların yapılması zorunlu saydıkları görevler Top5 

1 Bir hekime gidilip nasıl beslenmemiz gerektiğinin sorulması... genelde diyetisyen 
2 Pazara gidilip fiyatların sorgulanması genelde hurma ve pastırma 
3 Dar gelirli ailelerin evine konuk olup iftarlarını ne ile açtıklarını kontrol edip devlete ufak da olsa dokundurmak genelde gecekondu 
4 Yüzlerce kez gidilmiş türbelere gidilip yeniden bilgi toplanması genelde Oruç Baba türbesi 
5 Bir ilahiyatçıya gidilip nelerin oruç bozup bozmadığının öğrenilmesi genelde Zekeriya Beyaz 

Halis Realite 
"Ben gerçeğin ta gerçeğiyim .." 
</TEXT>
</DOC>
