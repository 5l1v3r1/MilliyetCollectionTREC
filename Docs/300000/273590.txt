<DOC>
<DOCNO> 273590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sondun15.html </URL>
<DATE> 2004/09/21/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Tipi beğenilmeyen 3 yolcu uçaktan inidirildi 
</HEADLINE>
<TEXT>

     Güney Kıbrıs Rum kesimi-Moskova seferini yapan bir uçakta, yolcuların tiplerini beğenmedikleri için birlikte uçmak istemediği 3 yolcu uçaktan indirildi. 
     Radyo Eko Moskova, Güney Kıbrıs Rum kesiminden Moskova'ya hareket eden yolcu uçağında, yolcuların ''tipini beğenmedikleri'' 3 kişinin uçaktan indirilmemesi halinde uçmayacaklarını söylediklerini bildirdi. 
     Haberde, uçaktaki yolcuların biri sakallı, diğer ikisi de esmer tenli 3 yolcunun tehlikeli kişiler olabileceği gerekçesiyle uçuş görevlilerine şikayette bulunduğu belirtilerek, ''Yolcular, 3 kişinin uçaktan indirilmemesi halinde uçağa binmeyeceklerini söylediler. Mürettebatın ikna çabalarına rağmen yolcular geri adım atmadı'' denildi. 
     Yolcuların tavrı üzerine mürettebat, uçaktaki 3 yolcuyu başka bir uçağa aktardı. Rusya'daki terör eylemlerinden sonra özellikle esmer tenli kişilere yönelik ırkçı saldırıların arttığı, bu kişilere metroda sık sık polis sorgusu yapıldığı görülüyor. 
     
</TEXT>
</DOC>
