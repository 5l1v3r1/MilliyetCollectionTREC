<DOC>
<DOCNO> 254857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sonspo31.html </URL>
<DATE> 2004/07/12/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Pervez Müşerref yarın Beşiktaş'ı ziyaret edecek... 
</HEADLINE>
<TEXT>

     Pakistan Devlet Başkanı Pervez Müşerref, yarın Beşiktaş Kulübü'nü ziyaret edecek. 
     Başbakan Recep Tayyip Erdoğan'ın kızının düğünü için İstanbul'a gelen Müşerref'in, yarın saat 14.00'te Beşiktaş Kulübü'nü ziyaret ederek, Kulüp Başkanı Yıldırım Demirören ve yönetim kurulu üyeleriyle görüşeceği bildirildi. 
     
     BJK NEVZAT DEMİR TESİSLERİ ÜYELERE AÇILIYOR 

     Beşiktaş'ta, yönetim kurulunun aldığı kararla, BJK Nevzat Demir Tesisleri yarından itibaren kongre üyelerine açılacak. 
     Beşiktaş Kulübü'nden yapılan açıklamada, tesisleri görme talepleri nedeniyle, yarından başlayarak 23 Temmuz'a kadar saat 14.00-16.00 arasında, kongre üyelerinin aileleri ile birlikte tesisleri gezebilecekleri bildirildi. 
     BJK Nevzat Demir Tesisleri Müdürü Mustafa Gündüz, kongre üyelerinden, üyelik kartlarını yanlarında getirmelerini isteyerek, ''Öncelikle çim sahalar ve çevre düzenlemesi, daha sonra da A Takım ile PAF Takım binalarını komple gezdireceğiz. Gezi sırasında üyelerimize tesisimiz ile ilgi tüm bilgileri anlatacağım. İsteyen kongre üyelerimiz gölet çevresinde söz konusu saatler arasında istirahat edebilecek, tesislerimizin içinde fotoğraf da çekebilecek'' diye konuştu. 
     
</TEXT>
</DOC>
