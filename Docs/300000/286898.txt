<DOC>
<DOCNO> 286898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/son/sonspo10.html </URL>
<DATE> 2004/11/07/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
NBA... Hidayet 16 sayı attı, Mehmet Okur 12 sayıyla oynadı... 
</HEADLINE>
<TEXT>

     ABD Profesyonel Basketbol Ligi'nde NBA , Hidayet Türkoğlu, formasını giydiği Orlando Magic'in, ligin yeni takımı Charlotte Bobcats'e 111-100 yenildiği maçta 28 dakika oyunda kalarak 16 sayı attı. 
     Oynadığı son 2 maçta Steve Francis'in son saniyelerde attığı sayılarla galibiyete ulaşan Magic, yeni yıldızının bu maçta oyuna fazla katkıda bulunamaması üzerine yenilgiden kurtulamadı. 
     Hidayet, attığı 16 sayıyla Grant Hill ile birlikte takımın en skorer 2. oyuncusu olurken sahada kaldığı süre içinde 5 ribaunt aldı, 1 asist yaptı ve 1 top çaldı. 
     Cuttino Mobley, 23 sayı, 3 ribaunt ve 1 asistle Magic'in en skorer oyuncusu oldu. 
     Charlotte Bobcats, NBA'deki ilk galibiyetini alırken 4 oyuncusu double-double yaptı. Primoz Brezec, 20 sayı, 10 ribaunt ve 1 asist ve Gerald Wallace 18 sayı, 10 ribaunt, 3 asistle takımlarının en skorer oyuncuları oldular. 
     Deplasmanda Denver Nuggets ile karşılaşan Mehmet Okurlu Utah Jazz rakibine 24 sayı fark atarak 106-82 yendi. 
     Mehmet Okur, yedek başladığı maçta 20 dakika forma giyerken, 12 sayı, 5 ribaunt ve 1 asistle yeni takımının galibiyetine katkı sağladı. 
     Jazz'da Carlos Boozer, 30 sayı, 17 ribaunt ve 3 asistle double -double yaptı. Andrei Kirilenko ise 16 sayı, 7 ribaunt ve 3 asistle oynadı. 
     Günün diğer maçlarında alınan sonuçlar şöyle 
     Washington Wizards-Miami Heats 106-118 New York Knicks-Boston Celticks 73-107 Detroit Pistons-Philadelphia 76'ers 99-91 Minnesota Timberwolves-New Orleans Hornets 99-92 Indiana Pacers-Chicago Bulls 100-90 New Jersey Nets-Phoenix Suns 80-112 Houston Rockets-Sacramento Kings 104-101 Dallas Mavericks-Memphis Grizzlies 112-88 Milwaukee Bucks-Cleveland Cavaliers 102-88 Golden State Warriors-Los Angeles Clippers 86-94 
     
</TEXT>
</DOC>
