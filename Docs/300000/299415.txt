<DOC>
<DOCNO> 299415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sondun12.html </URL>
<DATE> 2004/12/21/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Çarşaf altı Victoria's Secret 
</HEADLINE>
<TEXT>

     İran siyasetinde muhafazak rlar yeniden güçlense de, daha açık bir toplum ile Batılı yaşam biçimi sürdürme arzusu kolkola yürüyor. Genç kız ve erkeklerin sokaklarında el ele dolaşmakta direttiği başkent Tahran'da ünlü Batılı markalar birer birer mağaza açıyor. Gap, Diesel, Benetton ve Black Decker'ın ardından, süper modellerin boy gösterdiği erotik reklamlarıyla tanınan iç çamaşırı markası Victoria's Secret'ın da bir mağaza açması dikkat çekti. 
     Ancak Amerikan şirketlerinin İran'da ticari faaliyet göstermesi yasak olduğundan, marka ismini bir İranlı girişimci satın aldı. Ama tabelası ile pembe-beyaz renkli penceresi kadınları kendine çekmeye yetiyor. Beş yıl önce çarşaflara dolaşan kadınlar, bugün bileklerini açıkta bırakan dar pantolonlar giyiyor ve etek yırtmaçları her gün yükseliyor. Sinema salonlarında da kızlarla erkeklerin el ele izlediği filmlerin başını 'Kill Bill' ya da 'Fahrenheit 9 11' çekiyor. 
     
     'Türk elçiliğinde konser' 

     Ama, İran çelişkileri zengin bir ülke. Üçü kadın dokuz kişiden oluşan İranlı müzik grubu Arian'ın geçenlerde İsviçre, Fransa, Almanya ve Türkiye büyükelçiliklerinde vereceği konserler ya iptal ettirildi ya da engellendi. Batılı diplomatlar, İran Dışişleri Bakanı Kemal Harrazi'nin eşinin işbirliğiyle Türk büyükelçisinin eşi Zeynep Aran'ın ev sahipliği yaptığı bir konsere katılan İranlı kadınların, çıkışta kısa süreliğine gözaltına alındığını öne sürdü. 
     Washington Post 


     
</TEXT>
</DOC>
