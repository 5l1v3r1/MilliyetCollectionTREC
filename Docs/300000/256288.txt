<DOC>
<DOCNO> 256288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/son/sondun20.html </URL>
<DATE> 2004/07/18/ </DATE>
<TIME> 18.14 </TIME>
<AUTHOR>  </AUTHOR>
<HEADLINE>
İngiltere'de terörö tatbikatı yapıldı... 
</HEADLINE>
<TEXT>

     İngiltere'de 2 bin kadar sivil savunma görevlisinin katılımıyla ülkede şu ana kadar yapılan en büyük terör tatbikatı düzenlendi. 
     Zehirli gaz saldırısının canlandırıldığı tatbikat için mekan olarak İngiltere'nin Birmingham kentindeki Ulusal Sergi Sarayı seçildi. 
     Ordu ve Kızılhaç'tan yaklaşık 400 gönüllünün kurbanları canlandırdığı tatbikatta, yerel saatle 09.30'da düzenlenen saldırının ardından olay yerine 15 dakika içinde polis ekipleri, daha sonra da itfaiye ve sağlık görevlileri geldi. 
     Polis olay yerini kordon altına alırken, itfaiyenin kurduğu çadırlarda dezenfekte edilen kurbanların bazıları ambulanslarla tatbikat için olay yeri yakınına kurulan geçici hastaneye götürüldü. 
     Özel kıyafetli polisler, olay yerinden kaçmaya çalışan kurbanlara engel oldular. 
     İtfaiye sözcüsü, kurbanların dezenfekte edilmesine yerel saatle 12.13'te başlanmasına rağmen, saldırıdan 4 saat sonra bile hala dezenfekte edilmeyi bekleyenler olduğunu belirtti. 
     Polis şefi Surjeet Manku, tatbikatın bu tür terörist eylemler sırasında karşılaşılabilecek sorunları ortaya çıkardığını söyledi. 
     
</TEXT>
</DOC>
