<DOC>
<DOCNO> 283562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sontur43.html </URL>
<DATE> 2004/10/26/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Çocukların civciv kavgasına aileler karıştı 6 yaralı 
</HEADLINE>
<TEXT>

     Aydın'ın Nazilli İlçesi'nde, çocukları 3 gün önce civciv yüzünden tartışan aile bireyleri arasında çıkan kavgada, 6 kişi yaralandı. 
     Alınan bilgiye göre, Eğrek Mahallesi'nde yaşayan 2 ailenin çocukları, 3 gün önce, ''civciv meselesi'' yüzünden kavga etti. Çocukların ailelerinden Ali Ç, Aycan Ç, Mehmet Ç, Atila Ç. ve Yılmaz Ç. ile Metin T, Hayri T, Erdoğan T, Nurettin T, Hüseyin T, arasında da bugün tartışma çıktı. 
     Tartışmanın kısa sürede taşlı, sopalı, bıçaklı kavgaya dönüşmesi üzerine, 6 kişi yaralandı. 
     Aldığı bıçak darbesiyle ağır yaralı olarak Nazilli SSK Hastanesi'ne kaldırılan Metin T, Aydın Devlet Hastanesi'ne sevk edildi. 
     Hasan T, Aydın SSK Hastanesi'ne, Hüseyin T, Mehmet Ç, Atilla Ç, Aycan Ç. ise Nazilli SSK Hastanesi'ne kaldırıldı. 
     Olayla ilgili olarak, Ali Ç. ve Yılmaz Ç, gözaltına alındı. 
     
</TEXT>
</DOC>
