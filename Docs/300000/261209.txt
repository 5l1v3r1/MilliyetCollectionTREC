<DOC>
<DOCNO> 261209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sontur31.html </URL>
<DATE> 2004/08/06/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
İşe yerleştirme vaadiyle 24 kişiden 100 bin dolar topladılar .. 
</HEADLINE>
<TEXT>

     Kendilerini üst düzey bürokrat olarak tanıtarak işe yerleştirme vaadiyle vatandaşlardan para toplayan iki kişi gözaltına alındı. 
     Ankara Emniyet Müdürlüğü Mali Büro ekipleri, bir istihbaratı değerlendirerek iş bulma vaadiyle vatandaşları dolandırdıkları tespit etilen Orhan T. ve Hatice A. adlı kişileri gözaltına aldı. 
     Bu kişilerin, yapılan sorgulamaları sonucu kendilerini Başbakanlık'ta Hukuk Müşaviri, Maliye Bakanlığı'nda Avukat, Emniyet Amiri olarak tanıtarak işsiz olan kişilere Sağlık Bakanlığı başta olmak üzere çeşitli kurumlara yerleştirmek vaadiyle 24 kişiden para aldıkları belirlendi. 
     Kişi başı 3 - 7 bin dolar para toplayan iki kişinin, 24 kişiden 83 bin 300 dolar ve 4 bin 500 euro aldıkları saptandı. 
     Bu kişilerin evinde yapılan aramada ruhsatsız bir tabanca ve 73 adet fişek ele geçirildi. Orhan T. ve Hatice A.'nın dolandırdıkları para ile satın aldıkları 06 FLK 23 plaka Mercedes otomobile el konuldu. 
     Bu arada şirketlerin matrah ve bilançolarını tahrifat yapıp yükselterek bankalardan kredi almaya çalışan Cengiz K., Atilla Ç., Mustafa A., Adem Y. ve Mehmet B. adlı kişiler Mali Büro Ekiplerince gözaltına alındı. Gözaltına alınan kişilerin Halk Bankası'nı 50 milyar lira dolandırdıkları tespit edildi. 
     Vakıflar Bankası'nı da aynı yöntemle dolandırmaya çalışan şebeke mensupları, banka yetkililerinin durumu farkederek polisi uyarması üzerine yakalandıkları bildirildi. 
     Her iki olayla ilgili soruşturmaların tamamlandığı, zanlıların bugün mahkemeye gönderilecekleri belirtildi. 
     
</TEXT>
</DOC>
