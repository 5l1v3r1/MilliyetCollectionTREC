<DOC>
<DOCNO> 258500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/soneko13.html </URL>
<DATE> 2004/07/27/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İnşaat maliyetleri altı ayda yüzde 9.2 arttı... 
</HEADLINE>
<TEXT>

     Bina inşaat maliyetleri, yılın ikinci çeyreğinde yüzde 4.1 arttı. Maliyetlerde ilk altı aylık dönemde yüzde 9.2, son bir yılda yüzde 14.7 artış yaşandı. 
     Devlet İstatistik Enstitüsü DİE , bina inşaatı maliyet endeksinin yılın ikinci çeyreğine ilişkin sonuçlarını açıkladı. Buna göre, nisan-haziran döneminde maliyetlerde yüzde 4.1'lik artış yaşandı. Bu dönemde işçilik maliyetleri yüzde 6.1, malzeme maliyetleri yüzde 3.1, makine maliyetleri yüzde 2.4 arttı. 
     İnşaat maliyetlerinde geçen yılın ikinci çeyreğinde ise yüzde 1.7'lik artış gözlenmişti. 
     
     ALTI AYLIK ARTIŞ 
     Bina inşaat maliyetleri, yılın ilk altı aylık döneminde yüzde 9.2 arttı. Bu dönemde işçilikte yüzde 10.2, malzemede yüzde 8.8, makinede yüzde 7.2'lik maliyet artışı yaşandı. 
     Yıllık bazda ise inşaat maliyetlerinin yüzde 14.7 arttığı belirlendi. Bu dönemde en hızlı artış yüzde 16.8'le işçilik maliyetlerinde gözlendi. Malzeme maliyetleri son bir yılda yüzde 13.8, makine maliyetleri yüzde 12 arttı. 
     Dört dönem ortalamalara göre ise bina inşaat maliyetlerinde yüzde 15'lik artış meydana geldi. Bu dönemde maliyetler işçilikte yüzde 17, malzemede yüzde 14, makinede yüzde 13.8 yükseldi. 
     
</TEXT>
</DOC>
