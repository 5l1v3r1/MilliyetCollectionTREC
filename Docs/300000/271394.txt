<DOC>
<DOCNO> 271394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sonsiy01.html </URL>
<DATE> 2004/09/13/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
18 yaş altı sekse 2 yıl hapis cezası 
</HEADLINE>
<TEXT>

     Zina tartışmalarıyla gündeme oturan TCK tasarısına göre, cinsel ilişkiye giren 18 yaşından küçükler 2 yıla kadar hapis cezası alacak. Cinsel ilişkiye rıza yaşının dünyanın hiçbir ülkesinde 18’e yükseltilmediğine dikkat çeken uzmanlar, Gençler hapis cezasıyla değil, ceza vermeden korunabilir’ dedi. 
     YENİ Türk Ceza Kanunu TCK tasarısındaki zina dışındaki cinsel suç’ tanımları ve öngörülen cezalar da tartışma yaratıyor. Reşit olmayan çocukların cinsel ilişkiye girmelerinin suç sayılması, Flört bile yasaklanıyor’ eleştirilerine hedef oluyor. Kadını koruyan önemli düzenlemelere karşılık, kuma alan evli erkeğin cezaevine girmesinin önlenmesi de Tezat’ olarak değerlendiriliyor. TCK Kadın Platformu, cinsel hak ve özgürlüklerin korunması gerekirken bu alanların müdahaleye açık hale getirildiğini öne sürüyor. 
     
     6 AYDAN BAŞLIYOR 
     Kadın Platformu’nun, değiştirilmesini istediği bir başka hüküm de 15-18 yaş arası gençlerin cinsel ilişki kurmalarını yasaklayan’ düzenleme. Bu madde, bu yaşlardaki gençlerin flört etmelerini değil, cinsel ilişki kurmalarını yasaklıyor. Cinsel ilişki kuranın, 6 aydan 2 yıla kadar hapisle cezalandırılması öngörülüyor. 
     
     DÜNYADA ÖRNEĞİ YOK 
     Kadın Platformu Hukukçuları, hiçbir ülkede, cinsel ilişkiye rıza yaşının 18’e kadar yükseltilmediğine dikkat çekiyorlar. Bu fiilde iki tarafın da çocuk olduğuna dikkat çeken hukukçular, Eğer amaç çocukları korumak ise taraflardan birine ceza vererek bu koruma sağlanamaz. Koruma ancak her iki tarafa da ceza vermeyerek sağlanabilir’ görüşünü dile getiriyorlar. 
     
     RIZA VARSA SUÇ OLMAZ 
     Zinanın yeniden suç sayılmasına tepki gösteren hukukçular, Ceza yasaları, cinsel saldırıları düzenler. Yetişkinler arası cinsel bir eylemde, rıza varsa suç yoktur. İnsanların, birbirleriyle rızaya dayalı cinsel eylemlerine, devlet ceza hukukuyla, polisi, adliyesi, cezaevi ile tüm gücünü seferber edip karışamaz, karışmamalıdır’ diyorlar. 
     
     NAMUS’ TANIMI EKSİK 
     Töre saikiyle cinayet işleyenler de ağırlaştırılmış müebbet hapis cezası alacaklar. Töre cinayetleri, nitelikli adam öldürme sayılacak. Öldürülen kişinin aile bireylerinden biri olması durumunda ceza, daha da ağırlaştırılarak uygulanacak. Ancak Namus cinayeti’ tanımının tasarıya girmemesi eksiklik olarak görülüyor. 
     
     BEKARET MUAYENESİ 
     Yetkili h kim ve savcı kararı olmaksızın, kişinin genital muayeneye gönderilmesi halinde, fail hakkında 3 aydan 1 yıla kadar hapis cezası uygulanacak. Kadın Platformu, bekaret kontrolünde mağdurun da onayının alınmasını, kişiyi, h kim ve savcı kararı olmaksızın bekaret kontrolüne gönderenin yanı sıra bu kontrolü yapanın da cezalandırılmasını istiyor. 
     
     EŞCİNSEL MADDESİ EKSİK 
     TCK Alt Komisyonu, eşcinsellere karşı ayrımcılık yapanların 6 aydan 1 yıla kadar cezalandırılmasını kabul etmişti. Ancak Adalet Komisyonu, bundan vazgeçti. Kadın platformu, bu hükmün yeniden tasarıya eklenmesini istiyor. 
     
     EŞE TECAVÜZE 7 YIL 
     Eşiyle zorla cinsel ilişkiye girenler artık 1 yıl yerine 7-12 yıl cezaya çarptırılabilecek. Evlilik dışı doğan çocuğunu öldüren, en fazla 12 yıl hapis cezası alırken artık ağırlaştırılmış müebbet hapisle yargılanacak. 
     
     KÜRTAJ SINIRI 10 HAFTA 
     Kürtaj konusunda kadın tek başına karar verebilecek. Kadın, 10 haftaya kadar kürtaj yaptırabilecek. Bu süreden sonra bir kadının çocuğunu düşürten kişiye 2-4 yıl hapis cezası verilecek. Rıza gösteren kadına da 1 yıla kadar hapis cezası verilecek. 
     
     İŞYERİNDE CİNSEL TACİZ 
     İşyerinde cinsel taciz de ilk kez TCK kapsamına alınarak, kadının korunması amaçlanıyor. Bu durumda faile 4.5 aydan 3 yıla kadar hapis cezası verilecek. Taciz sonucu mağdur işini terk etmek zorunda kalmışsa ceza 1 yıldan az olamayacak. 
     
</TEXT>
</DOC>
