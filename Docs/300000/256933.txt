<DOC>
<DOCNO> 256933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sonyas11.html </URL>
<DATE> 2004/07/20/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
En etkili sahil sahnesi Bond kızları... İşte liste... 
</HEADLINE>
<TEXT>

     Sinema tarihinin sahilde çekilen en etkileyici sahneleri belirlendi. İlk iki sırayı Bond kızları aldı. 
     New York Post gazetesinde yayımlanan habere göre, ABD'de video filmleri pazarlayan marketler zinciri Blockbuster tarafından yapılan sıralamada, 007 James Bond serisinin ilki, 1962 yılı yapımı ''Dr. No'' filminde bikinisiyle sudan çıkan Ursula Andress'in yer aldığı sahne birinci sıraya yerleşti. 
     İkinci sıraya 2002 yılı yapımı, yine James Bond filmi olan ''Die Another Day''de Başka Gün Öl turuncu bikinisiyle kumsalda yürüyen Halle Berry yerleşti. Ünlü aktör Dudley Moore ile rol aldığı 1979 yılı yapımı ''10'' filmindeki rolüyle Bo Derek'in denizden çıktığı ve kumsalda koştuğu sahne üçüncü sırada yer alıyor. 
     Dördüncü sıraya 1975 yılında çevrilen ''Jaws'' filminde bir gencin köpekbalığı tarafından parçalanarak yenme sahnesi yerleşti. Burt Lancester ile Deborah Kerr'in, 19 yılında sekiz Oscar kazanan 'From Here to Eternity'' İnsanlar Yaşadıkça filmindeki öpüşme sahnesi listede beşinci sırada yer alıyor. 
     
</TEXT>
</DOC>
