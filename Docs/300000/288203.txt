<DOC>
<DOCNO> 288203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/dunya/dun07.html </URL>
<DATE> 2004/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Taziye mektubu, İtalya Meclisi'ni karıştırdı 
</HEADLINE>
<TEXT>



İtalya Meclisi'nin dünkü oturumunda, Meclis Başkanı Pier Ferdinando Casini'nin Arafat nedeniyle kaleme aldığı taziye mesajının okunması sırasında, milletvekilleri arasında tartışma yaşandı. Merkez sol muhalefete mensup milletvekilleri, mesajın okunması sırasında, Parlamentoyla İlişkiler Bakanı Carlo Giovanardi'nin gazete okumasına tepki gösterdiler. Ulusal ittifak Partisi milletvekili Nino Lo ise muhalefetin protestosuna tepki göstererek, "Ölen kişi sadece bir teröristtir" karşılığını verdi. Bu sözün ardından Meclis'te, muhalefet ve koalisyon milletvekilleri arasında karşılıklı küfürleşmeler oldu. Milletvekillerinin birbirlerine girmeleri ise Meclis görevlilerinin müdahaleleri sayesinde engellenebildi. 


</TEXT>
</DOC>
