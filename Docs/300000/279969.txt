<DOC>
<DOCNO> 279969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/yazar/cetiner.html </URL>
<DATE> 2004/10/14/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Köprüden atlı arabalar ne zaman geçecek 
</HEADLINE>
<TEXT>


ESKİDEN satıcılar ucuz mal sattıklarını duyurabilmek için "Yağmur yağdı, böyle oldu " diye bağırırlardı tezgahlarının başında. Veya "Topatan fabrikaların mallarıdır bunlar " Bir başka tür çağırış da böyleydi. 
Şimdi yine bazı pazarlarda aynı sesler duyuluyor. Yok yok, işportalarda, kepenk indirmiş fabrikaların malları değil sattıkları, ya Çin'den ya Endonezya'dan ya da kendi ürünlerimiz. Ama bu bir gelenek, bir pazarlama yöntemi. 
Şimdi asıl konuya gelelim. Yağmur yağdı, böyle oldu Evet, ne zaman yağmur yağsa, hele şu son yıllar felaket haline dönüyor Doğal olarak kar yağmışsa da afet oluyor Hani bunun kasırgası, fırtınası Allah muhafaza 
Avrupa'yı Asya'ya bağlayan iki köprü yağmur yağdığı zaman aşılmaz oluyor. Çoluk çocuk saatlerce 3 - 4 kilometrelik yol üzerinde çakılıp kalıyor. 
Öncelikle okuldan çıkan çocukların servis arabalarında bir hazin, bir perişan durumları var ki, yürekler acısı ve ayrıca da yöneticiler için büyük sorumluluk. 
"Yağmur yağdı, böyle oldu " diye yakalarını kurtaramazlar ki bu beyefendiler Önlem almaya acaba hiç mi niyetleri yok 
Ya hastalar, ya yaşlılar 
Her gün en az 4 - 5 kez tıkanan, 3 kilometrelik mesafenin iki saatte aşıldığı yollarda ne felaketler yaşandığını acaba hiç düşünmeye vakitleri var mı sorumluların Her kim iseler 

Gişelerde pazarlık 
Bakınız bir şey söyleyeyim bu yolun daimi yolcusu olarak. Ve birkaç öneri getireyim. 
Günün her saati TIR'lar ve kamyonlar tek sıra bile değil, 4 - 5 koldan geçiş yapıyor Asya'ya. Gişelerin önünde bir hesap görüşleri var ki, pazarlık yapar gibi Arkada bekleyenler çıldırıyor Ama onlar da sıraları gelince aynı şekilde işi uzatıyor. En azından 4 - 5 dakika para sayılıyor. Aşağı yukarı hepsi böyle yapınca, bu araç selini durdurmak mümkün olur mu hiç 
Bir atlı arabalar ve bir de öküz arabaları eksik 
Ve bu yerli yabancı TIR'lar, öylesine hızlı koşuyorlar ki, köprü üzerinde Allah'ın her günü bir başka taşıta, özellikle otomobillere vurup kaza yapıyorlar Haydaa Zaten trafik bozuk düzen, bu defa köprü üzerinde kargaşa başlıyor. 
Bu arada Boğaz'ın güzelliklerini seyreden şoförler de yok değil Ne garip ülke, ne garip trafik değil mi 
Önümüzde yağmurlu günler var. Sonra da karlı buzlu günler. Bu keşmekeşi önlemenin çaresi, ille birkaç köprü daha yapmak değil 
Çare, önce mevcutlardan uygarca yararlanabilmek Birtakım kurallar koyup onları bıkmadan usanmadan uygulamak 

Sevgili Müşerref ve Erol Önce Müşerref Hekimoğlu'nu kaybettik. Bir gün arayla sevgili Erol Dallı'yı. İkisi de benim için büyük acıdır. Müşerref ile Hayat dergisinde, Akşam'da beraber çalışmıştık. 27 Mayıs'ın heyecanıyla kardeş kardeşle boğuşur, meslektaşlar birbirlerini yaralar hatta öldürmeye çalışırlarken, Müş'ün bir köşe yazısını unutamam. 
Sağlam karakter örneğiydi. Meslektaşlarına kuyruk, düşük diye saldırmanın ahlakına aykırı olduğunu öğüt veriyor, Milli Birlik Komitesi'ne bile karşı çıkıyordu. O devir böyle yazmak her babayiğidin harcı değildi. 
Sevgili Erol Dallı'yla Cumhuriyet'te meslek yaşamımızın en mutlu, en başarılı günleri beraber çalıştık... canım dostum, yazı müdürümdü. 
Her iki canım arkadaşıma Allah'tan rahmet diliyorum. 


</TEXT>
</DOC>
