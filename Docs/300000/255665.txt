<DOC>
<DOCNO> 255665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sonsiy07.html </URL>
<DATE> 2004/07/15/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Meclis tatil kararı aldı... 
</HEADLINE>
<TEXT>

     TBMM, gündemindeki 7 tasarı ve yasayı görüştükten sonra tatile girecek. 
     TBMM Genel Kurulu, Başkanvekili Yılmaz Ateş başkanlığında saat 11.00'de toplandı. Genel Kurul'da, Danışma Kurulu kararı okunarak kabul edildi. 
     Dernekler Kanunu'nda değişiklik öngören yasa tasarısı, Cumhurbaşkanı Ahmet Necdet Sezer'in bir kez daha görüşülmek üzere TBMM'ye geri gönderdiği memur ve diğer kamu görevlilerinin yangılanmasına ilişkin yasa, terörle mücadeleden doğan zararların karşılanmasına ilişkin yasa tasarıları, Genel Kurul gündeminin ön sıralarına çekildi. 
     Genel Kurul, gündemindeki 7 tasarı ve yasanın görüşmelerinin bitirilememesi halinde yarın saat 14.00'de toplanacak. Meclis, gündemini tamamladıktan sonra tatile girecek. 
     Genel Kurul'da daha sonra, daha önce görüşülen ve bazı maddeleri bırakılan Kamu Yönetimi Temel Yasa Tasarısı'nın görüşülmesine geçildi. 
     
</TEXT>
</DOC>
