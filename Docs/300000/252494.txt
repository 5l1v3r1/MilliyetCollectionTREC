<DOC>
<DOCNO> 252494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sonspo16.html </URL>
<DATE> 2004/07/02/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Güle güle Collina... 
</HEADLINE>
<TEXT>

     Dün akşamki Yunanistan-Çek Cumhuriyeti yarı final maçında düdük çalan İtalyanların dünyaca ünlü hakemi Pierluigi Collina, uluslararası karşılaşmalara veda etti. 
     Çoğu otorite tarafından dünyanın en iyi hakemi olarak kabul edilen 45 yaşındaki Collina, 12 yıllık hakemlik kariyeri boyunca her zaman başarılara imza attı. 
     
     'Uğurlu' hakem 

     Kariyerinde 1996 Olimpiyat finali, 1999 Şampiyonlar Ligi finali ve 2002 Dünya Kupası finali gibi birçok dev maç bulunan İtalyan hakem, Türk seyirciler tarafından da çok seviliyordu. 
     Türk takımlarına uğurlu gelmesiyle tanınan Collina'nın yönettiği hiçbir maçta takımlarımız mağlubiyet yüzü görmedi. 
     Collina, en son 11 Ekim 2003'te Şükrü Saracoğlu'nda oynanan Türkiye-İngiltere Avrupa Futbol Şampiyonası eleme grubu maçında düdük çalmıştı. 
     
     Premier Lige mi gidiyor 

     Collina, İngiltere Premier Ligi'ne gideceği söylentilerine karşı yorum yapmaktan kaçındı. 

     
</TEXT>
</DOC>
