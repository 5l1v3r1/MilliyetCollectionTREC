<DOC>
<DOCNO> 282250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sontur21.html </URL>
<DATE> 2004/10/21/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
PKK'nın ölü ele geçirilen üyesi, Amanoslar sorumlusu çıktı... 
</HEADLINE>
<TEXT>

     Hatay'ın Hassa İlçesi Amanos Dağları'nda 3 gün önce çıkan çatışmada ölü ele geçirilen terör örgütü PKK Kongra-Gel üyesinin, örgütün Amanoslar grup sorumlusu olduğu bildirildi. 
     Hatay Valisi Abdulkadir Sarı, yazılı açıklamasında, terör örgütü PKK Kongra-Gel'e yönelik sürdürülen operasyon sırasında 18 Ekim günü Hassa İlçesi'nde çıkan çatışmada ölü ele geçirilen Dijvar Erkendi adlı teröristin, yapılan araştırma sonunda, örgütün Amanoslar grup sorumlusu olduğunun belirlendiğini ifade etti. 
     Sarı, teröristle birlikte 1 adet kalaşnikof marka piyade tüfeği, 2 el bombası, 4 şarjör, 80 adet fişek ile çeşitli örgütsel dokümanların ele geçirildiğini belirtti. 
     Vali Sarı, terör örgütüne yönelik operasyonlara devam edildiğini bildirdi. 
     
</TEXT>
</DOC>
