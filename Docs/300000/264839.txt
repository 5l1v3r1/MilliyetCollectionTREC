<DOC>
<DOCNO> 264839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/astro/index.html </URL>
<DATE> 2004/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Engelleri aşmak gerekli 
</HEADLINE>
<TEXT>


Gün içinde ilişkiler öne çıkıyor ama duygusal nedenlerle istediğimiz gibi hareket etmekte zorlanabiliriz. Kızgınlık ve öfke yüzünden kendimizi zorda bulabiliriz. Abartılı tepkiler verebiliriz. Koç'lar ilişkilerinden yana şanslı sayılırlar ancak paylaşımcı yanlar daha fazla ortaya çıkarılmalı. Ortaklıkla alakalı konularda samimiyet gerekiyor. Boğa'lar günlük işlerinde yenilik yapabilirler. Yeteneklerini sergilemek için güzel fırsatlar bulunuyor. İkizler için pozitif şartlar söz konusu. Kendilerini iyi ifade edebilir ve aşk hayatında beklenmedik heyecanlar yaşayabilirler. Yengeç'ler biraz sabırlı davranırlarsa iş ve evleriyle ilgili konularda çok verimli olabilirler. İşleriyle ilgili konularda gerçekçi olmalılar. Aslan'lar düşünceleriyle dikkat çekebilirler. Yakın çevrede hareketlilik ve uyumlu ilişkiler öne çıkıyor. Eğitimle ilgili konularda yeni kararları var. Başak'lar parasal konularda değişik fikirler ortaya koyabilir. Bu sayede kazançlarını daha iyi değerlendirebilecekler. Beklenmedik fırsatlar var. Terazi'ler son derece ilgi çekici olacaklar. Kişisel girişimleri ve yeni fırsatlar peşinde olmaları onlara değişik imkanlar yaratabilir. Akrep'ler geçmişe ait konulara karşı daha ılımlı olmalılar. Bu sayede duygusal karmaşadan uzak kalınabilir. Olaylara karşı daha iyimser bir gözle bakılmalı. Yay'lar düşüncelerini daha rahat ortaya koyabilirler. Bu arada grup çalışmalarında fayda getirecek imkanlar öne çıkıyor. Oğlak'lar pek çok işi bir arada yapmak zorunda kalabilir. Kariyer konusunda beklenen değişiklikler gündeme gelebilir. Dikkat çekebilecekleri konular var. Kova'lar iyimserliklerini bugün de devam ettiriyor. Yeni görüşlere karşı esnek olmaları onlara fayda sağlayabilir. Yabancılarla ilgili ideallerini gözden geçirmeliler. Balık'lar yakın ilişkilerde yapıcı olmalılar. Maddi konularda ise kararsızlıktan uzak hareket etmeleri onların yararına olacak. 



</TEXT>
</DOC>
