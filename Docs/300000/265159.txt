<DOC>
<DOCNO> 265159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/guncel/gun08.html </URL>
<DATE> 2004/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Öcalan'ın cezaevi müdürü öldü 
</HEADLINE>
<TEXT>


BURSA DHA 

İmralı Özel Tip Cezaevi Müdürü Ahmet Ercan 49 , kalp krizi sonucu yaşamını yitirdi. Abdullah Öcalan'ın ömür boyu hapis cezasını çektiği cezaevinin 4 yıldır müdürlüğünü yapan Ercan, tatile gittiği Giresun'un Şebinkarahisar ilçesinde rahatsızlandı. Yapılan tüm müdahalelere karşın hayatını kaybeden 3 çocuk babası Ercan, memleketi Şebinkarahisar'da toprağa verildi. Ercan'ın daha önce anjiyo olduğu öğrenildi. 

Öcalan'dan 1 yıl sonra 
Suriye'den kaçtıktan sonra birçok ülkeyi gezen ve sonunda Kenya'da 1999'da ele geçirilen Öcalan, daha sonra İmralı'ya getirilmiş, burada yapılan yargılama sonucu idam cezasına çarptırılmıştı. Ankara 1 No'lu DGM'nin Öcalan'a verdiği ceza, daha sonra yasalarda yapılan değişikliklerle müebbet hapse çevrilmişti. 
Öcalan, cezaevi yönetiminin izniyle halen radyo dinleyebiliyor, avukatlarıyla görüşebiliyor, kendisine getirilen kitap ve gazeteleri okuyabiliyor. 


</TEXT>
</DOC>
