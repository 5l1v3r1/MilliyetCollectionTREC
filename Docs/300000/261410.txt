<DOC>
<DOCNO> 261410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/son/sonspo30.html </URL>
<DATE> 2004/08/07/ </DATE>
<TIME> 22.11 </TIME>
<AUTHOR>  </AUTHOR>
<HEADLINE>
Malatyaspor 1 - Beşiktaş 1 Maç sona erdi 
</HEADLINE>
<TEXT>

     Birinci Süper Futbol Ligi'nde Malatyaspor, Beşiktaş ile oynadığı maç 1-1 sona erdi. 
     
     İLK YARI 

     5. dakikada orta alandan aldığı topla Malatyaspor ceza alanına kadar giren Okan'ın sert vuruşunda top az farkla auta çıktı. 
     7. dakikada Yunus'un vuruşunda, top kalenin üstünden auta gitti. 
     9. dakikada Pancu'nun Ahmed Hassan'na gönderdiği pasta, bu oyuncu kaleci Fevzi'yle karşı karşıya kaldı. Ahmed Hassan'ın vuruşunda top yandan auta çıktı. 
     14. dakikada Ali Güneş'in sağ kanattan ortasını iyi takip eden Carew, topu kafayla kaleye gönderdi. Kaleci Fevzi, bu tehlikeli pozisyonda topu ayaklarıyla uzaklaştırdı. 
     20. dakikada Malatyaspor'un golü geldi. Orta sahadan gelişen ani atakta M'bayo sağ taraftan topu ceza alanına ortaladı. Ceza alanında topla buluşan Yunus, meşin yuvarlağı kaleci Murat'ın solundan filelere gönderdi 1-0. 
     31. dakikada Bülent Akın'ın hatalı pasında topla buluşan Pancu, ceza alanı dışından sert vurdu. Üst direkten dönen topu defans uzaklaştırdı. 
     Kalan dakikalarda başka gol olmayınca, ilk yarı Malatyaspor'un 1-0'lık üstünlüğüyle sona erdi. 
     
     İKİNCİ YARI 

     55. dakikada Mbayo'nun pasında topla buluşan Bilal sert vurdu. Kaleci Murat topu kornere çeldi. 
     62. dakikada Bilal'in pasıyla ceza alanına giren Murat Erdoğan, kaleciyle karşı karşıya kaldığı pozisyondaki vuruşunda, Murat topu yumruklayarak uzaklaştırdı. 
     70. dakikada Okan'ın ortasında topla buluşan Carew'in kafa vuruşunda, meşin yuvarlak direkten döndü. 
     79. dakikada Pancu'nun pasıyla ceza alanında topla buluşan İbrahim Akın'ın sert vuruşunda, kaleci 2 hamlede topa sahip oldu. 
     90. dakikada Pancu'nun ceza alanına ortasında oluşan karambolde topla buluşan Ali Güneş'in çapraz pozisyondaki vuruşunda, kaleci Fevzi'nin ayağına çarpan top filelere gitti 1-1. 
     Karşılaşma 1-1 berabere sona erdi. 
     
     KÜNYE 

     Stat İnönü Hakemler Mustafa Çulcu xxx, Ekrem Kan xxx, Baki Tuncay Akın xxx Malatyaspor Fevzi xx, Serkan Bensol xxx, Mert Korkmaz xxx, Ömer Erdoğan xx, Eren Aydın xxx, Bülent Akın xx, Mbayo xx Dk. 71 İlhan Var xxx , Bilal xx, Murat Erdoğan xxx, Atilla Birlik xx Dk. 36. Mkhlelele xx , Yunus xx Beşiktaş Murat xx, Emre Aşık xx Dk. 56 İbrahim Akın xx , İbrahim Toraman xx, Ali Güneş xxx, Ahmet Yıldırım xxx, İbrahim Üzülmez xx, Kaan Dobra xx Dk. 84 Veysel x , Okan xx, Pancu xx, Ahmed Hassan xx, Carew xx Gol Dk. 20 Yunus, Dk. 90 Ali Güneş Sarı kartlar Dk. 43 Okan Beşiktaş 
     
</TEXT>
</DOC>
