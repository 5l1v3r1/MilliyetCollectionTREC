<DOC>
<DOCNO> 289049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sontur15.html </URL>
<DATE> 2004/11/15/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Ankara'da faciaya kılpayı .. 
</HEADLINE>
<TEXT>

     Yenimahalle'de köprülü kavşakta, bir kamyonun köprüden düşmesi sonucu meydana gelen trafik kazasında 9 kişi yaralandı. 
     Edinilen bilgiye göre, Konya yolu istikametinden Mamak yönüne giden Battal Bulut yönetimindeki 42 M 3098 plakalı kamyon, Turgut Özal Bulvarı üzerinde Migros Alışveriş Merkezi önündeki köprü üzerinde, yolun yağmurda kayganlaşması nedeniyle kontrolden çıktı. 
     Köprüdeki bariyerleri kırarak, yere ters şekilde düşen kamyon hurdaya döndü. Kazada, kamyonda bulunan 9 kişi, yaralandı. 
     Kazada hafif yaralanan ve olay yerinde bekleyen şoför Battal Bulut, yolun kaygan olması nedeniyle aracın kontrolünü kaybettiğini söyledi. Bulut, Etimesgut'tan Mamak'a bayram ziyaretine gittikleri için araçta çok sayıda kişi olduğunu ifade etti. 
     Kazada ağır yaralanan Tolga Bulut 19 ve Hızır Güçlü 19 Numune Hastanesi'nde yoğun bakıma alınırken, hafif yaralanan diğer kişiler çeşitli hastanelere kaldırıldı. 
     
</TEXT>
</DOC>
