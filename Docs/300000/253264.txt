<DOC>
<DOCNO> 253264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sondun37.html </URL>
<DATE> 2004/07/06/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Uçak yola indi... 
</HEADLINE>
<TEXT>

     Lübnan'ın başkenti Beyrut'ta küçük bir yolcu uçağı yoğun trafik olan karayoluna zorunlu iniş yaptı. 
     Ancak düşünceli pilotun inmeden önce uçağın camından başını çıkarıp yoldakileri uyarması büyük bir faciayı önledi. 
     Görgü tanıklarından biri, ''Uçağın alçalmaya başladığını gördüm, ardından pilot başını uçaktan çıkarıp yerdeki bir motosikletliye 'trafiği durdur, inmek zorundayım' diye bağırdı'' dedi. 
     Pilotun bu uyarısı üzerine trafik durdu ve uçak yere yumuşak bir iniş yaptı. 
     Olayda kimsenin yaralanmadığı, uçakta da görünür bir hasar olmadığı belirtildi. 
     Havaalanı yetkilileri, uçakta teknik bir arıza olduğunu bildirdiler. 
     
</TEXT>
</DOC>
