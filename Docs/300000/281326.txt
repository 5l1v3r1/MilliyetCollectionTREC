<DOC>
<DOCNO> 281326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sontur28.html </URL>
<DATE> 2004/10/18/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Amanos Dağları'nda operasyon... Bir terörist ölü ele geçirildi 
</HEADLINE>
<TEXT>

     Hatay Valisi Abdulkadir Sarı, Dörtyol'da, Amanos Dağları'nda, terör örgütüne yönelik operasyon gerçekleştirildiğini ve bir kişinin ölü ele geçirildiğini bildirdi. 
     Hatay Valisi Sarı, makamında, İl Sağlık Müdürü Bayram Kerkez'in de katıldığı törende, hayırseverler Ali Ahraz ve Paşa Karaca'nın katkılarıyla Belen İlçesi'nde yaptırılacak Sağlık Ocağı ile ilgili protokolü imzaladı. 
     Vali Sarı, iki katlı binanın yapımını üstlenen hayırseverlere gösterdikleri duyarlılık nedeniyle teşekkür ederek, ''Bu katkınız çok anlamlı, örnek alınmalı'' dedi. 
     Vali Sarı, bu arada, yaptığı açıklamada, Dörtyol İlçesi'nde, Amanos Dağları'nda operasyon gerçekleştirildiğini ifade ederek, ''Operasyonda güvenlik güçlerimiz bir teröristi ölü olarak ele geçirdiler. Çatışma bölgesinde operasyonlar sürüyor. Gelişme oldukça bilgi vereceğim'' dedi. 
     
</TEXT>
</DOC>
