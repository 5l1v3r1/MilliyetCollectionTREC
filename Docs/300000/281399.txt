<DOC>
<DOCNO> 281399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/guncel/gun10.html </URL>
<DATE> 2004/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel araçlar için seferberlik yasası 
</HEADLINE>
<TEXT>


ANKARA Milliyet 

Türk Silahlı Kuvvetleri'nin TSK , her an harbe hazır olabilmesi için hazırlanan, orduya, savaş ve seferberlik öncesi gerginlik durumlarında da daha esnek yetkiler tanıyan yasa tasarısı, Meclis'e sunuldu. Tasarı, seferberlik ve savaş hali olmadan, gerginlik ve buhran dönemlerinde de özel araçların TSK için kullanılmasının yolunu açıyor. Tasarının gerekçesinde, günümüz dünyasında muhtemel gelişmelere hazırlıklı olan, krizi kendi menfaatlerine uygun şekilde sonuçlandıran ülkelerin başarılı olduğu belirtildi. 
Bu çerçevede Genelkurmay Başkanlığı'nın, 2010 seferberlik konsepti yayımladığının bildirildiği gerekçede, "Bu konsept içinde, çoğu kez seferberlik faaliyetlerine kriz yönetimi ile başlanacağı ve seferberlik ilan edilmeden, gerginlik ve kriz döneminde uygulanacak özel çağrı ile askeri harek ta başvurulmasının gerekli olabileceği vurgulanmaktadır" denildi. 
Bu amaçla Seferberlik ve Savaş Hali Yasası'na, "özel çağrı" mekanizmasının yerleştirilmesini öngören tasarı kabul edilirse, savaşı gerektirebilecek bir durumun baş gösterdiği gerginlik ve buhran dönemlerinde orduya, gizli veya açık olarak, "özel çağrı" yapılabilecek. 




</TEXT>
</DOC>
