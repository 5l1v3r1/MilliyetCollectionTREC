<DOC>
<DOCNO> 285632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/yasam/yas06.html </URL>
<DATE> 2004/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkeme 'Esin' kararında ısrarlı 
</HEADLINE>
<TEXT>


SSK'nın lösemili Esin'i yurtdışında tedavi ettirmesi kararını bozan Yargıtay'a yerel mahkeme direndi 

EBRU DOĞAN Kocaeli DHA 

Kocaeli 2. İş Mahkemesi, Yargıtay'ın bozduğu, kan kanseri Esin Köse'nin 'yurt dışında tedavi edilmesine' yönelik kararını yineledi. 
Halen Marmara Üniversitesi'nde kemoretapi tedavisi gören, yurtiçinden uygun ilik bulunamayan Esin'in tedavisinin yurtdışında yapılması için babası Ahmet Köse hukuk mücadelesi başlattı. Ahmet Köse, SSK'lıların eş ve çocuklarının da yurtdışında tedavilerinin sağlanması için Kocaeli 2. İş Mahkemesi'nde dava açtı. H kim Mehmet Emin Okumuş da, 22 Temmuz 2004'te bu doğrultuda karar verdi. SSK avukatlarının dosyayı temyiz etmesi üzerine, Yargıtay, 13 Eylül'de yerel mahkemenin kararını bozdu. 

Karar, Genel Kurul'un 
Küçük kız için hayati önem taşıyan bu konuda sürekli uzayan dava, dün Kocaeli İş Mahkemesi'nde yeniden görüldü. 
Duruşmada H kim Okumuş, Köse'nin yurtdışında tedavisinin yapılmasına yönelik kararında direndi. Okumuş, Yargıtay'ın Esin'e yurt dışında ilik aranması masrafı olarak 2000 dolar ödenmesine gerek olmadığına ilişkin görüşüne ise uydu. 
Tedavisi SSK mevzuatı nedeniyle geciktiği için, hastalığı, en ağır tür olan Akut Myeloblastik Lösemi'ye AML dönüşen Köse'nin 8 dosyası, Yargıtay Hukuk Genel Kurulu'nca görüşülecek. 




</TEXT>
</DOC>
