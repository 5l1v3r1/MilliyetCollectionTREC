<DOC>
<DOCNO> 282154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/soneko08.html </URL>
<DATE> 2004/10/21/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Toplam borç stoku artıyor 
</HEADLINE>
<TEXT>

     Konsolide bütçe toplam borç stoku, eylül ayında, ağustos sonuna göre 4,8 katrilyon lira tutarında artış göstererek 314.7 katrilyon liraya ulaştı. 
     Eylülde iç borç stoku, ağustos ayına göre 3.3 katrilyon lira artarak 217.6 katrilyon lira oldu. Toplam stokun 176.9 katrilyon lira tutarındaki kısmı Türk Lirası TL cinsinden, 127 katrilyon TL tutarındaki kısmı döviz cinsinden ve geriye kalan 10.8 katrilyon TL tutarındaki kısmı ise dövize endeksli borçlardan oluştu. 
     
     Dış borçlar 1 milyar dolar arttı 
     2004 eylül ayı içinde dış borç stokunda ise 1.5 katrilyon lira artış gerçekleşti. 
     Konsolide bütçe toplam borç stoku ABD doları cinsinden ifade edildiğinde ise 2004 eylül sonu itibariyle bir önceki ay sonuna göre 3.1 milyar dolar artarak 210.1 milyar ABD Doları'na ulaştı. 
     
     En büyük borç iç piyasaya 
     2004 eylül sonu itibariyle toplam borç stoku içinde en büyük payı, yüzde 43 ile iç piyasaya ve yüzde 26 ile kamu kesimine olan borçlar oluşurken, dış borçların ağırlığı ise yüzde 31 olarak gerçekleşti. 
     
</TEXT>
</DOC>
