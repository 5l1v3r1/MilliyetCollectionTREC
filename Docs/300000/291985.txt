<DOC>
<DOCNO> 291985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sondun34.html </URL>
<DATE> 2004/11/25/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Ruslana, açlık grevinde 
</HEADLINE>
<TEXT>

     İstanbul'da mayıs ayında yapılan Eurovision Şarkı Yarışması'nın birincisi Ukraynalı Ruslana Lyzichko'nun, muhalif lider Viktor Yuşçenko için açlık grevi yapacağı bildirildi. 
     Rus İnterfaks ajansı, Ruslana'nın bugün yaptığı açıklamada, ''Adalet yerini buluncaya dek açlık grevini sürdüreceğim. Oylarımızı ayaklarının altına almak istiyorlar'' dediğini duyurdu. 
     Eurovision birincisi olduktan sonra, Başbakan Viktor Yanukoviç tarafından kültürel işler özel danışmanı olarak atanan 26 yaşındaki Ukraynalı sanatçının bu görevi kabul etmediği belirtilmişti. 
     Kiev meydanında yarın konser vermeye hazırlanan Ruslana, ''Bu konserde sadece şarkılarımı söylemeyeceğim, aynı zamanda gerçeği korumaya çalışan herkesi destekleyeceğim'' dedi. 
     Sanatçının internetteki sayfasında, muhaliflerden 300 kişiye ücretsiz VIP bileti verileceği belirtildi. 

     
</TEXT>
</DOC>
