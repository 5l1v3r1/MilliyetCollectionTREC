<DOC>
<DOCNO> 295187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/soneko45.html </URL>
<DATE> 2004/12/06/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa günü 41 puanlık artışla tamamladı... 
</HEADLINE>
<TEXT>

     İMKB Bileşik Endeksi, 2. seansı 131.18 puan düşüşle 23,049.51 puandan tamamladı. 
     Hisse senetleri 2. seansta ortalama yüzde 0.57 oranında değer yitirdi. 
     İlk seanstaki 172.62 puanlık artış dikkate alındığında, Borsa endeksi günün tamamında 41.44 puan yükseldi. Hisse senetlerinin günlük ortalama değer kazancı yüzde 0.18 oldu. 
     Endeks 2. seansa, 0.22 puan düşerek 23,130.04 puan seviyesinde başladı. Seansın ilk yarısını 22,927.91 puandan geçen endeks, seans içinde en düşük 22,892.95 puana kadar gerilerken, en yüksek 23,193.08 puanı gördü. 
     2. seans kapanışında, mali endeks 125.29 puan düşerek 31,836.21 puana, sanayi endeksi 116.07 puan düşerek 20,195.99 puana ve hizmetler endeksi 176.38 puan düşerek 13,220.24 puana geriledi. 
     Böylece ilk seansa göre mali grup hisseler ortalama yüzde 0.39, sanayi grubu hisseler ortalama yüzde 0.57 ve hizmet grubu hisseler ortalama yüzde 1.32 oranında değer yitirdi. 
     2. seansta işlem gören toplam 302 hisse senedinden 42'si değer kazandı, 216'sı değer yitirdi, 44 hisse senedinin fiyatında değişiklik olmadı. 
     2. Seansta, 403 trilyon 601 milyar 643 milyon liralık işlem hacmi kaydedildi. Günlük işlem hacmi, 756 trilyon 536 milyar 325 milyon lira olarak hesaplandı. 
     2. seansta Turkcell, Doğan Holding, Yapı ve Kredi Bankası, İş Bankası C ve Sabancı Holding en çok işlem gören hisse senetleri oldu. 
     
</TEXT>
</DOC>
