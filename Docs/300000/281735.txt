<DOC>
<DOCNO> 281735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/siyaset/siy11.html </URL>
<DATE> 2004/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Soykırımın tanınması ön şart değil' 
</HEADLINE>
<TEXT>


DIŞ HABERLER SERVİSİ 


Ermenistan Dışişleri Bakanı Vartan Oskanyan, iki ülke arasındaki ilişkilerin normalleşmesi için Türkiye'nin Ermeni soykırımını tanımasının ön şart olmadığını söyledi. Oskanyan, Türkiye - Ermenistan sınır kapılarının bir an önce açılması temennisinde de bulundu. İtalya'da düzenlenen "Güney Kafkasya Bölgede istikrar ve güvenlik" açıkoturumunda konuşan Oskanyan, "Ermenistan için öncelikli konunun güvenlik olduğunun" altını çizerek şöyle konuştu "Ankara ile masaya oturabilmemiz için Ermeni soykırımını tanıması ön şart değil. Biz asla bu türden bir ön şart ileri sürmedik. Tam tersine, bu konuda Türkiye, Karabağ sorununun çözülmesini bir ön şart olarak önümüze koyuyor. Ama bu, Ermenistan ile Azerbaycan arasında bir meseledir." 


</TEXT>
</DOC>
