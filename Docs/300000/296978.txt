<DOC>
<DOCNO> 296978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/yazar/yilmaz.html </URL>
<DATE> 2004/12/12/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
AB'den bir Katalan'la ayrımcılık sohbeti 
</HEADLINE>
<TEXT>


Türkiye Platformu'nun, Brüksel randevusunda dile getirilen sözler, bundan iki yıl öncesine göre daha köşeliydi. Başbakan Tayyip Erdoğan'a Avrupa Parlamentosu'nda AP ilk söz hakkını tanıyan AP eski Başkanı Patric Cox'un, salonun en çok alkış toplayan konuşması, "Avrupalı Türk sorusuna evet deme zamadır" diye bitiriyordu. 
İktisadi Kalkınma Vakfı İKV ve Türkiye Odalar ve Borsalar Birliği'nin TOBB , 269 sivil toplum örgütü temsilcisi ile Brüksel'e yaptığı bir günlük çıkarma, Başbakan Erdoğan ve Dışişleri Bakanı Abdullah Gül için de, 17 Aralık liderler öncesi "müzakere" önemi taşıyordu. 
Türkiye Platformu'nun düzenlediği panel öncesinde, Türkiye - AB Karma İstişare Komitesi ECOSOC Eş Başkanı Jann Olsson, AP eski Başkanı Cox ve Avrupa Parlamentosu Başkan Yardımcısı Alejo Vidal Quadras Roca ile birlikte biraraya gelen İstanbul Sanayi Odası Meclis Başkanı Hüsamettin Kavi içerideki havayı aktarıyor 
"Türkiye'ye yakılan ışığın rengi yeşil olacak. Müzakerelerin başlayacağı 2005'e kadar, Türkiye'nin yapması gerekenler olacak..." 

Roca'dan deneyimler İstanbul ve Ankara'ya hareket etmek üzere olan Türk heyetinin, Brüksel havalimanında özel olarak ilgilenilen pasaport işlemleri sürerken, sohbet koyulaşıyor. 
10 Aralık şafağında Brüksel'e doğru yola çıkarken, AB ilişkilerini etkileme olasılığı olan en taze haber Leyla Zana ve arkadaşlarının Le Monde ve International Herald Tribune gazetelerine verdiği Kürtlere, İspanya'nın Bask ve Katalan, İngiltere'nin İskoç, Belçika'nın Valonlar bölgeleri için tanınan, Ankara'nın da Kıbrıs'taki Türk azınlık için önerdiği otonomisinin verilmesini isteyen ilandı. Brüksel'de bu konuya hiçbir konuşmacı girmedi. 
Kavi'ye "Özel toplantınızda Zana konusu geçti mi" diye sorduğumda, AP Başkan Yardımcısı Roca ile arasında geçen konuşmaya değindi. 
Geçtiğimiz hafta İspanya'ya gittiğini hatırlatan Kavi, Roca'ya ilettiği soruyu aktardı 
"Aynı günlerde İspanya, ayrılıkçı ETA örgütünün eylemlerine sahne oluyordu. Gördüğüm kadarı ile İspanya'da ETA eylemlerine karşı toplumsal tolerans azalıyor. Bask bölgesi ile ilgili problemleri çözdünüz mü " 
Kavi, Roca'ya yönelttiği sorusunu tamamlıyor 
"Barcelona - Real Madrid maçını izledim, tribünde açılan pankartta "Katalonya is not Spain" Katalonya İspanya değildir yazıyordu..." 
Roca, Kavi'nin sorusunu yanıtlarken, kendisinin de İspanya'nın Katalonya bölgesinin başkenti Barcelona'da doğduğunu belirtiyor ve devam ediyor 
"Katalonya'da çok uç liberal noktada yaşayanlar var. Onlar düşüncelerini bu ifadelerle dile getiriyorlar. Bu tutum, İspanya yönetim anlayışını, davranışlarını etkilemiyor. Siyasi bir karşılığı yok. Onların görüşlerini, özgürlüklerin kullanımı olarak algılıyoruz." 
Roca, "Katalonya, İsyanya'nın en zengin bölgesi. Tepkileri, elde ettikleri toplumsal refahın bir uzantısı olarak görüyoruz. Düşünce özgürlüğü çerçevesinde, ayrılıkçı talepler öne sürüyorlar. Engelleme yoluna gitmiyoruz" diyor. 

Güvenlik faktörü Sohbetemizi Uluslararası Nakliyeciler Derneği UND Başkanı Çetin Nuhoğlu ile sürdürüyoruz. 
Nuhoğlu, AB'de Türkiye'ye yönelik taleplerin artmasını şöyle yorumluyor 
"11 Eylül sonrası, Türkiye'den isteklerini yükseltmek zorunda kaldılar. Bundan iki yıl önce olsaydı daha rahat, "Türkiye AB üyesi olsun" derlerdi. Ancak dünyada yayılan medeniyetler çatışması algılaması, AB liderlerini kamuoyu önünde zorluyor." 
Nuhoğlu, Ağustos ayında İngiltere'de bulunduğu sırada, yayınlanan bir anketten örnek veriyor 
"İki yıl öncesi ile karşılaytırılan bir anket yayınlandı. Buna göre 2002 yılında İngiliz kamuoyunda, eğitim ve sosyal devlet beklentileri ilk sıraları alıyordu. Ağustos anketinde birinci sorun güvenlik olarak çıktı. AB, yoğurdu üfleyerek yeme refleksi edindi, algılamalar değişti." 
AB ile son hafta. AP'nin onay mercii olduğunu hatırlatalım ve bekleyelim... 



</TEXT>
</DOC>
