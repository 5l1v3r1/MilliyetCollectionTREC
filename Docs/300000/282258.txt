<DOC>
<DOCNO> 282258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sontur29.html </URL>
<DATE> 2004/10/21/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Yazdan kalma hafta sonu... Sıcaklıklar artıyor 
</HEADLINE>
<TEXT>

     Türkiye, sonbahar mevsimini yaşarken tüm bölgelerimiz yağışsız ve güneşli bir hafta sonu geçirecek. Hava sıcaklığı artıyor... 
     Güney'de sıcaklıklar 30 dereceye kadar çıkarken, Pazar günü İstanbul 21, Samsun 18, İzmir 27, Adana 30, Antalya 28, Ankara 20 ve Erzurum 16 derece ölçülecek. 
     Meteoroloji'den alınan bilgiye göre, bugün akşama kadar Karadeniz, Doğu Anadolu, Güneydoğu Anadolu ve İç Anadolu'nun kuzeyi ile doğusu yağış alacak. Özellikle Orta Karadeniz Kıyıları, Doğu Karadeniz ile Doğu Anadolu’nun Kuzeydoğusunda’ kuvvetli rüzgarla birlikte şiddetli yağış görülecek. Şiddetli yağış görülecek bölgelerde sel ve su baskınları yaşanabilir, dikkat Hava sıcaklığı ise hissedilir derecede azalacak. 
     Cuma günü hava açıyor. Yalnızca Doğu Karadeniz'de sağanak yağış beklenirken, Akdeniz güneşli, Ege, İç Anadolu ve Güneydoğu Anadolu az bulutlu ve açık, diğer yerler parçalı bulutlu. 
     Cumartesi yine Doğu Karadeniz'de Rize ve Artvin çevresinde yağış var. Marmara, Karadeniz ve Doğu Anadolu parçalı bulutlu, diğer bölgelerimiz az bulutlu ve güneşli bir gün geçirecek. 
     Pazar günü ise yurdun tamamı yağışsız olacak. Marmara, Karadeniz, Doğu Anadolu'nun güneyi dışında tamamı, Ege ve Batı Akdeniz parçalı bulutlu, İç Anadolu, Doğu Akdeniz ve Hakkari çevresi az bulutlu ve açık. Güneydoğu'da ise gökyüzü bulutsuz ve güneşli... 

     
</TEXT>
</DOC>
