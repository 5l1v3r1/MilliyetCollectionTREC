<DOC>
<DOCNO> 276289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sontur08.html </URL>
<DATE> 2004/09/30/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Aşırı alkollü olduğu için gözaltına alınan kişi sabah ölü bulundu 
</HEADLINE>
<TEXT>

     Düzce'nin Akçakoca İlçesi'nde, ayılması için gece nezarethaneye konulan aşırı alkollü bir kişi, sabah ölü bulundu. 
     AA muhabirinin edindiği bilgiye göre, Edilli Köyü halkı, gece aşırı alkol alarak çevreyi rahatsız eden Ömer Şişman'ı 55 , jandarmaya ihbar etti. 
     Olay yerine gelen jandarma ekipleri, karakola götürdükleri Şişman'ı, ayılması için nezarethaneye koydular. Ancak askerler, sabah uyandırmak istedikleri Şişman'ı ölü buldular. 
     Akçakoca Jandarma Komutanlığı'ndan yapılan açıklamada, gece Edilli Köyü'ndeki vatandaşların şikayeti üzerine, aşırı alkol alan Ömer Şişman'ın, ''dinlenmesi ve ayılması için karakolda ağırlandığı, sabah da ölü bulunduğu'' belirtildi. 
     Akçakoca Cumhuriyet Savcılığı tarafından olayla ilgili soruşturma başlatıldığı, Şişman'ın kesin ölüm nedeninin belirlenebilmesi için cesedinin, İstanbul Adli Tıp Kurumu'na gönderildiği bildirildi. 
     
</TEXT>
</DOC>
