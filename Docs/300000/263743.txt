<DOC>
<DOCNO> 263743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/yazar/pulur.html </URL>
<DATE> 2004/08/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Demiryolları komünist marifetidir... 
</HEADLINE>
<TEXT>


ŞU demiryolları netamelidir zaten... 
"Gominist marifeti"dir. 
'Bu da nereden çıktı ', diyeceksiniz, anlatacağız, biraz sabırlı olun. 

ÖNCE şu iki kazaya yeteri kadar değinmediğimiz için bizi eleştiren bir iki okurumuza cevap verelim. 
"Ulaştırma Bakanı istifa etmelidir " 
"DDY Genel Müdürü istifa etmelidir " 
Bundan başka diyecek laf var mı 
Ee, bunu da herkes söylüyor, söylediler de, ne oldu 
Koskoca Bakan, Genel Müdür, birkaç haddini bilmez, "Şu kadar insan öldü, gidin " dediler diye, istifa mı edecekler 
Onları bir kişi istifa ettirir, o da Başbakanları... 
Hele Başbakan kaşlarını biraz çatar gibi olsun, o zaman görün 
Hem siz "Allah'ın takdiri bu " diyen bu kafalardan çok şey bekliyorsunuz. 
Adam kestirme yolu bulmuş, yık her şeyi Allah'a, çık işin içinden. Allah senden bunun hesabını sormaz mı 

ŞİMDİ gelelim "demiryollarının gomonistliği"ne... 
Bazıları, demiryollarına eski önemi vermek gerektiğini bile söylüyorlar... 
Allah Allah, hangi devirde yaşıyoruz, yoksa "Kemalistler" geri mi geldi, bari oldu olacak ilkokullarda çocuklara "Demir ağlarla ördük Anayurdu dört baştan" diye marş söyletelim, olsun, bitsin... Biz ne güzel söylerdik "Çıktık açık alınla" diye başlayarak... 

DEMİRYOLLARININ komünistliğini söyleyen Turgut Özal'dır, 1983 Ekim ayında Yalova'da şöyle demiştir 
"Bana soruyorlar, 'Demiryolu taraftarı mısınız, karayolu taraftarı mısınız ' diye. Ben karayolu taraftarıyım. Genellikle aşırı sol düşünen kişilerle, Doğu Bloku ülkeleri demiryolu taraftarıdır. Çünkü demiryolu iki istasyon arasındadır ve kontrol etmesi kolaydır. Karayolu ise hür teşebbüstür, isteyen istediği yerden kalkar, istediği yerde durur." 

ŞİMDİ anladınız mı demiryollarının gomonistliğini 
Siz Özal'dan daha iyi bilecek değilsiniz ya 
Adam siyasi dehaydı, siyasi deha 
Onun lafını dinlemiyorsunuz yok hızlı trenmiş, yok hızlandırılmış trenmiş gibi işlerle uğraşıyorsunuz, başımıza bir kaza gelince de "Allah'ın takdiri " diyorsunuz. 
Bari "Gomonist" işine - sümme haşa - Allah'ı karıştırmayın 



</TEXT>
</DOC>
