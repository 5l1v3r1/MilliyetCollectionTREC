<DOC>
<DOCNO> 262383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sondun49.html </URL>
<DATE> 2004/08/11/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
Rumlar yürüyüş yapamadı, Maraş için dilekçe verdi 
</HEADLINE>
<TEXT>

     Maraş için Derinya sınır kapısına düzenlemeyi planladıkları yürüyüşü yapamayan Kıbrıslı Rumlar, Maraş'ın kendilerine verilmesi için AB temsilciliğine dilekçe verdi. 
     Rumlar, Maraş için bu akşam Gazimağusa yakınlarındaki Derinya sınır kapısına doğru yapmayı planladıkları yürüyüşü yapamadı. Rumlar bunun yerine gün içinde Lefkoşa'nın Rum kesiminde kalan bölümünde toplanarak, kapalı bölge Maraş'ın kendilerine verilmesi için AB temsilciliğine taleplerini içeren bir dilekçe sundular. 
     BM Genel Sekreteri Kofi Annan'nın planı referandumda kabul edilmiş olsaydı Maraş, planda belirlenen takvim çerçevesinde Kıbrıslı Rumlara bugün bırakılmış olacaktı. 
     Rumlar cumartesi günü de benzer bir eylem düzenlemişlerdi. 
     
</TEXT>
</DOC>
