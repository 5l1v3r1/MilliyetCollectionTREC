<DOC>
<DOCNO> 277917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/guncel/axgun02.html </URL>
<DATE> 2004/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kumburgaz'da 1000 konut davalık 
</HEADLINE>
<TEXT>


Hazine, Kumburgaz'da yaklaşık 1000 konuta tapu iptal davası açtı. Ancak tapular hisseli olduğu için sahili işgal etmeyen binalar da davalık oldu 

ŞÜKRAN ÖZÇAKMAK 

İstanbul'un en eski sayfiye yerlerinden Kumburgaz'da, neredeyse denize sıfır, 30 - 40 yıllık tapulu ve isk nlı yaklaşık 1000 konuta, tapu iptal davası açıldı. Maliye Bakanlığı'nın talimatıyla harekete geçen Hazine, 4000'i aşkın konutun tapusuna tedbir koydurmak istiyor. Hazine avukatları, mahkemeyle birlikte tespit çalışmaları yapıyor. Jeologlardan oluşan bilirkişiler ise sondaj yaparak, kıyı çizgisini yeniden belirliyor. 

'Süre önemli değil' 
Tapu ihlal davasını 1990'da çıkan yasayı baz alarak açan Hazine, mahkemeye yaptığı başvuruda, "Kıyı çizgisinde kalan taşınmazlar, tapulu olsalar da kamu yararına ve kullanımına tahsisli yerlerdir. Bu nedenle davanın işgal süresi de önemli değil" diyor. 
Hazine, kıyıların işgali nedeniyle dava açtığını belirtiyor. Buna karşın, dava kıyıyı işgal edenlere değil, tapu hisseli olduğu için tüm site sakinlerine açıldı. 
Örneğin 197 daireli Erdem, 135 daireli Erçağ, 250 daireli Deniz Sitesi'nin tüm tapularına satılamaz şerhi konuldu. Oysa işgal edilen yerler 20 - 30 metrekarelik kıyı şeridi. 
Site sakinleri, şimdi şu soruları yöneltiyor "Yeni bir sahil şeridi mi çizilmek isteniyor yoksa buralardan bizi atıp başkalarını mı yerleştirecekler Siteler 40 - 50 yıllık ancak, bir yıl önce konut alanın ne günahı vardı " 


</TEXT>
</DOC>
