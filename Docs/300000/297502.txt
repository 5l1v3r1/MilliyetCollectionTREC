<DOC>
<DOCNO> 297502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sondun30.html </URL>
<DATE> 2004/12/14/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Tam üyeliğe 'yeşil ışık' 
</HEADLINE>
<TEXT>

     Mehmet Ali Birand CNN TÜRK 

Avrupa Birliği zirvesine üç gün kala AB liderleri müzakerelerin hedefinin tam üyelik olacağı konusunda görüş birliğine vardı. 
     Türkiye raporunu ele alan ve raporla ilgili nihai kararını yarın verecek olan Avrupa Parlamentosu'nda 'Türkiye ile müzakeler açılacak' görüşü belirdi. 
     Müzakerelerin 2005'te başlamasında karar kılan AP, şimdi müzakerelerin hangi ayda başlatılması gerektiğini tartışıyor. 
     
     Müzakereler 2005 yılının son aylarında başlayabilir 

     Ancak müzakerelerin hangi ayda başlayacağı konusu net değil. Fransa, müzakerelerin önümüzdeki kasım ya da aralık ayı gibi başlamasını isterken, Almanya bu tarihin biraz daha geriye alınması için çaba harcıyor. Türkiye ise müzakerelerin önümüzdeki haziran veya temmuzda başlaması için bastırıyor. 
     17 aralık zirvesi öncesi Türkiye’nin üyeliğine en fazla muhalefetin geldiği Fransa’da ise Türkiye lehine olumlu değişiklikler yaşandı. Fransa zirvede imtiyazlı ortaklık’ görüşünü masaya getirmeyecek. Fransa sadece müzakerelerin başarısızlıkla sonuçlanması halinde Türkiye’nin de isteğiyle bir ara formül bulunması isteğini dile getiriyor. 
     Fransa Cumhurbaşkanı Chirac kamuoyundan gelen baskıları hafifletmek için çaba harcayacak. Fransa’da sanki 17 aralıkta Türkiye’ye tam üyelik verileceği görüşü hakim, ancak Chirac, Türkiye’ye sadece müzakere tarihi verileceği vurgusunu yaparak kamuoyunu yatıştırmaya çalışacak. 

     
     Avrupa basınında Türkiye 

     
</TEXT>
</DOC>
