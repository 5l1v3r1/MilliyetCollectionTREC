<DOC>
<DOCNO> 256776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sondun48.html </URL>
<DATE> 2004/07/20/ </DATE>
<TIME> 23.27 </TIME>
<AUTHOR>  </AUTHOR>
<HEADLINE>
ABD askerleri Irak'ta 2 evi vurdu 4 kişi öldü, 5 kişi yaralandı 
</HEADLINE>
<TEXT>

     Irak'ın Samara kenti yakınlarında Amerikan birliklerinin 2 evi vurması sonucu 4 Iraklının öldüğü, 5'inin yaralandığı bildirildi. 
     Amerikan ordusundan bir yetkili, akşam başlayan ve gece saatlerine kadar devam eden çatışmada, Iraklıların Amerikan askerlerine bir evden havan ateşi açtıklarını, yakınlardaki bir camiden de ateş açıldığını söyledi. 
     Amerikan askerlerinin kendilerine havan ateşi açılan evi yerle bir ettiğini belirten yetkili, bir başka evinse bir Amerikan savaş uçağı tarafından bombalandığını belirtti. 
     Samara hastanesinin acil servis yetkilileri, saldırıda 4 Iraklının öldüğünü, 5'inin yaralandığını kaydetti. 
     Amerikan ordu yetkilileri, kendilerinin kayıp vermediğini belirtti. 
     Bu arada, El Anbar eyaletinde dün ve bugün 4 Amerikan deniz piyadesinin öldüğü bildirildi. 
     Amerikan ordusundan yapılan açıklamada, bugün düzenlenen bir operasyonda çıkan çatışmada 2 deniz piyadesinin öldüğü belirtildi. 
     Açıklamada, dün bir deniz piyadesinin operasyon sırasında öldüğü, dördüncü bir deniz piyadesinin de daha önce aldığı yaralar nedeniyle dün öldüğü belirtildi. 
     Irak'ta son ölenlerle birlikte, savaşın başlangıcından bu yana ölen Amerikan askeri sayısı 891'e yükseldi. 
     
</TEXT>
</DOC>
