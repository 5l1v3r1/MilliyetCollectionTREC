<DOC>
<DOCNO> 290749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/guncel/gun03.html </URL>
<DATE> 2004/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Özkaya istifa etmeliydi' 
</HEADLINE>
<TEXT>


Çakıcı skandalını değerlendiren eski Adalet Bakanı Türk, "Hakkında böyle iddialar olan bir Yargıtay Başkanı'nın çekilmesi daha doğru olurdu. Bu etik kuralıdır" dedi 

ANKARA Milliyet 

Eski Adalet Bakanı Hikmet Sami Türk, "Yargıda tartışmalara yol açan görüşmelere adı karışan Yargıtay Başkanı Eraslan Özkaya'nın istifa etmesi gerekirdi" dedi. 
CNN Türk'teki Manşet programına konuk olan Türk, Özkaya'nın da adının karıştığı "Yargıtay - MİT - Çakıcı" skandalının kamuoyunda sıkça tartışıldığını dile getirdi. Yargıtay 1. Başkanlar Kurulu'nun Özkaya hakkında başlattığı soruşturma sonucu cezai ve disiplin yönünden işlem yapılmasına gerek olmadığı kararı verdiğini hatırlatan Türk, şunları söyledi 
"Hakkında böyle iddialar olan bir Yargıtay başkanının kendi kendine istifa etmesi gerekirdi. Bu bir etik kuralıdır. Ancak delilleri değerlendirip 'Ben görevimin başındayım' dedi. Çekilmesi daha doğru olurdu. Çünkü tartışmalara yol açan görüşmeleri olmuştur. Kamuoyu ancak tüm deliller tartışıldıktan sonra tatmin olur. Yargıtay 1. Başkanlar Kurulu, Özkaya hakkında verdiği kararın gerekçesinde 'Hakkında dinleme kararı olmadığı için işlem yapılmasına gerek yoktur' şeklinde bir değerlendirme yaparsa, bu durumdan kamuoyu yaralanır." 


</TEXT>
</DOC>
