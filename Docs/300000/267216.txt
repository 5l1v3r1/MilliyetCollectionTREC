<DOC>
<DOCNO> 267216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/son/sonyas01.html </URL>
<DATE> 2004/08/28/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Uma Thurman, bu kez dövüşmeyecek... 
</HEADLINE>
<TEXT>

     ''Kill Bill'' filminde ortalığı kan gölüne çeviren, kesilmedik kafa bırakmayan Uma Thurman, yeni filminde durulacak. Thurman, ''Prime'' adlı yapımda terapistinin oğluna aşık olan 30'lu yaşlardaki bir kadını canlandıracak. 
     Internetteki ''hollywoodreporter'' sitesinin haberine göre, ''Kill Bill'' serisinin intikamcı ''gelini'' Thurman'ı seyirci daha sakin bir rolde izleyecek. 
     Thurman, ''Prime'' adlı yapımda Meryl Streep'in canlandırdığı terapistinin oğluna Bryan Greenberg gönlünü kaptıran ve bu aşk için mücadele eden 30'lu yaşlardaki bir kadını canlandıracak. 
     Daha önce rol için seçilen, ancak senaryoyu beğenmediği için anlaşmaya varılamayan Sandra Bullock'ın yerini alan Thurman, kısa süre içerisinde rolüne hazırlanarak kamera karşısına geçecek. 
     Filmin çekimlerine 7 Eylül'de başlanacak. 

     
</TEXT>
</DOC>
