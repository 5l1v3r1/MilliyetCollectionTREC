<DOC>
<DOCNO> 254625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/son/sontur06.html </URL>
<DATE> 2004/07/11/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Konya... Çekirgeler köylüleri zor durumda bıraktı... 
</HEADLINE>
<TEXT>

     Konya'nın Seydişehir İlçesi'nde bir yaylayı, istila eden çekirge sürüsü köylüleri zor durumda bıraktı. 
     Edinilen bilgiye göre, ilçeye bağlı Çavuş Beldesi'nin Homa Yaylası'nı, çekirge sürüsü istila etti. Bölgedeki otları büyük bir hızla yiyen çekirgeler karşısında, yaylada hayvancılıkla uğraşan köylüler ne yapacaklarını bilemiyor. 
     Çekirgeler nedeniyle, Homa Yaylası'nda artık hayvanlarını otlatmakta zorlandıkları belirten vatandaşlar, ''Yaylada daha önce de çekirge olurdu. Ancak bu yıl çekirgeler yaylayı resmen istila etti. Koyunlar üstlerine konan ve otların arasındaki çekirgeler nedeniyle huzursuz oluyor. Onbinlerce çekirgenin bulunduğu yaylada kendi imkanlarımızla mücadele edemiyoruz'' dedi. 
     Çekirgelerin, yayladaki evlerin içine de girdiklerini anlatan köylüler, yöre halkının böyle bir durumla daha önce karşılaşmadığını belirterek, çekirgelerden kurtulmak için yetkililerden yardım istedi. 
     Tek geçim kaynaklarının hayvancılık olduğunu belirten köylüler, otlaklara büyük ölçüde zarar veren çekirgelere çare bulunamazsa hayvancılık yapamayacaklarını kaydettiler. 
     
</TEXT>
</DOC>
