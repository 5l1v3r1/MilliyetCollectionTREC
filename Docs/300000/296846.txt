<DOC>
<DOCNO> 296846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/son/sonspo14.html </URL>
<DATE> 2004/12/11/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
NBA'de Hido ve Memo galip 
</HEADLINE>
<TEXT>

     ABD Profesyonel Basketbol Ligi'ndeki NBA mücadeleye, 11 maçla devam edildi. 
     Mehmet Okur'lu Utah Jazz, sahasında Portland Trail Blazers'ı 92-87 yendi. Sahaya ilk 5'de çıkan Okur, 29 dakika oyunda kaldı ve 14 sayı, 2 hücum, 6 savunma ribaundu, 1 top çalma ve 3 blokluk performans sergiledi. Okur, 2 sayılık atışlarda 7'de 3 ve serbest atışlarda 10'da 8 isabet buldu. 
     Matt Harpring, 17 sayı, 6 ribaunt ve 3 asist, Carlos Boozer da 17 sayı, 13 ribaunt ve 2 asistle double-double yaparak Jazz'a galibiyeti getirdi. 
     23 sayı, 6 ribaunt ve 2 asistle maçın yıldızı olan Zach Randolph ise takımını yenilgiden kurtaramadı. Portland'da ayrıca Şerif Abdürrahim 19 sayı, 7 ribaunt ve 2 asist, Derek Anderson da 15 sayı, 2 ribaunt ve 3 asistlik oyun çıkardı. 
     
     MAGIC, SON 6 MAÇTA 5. GALİBİYETİNİ ALDI 

     Hidayet Türkoğlu'nun takımı Orlando Magic, deplasmanda Golden State Warriors'ı 113-109 yendi ve son 6 maçta 5. galibiyetini aldı. 
     Maçta 24 dakika forma giyen Türkoğlu, 14 sayı, 4 ribaunt ve 3 asistle takımının galibiyetine katkıda bulundu. 
     Magic'de Steve Francis, bu sezonki en yüksek sayısına ulaştı ve 36 sayı, 8 ribaunt ve 8 asistle maçın yıldızı oldu. 
     Sakatlığı nedeniyle Grant Hill'in forma giyemediği maçta Tony Battie, 16 sayı ve 15 ribauntla hem double-double yaptı, hem de kariyerinin en yüksek ribaunt sayısına ulaştı. 
     Golden State'de ise Jason Richardson'ın 27 sayı, 5 ribaunt ve 2 asist, Mike Dunleavy'nin 22 sayı, 4 ribaunt ve 4 asist, Speedy Claxton'un 19 sayı, 4 ribaunt ve 5 asistlik performansları, yenilgiyi engelleyemedi. 
     Gürcü asıllı Türk vatandaşı Zaza Pachulia, takımı Milwaukee Bucks'ın Indiana Pacers'ı 95-86 yendiği maçta, 23 dakika forma giyerek 5 sayı, 8 ribaunt, 1 asist, 3 top çalma ve 2 blokla oynadı. Bucks'da Michael Redd, 21 sayıyla galibiyete en çok katkıda bulunan isim oldu. 
     Pacers'da ise Reggie Miller'ın 17 sayı, 4 ribaunt ve 4 asist, Austin Croshere'in de 14 sayı ve 9 ribaundu galibiyete yetmedi. 
     
     SUNS'DA STOUDEMIRE, 2 SAYIYLA TRIPLE-DOUBLE KAÇIRDI 

     Günün bir diğer bol skorlu maçında Phoenix Suns, sahasında Charlotte Bobcats'i 115-106 yendi. 
     Suns'da Amare Stoudemire 36 sayı, 15 ribaunt ve 8 asistlik performansıyla kariyerinin ilk triple-double'ını yapmaya çok yaklaştı, ancak maçın yıldızı olmakla yetindi. 
     Üstüste 4. galibiyetini alan Suns'da Shawn Marion ve Quentin Richardson, 20'şer sayıyla galibiyete katkıda bulundu. 
     NBA'in yeni takımlarından Charlotte Bobcats'de ise Brevin Knight, 17 sayı atarak bu sezonki en yüksek sayısına ulaştı, ancak 16 sayılı Primoz Brezec, 15'er sayılı Kareem Rush ve Keith Bogans gibi o da takımına galibiyeti getiremedi. 
     
     Günün diğer maçlarında alınan sonuçlar şöyle 

     Denver Nuggets-Toronto Raptors 101-87. 
     Washington Wizards-New York Knicks 106-104. 
     Miami Heat-Memphis Grizzlies 92-84. 
     New Jersey Nets-New Orleans Hornets 94-91 uzatmada . 
     Philadelphia Sixers-Chicago Bulls 93-88. 
     Atlanta Hawks-Detroit Pistons 88-72. 
     Minnesota Timberwolves-Sacramento Kings 113-105. 
     Lige, TSİ yarın sabaha karşı yapılacak 8 maçla devam edilecek. 

     
</TEXT>
</DOC>
