<DOC>
<DOCNO> 277751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/soneko34.html </URL>
<DATE> 2004/10/06/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
ATO Başkanı Şeytan İlerleme Raporu'ndaki ayrıntıda mı gizli acaba 
</HEADLINE>
<TEXT>

     Ankara Ticaret Odası ATO Başkanı Sinan Aygün, AB İlerleme Raporu ile ilgili ayrıntıların bilinmediğini belirterek, ''Bilmediğimiz için de, şeytan ayrıntıda mı gizli acaba diye düşünüyoruz'' dedi. 
     Aygün, A.A muhabirine AB İlerleme Raporu'nu değerlendirirken, son 2 gündür söylenenlerin dikkat çekici olduğunu, ''kalıcı emniyet subapları'' sözünün rezerv adı konulmamış bir özel statü anlamına geldiğini söyledi ve şöyle devam etti 
     ''Yani, biz sizi AB üyesi yapacağız ama hiçbir zaman için AB için de dolaştırmayacağız diyorlar. Yani bu yemeğe davet edip, yemek yedirmemeye, düğüne davet edip oynatmamaya benziyor. Şimdi ben böyle bir şeyin olmasını yanlış olarak düşünüyorum. Yani özel statüyü normal bir koşulmuş gibi sunuyorlar. AB'ye girmiş hangi ülkenin serbest dolaşım izni olmaz, bunlar çok yanlış şeyler. 
     Bu raporla barajın kapaklarını açtı, daha köprülerin altından akacak çok su var. Mesela, çok ödev var dendi. Kıbrıs, Ege, güneydoğu, azınlıklar, insan hakları ne olacak Apo'nun yeniden yargılanmasını gündeme getirecekler mi Ermeni soykırımını tanıyın diyecekler mi Ruhban okulu açın diyecekler mi Bunların hiçbirini net olarak göremiyoruz ve kıyametin burada kopacağını inanıyoruz.'' Aygün, açılan baraj kapaklarının toprakları sel altında da bırakabileceğini, verim de katabileceğini kaydederek, ''İşin içinde bunlar varsa Türkiye sıkıntıya girer diye düşünüyorum. Bunlar bizim moralimizi bozuyor, çok fazla duygusal olmaya, bayram yapmaya gerek yok diye düşünüyoruz. Acaba şeytan ayrıntıda mı gizli diye de şüpheli yaklaşıyoruz'' dedi. 

     
</TEXT>
</DOC>
