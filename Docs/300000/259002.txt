<DOC>
<DOCNO> 259002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/soneko12.html </URL>
<DATE> 2004/07/29/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
IMF, gözden geçirmeyi yarın görüşecek... 
</HEADLINE>
<TEXT>

     IMF İcra Direktörleri Kurulu, stand-by anlaşmasının 8'inci gözden geçirme çalışmalarını yarınki toplantısında ele alacak. Gözden geçirmenin onaylanması durumunda 670 milyon dolarlık kredi dilimi serbest bırakılacak. 
     IMF İcra Direktörleri Kurulu, gözden geçirme çalışmalarını yarınki gündemine aldı. Bu kapsamda, stand-by anlaşması kapsamındaki 8'inci gözden geçirme çalışmaları ve performans kriterleri değerlendirilecek. 
     IMF İcra Kurulu'nun gözden geçirmeyi onaylamasının ardından yaklaşık 670 milyon dolarlık kredi diliminin serbest bırakması bekleniyor. 
     IMF heyetiyle 8'inci gözden geçirmeye ilişkin görüşmeler 3-21 Haziran'da Ankara ve İstanbul'da yapılmıştı. 
     Bu kapsamda hazırlanan niyet mektubu da 15 Temmuz'da imzalanarak IMF'ye gönderilmişti. 

     
</TEXT>
</DOC>
