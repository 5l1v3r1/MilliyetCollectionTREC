<DOC>
<DOCNO> 289379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/dunya/dun01.html </URL>
<DATE> 2004/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkan, Viagra'yı bırakıp kaçtı 
</HEADLINE>
<TEXT>



Yakınlarının kaybolmasından Rusya'nın Karaçay - Çerkez Özerk Cumhuriyeti Başkanı Mustafa Batdıyev'i sorumlu tutarak makamını uzun süre işgal eden göstericiler, Başkan'ın masasında ilginç eşyalara rastladı. Jizn gazetesi, başkanlık sarayının arka kapısından kaçarak kurtulan Batdıyev'in çalışma masasında pasaportun yanı sıra birkaç kutu Viagra ile kadın ayakkabıları bulunduğunu yazdı. Birkaç hafta önce 7 kişinin kaçırılmasının ardından protesto gösterileri düzenlenmişti. Yakınları kaybolanlar, Batdıyev'in damadı Ali Kaytov'u sorumlu tutuyor. Kayıp 7 kişinin cesetleri geçen hafta bulunmuş, Kaytov da tutuklanmıştı. Batdıyev ise olayla ilgisi kanıtlanırsa istifa edeceğini açıkladı. 


</TEXT>
</DOC>
