<DOC>
<DOCNO> 289866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sonspo04.html </URL>
<DATE> 2004/11/18/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Kırmızı giy ve maçı kazan 
</HEADLINE>
<TEXT>

     İngiltere Premier Ligi'nde henüz galibiyeti bulunmayan Norwich City'ye, maç kazanmasına yardımcı olmak için ilginç bir öneri geldi. 
     Medyum Samanda Chambers, ligde geride kalan 13 haftada üç puanla tanışamayan takımın futbolcularına kırmızı iç çamaşırı giymelerini söyledi. Aynı zamanda bir Norwich taraftarı olan Chambers, kırmızı külotların maçları kazanmaya yardımcı olacağını öne sürerek, "Kırmızı, olumluluğun rengidir. Kasıklar, tüm arzuların tutulduğu yerlerdir. Bu bölgeye kırmızı giymek duyguları artırır" dedi. 
     Chambers, arkadaşlarıyla cumartesi günü Southampton'la oynanacak maça kırmızı iç çamaşırlarıyla geleceklerini sözlerine ekledi. Yeşil-Sarılı kulüpte çalışan eski kaleci Bryan Gun, birçok futbolcunun batıl inançlarının olduğunu ancak, kırmızı iç çamaşırı giyeceklerini düşünmediğini söyledi. 
     Savunma oyuncusu Craig Fleming ise "Cumartesi günü James Beattie'nin nefesini ensemde hissedeceğim, kırmızı iç çamaşırlarının buna yardım edeceğini pek sanmıyorum" diye konuştu. 
     
</TEXT>
</DOC>
