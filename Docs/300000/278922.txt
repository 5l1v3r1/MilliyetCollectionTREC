<DOC>
<DOCNO> 278922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/son/sonspo07.html </URL>
<DATE> 2004/10/10/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Aktuğ Trabzonspor hem lige hem de milli takıma renk katıyor 
</HEADLINE>
<TEXT>

     Trabzonspor Kulübü Başkanı Atay Aktuğ, Trabzonspor'un hem lige renk kattığını, hem de Milli Takıma oyuncu yetiştirdiğini söyledi. 
     Aktuğ, Türkiye A Milli Futbol Takımı'nın 18. Dünya Kupası Eleme Grubu'nda dün akşam karşılaştığı Kazakistan karşısında elde ettiği başarının, kendilerini mutlu ettiğini belirterek, ''Milli takımda oynayan oyuncuların gol atması çok önemlidir. Hangi takımdan olduğu çok da önemli değil'' dedi. 
     Ancak, Fatih ile Gökdeniz'in gol atmalarının kendileri için önemli olduğunu ifade eden Aktuğ, ''Trabzonspor'da Milli Takımda 4 değil, daha fazla sayıda oynayabilecek futbolcular var. İnşallah Ersun Yanal bunu görür'' diye konuştu. 
     Aktuğ, Emrah ve Erdinç'in milli takımda oynayabilecek düzeyde olduklarına dikkati çekerek, ''Trabzonspor hem lige renk katıyor, hem de Milli Takıma oyuncu yetiştiriyor'' ifadelerini kullandı. 
     
</TEXT>
</DOC>
