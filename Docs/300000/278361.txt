<DOC>
<DOCNO> 278361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/soneko06.html </URL>
<DATE> 2004/10/08/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Sanayi üretimi, Ağustos'ta yüzde 8.8 oranında arttı... 
</HEADLINE>
<TEXT>

     Devlet İstatistik Enstitüsü DİE , Ağustos ayı aylık üretim endeksinin bir önceki yılın aynı dönemine göre yüzde 8.8 oranında arttığını bildirdi. 
     DİE, 1997 bazlı Ağustos ayı aylık sanayi üretim endeksi sonuçlarını açıkladı. 
     Sanayi üretiminde artış, 2003 yılı Ağustos ayında yüzde 9.2, sekiz ayında ise yüzde 7.1 olmuştu. 
     DİE, 403 önemli sanayi maddesinin üretim bilgilerinden oluşan 1997 bazlı Ağustos ayı aylık sanayi üretim endeksi, 2004 yılının sekiz aylık ortalamasını içeren sonuçları açıkladı. 
     Buna göre 2004 yılının Ağustos ayında üretim, imalat sanayinde yüzde 9, elektrik, gaz ve su sektöründe yüzde 5.6, madencilik sektöründe yüzde 11.9 oranında arttı. 
     Geçen yılın aynı ayında üretim artışı imalat sanayiinde yüzde 9.3, elektrik, gaz ve su sektörü yüzde 10.5, madencilik sektöründe yüzde 4.7 oranında gerçekleşmişti. 
     
     SEKİZ AYLIK ORTALAMA 

     Bu arada Sanayi üretimi, 2004 yılının Ocak-Ağustos aylarını kapsayan sekiz ayında ise yüzde 12.6 oranında arttı. 
     Geçen yılın aynı döneminde sanayi üretimindeki artış yüzde 7.1 olmuştu. 
     2004 yılının sekiz ayında üretimde, imalat sanayiinde yüzde 13.8, elektrik, gaz ve su sektöründe yüzde 6.9, madencilik sektöründe yüzde 0.7 düzeylerinde artış görüldü. 
     2003 yılının aynı döneminde üretim imalat sanayiinde 7.8, elektrik, gaz ve su sektöründe yüzde 8.1 artarken, madencilik sektöründe yüzde 9.7 azalış olmuştu. 
     
     İKTİSADİ FAALİYET KOLLARINA GÖRE 

     Bu arada iktisadi faaliyet kollarına göre, imalat sanayinde Ağustos ayında en yüksek üretim artışı, yüzde 306.6 ile büro, muhasebe bilgi işlem makinaları imalatında görüldü. 
     Üretim artışları taşıt araçları ve karoseri imalatında yüzde 55.9, mobilya imalatı yüzde 48.6, tıbbi hassas ve optik aletleri, saat imalatı yüzde 34.1, ağaç ve mantar ürünleri imalatında yüzde 28.7, basım ve yayım imalatı yüzde 27.6, giyim eşyası imalatı yüzde 23.4 oranlarında arttı. 
     Aynı dönemde derinin işlenmesi bavul ve çantada yüzde 4.4, radyo, TV, haberleşme cihazları imalatında yüzde 1.6, kimyasal madde ürünleri imalatında yüzde 16.3, kağıt ve kağıt ürünleri imalatında yüzde 14.1, gıda ürünleri ve içecek imalatı yüzde 7.4, tekstil ürünleri imalatı 5.1, plastik kauçuk ürünleri imalatı yüzde 7.8, ana metal sanayi yüzde 12, metal eşya sanayi yüzde 12.7 oranlarında yükseldi. 
     Ağustos ayında tütün ürünleri imalatı yüzde 6.9, kok kömürü, rafine edilmiş petrol ürünleri imalatı yüzde 11.5, elektrikli makina cihazları imalatı yüzde 10.1, diğer ulaşım araçları imalatı yüzde 17.6 oranlarında azaldı. 
     İktisadi faaliyet kollarına göre, imalat sanayinin 2004 yılının Ocak - Ağustos ayları ortalaması bazında en yüksek üretim artışı, yüzde 245.5 ile büro, muhasebe bilgi işlem makinaları imalatı, yüzde 73.6 ile taşıt araçları ve karoseri imalatı, yüzde 49.6 ile radyo, TV haberleşme cihazları imalatı, yüzde 28.7 ile mobilya imalatı, yüzde 28.3 ile makina vetechizat imalatı, yüzde 26.5 ile basım ve yayım imalatı, yüzde 22.7 ile diğer ulaşım araçları imalatında görüldü. 
     Aynı dönemde, tütün ürünleri imalatı yüzde 3.6, kok kömürü, rafine edilmiş petrol ürünleri imalatı yüzde 1.5 oranlarında azaldı. 
     
</TEXT>
</DOC>
