<DOC>
<DOCNO> 280564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/yasam/yas03.html </URL>
<DATE> 2005/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Venedik Bienali'ne Çağlayan gidiyor 
</HEADLINE>
<TEXT>


51. Uluslararası Venedik Bienali'nde Türkiye'yi Hüseyin Çağlayan tek başına temsil edecek 

YASEMİN BAY 

Bu yıl 12 Haziran-6 Kasım arasında gerçekleştirilecek Venedik Bienali'ne Hüseyin Çağlayan katılacak. Projenin komiserliğini ve küratörlüğünü Beral Marda, prodüksiyonunu da Galerist'in sahibi Murat Pilevneli yapıyor. Pilevneli, bu yıl tek bir sanatçıyla katılma nedenini şöyle açıklıyor "Çok fazla bir bütçe yok. Dolayısıyla bütçeyi tek bir sanatçıya harcadığınızda yoğun bir iş ortaya çıkarıyorsunuz. Ayrıca Hüseyin Çağlayan ile ortaya çıkmak, Türkiye'nin tanıtımı açısından çok önemli." 

DNA toplanacak 
Çağlayan'ın "Genölçer" adlı yapıtı için kullanılmış giysilerden alınacak DNA'larla, yeni bir üç boyutlu sanal karakter yaratılacak. Bu karakterin, şehir içinde seslere nasıl tepki verdiği ile ilgili bir çalışma da aynı çerçevede yer alacak. 


</TEXT>
</DOC>
