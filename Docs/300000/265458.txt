<DOC>
<DOCNO> 265458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/son/sondun18.html </URL>
<DATE> 2004/08/22/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Venezüella'da askeri uçak düştü 25 ölü... 
</HEADLINE>
<TEXT>

     Venezüella hava kuvvetlerine ait bir askeri uçağın, ülkenin orta kesimlerinde kötü hava koşulları yüzünden düşmesi sonucu uçaktaki 25 kişinin tamamının hayatını kaybettiği bildirildi. 
     Sivil Havacılık Arama ve Kurtarma Merkezi yetkilileri, başkent Caracas'ın batısındaki Carabobo eyaletinde dağlık bölgede düşen C-23 Sherpa tipi uçağın enkazının kurtarma görevlileri tarafından bulunduğunu kaydettiler. 
     Hava trafik kontrolörlerinin uçakla bağlantıyı, uçak Venezüella'nın kuzey kıyıları açığındaki Karayib adalarından La Orchilla'dan dönerken kaybettiği belirtildi. 
     Bir sivil havacılık yetkilisi, kazayı mevcut verilere göre kötü hava koşullarına bağladıklarını söyledi. 
     Uçakta 3 kişilik mürettebat ile aralarında sivillerin de yer aldığı 5'i çocuk 22 yolcunun bulunduğu bildirildi. 
     
</TEXT>
</DOC>
