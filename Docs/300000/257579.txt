<DOC>
<DOCNO> 257579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sondun22.html </URL>
<DATE> 2004/07/23/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Sadr Rehinenin başının kesilmesi yanlış 
</HEADLINE>
<TEXT>

     Irak'taki radikal Şii lideri Mukteda Sadr, Iraklı militanların geçen ay Güney Koreli rehinenin kafasını kesmelerinin yanlış olduğunu açıkladı. 
     Sadr, bugün verdiği cuma hutbesinde, ''Dini ve siyaseti biliyor olsaydınız, rehinenin kafasını kesmezdiniz'' diye konuştu. 
     Kafa kesmekle cezalandıran bir din ya da dini kural olmadığını belirten Sadr, ''Doğru, onlar sizin düşmanlarınız ve işgalciler, ancak bu kafalarının kesilmesini haklı kılmaz'' dedi. 
     Mukteda Sadr, hutbesinde, Irak Başbakanı İyad Allavi'yi de eleştirmişti. 
     Güney Koreli bir kişi, geçen ay Ebu Musab Ezzerkavi'ye bağlı militanlarca kaçırılmış, rehinenin hayatına karşılık Irak'taki Güney Kore askerlerinin çekilmesi istenmiş, talepler yerine gelmeyince rehine öldürülmüştü. 
     
</TEXT>
</DOC>
