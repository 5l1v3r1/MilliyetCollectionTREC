<DOC>
<DOCNO> 269740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/soneko22.html </URL>
<DATE> 2004/09/07/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
TÜSİAD Başkanı Verheugen'in söylemleri olumlu... 
</HEADLINE>
<TEXT>

     Türkiye Sanayici ve İşadamları Derneği TÜSİAD Başkanı Ömer Sabancı başkanlığındaki heyet, AB Genel Sekreteri Murat Sungar ile görüştü. 
     AB Genel Sekreterliği'nde basına kapalı gerçekleşen görüşme 45 dakika sürdü. Sabancı, görüşmede Avrupa Birliği ile ilişkiler ve rapor hakkında görüş alışverişinde bulunduklarını söyledi. 
     AB Komisyonu'nun Genişlemeden Sorumlu Üyesi Günter Verheugen'in söylemlerinin olumlu olduğunu belirten Sabancı, Eylül sonuna kadar neler yapılması gerektiğini konusunda görüş alış verişinde bulunduklarını söyledi. 
     Sabancı, AB konusunda kendilerinin de lobi faaliyetleri bulunduğunu belirterek, bu konuda Genel Sekreter Murat Sungar'a bilgi verdiklerini kaydetti. 
     
     CARİ AÇIK 
     A.A muhabirinin cari açık konusunda bir tehlike görüyor musunuz sorusuna Sabancı, ''Cari açık kısa vadede finanse edilebilir olması kaydıyla ki öyle gözüküyor, şu anda bir tehlikeli durum yok. Ama dikkatle izlenmesi lazım'' yanıtını verdi. 
     Yapısal reformlar konusunda hükümete uyarılarda bulunduklarının hatırlatılması üzerine Sabancı, o konudaki görüşlerinin çok net olduğunu söyledi. 
     
</TEXT>
</DOC>
