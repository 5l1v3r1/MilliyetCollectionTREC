<DOC>
<DOCNO> 287935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/yasam/axyas02.html </URL>
<DATE> 2004/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççılar birbirini suçladı 
</HEADLINE>
<TEXT>


Trende kapkaç faciası zanlılarından Tolun ifadesinde, 3. zanlı Ümit Çiğdem'i suçlarken, diğer zanlı A.Ç. olayı Çiğdem ile Tolun'un beraber yaptığını belirtti 

Elvan Ezber 

Adapazarı Ekspresi'nde Kocaeli Üniversitesi öğrencisi Ahmet Hakan Canıdemir'i 18 cep telefonunu aldıktan sonra aşağı atarak ölümüne neden olan A.Ç. 17 ve Mehmet Emin Tolun 19 , verdikleri ifadelerde birbirlerini suçladı. 
A.Ç., Canıdemir'in trenden atılması olayına Tolun'un da katıldığını söyledi. 
Tolun, firari zanlı Ümit Çiğdem'in 20 "psikopat" lakabıyla tanındığını, emrinde adamları olduğunu belirterek, olayla ilgisi olmadığını öne sürdü. Maltepe'de gecekondu daire kiraladığını daha sonra Çiğdem'in de bu evde kalmaya başladığını söyleyen Tolun, "Bir diskotekte garsonluk yaptığını söyledi, ancak ismini vermedi. Eve bolca para, farklı tip ve modelde cep telefonuyla geliyordu" dedi. 
Çiğdem'in 'Yeğenim' dediği A.Ç. ile eve geldiğini belirten Tolun, şu iddialarda bulundu "A.Ç.'nin dürümcüde çalıştığını söyle-yerek, 'Burada kalabilir mi ' diye sordu. 'Kalsın' dedik. Ümit ne derse A.Ç. yapıyordu. A.Ç.'nin kira, giyim, yemek, sigara ve harçlık gibi bütün masraflarını Ümit karşılıyordu." 
Çiğdem'in kendisini de trenden ittiğini iddia eden Tolun, olaydan dayısının oğlunu da yanına alarak Çiğdem'le buluştuklarını kaydettiği ifadesini şöyle tamamladı 
"Dayımın oğlu Ümit'e dönüp 'Bu sizin işiniz, bunu halledin' dedi. Ümit, A.Ç.'yi suçlu olarak teslim edeceğini söyledi. 'O adamım, yaşı küçük, her şeyi üzerine yükleyeceğiz' dedi. Olayın nasıl gerçekleştiğini A.Ç.'ye anlattı. 'Çocuğun elinden telefonu alıp kaçtığını ve trenden atladığı zaman peşimden çocuğun da atladığını söyleyeceksin' dedi. A.Ç. kabul etmeyeceğini söyledi. Ancak tehdit edince ses çıkarmadı." 

A.Ç. Tolun da işin içindeydi 
A. Ç. ise ifadesinde Tolun'un trende kendileriyle birlikte olduğunu söyledi. Hatta telefonu alanın Tolun olduğunu iddia etti. Ardından da suçu üstüne yüklemek istediklerini öne sürerek şunları anlattı 
"Tolun ve Çiğdem, paraya ihtiyaçları olduğu için trende işe çıkacaklarını söylediler. Bana telefon varsa kapmamı söylediler. Sonra da küçük olduğum için suçu kabullenmemi istediler. Cezaevinde bakacaklarını, harçlık ve elbise vereceklerini anlattılar. Yapmadığım bir işi kabul etmeyeceğimi söyledim. Israrla üstüme gelince tuvalete gitme bahanesiyle kaçtım." 


</TEXT>
</DOC>
