<DOC>
<DOCNO> 294643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/guncel/gun12.html </URL>
<DATE> 2004/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kadına muayene' geçti 
</HEADLINE>
<TEXT>


ANKARA Milliyet 

325 maddelik Ceza Muhakemeleri Usulü Kanunu'nun TBMM'deki görüşmelerine jet hızıyla başlandı. 129 maddesi kabul edilen tasarının "Kadının muayenesini" düzenleyen 77. maddesi üzerinde tartışma yaşandı. CHP'nin maddenin çıkarılmasına ilişkin önergesi de reddedildi. Tasarının, "Kadının muayenesi, istemi halinde bir kadın hekim tarafından yapılır. Buna olanak bulunmadığında, muayene edilecek kadının bir yakını veya başka bir kadın muayene sırasında hazır bulundurulur" şeklindeki maddesi hükümetin isteği üzerine, "Kadının muayenesi istemi halinde ve olanaklar elverdiğinde bir kadın hekim tarafından yapılır" şeklinde daraltılarak kabul edildi. Böylece, üçüncü kişilerin muayenede bulundurulmasına ilişkin unsur tasarıdan çıkarılmış oldu. 


</TEXT>
</DOC>
