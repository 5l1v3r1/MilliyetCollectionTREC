<DOC>
<DOCNO> 250414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/guncel/gun90.html </URL>
<DATE> 2004/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Duy bizi Baba .. 

Müslüm Gürses iyi adam, hoş adam. Yıllarca en damar şarkılarla, tasvip etmesek de kendini jiletleyecek kadar fanatik bir hayran kitlesi yaptı kendine. Sonra Petek, Gülben ve Hülya gibi sosyete tribünlerine oynamaya başlayarak, Teoman'ın Paramparçası'yla başlayan yeni bir döneme girdi... Değişikti, beğenildi de. Ama üstat bu işi abarttı, önüne konan her şarkıyı yorumlamaya başladı. Kantarın topuzunu dibe dayadı. Artık rock söyleyerek konser veriyor... Hala ufaktan gizli gizli dalga geçilse de bir şekilde kendini kabul ettirdi. Sosyetede hor görülmenin üstesinden de geldi, fakat artık şarkılarının tamamını ezbere bilen o fanatik kitleye sahip değil... 
Ah be Müslüm Baba, Teoman'ın kitleye, yani 15-16 yaş grubuna güvenerek yola mı çıkılır Unutma ki, Anathema, Radiohead hatta bir Pink Floyd -ki bir onlara el atmadın- şarkısı bile yorumlasan, "Dünya tersine dönse vazgeçmem" gibi bir şarkının yeri ayrıdır. Hayır, boşa uğraşma, yorulma diye söylüyoruz, yoksa bize ne .. 

Fiyaskolarla sonuçlanan onca denemenin bana öğrettiği tek şey var İnsan sadece kanatlanarak bir yere uçamaz, uçmamalı .. 
Orville Wright ilk başarılı uçuşundan 2 ay önce 

Takipteyiz 

1 İnsan Hakları Örgütleri, Sınır Tanımayan Gazeteciler Örgütü, Avrupa Parlamentosu Heyeti, BM'den Kofi Annan'ın özel bir temsilcisi ya da Kızılhaç yetkilisi, Saddam'ı görebilmiş midir Abdullah Öcalan'ınkileri savundukları kadar Saddam'ın haklarını da savunmayı düşünürler mi 
2 N'oldu, Vizontele Hollywood'a gidiyordu Çok beğenmişlerdi Yıllar geçti, filmin ikincisi çekildi hala tık yok. Bir iki ay daha bekleyelim bakalım... 
3 Küba'da bir film çekilmişti, Ferhan Şensoy da oynamıştı hatta, ismi de "Şans Kapıyı Kırınca" mı neydi, olay olmuştu .. Filmin durumu nedir, martta vizyona girecekti, haziran bitiyor ses seda yok. Sakın bu filmi de BDDK kasaya kilitlemiş olmasın .. 
4 Hani Daum Türk vatandaşlığına geçiyordu Neredeyse 1 sene olacak, daha başvurmadı bile. Geçsin geçmesin bizi ilgilendirmiyor da, böyle bir söylenti niye çıktı çıkarıldı Başvursaydı kesin duyardık. Hem milli marş kesmiyor artık, mehter marşından da bir şeyler okuması gerekebilir. Beşiktaş'ın teknik direktörü de sıkı adama benziyor. Popülarite gidiyor Dauuuummm .. Laz Ziya tarzı okunacak 
5 Esra Ceyhan sinema filminde oynamıştı Çekimler tamamlanmıştı, montajı bile yapılmıştı Bir yerlerde oynadı da biz mi kaçırdık yoksa Kaçırdıysak yazık etmişiz .. 

Nevada araştırmaları 

Nevada'da yapılan bir araştırmaya göre "İlk sensin" diyen kadınların 67'sinin yalan söylediği, "Senden önce bir çok beraberliğim oldu" diyen erkeklerin 96'sının ise girdiği ilişkilerin, belirttikleri sayının yarısını geçmediği ortaya çıktı... 

Dalai Lama'nın Futbolcusu 
"Galatasaray'da para olmadığını herkes biliyor. Katmandu'dan, Tibet'ten, Dalai Lama'nın futbolcusunu transfer etsek peşin para isteyecek..." b b b b 
</TEXT>
</DOC>
