<DOC>
<DOCNO> 296462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/yasam/ayas.html </URL>
<DATE> 2004/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Guletin sırrı 
</HEADLINE>
<TEXT>


Fethiye açıklarında yandığı iddia edilen 'Q Boat Barbarossa'nın batığı bulunamıyor. Son iddia, guletin Süveyş Kanalı'ndan geçirilip, satıldığı... 

MUĞLA DHA AA 

Fethiye Cumhuriyet Başsavcısı Akif Celalettin Şimşek, yangın sonucu battığı iddia edilen 'Q Boat Barbarossa' adlı guletin battığını gösteren hiçbir teknik bulguya rastlanamadığını, aksine Süveyş Kanalı'ndan geçirilerek Sudanlı bir işadamına satıldığına ilişkin ihbar aldıklarını söyledi. Başsavcı Şimşek, guletin Fethiye - Kaş arasında 25 mil açıkta battığı belirtilse de, personelden Burhan Yolcu ve Vahap Bilgin'in cesetlerinin, bu noktadan kilometrelerce uzakta, Göcek açıklarındaki Peksimet Adası yakınlarında bulunduğuna dikkati çekti. 

Aramalar durdu 
GPRS ile gelen son sinyalin alındığı yerle guletin battığı iddia edilen yer arasında da büyük mesafe olduğunu kaydeden Başsavcı Şimşek, ayrıca sigorta şirketine de h l talepte bulunulmadığını söyledi. Bu arada Sahil Güvenlik Komutanlığı yetkilileri de h l kayıp olan Ulvi Berberoğlu ile mürettabattan Erkan Postacı'yı arama çalışmalarının durdurulduğunu açıkladı. 

İşte yanıtsız sorular... 

Guletin battığı iddia edilen yerle cesetler arasında 60, sağ kurtulan Sinan Bilgin'le cesetler arasında da 9 - 10 kilometre mesafe nasıl olabiliyor İsrailli gemici, kurtardığı Bilgin'in halata atlayıp sıkı tutunduğunu söyledi. Uzmanlardan alınan bilgi, 4 gün denizde kalan birisinin halata atlayabilecek güce sahip olmayacağı yönünde. Yapılan tüm aramalara karşın, neden guletin hiçbir parçasına rastlanmadı 

</TEXT>
</DOC>
