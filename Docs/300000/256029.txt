<DOC>
<DOCNO> 256029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/guncel/gun02.html </URL>
<DATE> 2004/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sazlı sözlü' eğitim 
</HEADLINE>
<TEXT>


Yeni öğretim yılında öğrenciler Türkiye coğrafyasını şık Veysel'in, Barış Manço, Neşet Ertaş ve Dadaloğlu'nun türküleriyle öğrenecek 

BAHAR ATAKAN Ankara 

İlköğretim müfredatını yenileyen Milli Eğitim Bakanlığı, velilerin de ödev yapacağı bir sistem oluşturdu. Tarih ve coğrafya gibi görsel unsurları bulunan derslerin şarkılarla işlenmesi amaçlanıyor. Öğrenciler Türkiye coğrafyasını, şık Veysel'in "Kızılırmak Türküsü", Barış Manço'nun "Dağlar Dağlar" şarkılarıyla öğrenecek. 
Talim ve Terbiye Kurulu Başkanı Prof. Dr. Ziya Selçuk başkanlığında, ODTÜ, Bilkent, Karadeniz Teknik, Ankara ve Gazi üniversitelerinin eğitim fakültelerinden 53 öğretim üyesinin sekiz ayda tamamladığı ilköğretim müfredatı, 2005 - 2006 döneminde devreye girecek. Ortaöğretim müfredatı ise ekimde bitirilecek. 
Sosyal bilgiler, coğrafya, tarih, hayat bilgisi ve Türkçe derslerinin müzik yardımıyla renkli hale getirildiği yeni müfredatın ayrıntıları şöyle 
Öğrenciler, konulara göre Barış Manço'dan, şık Veysel'den, Neşet Ertaş'tan, Dadaloğlu'ndan türküler, Yunus Emre'den şiirler öğrenecek. Şarkı sözleri, öğretmenler için hazırlanan kılavuz kitaplarda yer alacak.Hayat bilgisi, fen ve teknoloji, sosyal bilgilerle matematik dersleri zorunlu olacak. Seçmeli ders sayısı çoğaltılacak. Yabancı dil ve bilgisayar derslerinin saati artırılacak."Çocuklar için felsefe" ve "halk kültürü" seçmeli ders olacak. Hayat bilgisi kapsamında veliler de ödev yapıp, not alacak. Öğrenciler, aile tarihi ve aile bütçesi konularında verilen araştırmaları anne ve babasıyla hazırlayacak.Türkçe dersinde işlenen konulara olimpiyat da eklenecek. Öğrencilere sporda centilmenlik, fair play, dostluk kavramları aşılanacak.Tarih ve coğrafya derslerinde görsel malzemeler kullanılarak, öğrencinin konuyu zihninde canlandırması yerine, belgesel ya da slayt gösterileri izlettirilecek.12 Eylül 1980 başta olmak üzere, Kıbrıs Barış Harek tı, Demokrat Parti dönemi gibi konular, 1990'lı yıllara kadar yaşanan önemli siyasi gelişmeler tarih dersinde işlenecek. 

</TEXT>
</DOC>
