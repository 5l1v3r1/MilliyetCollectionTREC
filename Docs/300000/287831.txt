<DOC>
<DOCNO> 287831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sontur17.html </URL>
<DATE> 2004/11/10/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Tarla sürerken yeğenini ezdi .. 
</HEADLINE>
<TEXT>

     Bursa'nın Orhangazi İlçesi'nde 2 yaşındaki bir çocuk, tarla süren amcasının kullandığı traktörün çapa makinesine sıkışarak öldü. 
     Alınan bilgiye göre, Muhammet Birinci'nin 37 , ilçeye bağlı Yeniköy Beldesi Anaçayır mevkiinde 16 VJ 373 plakalı traktörüyle tarla sürdüğü sırada, tarla kenarında oynayan yeğeni Emre Birinci 2 , amcasının bulunduğu yere gitti. 
     Yeğeninin tarlaya girdiğini fark edemeyerek tarlayı sürmeye devam eden Birinci, küçük Emre'nin, traktörün çapa makinesine sıkışarak ölmesine neden oldu. 
     Bu arada, Muhammet Birinci'nin feryatlarını duyarak olay yerine koşan ve çocuklarının cesediyle karşılaşan Emre'nin annesi Emine ve babası Zeki Birinci sinir krizi geçirdi. 
     Cumhuriyet Savcısı'nın olay yerindeki incelemesinin ardından Emre Birinci'nin cesedi, Orhangazi Devlet Hastanesi morguna kaldırıldı. 
     Traktör sürücüsünün gözaltına alındığı, olayla ilgili soruşturmanın sürdürüldüğü bildirildi. 
     
</TEXT>
</DOC>
