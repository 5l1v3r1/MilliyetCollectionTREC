<DOC>
<DOCNO> 281430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/spor/spo04.html </URL>
<DATE> 2004/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle mi olacaktı 
</HEADLINE>
<TEXT>


Ziya Doğan, soyunma odasında futbolcularına çıkıştı, "Böyle mi savunma yapacaktık. Nerede kademe Nerede kontrollü savunma" diye azarladı 


'İşimiz çok zor ' 
ANKARASPOR karşısında alınan beraberlik, Trabzonspor Teknik Direktörü Ziya Doğan'ı çılgına çevirdi. Soyunma odasında futbolcularını azarlayan ve dikkat etmeleri gerektiğini ifade eden Bordo - Mavili ekibin çalıştırıcısı, "Böyle mi savunma yapacaktık " diye konuştu. Yedikleri golü örnek gösteren Doğan, "Nerede kademe Nerede kontrollü savunma Bu savunma anlayışıyla işimiz çok zor" diye futbolcularını uyardı. 

Gökdeniz'den gönderme 
KAPTAN Fatih ise Ankaraspor karşısındaki futbolun kendilerine yakışmadığını belirtti. Tecrübeli oyuncu, "Takım olarak iyi değildik. Bir türlü aradığımız pozisyonları bulamadık. Telafi edeceğiz" yorumunu yaptı. Gökdeniz ise şunları söyledi "Sahada büyük bir mücadele vardı. Ankaraspor çok savaştı. Onları hep böyle bekliyoruz. 4 hafta sonra Fener maçları var. Bakalım o maçta da böyle mücadele edecekler mi " 

Trabzon'da sinirler gergin 

BORDO - Mavili ekibin Başkanı Atay Aktuğ'un, "Yönetimde beni beğenmeyenler varsa, kongreyi beklemeden istifa edip çekip gidebilirler" açıklaması, ortamın gerilmesine neden oldu. Asbaşkan Nevzat Şakar'ın, "Bu sözlerde kimi kastettin " sorusuna Atay'ın, "Kim üzerine alınıyorsa alınsın" karşılığı vermesi, şaşkınlık yarattı. 


</TEXT>
</DOC>
