<DOC>
<DOCNO> 298920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sonspo09.html </URL>
<DATE> 2004/12/19/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Hidayet 14 sayı attı, Magic, Denver'ı 117-95 yendi... 
</HEADLINE>
<TEXT>

     ABD Profesyonel Basketbol Ligi'ne, TSİ bu sabaha karşı yapılan 9 maçla devam edildi. 
     Hidayet Türkoğlu'nun takımı Orlando Magic, sahasında Denver Nuggets'ı 117-95 açık farkla yendi ve 3 maçlık yenilgi serisine son verdi. 
     Türkoğlu, maça yedekten katılarak 24 dakika oyunda kaldı. Bu süre içinde 14 sayı, 4 ribaunt, 6 asist ve 2 top çalmalık performans gösteren Türkoğlu, 2 sayılık atışlarda 12'de 7 isabet buldu. Türkoğlu, 2 kez denediği 3 sayılık atışlarda ise başarılı olamadı. 
     Magic'de Cuttino Mobley, 19 sayı ve 3 ribaunt, Dwight Howard 17 sayı ve 9 ribaunt, Grant Hill 16 sayı, 3 ribaunt ve 5 asist, double-double yapan Steve Francis de 12 sayı ve 11 asistlik oyun çıkardılar. 
     Denver'da ise Dermarr Johnson'ın, 18 sayı, 8 ribaunt ve 3 asist, Kenyon Martin'in de 16 sayı, 8 ribaunt ve 3 asistlik performansları yenilgiyi engelleyemedi. 
     
     ZAZA, SAYI ATMAYA VAKİT BULAMADI, IVERSON 54 SAYI ATTI 

     Gürcü asıllı Türk vatandaşı Zaza Pachulia'nın takımı Milwaukee Bucks, sahasında Philadelphia Sixers'a 116-97 yenildi. 
     Maçta sadece 2 dakika forma şansı bulan Pachulia, 2 kez denediği serbest atışlardan birinde başarılı olabildi ve 1 sayı attı. 
     Bucks'da Michael Redd'in 29 sayı, 5 ribaunt ve 2 asisti, Desmond Mason'un, 14 sayı, 4 ribaunt ve 2 asisti, double-double yapan Joe Smith'in 12 sayı ve 14 ribauntu, galibiyet için yeterli olmadı. 
     Sixers'da, bu sezonki en yüksek rakamına ulaşarak 15 bininci sayısını atan Allen Iverson, 54 sayı, 8 ribaunt ve 5 asistle, Andre Igaodala da 18 sayı, 2 ribaunt ve 5 asistle galibiyeti getiren isimler oldular. 
     Iverson, kariyerinin en yüksek rakamına 58 sayıyla Houston Rockets'a karşı ulaşmıştı. 
     Günün en çekişmeli maçlarından biri, Charlotte Bobcats ile Houston Rockets arasında yapıldı. 
     Uzatma dakikalarında 101-100 ev sahibi takım Bobcats'in üstünlüğüyle sonuçlanan maçta double-double yapan Emeka Okafor, 23 sayı ve 17 ribauntla, Keith Bogans da 19 sayıyla galibiyeti getirdiler. 
     Rockets'da ise maçın en skorer ismi olan Tracy McGrady'nin 29 sayısı ile Çinli oyuncu Yao Ming'in 16 sayısı, yenilgiyi engelleyemedi. 
     
     Günün diğer maçlarında alınan sonuçlar şöyle 

     Cleveland Cavaliers-Boston Celtics 107-114 uzatmada . 
     Detroit Pistons-Portland Trail Blazers 74-75. 
     Dallas Mavericks-Atlanta Hawks 90-68. 
     San Antonio Spurs-Golden State Warriors 104-85. 
     Chicago Bulls-Indiana Pacers 85-71. 
     Phoenix Suns-Washington Wizards 110-96. 
     Lige, TSİ yarın sabaha karşı yapılacak 5 maçla devam edilecek. 
     
</TEXT>
</DOC>
