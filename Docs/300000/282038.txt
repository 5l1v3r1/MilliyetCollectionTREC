<DOC>
<DOCNO> 282038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/guncel/gun90.html </URL>
<DATE> 2004/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Giren Kazanıyor .. 

1 Seren Serengil... 3 hafta sevenlerinden ayrı kalan, o güzel sesinden insanları mahrum bırakan Seren Serengil'e konser teklifleri yağıyor. Çiftlikte yiyecek fazla bir şey olmadığı halde her nasılsa içerde kilo alan Seren Serengil'in, liposuction işlemlerinin ardından büyük bir Türkiye konserine çıkacağı açıklandı... 
2 Ercan Akışık... Selami Şahin efsanesini sona erdiren, her kelime ya da en ufak bir harekete bile espri yapabilen Ercan Bey, ekstralardan başını alamaz duruma gelmiş. Cem Yılmaz'ın "Ağbi, bu adam beni bitirdi " diyerek stand-up'ı bırakmasına sebep olan Ercan Bey, hayatının en yoğun günlerini yaşıyormuş... 
3 Harun Kolçak... Özellikle Seren Serengil'in süper şarkı sözlerine "korkunç güzel" besteler yapan Harun Kolçak'ın, beste fabrikatörleri Nazan Öncel ve Sezen Aksu'nun ve hatta büyük bestekar Can Tanrıyar'ın tüm işlerini elinden aldığı, 2 seneden önce kimseye sıra vermediği, Gülben Ergen'le Hülya Avşar'ın saç saça baş başa kavga etmesine ramak kaldığı öğrenildi... 

Hemen paniklemeyin, tabii ki yukarıdaki 3 madde de fantezi. 
'Acıtan Gerçekler' ise aşağıda... 

1 Son bir umutla, kendi deyimleriyle "popülaritelerini artırmak için" o kulübede birbirlerini yiyen bu insanlar, ellerindeki bulgurdan da oldu... 
2 Mesela Harun Kolçak "underground" yani bir nevi inzivadaki hayatına devam etmeliydi hiç olmazsa kendi çapında bir karizma yapmıştı... 
3 Kaybedenler Kulübesi'ne girenlerin popülariteleri "kötü"den, "içler acısı"na doğru yol aldı. Bu insanların hiç mi yardımcıları, yol gösterenleri, menajerleri, bir şeyleri yoktur Yok herhalde... 
4 Yine de beterin beteri var ikinci grup yarışmacılarından "daha da bi kaybedenler" mutlaka olacaktır. Ama bu reytinglerle üçüncü yarışma kesinlikle ol a mayacaktır... 
5 Rtük, kuruluşundan bu yana, dev bir fare tutmak isterse işte altın fırsat. Programlardaki iğne başı kadar reklamı bile mozaik denen efektle kapattıran Rtük, pembe taytıyla "Türk televizyonlarında tüm zamanların en kötü görüntüsü" olduğu su götürmez Banu Alkan'ın da "mozaiklenmesini" zorunlu hale getirmelidir... 

Aşktan çok, paradan çok, şöhretten çok, "gerçeği" verin bana... 
Henry David Thoreau 

Mini analiz... 

Bu yarışma birçok ülkede yayınlanıyor. Gayet de güzel reyting alıyor. Fakat orada elenen ünlülere acayip cezalar veriliyor ve oraların ünlüleri bu cezalara karşı çıkmıyor. Mesela Alman versiyonunda kaybeden bir ünlü böcek dolu bir çuvala girmek zorunda kaldı... Bizim ünlüler ise ancak tuvaletin evin dışında olmasına katlanabiliyor ve bütün gün bu konu üzerine geyik döndürülüyor. Hal böyle olunca da program doğal olarak seyredilmiyor. Tabii yarışmacı seçimine de dikkat etmek gerekiyor. Bizimkiler gibi gündemin dışındaki ünlüler programın orijinalinde ancak "yardımcı ünlü" olabiliyor... 

Kayarıver 
"Ben Toprak'ı kayarırım .." b b b b 
</TEXT>
</DOC>
