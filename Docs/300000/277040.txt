<DOC>
<DOCNO> 277040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/siyaset/siy01.html </URL>
<DATE> 2004/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Newsweek Türk mucizesi 
</HEADLINE>
<TEXT>


DIŞ HABERLER 


Amerikan Newsweek dergisinin uluslararası baskısında Başbakan Erdoğan, "Muhafazak r bir Müslüman, Türkiye'yi nasıl Avrupa'nın kapısına getirdi " başlığıyla kapak oldu. Derginin son sayısında, Erdoğan'ın Türkiye'yi "değişimden geçirdiği" ve reformların devam etmesiyle Türkiye'nin, "iyi işlemeyen bir siyaset ve ekonomik başarısızlıkların ardından hukuka dayalı, açık bir sivil toplum haline gelmekte olduğu" belirtildi. Owen Matthews imzalı yazıda, "Bölgedeki diğer ülkeler, Türkiye örneğini izlemek isteyecekler. Türkiye örneğiyle, şüpheci Avrupalılara ve dünyaya, İslamın demokrasiyle bağdaştığı kanıtlanmış olacak. Bu da gerçek bir devrim olacak" ifadeleri kullanıldı. 
Derginin içinde, "İyi bir Avrupalı " başlığıyla verilen yazıda, "Türkiye'nin çok da eski olmayan bir geçmişte, iyi işlemeyen bir polis devleti ve kötü ekonomisi olan bir ülke olduğu, ancak Erdoğan hükümetinin modern siyasi mucize olarak adlandırılabilecek şekilde ülkeyi değiştirdiği" görüşü savunuldu. 

'Tek yol tam üyelik' 
Bu arada The New York Times'a Ankara'da özel mülakat veren Erdoğan, AB ile tam üyelik hedefi dışındaki hiçbir ilişki biçimini kabul etmeyeceklerini söyledi. 


</TEXT>
</DOC>
