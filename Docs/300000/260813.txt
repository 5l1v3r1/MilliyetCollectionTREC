<DOC>
<DOCNO> 260813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/soneko30.html </URL>
<DATE> 2004/08/05/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
İngiltere Merkez Bankası faiz artırdı... 
</HEADLINE>
<TEXT>

     İngiltere Merkez Bankası, faiz oranlarını artırdı. 
     Bankanın para politikası komitesinin bugünkü toplantısında, faiz oranlarının çeyrek puan artılarak 4.75 puana çıkarılmasına karar verildi. 
     Banka, böylece geçen Kasım ayından bu yana faiz oranlarını beşinci kez artırmış oldu. 
     Artırım kararı, piyasalar için sürpriz olmadı. İş çevreleri Merkez Bankası'nın enflasyon tehlikesini önlemek için hızlı büyüyen ekonomiyi soğutmak üzere harekete geçmesini bekliyordu. 
     
     AMB, FAİZ HADLERİNİ DEĞİŞTİRMEDİ 

     Avrupa Merkez Bankası AMB ise faiz oranlarında değişikliğe gitmedi. 
     Banka yönetim kurulunun bugünkü toplantısında, tüm faiz oranlarını belirleyen ve halen yüzde 2 olan yeniden finanslama faizinin oranında bir değişikliğe gerek olmadığı kararı çıktı. 
     Uzmanlar, yükselen petrol fiyatlarının yarattığı enflasyonist baskılara rağmen, Avrupa ekonomisindeki toparlanmanın pekişmesine olanak tanımak amacıyla AMB'nin uzunca bir süre faiz oranlarında değişikliğe gitmeyeceğini tahmin ediyorlar. 
     
</TEXT>
</DOC>
