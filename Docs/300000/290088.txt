<DOC>
<DOCNO> 290088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sondun15.html </URL>
<DATE> 2004/11/19/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Trabzon'da ölen 21 İspanyol askerin mezarları açılıyor 
</HEADLINE>
<TEXT>

     Geçen yıl Afganistan dönüşü Trabzon'da yaşanan uçak kazasında ölen 62 İspanyol askerinden kimliklerinin hatalı bir biçimde tespit edildiği anlaşılan 30'unun mezarları, pazartesi gününden itibaren açılmaya başlanacak. 
     Yargıç Teresa Palacios'un verdiği talimat üzerine İspanya'nın dokuz özerk bölgesinde toprağı verilen 21 askerin cesedi, kimlik belirleme testleri için Madrid'e gönderilecek. 
     Buna karşın, kimlikleri yanlış tespit edilen diğer dokuz askerin ise kazanın ardından cesetleri yakıldığı için işleme tabi tutulamayacak. 
     Mayıs 2003'de meydana genel uçak kazasında ölen İspanyol askerlerinin yakınları, şimdiye kadar büyük bir mücadele vererek cesetlerin önemli bir kısmının kimliklerinin hatalı bir biçimde tespit edildiğinin kanıtlanmasını, Trabzon'a girip DNA testi yapmayan İspanyol adli tıp ekibi hakkında yasal işlemler yapılmasını sağladı. 
     
</TEXT>
</DOC>
