<DOC>
<DOCNO> 267438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/ekonomi/aeko.html </URL>
<DATE> 2004/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Meğer yerliler borsada daha çok kazanıyormuş 
</HEADLINE>
<TEXT>


Yerli yatırımcılar borsada son 5 yılda yabancılardan daha çok kazandı. Ancak yine de yabancıları izlemekte fayda var. Çünkü borsada yabancının yatırım yaptığı dönemi izleyen ilk üç aylık periyotta yüksek getiri söz konusu 

Finans atölyesi SONGÜL HATISARU 

Ulusal tasarrufların belli bir düzeyde bulunduğu ve son yıllarda yatırımcının tanışmak zorunda kaldığı sistematik riskler nedeniyle para girişinin sınırlı kaldığı borsa hızlı yükselişler için yabancı sermayesine her zaman ihtiyaç duyuyor. Yükselişler yabancı girişiyle gerçekleştiğinden ve yabancılar yükseliş dönemlerinde piyasadan erken çıktığından genel inanışta borsada yabancıların en çok kazanan kesim olduğu yönünde. Ancak Türkiye Sermaye Piyasası Aracı Kuruluşlar Birliği'nin TSPAKB yaptığı "İMKB'de yabancı yatırımcılar" çalışmasına göre son 5 yılda yerli yatırımcılar borsada yabancılardan daha çok kazanmış durumda. 

Yabancılar kazanıyor mu 
Takasbank verilerine göre, 1999 sonu ile Haziran 2004 arasında yabancıların saklama bakiyeleri 15.4 milyar dolardan 9.1 milyar dolara geriledi. Yani yabancıların portföyleri 6.3 milyar dolar azaldı. Peki bu para yurtdışına mı çıktı Yabancılar İMKB'den çekildi mi TSPAKB'ye göre bu soruların yanıtı hayır. Tam tersine bu dönemde yabancılar İMKB'den doğrudan alım yaparak, ya da halka arzlara katılarak 2.3 milyar dolar daha yatırım yapmışlar. Portföylerindeki azalma ise 4.5 yılda 8.6 milyar dolar kaybetmelerinden kaynaklanıyor. Piyasa 2003'ten itibaren toparlanmaya başlamış olsa da yabancılar henüz zararlarını kapatamamış durumda. 

Yabancılar yerlileri izleyecek 
TSPAKB'nin yaptığı çalışmaya göre 1999 - 2003 dönemindeki beş yıl boyunca, yerli yatırımcılar düzenli olarak yabancı yatırımcıların üzerinde getiri sağlamışlar veya daha az zarar etmişler. Ancak sadece 2004 yılının ilk yarısında yerli yatırımcıların kaybı yabancılarınkinden biraz daha yüksek olmuş. Getirileri gösteren yandaki tablodan da görüldüğü gibi 1999 yılında yerli yatırımcılar borsadaki yatırımlarından yüzde 267 oranında kazanç sağlarken yabancılarda bu oran yüzde 224 olarak gerçekleşmiş. Yine 2000 yılında yerlilerin yıllık kaybı yüzde 42 iken yabancılarda bu oran yüzde 50'ye yükselmiş. Çalışmanın temeli basit bir hesaba dayanıyor. Örneğin, yabancılar bu seneye 5 milyar dolarlık bir portföyle başlamış olsun. Yıl içinde de alım -satımları sonucu 1 milyar dolar daha yatırdıklarını varsayalım. Buna göre yabancıların İMKB'ye yaptıkları toplam yatırım 6 milyar dolar. Yıl sonunda saklama bakiyelerine bakıldığında yabancıların 9 milyar dolarlık portföyleri olduğu görülüyorsa, bu fazladan 3 milyar doların hisse fiyatlarının artmasından kaynaklandığı ortaya çıkıyor. Yani yabancılar 6 milyar dolar yatırdıkları yılı 9 milyar dolarla bitiriyorlarsa yılda yüzde 50 kazanmış oluyorlar. Tablodaki getiriler yerli ve yabancı yatırımcılar için bu şekilde hesaplanmış. Çıkan sonuç ise çok çarpıcı yerliler, bu yılın ilk altı ayı dışında, sürekli olarak yabancılardan daha çok kazanmış. 

Yabancı alıyorsa endeks yükseliyor 
Peki yabancılar borsada yerlilerden daha az kazanıyorsa, yabancı yatırımcıların davranışlarını takip ederek piyasanın yönü konusundaki tahmin gücünü artırmak mümkün mü Çünkü genel inanış yabancıların piyasaya döndükleri dönemde yükselişin de başladığı veya hızlandığı yönünde. Yine TSPAKB'nin araştırma sonuçlarına göre bu soruya evet yanıtı verilebilir. Çünkü kurumun yaptığı Ocak 1997 - Haziran 2004 arasındaki 90 aylık dönemi kapsayan çalışmada yabancıların verdikleri yatırım kararlarının yüzde 67 oranında isabetli olduğu görülüyor. Çalışmada cevabı aranan soru şu "Bu ay yabancılar İMKB'de net alıcı ise önümüzdeki ay endeks artar mı " Yabancıların tahminlerinde isabetli olduklarını gösteren yandaki ikinci tablo ise 
yabancıların kaç defa yatırım kararı verdiklerini ve bu kararların kaçının piyasanın yönüyle tutarlı olduğunu gösteriyor. Örneğin ilk sütunda yabancı yatırımcıların 89 yatırımının 50 tanesi bir ay sonraki endeksin getirisiyle aynı yönde gerçekleştiğini gösteriyor. Yani, yabancıların alım yaptıkları ayların yüzde 56'sında takip eden ayda endeks yükselmiş, satış yaptıkları ayı takip eden ayda da endeks düşmüş. 
7.5 yılı kapsayan sonuçlara göre 
1- Yabancıların net alıcı olduğu ayı takip eden ayların yüzde 56'sında endeks artmış. 
2- Aylık bazda yabancı işlemlerinin yönü ile iki ay sonraki endeksin aylık getirisi yüzde 49 oranında aynı yönde oluyor. 
3- Aylık bazda yabancı işlemlerinin yönü ile üç ay sonraki endeksin aylık getirisi yüzde 64 oranında aynı yönde gelişiyor. 
4- Aylık bazda yabancı işlemlerinin yönü ile o ayı takip eden üç aylık dönemdeki endeksin getirisi ise yüzde 67 oranında aynı yönde. Örneğin, Ocak ayında yabancı yatırımcıların net alıcı olduğu biliniyorsa, yüzde 67 ihtimalle takip eden üç ay içinde endeksin yükseleceği söylenebilir. 

Borsada kim kurt, kim kuzu belli değil Çalışmaya göre yabancı yatırımcıların İMKB'de para kaybettikleri ve yerlilerden daha kötü getiriler elde ettikleri kesin. Peki, yabancı yatırımcılar piyasanın yönünü doğru tahmin edebiliyorlarsa nasıl oluyor da daha az getiri sağlıyorlar Çalışmada buna da cevap verilmiş durumda. Örneğin, önümüzdeki ay endeks artacak diye ocak ayında alım yapan yatırımcı şubat ayında yüzde 5 para kazanmış olsun. Yatırımcı şubat ayında, endeksin yükselmeye devam edeceği beklentisiyle, bir daha yatırım yaparak tekrar yüzde 5 kazanmış olsun. 
Bu yatırımcı iki defa yatırım yapmış, ikisinde de doğru tahminde bulunarak para kazanmıştır. Tahmin tutarlılığı yüzde 100'dür. Mart ayı geldiğinde yatırımcı tekrar alım yapmış olsun. Fakat bu defa tahmini tutmayıp yüzde 20 para kaybetmiş olsun. Bu durumda üç yatırımının ikisi doğru yöndedir. Yatırımcı üç defa tahminde bulunmuş, ikisi tutmuştur. Tahmin tutarlılığı yüzde 67'dir. Fakat, bu üç ayın sonunda para kaybetmiştir. Dolayısıyla, tahminlerin isabeti ile elde edilen getiri her zaman uyumlu olmayabilmekte, yatırımcı para kaybedebilmektedir. Çalışmadan bizim çıkardığımız sonuç daha yüksek kazanç sağlayan yerli yatırımcıların kısa vadeli yatırımlarında mutlaka yabancıların hareketlerini de göz önüne almaları yönünde. Öte yandan bu çalışmanın sonuçları tartışılmaya başlandığı ve daha da genişletildiği takdirde yabancıların yerlileri daha yakından takip etmeye başlayacakları kesin gibi görünüyor. Zira borsadaki bu getiri tablosuna göre kim kurt, kim kuzu belli değil. 

SON 5.5 YILDA DOLAR BAZINDA GETİRİLER Yıllar İMKB - 100 Yabancı Yatırımcılar Yerli Yatırımcılar 1999 239 224 267 2000 -50 -50 -42 2001 -32 -29 -25 2002 -34 -39 -20 2003 111 97 127 2004 06 -9 -10 -14 
Kaynak TSPAKB 

YABANCILAR İSABETLİ TAHMİN YAPIYOR 1 Ay Sonraki Aylık Getiri 2 Ay Sonraki Aylık Getiri 3 Ay Sonraki Aylık Getiri 1 Ay Sonraki 3 Aylık Getiri Aynı Yönlü Hareket 50 43 56 58 Toplam Gözlem 89 88 87 87 Tutarlılık Yüzdesi 56 49 64 67 
Kaynak TSPAKB 


</TEXT>
</DOC>
