<DOC>
<DOCNO> 290922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/sontur17.html </URL>
<DATE> 2004/10/16/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Kışlaya esrar sokmak isterken yakalandı 
</HEADLINE>
<TEXT>

     Kütahya'da kışlaya esrar sokmak isteyen bir er ile esrarı temin ettiği iddia edilen genç kız tutuklandı. 
     Alınan bilgiye göre, Kütahya İl Jandarma Alay Komutanlığı giriş kapısında görevlilerce üst araması yapılan Jandarma Er Serkan Ç'nin üzerinde, sigara paketi içine gizlenmiş, kağıda sarılı durumda 2.8 gram esrar ele geçirildi. 
     İfadesi alınan Serkan Ç'nin, esrar maddesini kendisini ziyarete gelen arkadaşı Meryem Kılıç'ın 21 verdiğini söylemesi üzerine, bu kişi de Kütahya Emniyet Müdürlüğü ekiplerince gözaltına alındı. 
     Sorgulamasının ardından adliyeye sevk edilen Meryem Kılıç, nöbetçi mahkemece tutuklandı. 
     Jandarma Er Serkan Ç'nin ise askeri mahkemede yargılanmak üzere polis tarafından İl Jandarma Komutanlığı'na teslim edildiği bildirildi. 
     
</TEXT>
</DOC>
