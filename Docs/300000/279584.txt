<DOC>
<DOCNO> 279584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/ekonomi/eko04.html </URL>
<DATE> 2004/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bono ihalesine talep yağdı 
</HEADLINE>
<TEXT>


Hazine'nin 287 gün vadeli bono ihalesine 3 katrilyon 452 trilyon teklif gelirken, net 947 trilyon lira satış yapıldı. İhalede faiz yüzde 23.92 oldu 

EKONOMİ SERVİSİ 

Hazine'nin dün düzenlediği 287 gün vadeli TL cinsinden iskontolu bono ihalesinde faiz yüzde 23.92, 560 gün vadeli dolar cinsinden iskontolu devlet tahvilinde ise faiz yüzde 4.76 oldu. 287 gün vadeli bono ihalesine nominal 3 katrilyon 451.9 trilyon lira teklif gelirken, nominal satış 1 katrilyon 121.5 lira, net satış 947 trilyon lira oldu. İhalede kamuya ve piyasa yapıcılarına nominal toplam 1 katrilyon 226 trilyon lira tutarında satış yapıldı. 
Hazine'nin 560 gün vadeli dolar cinsinden iskontolu devlet tahvili ihalesine nominal toplam 955.1 milyon dolar teklif gelirken, nominal satış 520.1 milyon dolar, net satış 484.2 milyon dolar olarak belirlendi. Piyasa yapıcıları ile kamuya nominal toplam 641 milyon dolar satış yapıldı. Bono ihalesinde kağıtların geri ödemesi 27 Temmuz 2005, tahvilin ise 26 Nisan 2006. Öte yandan Hazine bu hafta, 2 katrilyon 889 trilyon lira iç borç ve 384.5 milyon dolar dış borç ödemesi yapacak. 


</TEXT>
</DOC>
