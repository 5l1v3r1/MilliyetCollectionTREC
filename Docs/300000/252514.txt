<DOC>
<DOCNO> 252514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sontur12.html </URL>
<DATE> 2004/07/02/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Bahçelievler'de cinayet .. Servis şoförünün boğazını kestiler 
</HEADLINE>
<TEXT>

     Bahçelievler'de, bir servis minibüsünün sahibi, aracının içinde boğazı kesilip, çok sayıda yerinden bıçaklanarak öldürüldü. 
     AA muhabirinin aldığı bilgiye göre, E-5 Karayolu Bahçelievler mevkiinde devriye görevi yapan trafik polisleri, bir şirkete bağlı 34 DIB 79 plakalı servis minibüsünü yol kenarındaki boş alanda park halinde görünce durumundan şüphelenerek incelemeye aldı. 
     İncelemede, aracın sahibi ve şoförü olduğu belirtilen Mehmet Gür'ün 47 , henüz kimliği belirlenemeyen kişi ya da kişilerce bıçaklanarak öldürüldüğü anlaşıldı. 
     Cesedi minibüsün orta koltuğunda bulunan Gür'ün boğazının kesildiği, vücudunun yaklaşık 30 yerinden bıçaklandığı ve cep telefonunun alındığı belirlendi. 
     Minibüsteki araştırmada ise, sürücü bölümünde yerde kanlı ayak izleri görüldü. 
     Polis yetkilileri, Gür'ün başka bir yerde öldürüldükten sonra kendi aracıyla buraya getirilmiş olabileceğini de belirttiler. 
     Bu arada, olay yerine gelen Gür'ün kardeşi ve bazı yakınları fenalık geçirdi. 

     
</TEXT>
</DOC>
