<DOC>
<DOCNO> 257795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/siyaset/siy07.html </URL>
<DATE> 2004/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ertuğrul Günay disiplin kuruluna 
</HEADLINE>
<TEXT>


ANKARA Milliyet 


CHP Ankara İl Yönetim Kurulu, eski Genel Sekreter Ertuğrul Günay'ı İl Disiplin Kurulu'na verdi. Ankara İl Yönetim Kurulu, Günay'ın, Ordu'da yaptığı bazı konuşmaları, gazete ve televizyonlarda parti hakkındaki değerlendirmeleri nedeniyle İl Disiplin Kurulu'na sevk edildiğini bildirdi. Kurul, Yönetim Kurulu'nun verdiği raporu inceledikten sonra Günay'ın savunmasını alacak. Değerlendirmenin ardından uyarı, kınama veya partiden ihraç kararı ya da ceza verilmemesi kararı alınabilecek. Parti içi muhalefetin önde gelen isimlerinden Günay, son olarak Genel Başkan Deniz Baykal'ın "borsada oynadığı" iddialarını gündeme getirmiş, genel merkezin tepkisini çekmişti. 



</TEXT>
</DOC>
