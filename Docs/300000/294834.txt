<DOC>
<DOCNO> 294834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sonyas11.html </URL>
<DATE> 2004/12/04/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
2004 Dünya Güzeli Peru'dan... 
</HEADLINE>
<TEXT>

     Perulu Maria Julia Mantilla Garcia, 2004 Dünya Güzeli seçildi. Garcia, tacını 2003 Dünya Güzeli İrlandalı Rosanna Davidson'dan aldı. 
     Çin'in güneyindeki Haynan Hainan adasında bulunan Sanya şehrinde düzenlenen yarışmaya 107 aday katıldı. Türkiye'yi temsil eden 19 yaşındaki Nur Gümüşdoğrayan ilk 15'e giremedi. 
     İlk 15'e giren adaylardan ilk 5'e Peru'dan Maria Julia Mantilla Garcia, Dominik Cumhuriyeti'nden Claudia Julissa Cruz Rodriguez, Filipinler'den Ma Karla Bautista, Polonya'dan Katarzyna Weronika Borowicz ve ABD'den Nancy Randall kaldı. 
     Adaylar, Lionel Richie'nin söylediği şarkılar ve geleneksel Çin danslarının sergilendiği törende topluca izleyicilerin önüne çıktılar. İlk kez jüri bulunmayan yarışmada, dünya güzeli bir haftadır internetten verilen oylarla seçildi. 
     
     GELECEK YILKİ YARIŞMA DA SANYA'DA 
     Gelecek yıl düzenlenecek 55. Dünya Güzellik Yarışması'na da Sanya şehri ev sahipliği yapacak. 
     Yeni Çin Haber Ajansı'nın yarışmanın organizatörü Julia Morley'e dayanarak verdiği bilgiye göre, organizasyon komitesiyle yerel yetkililer arasında anlaşmaya varıldı. 
     Sanya Belediye Başkanı Çen Ci Chen Ci güzellik yarışması gibi önemli organizasyonlarla Sanya'yı dünya çapında tanınan bir turizm şehri haline getirmek istediklerini belirtti. 
     Chen, bu yıl Sanya'ya gelen turist sayısının yüzde 20 artarak 3,5 milyona, turizm gelirinin de yüzde 26 artarak 3,7 milyar yuana 446 milyon dolar ulaşmasını beklediklerini ifade etti. 
     Böylece Dünya Güzellik Yarışması, 3 yıl üst üste aynı şehirde düzenlenmiş olacak. 
     
</TEXT>
</DOC>
