<DOC>
<DOCNO> 298717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/soneko07.html </URL>
<DATE> 2004/12/18/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Tüpraş'ın ithal edeceği ham petrol miktarı artırıldı... 
</HEADLINE>
<TEXT>

     Tüpraş'ın, 31 Aralık 2004 tarihine kadar uluslararası piyasalardan satın alacağı 2.5 milyon tonu geçmemek üzere öngörülen ham petrol miktarı rakamı 5 milyon tonu geçmemek üzere artırıldı. 
     Resmi Gazete'nin bugünkü sayısında Bakanlar Kurulu'nun ''Uluslararası Piyasalardan Ham Petrol Teminine İlişkin Kararda Değişiklik Yapılmasına Dair Karar'ın'' yürürlüğe konulmasına ilişkin Kararı yer aldı. 
     Böylelikle Tüpraş, toplam 5 milyon tonu geçmemek üzere 31 Aralık 2004 tarihine kadar uluslararası piyasalardan satın alacağı ham petrolün ithalatında teslim şeklini serbestçe belirlemeye ve taşımada kullanılacak gemileri tamamen serbest rekabet şartları içinde temin etmeye yetkili olacak. 
     Söz konusu Bakanlar Kurulu Karar 1 Ocak 2004 tarihinden geçerli olmak üzere Resmi Gazete'de yayım tarihi olan bugün yürürlüğe girdi. 
     
</TEXT>
</DOC>
