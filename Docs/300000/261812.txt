<DOC>
<DOCNO> 261812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/sonspo27.html </URL>
<DATE> 2004/08/09/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Samsunspor Bu kadroyla UEFA Kupası'na açık ara katılacağız 
</HEADLINE>
<TEXT>

     Samsunspor Basın Sözcüsü Ercan İnce, bu sezon ligde belirlenen hedefe ulaşacaklarını belirterek, ''Bu kadroyla UEFA Kupası'na açık ara katılacağız'' dedi. 
     İnce, AA muhabirine yaptığı açıklamada, dün akşam oynanan Ankaragücü karşılaşmasında Samsunspor'un çok iyi bir maç ortaya koyduğunu söyledi. 
     Bu sezon güçlü bir ekip oluşturduklarını ifade eden İnce, ilk maç olması nedeniyle takımın kendi taraftarı önünde oynamanın heyecanını yaşadığını belirterek, şunları kaydetti 
     ''İlk maç olması sebebiyle takım oldukça heyecanlıydı. Samsunspor olarak çok iyi mücadele ettik, bu da bizi sevindirdi. Yapılan yerinde transferlerle kaliteli bir kadro oluşturduk. Ancak istediğimiz galibiyeti elde edemedik.'' Takıma yeni katılan oyuncuların uyumundan da memnun olduklarını vurgulayan İnce, ''Bu kadroyla UEFA Kupası'na açık ara katılacağız. Bunu başaracak güçte bir ekibiz'' diye konuştu. 
     
</TEXT>
</DOC>
