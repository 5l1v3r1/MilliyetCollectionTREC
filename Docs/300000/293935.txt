<DOC>
<DOCNO> 293935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sontur57.html </URL>
<DATE> 2004/12/01/ </DATE>
<TIME> 19.59 </TIME>
<AUTHOR>  </AUTHOR>
<HEADLINE>
Kapkaççılar tarafından vurulduğunu iddia etti... 
</HEADLINE>
<TEXT>

     İzmir'in Bornova İlçesi'nde, bir kişi, ayağından tabancayla vurularak yaralandı. 
     Hastaneye kaldırılan yaralı, olayı kapkaççıların gerçekleştirdiğini iddia etti. 
     Alınan bilgiye göre, DJ olarak çalışan Yasin Özmen 23 , Kazım Karabekir Caddesi üzerinde, bir kişi tarafından tabancayla bacağından vuruldu. Saldırgan, yanında bulunan 2 arkadaşıyla yaya olarak olay yerinden kaçtı. 
     Çevrede bulunanlar tarafından Ege Üniversitesi Hastanesi'ne kaldırılan Özmen, 3 kapkaççının çantasını alarak kaçmak istediğini, direnmesi üzerine bu kişilerin silah çekip kendisini yaraladığını ve çantayı bırakıp kaçtıklarını anlattı. 
     Özmen'in ifadesi üzerine, eşkalleri belirlenen saldırganların yakalanması için çevreye çok sayıda polis kaydırılarak operasyon başlatıldı. 
     Özmen'in ifadelerinde çelişkili yerler olduğunu belirten polis yetkilileri, soruşturmanın çok yönlü sürdüğünü bildirdi. 
     
</TEXT>
</DOC>
