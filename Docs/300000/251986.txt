<DOC>
<DOCNO> 251986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sontur17.html </URL>
<DATE> 2004/06/30/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Atari salonunda dehşet .. 
</HEADLINE>
<TEXT>

     Karaman'da atari salonunda çevreyi rahatsız ettiği gerekçesiyle uyarılan kişi, bıçakla işyeri sahibini boğazından yaraladı. 
     Alınan bilgiye göre, Hamidiye Mahallesi'nde bulunan bir atari salonunda oyun oynayan Mete Z. 18 ve Yılmaz Y. 17 , çevreyi rahatsız ettikleri gerekçesiyle, işyeri sahibi Sami Bidav 21 tarafından uyarıldılar. 
     Bunun üzerine salondan ayrılan iki genç, daha sonra salona tekrar gelerek Bidav'la kavga etmeye başladılar. Bu sırada Mete Z, üzerinde taşıdığı bıçakla Bidav'ı boğazından yaralayarak olay yerinden uzaklaştı. 
     Çevrede bulanan vatandaşlar tarafından Karaman Devlet Hastanesi'ne kaldırılan Bidav'ın tedavisinin devam ettiği bildirildi. 
     Mete Z. ve Yılmaz Y. olaydan kısa süre sonra yakalanarak gözaltına alındı. Olayla ilgili soruşturmanın devam ettiği bildirildi. 
     
</TEXT>
</DOC>
