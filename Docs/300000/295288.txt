<DOC>
<DOCNO> 295288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sontur16.html </URL>
<DATE> 2004/12/06/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Bursa'da hırsızlar, ev sahibine tecavüz etti .. 
</HEADLINE>
<TEXT>

     Bursa'nın merkez ilçesinde 3 otomobil ve bir evi soydukları, hırsızlık amacıyla girdikleri son evde de yalnız yaşayan genç kadına tecavüz ettikleri iddia edilen iki kişi yakalandı. 
     Alınan bilgiye göre, Beşevler Mahallesi Yıldırım Caddesi'nde sabaha karşı 3 otomobilden, camları kırılmak suretiyle teyp, bir evden de 350 dolar, 150 milyon lira, bir Cumhuriyet Altını ve bir ''yarım'' altın çalındığı ihbarı üzerine polis, bölgede araştırma başlattı. 
     Polisin araştırma yaptığı saat 06.00 sıralarında, ''155 Polis İmdat'' telefonunu arayan ve hırsızlık olaylarının meydana geldiği caddede oturduğu belirlenen T.Ç. 032 , hırsızlık amacıyla evine giren iki kişinin tecavüzüne uğradığını öne sürdü. 
     Genç kadının zanlıların kendisini yatağa bağlayarak tecavüz ettikleri yönündeki ihbarını değerlendiren güvenlik güçleri, olay yerinden kaçmaya çalışan Şeyhmuz B. 24 ve C.S 17 yakalandı. 
     Yüzünde darp izleri bulunduğu da öğrenilen genç kadının Bursa Adli Tıp Kurumu'ndaki muayenesinin ardından Zübeydehanım Doğumevi'ne yatırıldığı öğrenildi. 
     Bu arada, zanlıların çaldıkları eşya ve paraların bir bölümünün bulunduğu bildirildi. 
     
     SABIKALI ÇIKTILAR 

     T.Ç'ye de 32 tecavüz ettikleri iddiasıyla yakalanan Şeyhmuz B. 24 ve C.S. 17 , Adli Tıp Kurumu'nda yapılan sağlık kontrollerinin ardından Asayiş Şube Müdürlüğü'ne götürüldü. 
     Bursa Emniyet Müdürlüğü'nde zanlılarla ilgili yapılan sorgulamada, Şeyhmuz B'nin 'kız kaçırmak', C.S'nin de 'Bandrolsüz CD, porno CD satmak ve hırsızlık' suçlarından sabıkalı oldukları, C.S'nin ayrıca 'hırsızlık' suçundan da arandığı belirlendi. 
     Yetkililer, sorgulamaları devam eden zanlılardan C.S'nin yaşı küçük olduğu için Çocuk Şube Müdürlüğü'ne teslim edileceğini bildirdiler. 
     
     PSİKOLOJİSİ BOZULDU 

     Zanlılar tarafından yatağa bağlanarak tecavüze uğradığı öne sürülen T.Ç'nin, olayın şokunu üzerinden atamadığı ve psikolojik rahatsızlığı nedeniyle henüz ifadesinin alınamadığı öğrenildi. 
     Polis yetkilileri, olayla ilgili soruşturmanın geniş kapsamlı sürdürüldüğünü, Zübeydehanım Doğumevi ve Bursa Devlet Hastanesi'nde muayeneden geçirilen genç kadınla ilgili doktor raporunun beklendiğini söylediler. 
     Bu arada, zanlıların camını kırarak teyplerini çaldıkları araçlardan birinin Teoman Kaymaz'a ait 16 EC 224, diğerinin Erdinç Cengiz'e ait 16 GZ 333 plakalı otomobil olduğu belirlendi, üçüncü aracın ve soyulan evin sahibi öğrenilemedi. 
     

     
</TEXT>
</DOC>
