<DOC>
<DOCNO> 254092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sondun43.html </URL>
<DATE> 2004/07/09/ </DATE>
<TIME> 21.46 </TIME>
<AUTHOR>  </AUTHOR>
<HEADLINE>
İsrail güvenlik duvarını inşa etmeye devam edecek 
</HEADLINE>
<TEXT>

     İsrail, Lahey Uluslararası Adalet Divanı'nın, Batı Şeria'daki inşa edilen güvenlik duvarının yasadışı olduğu ve yıkılması gerektiği yönündeki kararını kınadı. 
     Kararı kınayan İsrailli yetkililer, ''masum vatandaşlarını korumanın hakları ve görevleri olduğunu'' bildirdi. 
     İsrail Dışişleri Bakanı Silvan Şalom, Associated Press ajansına verdiği demeçte, güvenlik etmenlerinin binlerce Filistinlinin olası rahatsızlığını bertaraf ettiğini yineledi. 
     Şalom, ''Güvenlik duvarını inşa etmeye devam edeceğiz çünkü İsrail halkının güvenliğini sağlıyor. 20 bin terörist saldırılarından sonra başka seçeneğimiz yok'' dedi. 
     İsrail eski başbakanı Binyamin Netanyahu ise Lahey Adalet Divanı'nın ''sınırı aştığını'' savunarak, ''Hiçbir uluslararası mahkeme bir ülkeye teröristlere karşı vatandaşlarını savunmamasını söyleyemez. Bu kabul edilemez. Bu hukukun, adaletin ve gerçeğin kötü bir taklidi'' dedi. 
     
</TEXT>
</DOC>
