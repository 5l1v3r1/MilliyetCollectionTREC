<DOC>
<DOCNO> 251105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sontur02.html </URL>
<DATE> 2004/06/26/ </DATE>
<TIME> 00.10 </TIME>
<AUTHOR>  </AUTHOR>
<HEADLINE>
Adana'da iki ayrı yerde patlama... 
</HEADLINE>
<TEXT>

     Adana kent merkezinde iki ayrı yerde henüz belirlenemeyen nedenlerle patlamalar meydana geldi. 
     Emniyet Müdürlüğü yetkililerinden alınan bilgiye göre, Baraj Yolu 4. Durak civarında kapalı olan çaycı dükkanının kapısı önündeki patlama maddi hasara neden oldu. 
     Olay yerine gelen ekiplerin ilk incelemelerinde, patlamanın tahribat gücü düşük bir patlayıcıdan kaynaklanmış olabileceği belirlendi. 
     Baraj Yolu'nun sonundaki İller Bankası Kavşağı yakınlarındaki boş bir alanda meydana gelen ikinci patlamada ise kavşakta bulunan bir otobüs yazıhanesinin camları kırıldı. 
     Yetkililer, ölen ya da yaralanan olmayan her iki patlamanın kaynağının araştırıldığını, soruşturmanın sürdürüldüğünü bildirdiler. 
     
</TEXT>
</DOC>
