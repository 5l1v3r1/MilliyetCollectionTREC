<DOC>
<DOCNO> 273975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sonsiy06.html </URL>
<DATE> 2004/09/22/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Erdoğan bu akşam Brüksel yolcusu... 
</HEADLINE>
<TEXT>

     Türk Ceza Kanunu tartışmasının ve Türkiye-Avrupa Birliği ilişkilerinin nasıl bir yol alacağı, Başbakan Recep Tayyip Erdoğan'ın Brüksel ziyaretiyle netleşecek. 
     Erdoğan, kritik ziyaret için bu akşam yola çıkacak. 
     Başbakan Erdoğan'ın, ziyareti sırasında Avrupa Birliği Komisyonu'nun Genişlemeden Sorumlu üyesi Günter Verheugen ile de görüşmesi kesinleşti. 
     
     Verheugen ile görüşme yarın saat 11.00'de 

     Ziyaretin bu en önemli görüşmesi yarın sabah saat 11.00'de. 
     6 ekimde açıklanacak Türkiye İlerleme raporunu hazırlayan AB Komisyonu'nun sözcüsü Jean Christophe Filori, bu görüşmeden beklentilerini, ''beklediğimiz açıklamayı alacağımıza inancımız tam'' diyerek dile getirdi. 
     Komisyon, önceki gün yaptığı açıklamada, "TCK olmazsa müzakere de olmaz" demişti. AB'den gelen mesajlar TCK tasarısının 6 ekimden önce yasalaşmasının Türkiye'nin işini çok kolaylaştıracağı yönünde. 

     
</TEXT>
</DOC>
