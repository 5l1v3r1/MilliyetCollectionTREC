<DOC>
<DOCNO> 279403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/soneko04.html </URL>
<DATE> 2004/10/12/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Yapı Kredi Bankası İlk ödeme gerçekleştirilmemiştir 
</HEADLINE>
<TEXT>

     Yapı ve Kredi Bankası, Çukurova Grubu ile banka arasında imzalanan ek Finansal Yeniden Yapılandırma Sözleşmesi FYYS gereğince varlık satışlarına ilişkin olarak dün yapılacağı belirtilen ilk ödemenin gerçekleştirilmediği bildirildi. 
     Yapı Kredi Bankası, uluslararası banka iş günleri de göz önüne alınarak, ödemenin bugün mesai sonuna kadar gerçekleştirilebileceği düşüncesiyle, ek FYYS'nin varlık satışına ilişkin hükümlerinin sona erdirilmesi için yarından itibaren gerekli işlemlerin başlatılması için Genel Müdürlüğe yetki verilmesinin kararlaştırıldığını da açıkladı. 
     Yapı Kredi Bankası'ndan İMKB'ye gönderilen açıklada, şu görüşlere yer verildi 
     ''Çukurova Grubu ile Bankamız arasında 20 Temmuz 2004 tarihinde imzalanan Ek FYYS gereğince varlık satışlarına ilişkin olarak ilgililerce 11 Ekim 2004 tarihinde yapılacağı belirtilen ilk ödeme, bu tarih itibariyle gerçekleştirilmemiştir. 
     Bugün yapılan Bankamız Yönetim Kurulu toplantısında konunun değerlendirilmesi sonucunda, uluslararası banka iş günleri de göz önüne alınarak, söz konusu ödemenin 12 Ekim 2004 günü mesai saati bitimine kadar gerçekleştirilebileceği düşüncesiyle, Ek FYYS'nin varlık satışına ilişkin hükümlerinin sona erdirilmesi için 13 Ekim 2004 tarihinden itibaren gerekli işlemlerin başlatılması hususunda Genel Müdürlüğe yetki verilmesi kararlaştırılmıştır.'' 
     
</TEXT>
</DOC>
