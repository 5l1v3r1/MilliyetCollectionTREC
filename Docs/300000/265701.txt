<DOC>
<DOCNO> 265701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/soneko29.html </URL>
<DATE> 2004/08/23/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Çinliler, Rover'ın peşinde... 
</HEADLINE>
<TEXT>

     GM ve Volkswagen'in Çin'deki ortağı Shanghai Automotive'in SAIC , İngiliz Rover'ı satın almak istediği bildirildi. 
     Automotive News dergisinin İngiliz ve Çinli yetkililere dayandırdığı haberine göre, Çin'in en büyük otomotiv üreticisi SIAC, İngiliz MG Rover'dan hisse satın alarak, dünyanın 6'ncı büyük otomotiv üreticisi hedefine bir adım daha yaklaşmak istiyor. 
     Hisse devrinin ardından SIAC'ın Rover markasıyla Çin'de otomobil üretimine başlaması planlanıyor. 
     Haberde, SIAC'ın Rover hisselerinin ne kadarını alacağı konusunda müzakerelerin sürdüğü bildirilirken, Çinli üreticinin uzun vadeli hedefinin, İngiliz otomobil markası üzerinde kontrolü tamamen ele geçirmek olduğu kaydedildi. 
     BMW ile geçirdiği başarısız birleşme denemesinin ardından 4 yıl önce sembolik 10 pound karşılığında İngiltere'nin 7'nci büyük yatırım grubu Phoenix'e devredilen Rover, eski ihtişamlı günlerinin epey uzağında bulunuyor. Şirket, uzun süredir esas faaliyetlerindeki zararı durdurmaya çalışıyordu. 
     2010'da dünyanın en büyük 6 otomobil üreticisi arasında yer almak isteyen Çin'in devlet kontrolündeki otomobil üreticisi Shanghai Automotive, Temmuz'da Güney Koreli üretici Ssangyong Motor'u satın alırken, şirket yetkilileri, markalarını güçlendirmek için yeni deniz aşırı alımlara sıcak baktıklarını ifade etmişti. 
     
</TEXT>
</DOC>
