<DOC>
<DOCNO> 264643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/yazar/heper.html </URL>
<DATE> 2004/08/19/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Rezaletin nedeni siyaset 
</HEADLINE>
<TEXT>


İstanbul'daki su baskını içine doğmuş gibi Başbakan "Kaçak binaları hiç acımadan yıkın" demişti. 
Kaçak yapılaşma, gecekondulaşma aslında bir sonuç, plansız, programsız göçün sonucu. 
Su baskınlarının yol açtığı felaket de göçle geldi. 
Bugün şehrin nüfusu nereden başlıyor belli değil. Çünkü İstanbul'un sınırları belli değil. 
Önüne gelen yeni yeni mahalleler, semtler yaratıyor. 
Her yıl 400 bin, 500 bin yeni insan İstanbul denilen araziye gelip sere serpe yayılıyor. Dere içlerine ev yapıyor. Dur diyen çıkmıyor. Sonra tartışma başlıyor altyapı ve hizmet yetersizliği tartışması. Ve adaletsiz bir paylaşım. Yani bazılarının vergisiyle, hak hukuk tanımayan bazılarına altyapı ve hizmet götürülmesi. 
Planlı programlı bir şehirleşmede, altyapısı hazırlanmayan yerleri isk na açmak, keyfi genişlemeye imk n sağlamak mümkün müdür 
Çağdaş şehircilikte şehirlerin sınırları bellidir ve yatağı yorganı sırtlayıp ben buraya yerleşeceğim diyenlerin hatırı için şehir büyümez, genişlemez. 

Siyaset de İstanbul'un kamburlarından biri. Yeşil alanların, politik nedenlerle talanına yıllarca göz yumuldu. Kanunlar çıkartılarak da yağma pek çok kez meşrulaştırıldı. 
İstanbul, kapanın elinde kaldı. 
Rüşvetle bütünleşen demokrasi de bu yozlaşmada rol oynadı. Nüfus artışına göre idari sınırlar, yetki alanları genişletilmeyince pek çok yerleşim alanı kontrolsüz kaldı. Çarpık yapılaşma politikacılar, yerel yöneticiler, bürokratlar eliyle yaratıldı. 

İstanbul'un nüfusu 1980 yılında 4 milyon 750 bindi. 
1990'da 7 milyon 700 bin. 
1995'te 9 milyon. 
Bugün 12 milyon. 
Belediye Başkanı iken Tayyip Erdoğan'ın İstanbul'da en büyük başarısı göçü önlemek veya yavaşlatmak olabilirdi. 
Bunun kesin çaresinin "vize" olduğunu bildiği ve söylediği halde sonradan vazgeçti. 
İş ve konut edindiğini kanıtlamayanlar ellerini, kollarını sallayarak İstanbul'da yerleşmeye gelememeliydi. 
Belki de Refah Partisi oy hesabıyla Tayyip Erdoğan'ı bu teşebbüsten vazgeçirdi. Ama doğru yapmadı. Bu konuda gerekçe olarak da hep "eşitlik ve adalete aykırılık" öne sürüldü. Oysa bu gerekçe, popülist bir davranıştan başka bir şey olabilir mi 
Yıllarca iktidar veya iktidara şöyle veya böyle ortak olanlar vatandaşı kendi yerinde, şehrinde, köyünde mutlu edemeyip göçe mecbur ediyor sonra da bu insanların ve göç ettikleri yerin perişan olmasını savunuyor. Bunu da eşitlik ve adalet bahanesiyle yapıyor. Bunu akıl alır mı 
İşte bu yanlış tutum İstanbul'u kaçak yapılar cenneti, gecekondu cenneti yaptı. 
Önlem plansız göçe engel olmaktır. 
Sakinlerini toplu konutlara taşıyıp gecekonduları yıkmaktır. 

CORDAN VE 2. ÖĞRETİM Bener Cordan ismi Milli Eğitim'le bütünleşmişti. "Her ölüm erken ölümdür" ama onunki en verimli çağında olduğu için gerçekten de erken sayılır. Kendisini "üniversitede ikinci öğretim"i bu köşede önerdiğim zaman tanıdım. Bakan Köksal Toptan bu önerime olumlu bakmıştı. Cordan da gerçekleşmesi için gayret sarf etti. Böylece on binlerce genç için ek üniversite kapısı açılmış oldu. 

MİT, YARGI 
Karara doğru ilk adım Çok vahim bir olay Milliyet sayesinde gözler önüne serildi. 
Çakıcı konusunda Yargıtay Başkanı ile MİT ilişkilerinin yasal kalıplara uymadığı, teammüllerin dışına çıktığı görüldü. 
Olayın vahametini, aktörlerinin çelişkili sözleri de artırdı. 
Bu ilişkiler trafiği hem yargının hem MİT'in saygınlığı ve güvenilirliği açısından sakıncalı. Bu nedenlerle bu karışık ilişkiler yumağının acele aydınlığa kavuşturulması gerekiyor. 
Milliyet görevini yaptı, yapıyor. 
Şimdi sıra Yargıtay'da ve Başbakan'da. Geç kalınmamalı. 

ABD İLE 
Her şeye rağmen... Irak'ın ABD kukla başkanı Gazi El Yaver "Bağdat'ın Türkiye'ye vize uygulayacağını" söylüyor. "İç işlerimize karışmayın" anlamına gelen sözlerle de adeta Ankara'yı azarlıyor. 
Hani bölgenin en güçlü, en prestijli, en etkin ülkesi Türkiye idi. 
Yaver'in tutumu Türkiye'nin dış politikasının perişanlığını gösteriyor. 
ABD korumasındaki Kuzey Irak Ankara'ya meydan okuyor. Kerkük gitti gider. 
Şoförlerimiz Bağdat yolunda öldürülüyor, tedbir alan yok. 
PKK Irak'ta ABD'nin kanatları altında terör pazarlıyor. 
Savunma Bakan Yardımcısı Wolfowitz geçen gün "Her şeye rağmen Türkiye ile müttefikiz" demişti. Aslında bunu "Her şeye rağmen ABD ile müttefikiz" diye Ankara'nın söylemesi daha yerinde olurdu. 

HAKK Rİ 
Ve spikerlerimiz TV spikerlerinin Türkçeyi en iyi telaffuz eden kişiler olduğu kanısı vardır. Böyle de olmalıdır. Ama son zamanlarda buna pek de dikkat edilmiyor. Özellikle haber spikerlerinin birçoğu Allah'a emanet. 
Pazar akşamı "Kanal D"de görüntüsü de, telaffuzu da çok güzel bir genç hanım spiker vardı. Tüm haberler boyunca yalnız "Hakk ri"yi iyi telaffuz edemedi o kadar. 
"Hakk ri"nin telaffuzunun bende de anısı var. 
Yıllar önce lise bitirmede sözlü coğrafya sınavında her şey yolunda gitti. Ama sınav heyeti başkanı hocam "10 verecektik ama Hakk ri"yi bozuk telaffuz ettin onun için 9 alıyorsun" demez mi .. 
Türkçeye bu kadar önem veren hocalar acaba h l var mı 



</TEXT>
</DOC>
