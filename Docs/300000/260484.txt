<DOC>
<DOCNO> 260484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/soneko07.html </URL>
<DATE> 2004/08/04/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Borsanın aylık reel getirisi yüzde 7.6 
</HEADLINE>
<TEXT>

     Geçen ay başlıca tasarruf araçları içinde en yüksek getiriyi sağlayan Borsa'nın, reel getiri oranı yüzde 7.6 olarak gerçekleşti. 
     İMKB endeksi temmuz ayında cari olarak yüzde 7.9 oranında artış kaydetti. Devlet İstatistik Enstitüsü'nün DİE yüzde 0.22 olarak açıkladı temmuz ayı tüketici fiyat artışından TÜFE arındırıldığında da Borsa'nın aylık "reel" getirisinin yüzde 7.6 olduğu bulundu. 
     Yılın ilk yedi ayında yüzde 4.1 cari getirisi bulunan Borsa, bu dönemdeki yüzde 3.28'lik enflasyona göre reel olarak yüzde 4.1 kazandırdı. Son bir yılda ise Borsa'nın cari getirisi yüzde 83.3'e ulaşırken, enflasyon yüzde 9.57 düzeyinde kaldı. Buna göre Borsa'da yıllık bazda yüzde 67.3'le rekor düzeyde bir reel getiri elde edildi. 
     
     MEVDUATIN REEL GETİRİSİ 
     Türk Lirası üzerinden açılan vadeli tasarruf mevduatlarının aylık faiz getirisi, vadelere göre yüzde 1.6 ile yüzde 1.8 arasında değişti. Enflasyondan arındırıldığında TL mevduatta yüzde 1.4-1.6 reel getiri elde edildiği hesaplandı. Yılın ilk yedi ayında bir ay vadeli mevduat yüzde 8.6, üç ay vadeli yüzde 9, altı ay vadeli yüzde 8.5, bir yıl vadeli de yüzde 11.9 reel getiri sağladı. 
     Son bir yılda da bir ay vadeli mevduattan yüzde 14.1, üç ay vadelien yüzde 14.8, altı ay vadeliden yüzde 17.6, bir yıl vadeliden yüzde 26.4 reel getiri elde edildi. 
     
     DİBS DE İYİ KAZANDIRDI 
     Devlet iç borçlanma senetlerinin DİBS getiri oranı da enflasyonun üzerinde gerçekleşti. Geçen ay dokuz ay vadeye kadar olan DİBS'lerden yüzde 1.8, bir yıl vadeli DİBS'ten yüzde 2.3 reel getiri elde edildi. 
     DİBS'in ocak-temmuz dönemi bileşik reel getirisi vadelere göre yüzde 11'le yüzde 11.4 arasında değişti. Son bir yılda ise bir yıla kadar vadeli DİBS'ten yüzde 20-21.4 arasında getiri elde edilirken, 15 ay vadeli DİBS'in reel getirisi yüzde 43.5'e ulaştı. 
     
     DÖVİZ TUTARININ ZARARI BÜYÜDÜ 
     Geçen ay dolar cari olarak yüzde 1.2, euro yüzde 1.9 kayba uğrattı. Enflasyonla indirgendiğinde dolardaki reel kayıp yüzde 1.4, eurodaki de yüzde 2.1'e geldi. 
     Ocak-temmuz döneminde dolarda yüzde 1.6 oranında bir reelg etiri elde edilirken, euro reel olarak yüzde 2.9 zarara uğrattı. Bir yıl önce döviz alarak yastık altına koyanlar ise dolarda reel olarak yüzde 5.4 zarar yaşarken, euroda yüzde 0.6 reel getiri elde etti. 
     Dolar mevduatının temmuz ayındaki yüzde 0.2-0.3 dolayındaki getirisi enflasyonla sıfırlandı. Ancak kurdaki düşüşle birlikte hesaplandığında, döviz mevduatı temmuzda reel olarak yüzde 1.2 zarara uğrattı. Dolar mevduatının ilk yedi ayda reel olarak yüzde 3.1-3.7 reel getiri sağladığı belirlendi. Bir yıl önc dolar mevduatı açtıranlar ise vadelere göre reel olarak yüzde 1.9-3 arasında zarara uğradı. 
     Altın da temmuz da reel olarak yüzde 3.6 zarar ettirdi. 
     Yılın ilk yedi ayında yüzde 3.9 oranında reel kayba yol açan altına bir yıl önce yatırım yapanlar ise temmuz sonu itibariyle reel bazda yüzde 4.4 kar etti. 

ANKA 
     
</TEXT>
</DOC>
