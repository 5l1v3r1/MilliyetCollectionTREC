<DOC>
<DOCNO> 259484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/siyaset/siy05.html </URL>
<DATE> 2004/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hıristiyanlardan' davet 
</HEADLINE>
<TEXT>


Avrupa Parlamentosu'ndaki muhafazak r ve Hıristiyan Demokrat partiler grubu, AKP'yi üye olmaya çağırdı 

ANKARA Milliyet 


Avrupa'daki muhafazak r ve Hıristiyan Demokrat partilerin Avrupa Parlamentosu'nda oluşturdukları "Avrupa Halk Partisi EPP Grubu Başkanı Wilfred Martens, AKP'yi gruba katılmaya davet etti. Martens, AKP'nin EPP'ye üye olmasının "AB müzakerelerinde Türkiye'nin arkasında sağlam bir destek olduğu" anlamına geleceğini söyledi. 
Erdoğan'la Başbakanlık'ta bir araya gelen Martens, EPP'nin Avrupa Parlamentosu'nda en büyük grup olduğunu ve bünyesinde Avrupa'da şu anda Başbakanlık yapan 10 Hıristiyan Demokrat liderini barındırdığını kaydetti. Erdoğan'dan bir an önce üyelik başvurularını yapmalarını isteyen Martens, şöyle konuştu 
"Üyelik başvurunuzu hemen yaparsanız, aralıktaki müzakereler öncesinde, müracaatınızı sonuçlandırma zorunluluğu hissederiz. Çünkü size, muhtemelen aralıkta tarih verilecek. Ancak bundan sonra müracaat ederseniz, önümüzde yetişmesi gereken tarih olmayacağı için daha geç sonuçlanır." 
Görüşmede Martens, Heybeliada Ruhban Okulu'nun da yeniden açılmasını istedi. Erdoğan da kararın YÖK'e ait olduğunu bildirdi. Bu arada, Erdoğan'ın, 26 Ekim'de Berlin'de yapılacak geleneksel Fransa - Almanya Zirvesi'ne de katılacağı bildirildi. 


</TEXT>
</DOC>
