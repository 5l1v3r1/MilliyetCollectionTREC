<DOC>
<DOCNO> 260702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/spor/bbas.html </URL>
<DATE> 2004/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Rövanşı vermedik 70-69 
</HEADLINE>
<TEXT>


Avrupa Şampiyonası Elemeleri'ne hazırlanan Basketbol Milli Takımımız Yeni Zelanda'ya yine şans tanımadı, uzatmada rakibini geçmeyi başaran Ay-Yıldızlı ekibimizi 24 sayı atan Hidayet galibiyete taşıdı 


Zor da olsa yendik 
A Milli Basketbol Takımımız, 2005 Avrupa Şampiyonası elemelerine hazırlık çerçevesinde dün Yeni Zelanda ile oynadığı ikinci hazırlık maçında da Dünya dördüncüsü rakibine şans tanımadı, Hidayet'in mükemmel oyunuyla uzatmada galibiyete ulaştı. İlk güne oranla sert savunma yapan rakibine karşı zorlanan 12 Dev Adam, son çeyreğe dört sayı geride girmesine karşın maçı Mehmet ve Hidayet ile uzatmaya götürdü. Hidayet, son iki dakikasına sekiz sayı sığdırdığı uzatma devresinde takımını sırtladı, galibiyetin kapısını açtı. 

İstatistik 

TÜRKİYE OYUNCU TS 2S 3S SA R Hidayet 24 5 9 3 8 5 9 6 Ender 5 1 3 1 5 - 1 İbrahim 10 2 4 1 8 3 4 4 Kerem 4 1 1 - 2 2 17 Mehmet 17 5 10 - 7 10 11 Barış 3 - 0 1 3 3 2 Hüseyin - 0 1 - - - Serkan 4 0 1 1 6 1 2 3 Fatih 3 1 2 - 1 2 3 TOPLAM 70 15 32 6 29 22 32 44 

YENİ ZELANDA OYUNCU TS 2S 3S SA R Dickel 10 3 4 1 2 1 1 4 Penney 21 4 7 3 8 4 8 1 Henare 2 1 1 0 1 - 1 Jones 7 1 4 1 6 2 2 5 Olson 7 2 4 1 3 - 3 Boucher 4 1 3 - 2 3 4 Cameron 7 - 2 9 1 2 4 Marks 7 2 4 1 3 - 9 Book 3 0 2 - 3 4 2 Bradshaw 1 0 2 0 2 1 2 3 TOPLAM 69 14 31 9 34 14 22 36 

1.PERİYOT 20 - 14 Türkiye , 2.PERİYOT 33 - 33, 3.PERİYOT 53 - 49 Y.Zelanda , NORMAL SÜRE 60 - 60, MAÇ SKORU 70 - 69 Türkiye 
BEŞ FAUL Cameron 38.28 , Marks 41.33 , Boucher 44.57 
HAKEMLER Rüştü Nuran, Dallas Pickering Yeni Zelanda 

Tanjevic takımından memnun 

A Milli Basketbol Takımı coachu Bogdan Tanjevic, Yeni Zelanda karşılaşması sonrası yaptığı açıklamada Ay - Yıldızlı takımın performansından memnun olduğunu söyledi. Tanjevic, dünkü mücadelenin ilk maça oranla daha savunmacı ve sert geçtiğini belirterek, "fizik kondisyon sıkıntımıza karşın uzatmada kazanmamız mutluluk verici" dedi. 
SIRP çalıştırıcı, ikinci yarıdaki düşüşün kondisyon eksikliğine bağlı olduğunu ifade ederek, "Bunu bekliyordum. Henüz fiziksel olarak hazır değiliz. Uzatma bölümünde oyuncularım yorgunluklarını bir kenara bırakarak canla başla galibiyet için mücadele ettiler. Hidayet'in de kullandığı şutların tamamı isabetli olunca maçı kazandık" diye konuştu. 

Bayanlar fark yedi 

İTALYA'DA devam eden 16. Avrupa Yıldız Bayanlar Basketbol Şampiyonası'nda Türkiye, çeyrek final grubundaki ilk maçında İspanya'ya 84 - 37 yenildi. Millilerimiz, Novara kentinde oynanan karşılaşmanın ilk yarısını da 40 - 23 geride kapadı. Türkiye'nin yarı finale kalabilmesi için çeyrek final grubunda ilk 2 takım arasına girmesi gerekiyor. 

İlyasova üç ay yok 

A MİLLİ Basketbol Takımı aday kadrosuna çağrılan genç oyuncu Ersan İlyasova, ABD'de ameliyat oldu. Sağ ayak bileğinden başarılı bir operasyon geçiren İlyasova'nın üç ay sahalardan uzak kalacağı açıklandı. Sakatlığı nedeniyle kamp çalışmalarına katılamayan genç oyuncunun bir hafta daha Amerika'da kalacağı bildirildi. 


</TEXT>
</DOC>
