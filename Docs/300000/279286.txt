<DOC>
<DOCNO> 279286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/guncel/gun90.html </URL>
<DATE> 2004/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Tuhaf bir hesap... 

9 Ekim Cumartesi günü AGB reyting raporuna göre, Türkiye - Kazakistan maçı 39 izlenme payı ile en çok seyredilen yayın olmuş. Yani o sırada televizyon izleyenlerin 39'u maçı seyretmiş. Aslında 4-0'lık bir milli maç için pek de yüksek bir izlenme payı sayılmaz. Peki ya diğer 61 ne seyretmiş İşte esas "sır" burada .. 
Maçın "tam karşısındaki" programlara bir bakalım... 
1 Sırlar Dünyası - STV 
2 Kalp Gözü - KANAL 7 
3 6. His - TGRT 
4 Sırlara Yolculuk - STAR 
Evet, milli maçın karşısına dört kanal da "sırlar ve ilahi adalet programları" koymuşlar. Ve bu dört kanalın "sır" programlarının izlenme payları yukarıdaki sıraya göre 10.9, 10.5, 9.1 ve 10... Topladığımız zaman çıkan yüzde 40.5... Yani milli maçın izlenme payından az biraz fazla. Bu da demek oluyor ki cumartesi akşamı maçtan çok "sırlar" seyredilmiş. Üstelik de "sırların" tekrarı .. Çünkü bu dört kanalın maç karşısına koyduğu bu dört program da tekrar. Hiçbiri yeni bölüm harcamaya kıyamamış ya da gerek duymamış... 
Tuhaf olan şu ki bu programların hiçbiri tek başına rakipsiz yayınlandıklarında bu izlenme payına ulaşamıyor. Fakat bir araya gelince ortaya böyle acayip bir tablo çıkıyor. Eğer Show Tv de aynı gün, bu programların içinde en çok seyredilen olan "Gizli Dünyalar"ı yayınlasaydı bu toplam pay kesinlikle daha da artacaktı... Garip ama Gerçek .. 
Not Show Tv "Cennet Mahallesi" adlı diziyi yayınlamayı uygun görmüş ve 14 de bunu seyretmiş. Tabii ki bu dizi de tekrar .. Geri kalan küçük yüzdeyi oluşturanlar ise başka şeyler seyretmiş... 

Bazen sırf gazete sütunlarının tepesinde kullanılsın diye "özlü söz" vurgusunda laflar ediyorum. Artık öyle bir noktadayım ki ne desem otomatikman "özlü söz" oluyor... 
Dr. İsmet Salu 

Kehanetler .. 

Birbirleriyle dostluk ve refah içersinde yaşamayı başaran Avrupalıların arasına girmeye çalışan bir millet yüzünden, 75 yıldır süren barış ortamı bozulacak ...Avrupa'nın en büyük iki devleti, Almanya ve Fransa, birbirleriyle savaşmaya başlayacak ..Almanya'nın yanında yer alan İngiltere ve İtalya ile Fransa'nın yanında yer alan Avusturya ve Hollanda'nın da katılımıyla savaş her yanı kaplayacak ..Almanya ve Fransa, savaşın çıkmasına sebep olan ülkeyi destekleyen ve desteklemeyen küçük prensliklere bölünecek ..Avrupa'daki Birlik dağılacak, dünya düzeni bir daha toparlanmamak üzere bozulacak .. 
Yok yok bunları Nostradamus dememiş... Dememiş, ancak şu AB'ye katılım belgesi sırasında, koca koca adamların arasında yaşanan kavgaları görünce, insanın bugünden bir kehanet sallayası geliyor. Korkarız ki, 2015'e kadar girmeye çalıştığımız Avrupa Birliği, bizim yüzümüzden çoktan dağılmış olacak. Kehanet değil mi, Nostradamus gibi saldık gitti.. 

Tekte 
"Türkiye'nin ilk birde olması gerek..." b b 
</TEXT>
</DOC>
