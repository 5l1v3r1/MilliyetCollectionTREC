<DOC>
<DOCNO> 293215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sonyas10.html </URL>
<DATE> 2004/11/29/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Sürücü kurslarına hücum .. 
</HEADLINE>
<TEXT>

     
     Ebru DOĞAN İZMİT Kocaeli , DHA 
     

YILBAŞINDAN itibaren Stajer Sürücü' uygulamasına geçileceği haberleri, sürücü kurslarına son 6 ayda kayıtdolanların sayısını katladı. Yoğun günlerin yaşandığı sürücü kurslarına özellikle sınav günleri büyük izdiham oluyor. 
     Seçme ve Yerleştirme Merkezi'nin denetiminde daha önce yapılan yazılı sınava girerek başarılı olan İzmit'teki sürücü adayları, önceki gün ve dün bu kez direksiyon sınavında ter döktü. İzmit'te Sapanca Yolu üzerindeki sürücü eğitim ve sınav alanına akın eden sürücü adayları biran önce ehliyet alabilmek ve önümüzdeki yıla kalmamak için öğrendiklerini eğitmen ve müfettişlere göstermeye çalıştı. Ancak sınav yapılan alanda trafik işaretlerinin bulunmaması, aynı anda birçok sürücü kursunun adaylarının da trafiğe çıkması herkese güç anlar yaşattı. 
     Yılbaşına kadar direksiyon sınavını geçiqp sürücü belgesi alanlar hemen trafiğe çıkabilecek. Yılbaşından sonra ise Stajyer Sürücü' uygulamasına geçileceğinden, yeni belge alanlar bir yıllık süre içinde 60 ceza puanını aştıkları takdirde sürücü belgesi alma hakkını kaybedecek ve yeniden sınava girecek. 
     
</TEXT>
</DOC>
