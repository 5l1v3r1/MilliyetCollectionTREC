<DOC>
<DOCNO> 257866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sonspo05.html </URL>
<DATE> 2004/07/24/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Cimbom'un Dellas aşkı... 
</HEADLINE>
<TEXT>

     Başbakan R.Tayyip Erdoğan’ı devreye sokan Galatasaray Yönetimi, Yunanlı futbolcu Dellas'ı almak için yeniden atağa kalkıyor 
     
     6.yabancı defansa 
     Kadrosunda Song, Conceiçao, Saidou, Mondragon ve Petre gibi yabancı oyuncuları bulunan Galatasaray, Hagi’nin isteği doğrultusunda 6. yabancı hakkını defans oyuncusundan yana kullanacak. Yönetimin orta saha oyuncusu transfer etmeyi düşünmesine karşın, Rumen teknik direktör savunmacıda ısrarı ağır bastı. Yönetim, bu doğrultuda Yunanistan Milli Takım formasını da giyen Dellas’ı transfer etmek için tekrar girişimlerde bulunuyor. 
     
     Karamanlis aracı 
     Geçen hafta içinde Başbakan Recep Tayyip Erdoğan aracılığıyla, İtalya Başbakanı Silvio Berlusconi ve Yunanistan Başbakanı Kostas Karamanlis’i de devreye sokan Sarı - Kırmızılılar, son bir atak yaparak Yunanlı oyuncuyu ikna etmeye çalışacak. Bu amaç doğrultusunda yönetici Fatih Gökşen ile Dış İlişkiler Sorumlusu Mustafa Turgun, önümüzdeki hafta içinde Dellas ile tekrar görüşmek üzere İtalya’ya gidecek. 
     
</TEXT>
</DOC>
