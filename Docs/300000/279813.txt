<DOC>
<DOCNO> 279813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sontur21.html </URL>
<DATE> 2004/10/13/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Metin Kaplan mahkemede ifade verecek... 
</HEADLINE>
<TEXT>

     Almanya'dan sınırdışı edilen ''Karases'' lakaplı Metin Kaplan, Fatih Camii ve Anıtkabir'e uçakla saldırı hazırlığı yaparken yakalanan kişileri azmettirdiği iddiasıyla gıyabi tutuklu bulunduğu dava kapsamında ifadesine başvurulmak üzere İstanbul 14. Ağır Ceza Mahkemesi'nin salonuna alındı. 
     Beşiktaş'taki İstanbul Adliyesi'ne getirilişi sırasında basın mensuplarının ''Bir şey söyleyecek misiniz '' diye sorduğu Kaplan, ''Dün akşam selam verdim. Niye görmediniz Mahkeme'ye söyleyeceğim'' karşılığını verdi. 
     Polisin oluşturduğu koridordan binaya alınan Kaplan, daha sonra Adli Tabiplik'te sağlık kontrolünden geçirildi. 
     Kaplan, buradan da Fatih Camii ve Anıtkabir'e uçakla saldırı hazırlığı yaparken yakalanan kişileri azmettirdiği iddiasıyla hakkında gıyabi tutuklama kararı verilen İstanbul 14. Ağır Ceza Mahkemesi'nin salonuna alındı. 
     Bu dava kapsamında ''Anayasal düzeni silah zoruyla değiştirmeye teşebbüs etmek'' suçundan müebbet ağır hapis cezasına çarptırılması istenen Kaplan, mahkemede ifade verecek. 
     
</TEXT>
</DOC>
