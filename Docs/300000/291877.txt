<DOC>
<DOCNO> 291877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/guncel/gun01.html </URL>
<DATE> 2004/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Evren'i yargılamak faydalı olmazdı' 
</HEADLINE>
<TEXT>


Demirel, darbe ile iktidarı deviren Evren'in yargılanmasının Türkiye'ye bir yararı olmayacağını ifade etti 

ANKARA Milliyet 

9. Cumhurbaşkanı Süleyman Demirel, 12 Eylül askeri müdahalesiyle iktidarını deviren 7. Cumhurbaşkanı Kenan Evren ve dönemin ordu komuta kademesinin, "darbe yaptıkları" gerekçesiyle yargılanmalarının Türkiye'ye bir faydası olmayacağını düşündüğünü söyledi. 
Demirel, dün Özel Çankaya Üniversitesi'ndeki konferansta öğrencilerin sorularını yanıtladı. Demirel, "12 Eylül darbesini yapanlar yargılanmalı mı " sorusu üzerine şunları kaydetti 
"1980 darbesi şundan oldu Devlet çöküntüye uğradı ve yönetilemez hale geldi. En son deneyeceği sıkıyönetimdi. Ama yapanın yanında k r kaldı. Çünkü ceza müessesesi işletilemedi. Ben darbeyi engellemeye çok uğraştım. O günkü kumanda heyeti tam yetki almadan toparlayamaz durumdaydı. Onlar vermediğimiz bu yetkiyi kendileri teslim aldı. Yargılanmaları yolu Türkiye'de açılmadı. Ben yargılanmalarının faydasının olacağını da düşünmüyorum." 
Demirel, 1960 darbesine de değinerek, "Menderes'in asılması beni çok üzdü. Ama biz, bu çelişkileri kavgaya döndürmedik" dedi. Demirel, halkın darbelere ilişkin tavrını da, "Halk 'birileri gelsin düzeltsin' der. Birileri gelir o işleri düzeltir, ama seni de düzeltir" diyerek esprili dille anlattı. 




</TEXT>
</DOC>
