<DOC>
<DOCNO> 290496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sontur26.html </URL>
<DATE> 2004/11/20/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Öğrenci Yurdu'nda Türk ve Türkmenistanlı öğrenciler kavga etti 
</HEADLINE>
<TEXT>

     Kayseri'de, üniversite öğrencileri arasında çıkan kavgada, Türkmenistan uyruklu 2 öğrenci yaralandı. 
     AA muhabirinin aldığı bilgiye göre, Erciyes Üniversitesi öğrencilerinin kaldığı Talas Öğrenci Yurdu'nda yüksek sesle müzik dinleyen bir grup öğrenciye, diğer öğrenciler müdahale etti. Müzik dinleme tartışması, kısa sürede kavgaya dönüştü. 
     Türk öğrenciler ile Türkmen öğrenciler arasındaki kavga, kısa sürede büyüdü. Kavgada, Arashan Övezof 21 ile Merdan Koçmudadof 19 , çeşitli yerlerinden bıçaklanarak yaralandı. 
     Yaralı öğrencilerden Övezof, ayakta tedavi edildikten sonra taburcu edildi. Koçmudadof ise Erciyes Üniversitesi Tıp Fakültesi Hastanesi'nde tedavi altına alındı. 
     Kavgaya karışan bazı öğrencilerin alkollü olduğunun tahmin edildiği, 15 civarında öğrencinin, ifadesi alınmak üzere gözaltına alındığı bildirildi. 
     
</TEXT>
</DOC>
