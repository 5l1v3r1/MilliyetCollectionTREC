<DOC>
<DOCNO> 280728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sonspo05.html </URL>
<DATE> 2005/03/15/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Juanfran'da geri sayım 
</HEADLINE>
<TEXT>

     Gençlerbirliği maçı kadrosuna alınan, ancak şans bulamayan Juanfran, bir gün sonraki idmana topuğundaki ağrıları bahane ederek çıkmamıştı. Antrenman bitiminde yapılan görüşmede Rıza Çalımbay ile ters düşen sol kanat oyuncusu, apar topar menacerini İspanya’dan İstanbul’a getirmişti. Beşiktaş Yönetimi ile İspanyol menacer hafta içi masaya oturacak. Bonservisine 3.5 milyon Euro ödenen, kendisi de 1.2 milyon Euro alan Fran, ya alacaklarına karşılık bonservisinin verilmesini, ya da gelecek sezon kiralık olarak gönderilmesini istiyor. 
     
     Yeni hedef Trabzonspor 

     Bir gün izin yapan Siyah - Beyazlılar, Trabzon maçının hazırlıklarına bugün başlıyor. Karadeniz ekibi karşısına prestijleri için çıkacaklarını dikkat çeken Kartallar, tek hedeflerinin galibiyet olduğunu söylüyor. Sakatlıkları bulunan Pancu, Ronaldo, Sergen ve Carew’in de bu sınava yetişecek olmaları, Beşiktaş’taki diğer bir olumlu gelişme... 
     
     Dikkatli olun Tümer ve Çağdaş’ 

     Rıza Çalımbay’ın son haftalarda performanslarında büyük düşüş gözlenen Çağdaş ve Tümer’le özel bir görüşme yaptığı öğrenildi. İki talebesini uyaran tecrübeli hocanın, Telafisi olmayan maçlar oynuyoruz. Bir an önce kendinize gelin. Herkes bu gerçeğin farkına varıp, en iyisini yapmalı. Hiçbirimizin hata yapma şansı yokö dediği bildirildi. 

     
</TEXT>
</DOC>
