<DOC>
<DOCNO> 271178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/son/sonspo02.html </URL>
<DATE> 2004/09/12/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Devler ezdi geçti 85-57 
</HEADLINE>
<TEXT>

     A Milli Basketbol Takımımız, Avrupa Şampiyonası Eleme Grubu ikinci maçında Estonya’yı 28 sayı farkla devirdi, ikinci galibiyetini elde etti. 
     
     Hidayet süperdi 
     Türkiye, Estonya’yı 85-57 yenip, 34. Avrupa Basketbol Şampiyonası’na katılma yolunda bir adım daha attı. Maça müthiş başlayan ekibimiz, Mehmet Okur ve Hidayet’in skorer oyunuyla 7. dakikayı 21-6 önde geçip, çeyreği 29-14 galip bitirdi. İkinci periyotta, Ender ve Ermal’la etkili olan Ay - Yıldızlı basketbolcularımız 15. dakikada farkı 22 sayıya çıkardı. 47-25 . İyi savunma yapan Milliler, Serkan’ın basketleriyle devreyi -26 üstün kapadı. 
     
     Fark 13’e indi 
     3. çeyrekte çok kötü oynayan A Milli Basketbol Takımımız, sadece 8 sayı üretebildi. Estonya da bunu iyi değerlendirip farkı 16’ya indirdi ve son periyoda 61-45 girildi. Bu periyotun başında ciddiyetsizlik nedeniyle skor 63-50 olduktan sonra toparlanan Türkiye, özellikle genç Cenk Akyol ile oyuna tekrar ağırlığını koydu. Ermal pota altından basketler üretti. Farkı yeniden açan 12 Dev Adam salondan 85-57 galip ayrılmasını bildi. 
     SALON Abdi İpekçi. 
     HAKEMLER Shtriks İsrail , Gologanov Bulgaristan , Krlaj Bosna - Hersek . 
     TÜRKİYE Kerem Tunçeri 6, Hidayet 19, Ender 3, Semih , Serkan 8, İbrahim 11, Fatih 5, Kerem Gönlüm 4, Mehmet 6, Ermal 15, Cenk 8. 
     ESTONYA Tein 8, Arbet 2, Kriisa 11, Allingu 8, Kikerpill 4, Armpalu 8, Muursepp 13, Kullanae 3, Pehka . 
     1. PERİYOT 29-14. 
     2. DEVRE -26. 
     3. PERİYOT 61-45. 
     
     Başbakan desteği 
     Türkiye’nin, Estonya ile oynadığı 34. Avrupa Şampiyonası Eleme Grubu ikinci maçını, Başbakan Recep Tayyip Erdoğan da izledi. Erdoğan 12. dakikada Abdi İpekçi Spor Salonu’na gelirken, Spordan Sorumlu Devlet Bakanı Mehmet Ali Şahin de müsabakayı takip etti. Salonda yaklaşık 7 bin basketbolsever, ekibimize destek verirken, devre arasında yapılan üç sayı yarışmasında çeşitli hediyeler dağıtıltı. 
     
     Hakem değişti 
     25 Eylül’de Hollanda ile Türkiye arasında yapılacak maçın bir hakemi değişti. Den Bosch kentinde oynanacak Hollanda - Türkiye maçında görev yapması gereken İspanyol hakem Vicente Bulto’nun yerine Polonyalı Grzegors Ziemblicki’nin atandığı bildirildi. Müsabakayı Ivo Dolinek Çek Cumhuriyeti , Grzegors Ziemblicki Polonya ve Eric Bertrand İsviçre hakem üçlüsü yönetecek. 
     
</TEXT>
</DOC>
