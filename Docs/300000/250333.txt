<DOC>
<DOCNO> 250333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sontur35.html </URL>
<DATE> 2004/06/23/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Sivas Adliyesi önünde kovalamaca... 
</HEADLINE>
<TEXT>

     Sivas Adliyesi'nde annesini öldürdüğü gerekçesiyle yargılanan sanıkların yakınlarıyla tartışan kişi, polisin kovalamacası sonucu gözaltına alındı. 
     Aralarında husumet bulunan amcasının oğulları Nurullah 19 ve Mehmet Yıldız 20 tarafından annesi Zeynep Yıldız'ın öldürülmesi davasına katılmak için Günören Köyü'nden Sivas Adliyesi'ne gelen Mehmet Yıldız, duruşmanın ardından, sanıkların yakınlarıyla adliyede tartışmaya başladı. 
     Kavga çıkmasını önleyen polis ekipleri, tarafları adliye dışına çıkardı. 
     Mehmet Yıldız, adliye önünde de sanıkların yakınlarıyla tartışmayı sürdürünce ekipler, Yıldız'ı yakalamaya çalıştı. 
     Adliyeden sonra İstasyon Caddesi ve Atatürk Caddesi'nde polis ile Yıldız arasında süren kovalamaca, Yıldız'ın kısa sürede yakalanmasıyla sona erdi. 
     Gözaltına alınan Yıldız, ifadesi alınmak üzere Şehit Oğuz Erduran Polis Karakolu'na götürüldü. 
     Cinayet davasıyla ilgili tutuklu sanıklar Nurullah ve kardeşi Mehmet Yıldız'ın katıldığı duruşma, evraktaki eksikliklerin tamamlanması için ertelendi. 
     
</TEXT>
</DOC>
