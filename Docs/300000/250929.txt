<DOC>
<DOCNO> 250929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sontur22.html </URL>
<DATE> 2004/06/25/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Dolmabahçe Sarayı NATO Zirvesi nedeniyle ziyarete kapatılıyor... 
</HEADLINE>
<TEXT>

     İstanbul'da 27-29 Haziran tarihleri arasında gerçekleştirilecek NATO Zirvesi nedeniyle, Dolmabahçe Sarayı, bugün mesai saati bitiminden 28 Haziran Pazartesi sabahı mesai başlangıcına kadar ziyarete kapatılacak. 
     TBMM Milli Saraylar Daire Başkanlığı'ndan yapılan yazılı açıklamada, Cumhurbaşkanı Ahmet Necdet Sezer'in, İstanbul'da gerçekleştirilecek NATO Zirvesi çerçevesinde, 27 Haziran Pazar günü, katılımcı devlet başkanları onuruna Dolmabahçe Sarayı'nda akşam yemeği vereceği belirtildi. 
     Bu nedenle, Dolmabahçe Sarayı'nın bugün mesai bitiminden 28 Haziran Pazartesi sabahı mesai başlangıcına kadar tüm ziyaretlere kapatılacağı ifade edilen açıklamada, belirtilen tarihler arasında yalnızca ''NATO güvenlik kartı'' taşıyıcılarının Dolmabahçe Sarayı'na girişlerinin mümkün olacağı kaydedildi. 

     
</TEXT>
</DOC>
