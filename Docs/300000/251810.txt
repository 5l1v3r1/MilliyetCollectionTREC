<DOC>
<DOCNO> 251810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/magazin/mag01.html </URL>
<DATE> 2004/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Podyumda 'Şok ve Dehşet' 
</HEADLINE>
<TEXT>


DIŞ HABERLER SERVİSİ 

Savaşın dünya gündemine oturmasıyla, moda dünyasına haki renk, askeri çizgiler h kim oldu. İngiliz tasarımcı Alexander McQueen de savaşı, askerleri, askeri aksesuarları podyuma taşıyan isimlerden biri. Ancak bir farkla McQueen, Milano Moda Haftası'ndaki defilesinde gerçek askerleri, hem de akademili olanları kullandı. 
Dünyanın en ünlü askeri akademilerinden New York'taki West Point'ten bir grup subay adayını Milano'ya getiren McQueen, grubu daha önce mankenlik tecrübesi olmayan Asya kökenli İngiliz erkekleriyle aynı podyuma çıkardı. Genç 'manken'ler ilk defilelerinde üzerlerinde askeri çizgili kıyafetleri taşıdı. 
Moda eleştirmenleri defileyi Irak savaşının ilk günlerinde ABD güçlerinin düzenlediği büyük operasyona gönderme yaparak "Şok ve Dehşet" diye tanımladı. 



</TEXT>
</DOC>
