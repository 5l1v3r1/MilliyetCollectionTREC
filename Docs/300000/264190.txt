<DOC>
<DOCNO> 264190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sontur37.html </URL>
<DATE> 2004/08/17/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Bodrum'da bomba patladı .. 
</HEADLINE>
<TEXT>

     Bodrum merkezde bulunan Kumbahçe Plajı'nda bırakılan ses bombası patladı. Sabaha karşı meydana gelen patlama, şezlong ve güneşliklerde küçük çaplı hasara neden oldu. 
     Olayın ardından Bodrum İlçe Emniyet Müdürlüğü'ne bağlı ekipler, patlamanın meydana geldiği yerde inceleme yaptı. Yetkililer, patlamanın, teneke kutu içine yerleştirilmiş, basit düzenekte hazırlanmış ses bombasından kaynaklandığını belirttiler. 
     Olay yerindeki incelemeler sırasında polis, plajda sahipsiz olduğunu belirlediği bir çantadan şüphelendi. Bomba imha uzmanları tarafından fünyeyle patlatılan çantanın içinden çeşitli eşyalar çıktı ve unutulmuş olduğu belirlendi. 
     Olayla ilgili soruşturma sürüyor. 
     Bodrum Kaymakamı Osman Ekşi, AA muhabirine yaptığı açıklamada, olayla ilgili olarak, ''Patlamada yaralanan yok, hasar da söz konusu değil. Yerli halkımız ve tatilciler yaşantılarına normal devam ediyor'' dedi. 

     
</TEXT>
</DOC>
