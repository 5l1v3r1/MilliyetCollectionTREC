<DOC>
<DOCNO> 294706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sondun10.html </URL>
<DATE> 2004/12/04/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Çin'de yabancı gazeteler basılabilecek ancak satılamayacak... 
</HEADLINE>
<TEXT>

     Çin'de yabancı gazetelerin basılabileceği, ancak iç pazarda satılamayacağı bildirildi. 
     Haftalık China Business Weekly gazetesinin haberine göre, Çin'in basın yayından sorumlu yetkilisi Zhu Weifeng, ''Yabancı gazeteler Çin'de basılabilecek, ancak hepsinin ülke dışına çıkarılması gerekiyor'' dedi. 
     Zhu, yabancı gazetelerin uluslararası pazara yönelik olduğunu ve tek bir kopyanın bile Çin'de kalamayacağını belirtti. 
     Yetkili, uluslararası basında çıkan, ''Çin'de yabancı gazete basımına yeşil ışık yakıldığı, bunun da bu tür gazetelerin yayınlanmasını sağlayabileceği'' yorumlarını da yalanladı. 
     Zhu, ''Komünist rejimin ciddi bir şekilde medyayı denetlediği Çin'de bu iki kavramın birbirinden bağımsız düşünülmesi gerek'' dedi. 
     Çin'de yabancı gazeteler, sadece uluslararası otel ve havaalanları ile satış izni almış bazı dükkanlarda bulunabiliyor. 
     Yabancı yayınlara abonelik hakkı da sadece yabancılara ve bazı kültür merkezleriyle üniversitelere sağlanıyor. 
     
</TEXT>
</DOC>
