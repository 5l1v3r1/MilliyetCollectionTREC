<DOC>
<DOCNO> 296876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/son/sontur08.html </URL>
<DATE> 2004/12/11/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
İki er, yüzbaşının otomobilini çalıp firar etti 
</HEADLINE>
<TEXT>

     
     KAYSERİ, DHA 
     

KAYSERİ'deki 12'inci Hava Ana Ulaştırma Üssü'nden bir yüzbaşıya ait otomobili çalıp firar eden iki er tüm aramalara karşın bulanamadı. Erlerin benzini bitince yol kenarına terk ettikleri otomobil sahibine teslim edildi. 
     Olay önceki gün saat 22.30 sıralarında meydana geldi. Hava Üssü'nde vatani görevlerini yapan erler Özkan Eğlence ile Ersin Aydın, askeri elbiselerini koğuşta çıkarıp sivil kıyafetler giyerek dışarı çıktı. Birliğin otoparkında bulunan bir yüzbaşıya ait 38 AY 002 plakalı otomobili çalan iki er, nöbetçilere farkettirmeden dışarı çıkıp izlerini kaybettirdi. 
     Bir süre sonra erlerin firarı ortaya çıkarken, durum polis ve jandarma birimlerine bildirildi. Araştırma yapan polis, firarilerin benzini bitince yol kenarına terk ettikleri otomobile ulaştı. Otomobil sahibine teslim edilirken, firarilerin yakalanmasına çalışılıyor. 
     
</TEXT>
</DOC>
