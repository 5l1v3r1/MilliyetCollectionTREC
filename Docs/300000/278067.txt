<DOC>
<DOCNO> 278067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/soneko35.html </URL>
<DATE> 2004/10/07/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa tarihi rekorla kapandı 
</HEADLINE>
<TEXT>

     İMKB Ulusal 100 Endeksi, 2. seanstaki düşüşe rağmen, günü tarihi rekorla tamamladı. 
     Endeks, 2. seansta 35.27 puan gerileyerek 22,432.22 puandan kapandı. Hisse senetleri 2. seansta ortalama yüzde 0.16 oranında değer kaybetti. 
     İlk seanstaki 180.37 puanlık artış dikkate alındığında, Borsa endeksi günün tamamında 145.10 puan yükseldi. Hisse senetlerinin günlük ortalama değer kazancı yüzde 0.65 oldu. 
     Borsa'da kapanış itibariyle 24 Eylül tarihinde 22,307.44 puanla tarihi rekora ulaşılmıştı. 
     Endeks 2. seansa, 13,51 puan artarak 22,481.00 puan seviyesinde başladı. Seansın ilk yarısını 22,387.27 puandan geçen endeks, seans içinde en düşük 22,286.30, en yüksek 22,585.68 puanı gördü. 
     1. seanstaki 180.37 puanlık artış dikkate alındığında, endeks günlük bazda 145.10 puan yükseldi. 
     Endeks, 2. seans kapanışı itibariyle yeni tarihi rekoru da kırarken, hisse senetlerinin günlük ortalama değer artışı yüzde 0.65 olarak belirlendi. 
     2. seans kapanışında, mali endeks 134 puan azalarak 30,633.72 puana, hizmetler endeksi 0.53 puan kayıpla 11,842.19 puana geriledi, sanayi endeksi 52.55 puan artarak 20,300.57 puana yükseldi. 
     Böylece ilk seansa göre mali grup hisseler ortalama yüzde 0.44, hizmet grubu hisseler ortalama yüzde 0.004 oranında değer kaybetti, sanayi grubu hisseleri ortalama yüzde 0.26 değer kazandı. 
     2. seansta işlem gören toplam 301 hisse senedinden 86'sı değer kazandı, 156'sı değer yitirdi, 59 hisse senedinin fiyatında değişiklik olmadı. 
     Seansta, 699 trilyon 715 milyar 170 milyon liralık işlem hacmi kaydedildi. Günlük işlem hacmi 1 katrilyon 260 trilyon 176 milyar 323 milyon lira olarak hesaplandı. 
     2. seansta İhlas Holding, İş Bankası C , Doğan Holding, Yapı Kredi Bankası ve Sabancı Holding en çok işlem gören hisse senetleri oldular. 
     
</TEXT>
</DOC>
