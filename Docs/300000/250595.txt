<DOC>
<DOCNO> 250595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sonspo22.html </URL>
<DATE> 2004/06/24/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
PSV Eindhoven'li Rommedahl, Charlton Athletic'e transfer oluyor 
</HEADLINE>
<TEXT>

     Hollanda Birinci Futbol Ligi takımlarından PSV Eindhoven'ın Danimarkalı sağ kanat oyuncusu Dennis Rommedahl, İngiltere Premier Ligi takımlarından Charlton Athletic'e transfer oluyor. 
     İki kulübün anlaşmaya vardığı belirtilirken Rommedahl, imza atılana kadar konuşma taraftarı olmadığını söyledi. 
     Charlton Athletic Teknik Direktörü Peter Varney, konuyla ilgili PSV Eindhoven takımının resmi internet sitesine yaptığı açıklamada, ''O, dünyanın en iyi oyuncularından biri. Özellikle de 2002 Dünya Kupası Finalleri'nde ve Avrupa Şampiyonası'nda harika bir performans sergiledi'' yorumunu yaptı. 
     Rommedahl'ın alacağı ücret açıklanmazken, transferin Portekiz-2004'den sonra tamamlanacağı bildirildi. 
     Kariyerine Danimarka'nın Lyngby Kulübü'nde başlayan ve gelecek hafta 26 yaşına girecek olan başarılı futbolcu, 44 kez milli formayı giydi. 
     
</TEXT>
</DOC>
