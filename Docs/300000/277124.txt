<DOC>
<DOCNO> 277124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sondun39.html </URL>
<DATE> 2004/10/04/ </DATE>
<TIME> 19.35 </TIME>
<AUTHOR>  </AUTHOR>
<HEADLINE>
Kuzet Kutbu, Danimarka'ya aitmiş... 
</HEADLINE>
<TEXT>

     Kuzey Kutbu'nun kendisine ait olduğunu iddia eden Danimarka, bölgeye keşif heyeti gönderiyor. 
     Danimarka Bilim Bakanlığı yetkilisi Thorkild Meedom, iddianın önce bilimsel olarak kanıtlanması gerektiğini, diğer ülkelerle siyasi sürecin daha sonra işleyeceğini söyledi. 
     Keşif heyetinin, Grönland'ın kuzeyinden Kuzey Kutbu'na uzanan okyanus yatağının jeolojik olarak Danimarka topraklarının doğal uzantısı olduğunu kanıtlamaya çalışacağı belirtildi. 
     Bilim Bakanı Helge Sander'in, geçen hafta yaptığı bir açıklamada, araştırmaların başarılı olması durumunda, ''petrol ve doğalgaz gibi yeni kaynaklara'' ulaşılabileceğini söylediği kaydedildi. 
     BM'nin, denize kıyısı olan ülkelere, topraklarının uzantısı olan deniz yatağındaki kaynaklar üzerinde hak iddia etmesine izin vermesi üzerine harekete geçen Danimarka'nın, bu iddiasını kanıtlaması için 10 yılı var. 
     Danimarka ile birlikte Rusya, Kanada ve Norveç de bölgenin kendisine ait olduğunu iddia ediyor. 
     
</TEXT>
</DOC>
