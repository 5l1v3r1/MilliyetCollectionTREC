<DOC>
<DOCNO> 294521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sonspo32.html </URL>
<DATE> 2004/12/03/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Galatasaray Ankara'ya gitti, Ergün ve Ümit kadroda yok... 
</HEADLINE>
<TEXT>

     Birinci Süper Futbol Ligi'nde yarın deplasmanda Gençlerbirliği ile karşılaşacak olan Galatasaray, Ankara'ya gitti. 
     Ankaragücü'nü geçtiğimiz hafta yine Ankara'da mağlup ederek kötü gidişe ''dur'' diyen sarı-kırmızılılar, Gençlerbirliği'ni de yenerek yeniden çıkışa geçmenin hesaplarını yapıyor. 
     
     ERGÜN VE ÜMİT YOK 

     Galatasaray'da teknik direktör Gheorghe Hagi'nin Gençlerbirliği karşılaşmasının 18 kişilik kadrosuna, Ergün ile Ümit'i almaması dikkat çekti. 
     Hagi, Ankaragücü maçının ilk 18'ine almasına karşın forma vermediği Ümit ile aynı maçın sadece ilk 45 dakikasında oynama şansı tanıdığı Ergün'ü, bu kez 18 kişilik kadronun da dışında bıraktı. 
     Kulüp doktoru Murat Çevik, tedavileri nedeniyle Baliç, Zafer ve Suat'ı kadroya dahil edemediklerini açıklarken, Ümit Karan ile Ergün Penbe'nin ise sağlıkla ilgili bir problemlerinin olmadığını kaydetti. 

     
</TEXT>
</DOC>
