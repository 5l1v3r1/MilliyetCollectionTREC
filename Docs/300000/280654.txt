<DOC>
<DOCNO> 280654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/soneko08.html </URL>
<DATE> 2005/03/15/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Dolar, yabancı alımlarının etkisiyle yükseliyor... 
</HEADLINE>
<TEXT>

     MİLLİYET İNTERNET 

Yaklaşık 1 aydır düşüş eğiliminde olan ve en son 1.2620 seviyesini gören dolar, uluslararası piyasada geçen haftadan bu yana ABD tahvillerine gelen ilginin artmasıyla yeniden 1.3000 YTL seviyesine çıktı. 
     Gelişmekte olan ülke bonolarından çıkan yabancı yatırımcıların dolara yönelmesi, geçtiğimiz hafta iç piyasada "Merkez Bankası'nın yapamadığı, yabancılar yaptı" yorumlarına neden olmuştu. 
     Uzmanlar, iç piyasadaki hareketin tamamen yurtdışı piyasalardan kaynaklandığını söylerken, ABD tahvillerine olan talebin sürmesinin kurları yukarı taşımaya devam edebileceğini belirtiyorlar. Analistler, 1.3000 YTL direncinin kırılması durumunda 1.3100-1.3200 YTL seviyelerin test edilebileceğini ifade ediyorlar. 
     Kapalıçarşı'da 1.2930 YTL'den alınan dolar, 1.3030 YTL'den satılıyor. 
     Bankalararası piyasadaki dolar kotasyonlarında alışta en düşük fiyat 1.2930 YTL, en yüksek 1.2960 YTL, satışta en düşük fiyat 1.2980 YTL, en yüksek fiyat 1.3020 YTL düzeyinde bulunuyor. 
     Uluslararası piyasalarda avro-dolar paritesi 1.3366, sterlin-dolar paritesi 1.9137, yen-dolar paritesi ise 104.89 düzeyinde seyrediyor. 
     
İstanbul ve Ankara'da dolar, avro ve sterlinin alış-satış fiyatları, saat 09.30 itibariyle şöyle 
     

İSTANBUL SERBEST PİYASA ALIŞ SATIŞ ABD Doları 1.2920 1.3020 Avro 1.7240 1.7340 İngiliz Sterlini 2.4250 2.4620      

ANKARA SERBEST PİYASA ALIŞ SATIŞ ABD Doları 1.2920 1.3050 Avro 1.7250 1.7420 İngiliz Sterlini 2.4570 2.5000      
Serbest piyasada dünkü kapanışta dolar 1.2940 YTL, avro 1.7230 YTL olmuştu. 

     
</TEXT>
</DOC>
