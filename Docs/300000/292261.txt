<DOC>
<DOCNO> 292261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/yasam/ayas.html </URL>
<DATE> 2004/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
76 milyon liraya Formula 1 heyecanı 
</HEADLINE>
<TEXT>


21 Ağustos 2005'te yapılacak İstanbul yarışlarının biletleri, 76 ile 665 milyon lira arasından satışa çıktı. Pist ise mayıs ayında bitiyor 

Burcum Devrez Milliyet gökyüzünde - MURAT ÖZTÜRK 

Pendik'te yapımı hızla süren pistte, 21 Ağustos 2005'te yapılacak Türkiye'deki ilk Formula 1 yarışının biletleri satışa çıktı. Şimdilik Autoshow Fuarı'nda satılan biletlerin en pahalısı 665 milyon, en ucuzu 76 milyon lira. Satışa çıkarılmayan VIP bölümü biletlerinin ücreti ise henüz belli değil. 
Autoshow Fuarı'nda Motor Sporları ve Organizyon A.Ş.'nin satışa çıkardığı biletler, 3 hafta sonra Biletix'ten de satılacak. İTO Başkanı Mehmet Yıldırım'ın verdiği bilgiye göre, fuarda seyahat acenteleri ve şirketlerin aldıklarının dışında 3500 bilet satıldı. 
Pistin en pahalı bileti, start alanındaki 25 bin kişilik ana tribüne ait. Fiyatı 475 milyon ile 665 milyon lira arasında değişiyor. Pist etrafında, yani oturma düzeninin olmadığı açık alanlarda ise 152 milyon lira olan biletler, 16 yaşın altındakiler için 76 milyon liraya satılıyor. Bu rakamlar, yüzde 10 indirimle satılan fuar fiyatları. Biletler, yarışların yapılacağı 3 gün için kombine olarak satılıyor. Ancak isteyen, yarışların yapılacağı tek gün için de 133 milyon liraya doğal tribün bileti alabiliyor. 

'İlgi beklenenden fazla' 
Motor Sporları ve Organizasyon A.Ş. Müdürü Okan Kök, bilet satışı konusunda, "Biletler beklediğimizin üzerinde satılıyor. Ancak bazı insanlar, Türkiye'nin takvimden çıkarılacağı endişesini taşıyor. Bu aşamada çıkartılmamız imk nsız" dedi. 
Formula 1'in müthiş yarışlarına sahne olacak İstanbul Autodrom Pisti'nin ise yüzde 95'i tamamlandı. 27 mühendis ve 1000'e yakın işçinin çalıştığı F1 inşaatında ince işlere başlandı. Mayısta pistin son katmanı dökülecek ve haziranda da açılışı yapılacak. 


</TEXT>
</DOC>
