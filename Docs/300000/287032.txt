<DOC>
<DOCNO> 287032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sondun05.html </URL>
<DATE> 2004/11/08/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Fransızlar, Arafat'ı "direnişçi kahraman" olarak görüyor... 
</HEADLINE>
<TEXT>

     Fransızların, Paris'te bir askeri hastanede yatan Filistin lideri Yaser Arafat'ı ''direnişçi kahraman'' olarak gördüğü belirtildi. 
     Liberation ve Radio France Inter için 5-6 Kasım'da yapılan bir kamuoyu araştırmasına katılan Fransızların yüzde 43'ü Arafat'ı ''ulusal direnişin kahramanı'' olarak gördüğünü, buna karşılık yüzde 27'lik bir kesim ise Arafat'ın ''terörist bir hareketin lideri'' olduğunu düşündüğünü söyledi. 
     Yaklaşık yüzde 10'luk bir kesimin, Filistin liderinin ''her iki unvana'' da sahip olduğunu düşündüğü, yüzde 9'luk bir kesiminse bunlardan hiçbirine sahip olmadığını düşündüğü ortaya çıktı. 
     Araştırmada ayrıca, yüzde 12'lik bir kesimin, Ordadoğu'daki şiddetin başlıca sorumlusunun Arafat olduğu, yüzde 35'lik bir kesiminse bu şiddetin sorumlusunun İsrail Başbakanı Ariel Şaron olduğu fikrini taşıdığı ortaya çıktı. 
     
</TEXT>
</DOC>
