<DOC>
<DOCNO> 274004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sonspo12.html </URL>
<DATE> 2004/09/22/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Galatasaray antremanında Song neşesi... 
</HEADLINE>
<TEXT>

     Galatasaray, İstanbulspor ile 26 Eylül Pazar günü yapacağı lig maçının hazırlıklarını, sabahki idmanla sürdürdü. 
     Teknik direktör Gheorghe Hagi yönetiminde, Florya Metin Oktay Tesisleri'nde gerçekleştirilen ve yaklaşık 1.5 saat süren idmanda sarı-kırmızılı futbolcular, kondisyon ağırlıklı çalışmalar yaptılar. 
     Antrenmana, kasığındaki sakatlık nedeniyle 1 hafta tedavi göreceği bildirilen Conceiçao'nun yanısıra, sakatlığı bulunan Suat Usta katılmadı. Hafif sakatlığı olan Ergün ise idmanın başında fizyoterapist eşliğinde koşu yaptı, daha sonra takıma katıldı. 
     Neşeli geçen idmanda Song, sempatik hareketleriyle takım arkadaşlarını güldürdü. 
     Galatasaray, hazırlıklarını bu akşam basına kapalı yapacağı idmanla sürdürecek. 
     Öte yandan Galatasaray Teknik Direktörü Gheorghe Hagi, yarın başlayacak FIFA Futbol Komitesi toplantısına katılmak üzere öğleden sonra İsviçre'ye gidecek. 
     
</TEXT>
</DOC>
