<DOC>
<DOCNO> 265197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/spor/spo04.html </URL>
<DATE> 2004/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce Malatya sonra Dinamo 
</HEADLINE>
<TEXT>



Uyarı toplantısı 
SÜPER Lig'in ilk iki haftasını kayıpsız geçerek taraftarlarının yüzünü güldüren Trabzonspor, Malatyaspor ile deplasmanda oynayacağı zorlu maçın hazırlıklarını tamamladı. Teknik Direktör Ziya Doğan, Malatya'ya hareket etmeden önce futbolcuyarıyla yaptığı toplantıda, "Öncelikle Malatyaspor'a konsantre olun. Dinamo'yu unutun. İşimiz kolay olmayacak" yorumunu yaptı. 

Yattara kadroda 
BORDO - Mavili takımın yıldız ismi Yattara da Malatyaspor maçı kafilesine alındı. Gineli futbolcunun, Dinamo Kiev sınavı öncesinde riske edilmemek için ilk kulübede oturtulması bekleniyor. Ziya Doğan'ın Lee Young'u ise on birde oynatmayı planladığı bildirildi. Bu arada milli takımlardan dönen Fatih, Gökdeniz, Adem ve Tayfun kafileden ayrı olarak Malatya'ya gitti. 

Mini zirve 

BORDO - Mavili kulübün Başkanı Atay Aktuğ, Asbaşkan Nevzat Şakar ve Ziya Doğan'ın havaalanında uzak bir köşeye çekilip, mini bir toplantı yapması gözlerden kaçmadı. Doğan'ın, Aktuğ ile transferdeki son durumu görüştüğü iddia edildi. Aktuğ, Malatya deplasmanına kazanmak için gittiklerini söyleyerek, "Centilmenliğin ön planda olduğu bir maç istiyoruz" diye konuştu. 

Lazarov sesleri 

YABANCI oyuncu arayışlarına yoğun bir şekilde sürdüren Trabzonspor'un, Gaziantepspor'da forma giyen Lazarov için Başkan Celal Doğan ile pazarlıklara başladığı iddia edildi. Doğan'ın, tecrübeli futbolcuya karşılık olarak Augustine ve İbrahim Ege'yi istediği bildirildi. İki futbolcunun takas olarak verilmesi konusundaki son kararı Teknik Direktör Ziya Doğan'ın vereceği açıklandı. 


</TEXT>
</DOC>
