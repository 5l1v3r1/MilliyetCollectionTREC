<DOC>
<DOCNO> 251075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/soneko05.html </URL>
<DATE> 2004/06/26/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Hazine, gelecek hafta 186 milyon dolar dış borç ödeyecek... 
</HEADLINE>
<TEXT>

     Hazine, gelecek hafta, 186 milyon dolar tutarında konsolide bütçe ve Hazine garantili dış borç ödeyecek. 
     Hazine, haftanın en büyük dış borç ödemesini 140 milyon dolar ile 28 Haziran Pazartesi günü yerine getirecek. 
     Hazine 29 Haziran'da 31.7 milyon dolar, 30 Haziran'da 1.1 milyon dolar, 1 Temmuz'da 2.2 milyon dolar, 2 Temmuz'da 10.9 milyon dolar dış borç servisi yapacak. 
     Hazine, Ocak ayında 996.3 milyon dolar, Şubat ayında 2 milyar 69.8 milyon dolar, Mart ayında 1 milyar 837 milyon dolar, Nisan ayında 601.3 milyon dolar, Mayıs ayında 647 milyon dolar dış borç ödemesi gerçekleştirdi. 
     Haziran ayının ilk haftasında 488 milyon dolar dış borç ödeyen Hazine'nin bu çerçevede yılbaşından bugüne kadar yaptığı ödeme tutarı 6 milyar 639.4 milyon doları buldu. 
     Hazine, 2002 yılında 9 milyar 567.9 milyon dolar, 2003 yılında da 11 milyar 498.3 milyon dolar konsolide bütçe ve Hazine garantili dış borç servisi yerine getirmişti. 
     Öte yandan Hazine, Haziran ayı iç borç ödemeleri çerçevesinde gelecek hafta 9 trilyon lira ödeme yerine getirecek. 
     Hazine, 30 Haziran günü tamamı piyasaya ve Türk Lirası cinsinden olmak üzere 9 trilyon lira iç borç ödemesi yapacak. 
     
</TEXT>
</DOC>
