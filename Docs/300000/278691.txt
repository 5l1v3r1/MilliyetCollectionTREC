<DOC>
<DOCNO> 278691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/son/sonsiy01.html </URL>
<DATE> 2004/10/09/ </DATE>
<TIME> 01.55 </TIME>
<AUTHOR>  </AUTHOR>
<HEADLINE>
TBMM Başkanvekilliği'ne Alptekin, Pakdil ve Yakut yeniden seçildi 
</HEADLINE>
<TEXT>

     AK Parti grup toplantısında, TBMM Başkanlık Divanı ve grup yönetimi için seçimler yapıldı. 
     AK Parti TBMM Grubu, Genel Başkan ve Başbakan Recep Tayyip Erdoğan başkanlığında toplandı. Toplantı, yaklaşık 10 saat sürdü. 
     TBMM Başkanlık Divanı'nda, AK Parti'ye düşen Meclis başkanvekilliklerinde isimler değişmedi. Başkanvekilliklerine 6 milletvekili aday olurken Ankara Milletvekili İsmail Alptekin, Kahramanmaraş Milletvekili Nevzat Pakdil, Kayseri Milletvekili Sadık Yakut yeniden seçildi. 
     AK Parti grup başkanvekilliklerine ise Bursa Milletvekili Faruk Çelik, Ankara Milletvekili Salih Kapusuz, Ordu Milletvekili Eyüp Fatsa ve Hatay Milletvekili Sadullah Ergin yeniden seçilirken, Ankara Milletvekili Haluk İpek yerini koruyamadı. İpek, son tura girilirken çekildi. İstanbul Milletvekili İrfan Gündüz, yeni grup başkanvekili oldu. 
     TBMM Başkanlık Divanı'nda AK Parti'ye düşen 2 idare amirliğine Burhan Kılıç Antalya ve Fevzi Berdibek Bingöl , 4 katip üyeliğe ise Gökhan Sarıçam Kırklareli , Bayram Özçelik Burdur , Harun Tüfekçi Konya ve Mehmet Daniş Çanakkale seçildi. 
     TBMM Başkanlık Divanı'na seçilen adaylar, Genel Kurul'da oya sunulacak. 
     
     YÖNETİM, DENETİM VE DİSİPLİN KURULU 
     AK Parti Grup Yönetim Kurulu İnci Özdemir İstanbul , Mustafa Ataş İstanbul , Fatih Arıkan Kahramanmaraş , Faruk Koca Ankara , Ünal Kacır İstanbul , Kerim Özkul Konya , Mücahit Daloğlu Erzurum , İsmail Bilen Manisa , Mustafa Demir Samsun , Tevfik Akbak Çankırı , Zeyid Aslan Tokat , İrfan Yazıcıoğlu Diyarbakır , Recep Garip Adana , Alaettin Güven Kütahya ve İbrahim Hakkı Birlik'ten Şırnak oluştu. Grup yönetim kurulu yedek üyeliklerine ise Orhan Erdem Konya , Faruk Bayrak Şanlıurfa , Cemal Uysal Ordu , Ayhan Sefer Üstün Sakarya ve Ahmet Koca Afyon seçildi. 
     Disiplin Kurulu'na Selami Uzun Sivas , Hüseyin Besli İstanbul , Hasan Kara Kilis , Telat Karapınar Ankara , Fahri Keskin Eskişehir yedek üyeliklerine Abdullah Çetinkaya Konya , Zülfü Demirbağ Elazığ ve Fehmi Öztünç Hakkari seçildi. 
     Disiplin Kurulu'na ise Mehmet Kurt Samsun ve Mehmet Emin Tutan Bursa getirildi. 
     
     3 TUR SEÇİM 
     AK Parti'de yaklaşık 10 saat süren ve ''çekişmeli'' geçen seçimlerde en fazla aday grup başkanvekilliği için çıktı. Grup başkanvekilliği için geçen dönem bu görevi yapan 5 milletvekilinin yanı sıra 8 milletvekili daha aday oldu. 
     Grup toplantısını yöneten Genel Başkan ve Başbakan Recep Tayyip Erdoğan, grup başkanvekilliği için Çorum Milletvekili Agah Kafkas, Adana Milletvekili Abdullah Torun, İstanbul Milletvekili İrfan Gündüz, Samsun Milletvekili Suat Kılıç, Samsun Milletvekili Musa Uzunkaya, Bursa Milletvekili Faruk Çelik, Ankara Milletvekili Salih Kapusuz, Hatay Milletvekili Sadullah Ergin, Ankara Milletvekili Haluk İpek ve Ordu Milletvekili Eyüp Fatsa'nın aday gösterildiğini belirterek, salonda başka aday olup olmadığını sordu. Bunun üzerine, Ankara Milletvekili Ersönmez Yarbay, İstanbul Milletvekili Nusret Bayraktar ve Tokat Milletvekili Resul Tosun da aday olduklarını bildirdi. 13 adayın yarıştığı seçimlerde, son tura girilirken Haluk İpek adaylıktan çekildi. 
     TBMM Başkanvekilliği için Aydın Milletvekili Atilla Koç, İstanbul Milletvekili Halide İncekara, Antalya Milletvekili Mehmet Dülger, Kayseri Milletvekili Sadık Yakut, Ankara Milletvekili İsmail Alptekin ile Kahramanmaraş Milletvekili Nevzat Pakdil aday gösterildi. İncekara ve Dülger, 3. tura girerken yarıştan çekildi. 
     
     GRUPTAN NOTLAR... 
     Seçimler sürerken TBMM'de 2 kez elektrik kesildi. 
     AK Parti Grup İç Yönetmeliği gereği ilk 2 turda üye tamsayısının çoğunluğu aranan seçimlerde, her görev için 3 tur seçim yapıldı. Milletvekilleri uzun süren seçimlerin sonuçlarını, kuliste sohbet ederek, çay ve kahve içerek bekledi. 
     Çocuklarının sünnet töreni için seçimler sürerken TBMM'den ayrılan Fatsa, daha sonra yeniden TBMM'ye döndü ve ikinci turda kazandığını öğrendi. 
     Akşam saatlerinde, toplantıdan kısa bir süreliğine ayrılan ve daha sonra yeniden dönen Başbakan Erdoğan, seçimler sonuçlandıktan sonra TBMM lokantasına giderek, milletvekilleri ile çorba içti. 
     
</TEXT>
</DOC>
