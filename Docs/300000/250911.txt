<DOC>
<DOCNO> 250911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sontur04.html </URL>
<DATE> 2004/06/25/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Ankara'daki bombanın düzeneği belirlendi 
</HEADLINE>
<TEXT>

     İncelemede, bombanın, plastik enjektör içine yerleştirilen asit ile treaseton-treperoksit TATP malzemelerinden oluştuğu saptandı. 
     ABD Başkanı George W. Bush'un hafta sonu kalacağı Hilton Oteli yakınlarında patlayan bombanın düzeneği belirlendi. 
     Patlamadan sonra olay yerinde inceleme yapan bomba imha ekipleri, bölgeden topladıkları tüm bulguları emniyette inceledi. 
     İncelemede, bombanın, plastik enjektör içine yerleştirilen asit ile treaseton-treperoksit TATP malzemelerinden oluştuğu, enjektör içerisindeki asidin plastiği eriterek TATP ile birleşmesi sonucu patladığı tespit edildi. 
     
     Aynı tür patlayıcı daha önce de kullanıldı 

     Uzmanlar, ses bombası özelliği gösteren ve MLKP terör örgütü tarafından Ankara, İstanbul, İzmir gibi illerde çok sayıda kullanılan patlayıcının, geçen yaz 16 emniyet görevlisinin yaralandığı Adalet Bakanlığı Eğitim Merkezi önündeki patlayıcıyla aynı olduğunun ortaya çıktığını kaydetti. 
     
     Kadın sürücü paketi aracın altından çekti 

     Patlayıcının bulunduğu paketin, Hilton Oteli'nin yukarısında park halinde bulunan ve bir kadına ait 06 VOC .. plakalı otomobilin altına konulduğu, adı açıklanmayan kadın sürücünün paketi aracın altından çektiği, bu sırada yoldan geçen başka bir kadının uyarısıyla polise haber verildiği belirlendi. 
     Olay yerine gelen Küçükesat Karakolu ekibinin patlayıcıdan bir sıvının sızdığını görmeleri üzerine pakete herhangi bir müdahalede bulunmadan, bomba uzmanı istedikleri sırada bombanın patladığının anlaşıldığı öğrenildi. 

     
</TEXT>
</DOC>
