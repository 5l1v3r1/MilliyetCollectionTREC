<DOC>
<DOCNO> 258335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sontur35.html </URL>
<DATE> 2004/07/26/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Pamukkale Ekspresi'nin seferleri durduruldu 
</HEADLINE>
<TEXT>

     Sakarya'da meydana gelen tren kazası nedeniyle hat kapalı olduğu için Isparta-Haydarpaşa arasında çalışan Pamukkale Ekspresi'nin seferleri durduruldu. 
     Isparta Gar Müdürü Yusuf Ziya Kurt, AA muhabirine yaptığı açıklamada, Sakarya'daki tren kazası nedeniyle demiryolu hattının kapalı olduğunu belirterek, bundan dolayı Isparta-Haydarpaşa arasında çalışan Pamukkale Ekspresi'nin seferlerinin ikinci bir emre kadar durdurulduğunu bildirdi. 
     Kurt, çalışmalar sonrası genel müdürlüğün vereceği talimatlar doğrultusunda ekspresin yeniden seferlere başlayacağını kaydetti. 
     Gar Müdürü Kurt, Isparta-İzmir arasındaki seferlerin ise düzenli olarak devam ettiğini ifade etti. 
     
</TEXT>
</DOC>
