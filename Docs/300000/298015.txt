<DOC>
<DOCNO> 298015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sontur43.html </URL>
<DATE> 2004/12/15/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Eskişehir'de valilik önünde silahlı ve bıçaklı protesto... 
</HEADLINE>
<TEXT>

     Eskişehir'de uzun süredir işsiz olan kişi, Vilayet binası önünde önce üzerindeki gömleği çıkarıp yaktı, daha sonra da kurusıkı tabanca ile bıçağı başına dayayıp yetkililerden iş istedi. 
     Valilik meydanında bulunan Atatürk Anıtı'nın önünde elinde tabanca ve bıçak olan bir kişinin gömleğini yaktığı yönünde ihbar alan emniyet güçleri, hemen harekete geçti. 
     Evli ve bir çocuk babası olduğu, inşaatlarda babasıyla sıvacılık yaptığı öğrenilen İbrahim Buğur 24 , olay yerine gelen polisleri, yanına yaklaşmaları durumunda kendisine zarar vereceği yönünde tehdit etti. 
     Yaklaşık 10 dakika polislerle konuşan Buğur, uzun süredir işsiz olduğunu ve iş bulamadığı için eşiyle sorunlar yaşadığını söyledi. İbrahim Buğur'u, elindeki tabancayı ve bıçağı bırakması konusunda İl Emniyet Müdürlüğü Asayiş Şube Müdürü Mustafa Şentürk ikna etti. 
     İbrahim Buğur, daha sonra ifadesi alınmak üzere İl Emniyet Müdürlüğü'ne götürüldü. 
     
</TEXT>
</DOC>
