<DOC>
<DOCNO> 266396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sonyas18.html </URL>
<DATE> 2004/08/25/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Alman erkekler, kadının ne demek istediğini sözlüğe bakarak anlayacak 
</HEADLINE>
<TEXT>

     Almanya'nın önde gelen sözlük yayıncısı Langenscheidt, erkeklere kadının konuşmasını anlamaya yardımcı olacak rehber bir kitapçık yayınlamayı planlıyor. 
     Sarı renkteki yabancı dil sözlükleriyle tanınan Langenscheidt yayın grubu, ''Sadece sarılalım'' diyerek erkeğin kafasını karıştıran kadının aslında ''Bu gece seks yok'' demek istediğini anlatan 128 sayfa kitapçığı satışa sunacak. 
     Yayın grubunun baş editörü Silke Exius, ''Kitapçıktaki her bölüm, tatil veya alışveriş gibi günlük yaşanan olaylarda kadınlar tarafından gönderilen gizli mesajları açığa çıkarıyor ve davranış önerileri sunuyor'' dedi. 
     Ekim ayında piyasaya çıkacak ''sözlükte'', ''bir kadın denediği bir çift ayakkabıya erkeğin neden ilgi göstermesini ister'' gibi örneklere ve '' Erkeğin ayakkabılara bakmasını ister çünkü parasını O ödeyecektir'' şeklinde açıklamalara yer veriliyor. 
     
</TEXT>
</DOC>
