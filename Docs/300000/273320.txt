<DOC>
<DOCNO> 273320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sondun29.html </URL>
<DATE> 2004/09/20/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Türkiye'ye karşı Avusturyalıların oranı düşüyor 
</HEADLINE>
<TEXT>

     Avusturya'da yapılan bir kamuoyu araştırması, Türkiye'nin AB üyeliğine karşı çıkanların sayısının 6 ay içinde yüzde 64'den 61'e gerilediğini ortaya koydu. 
     Avusturya'nın haftalık Format dergisinin OGM adlı araştırma kurumuna yaptırdığı kamuoyu yoklamasında, Türkiye'nin AB üyeliğine karşı olduğu Avusturyalıların sayısının yüzde 61 olduğu belirlendi. 
     Kamuoyu yoklamasında her 10 kişiden iki kişinin yüzde 21 Türkiye'nin AB üyeliğini onayladığını belirten OGM yetkilisi Peter Hajek, özellikle yaşlıların ve aşırı sağ eğilimli Özgürlükçüler Partisi FPÖ seçmenlerinin Türkiye'nin üyeliğine karşı olduklarını söyledi. 
     Araştırma kurumu OGM'nin anketine katılan Avusturyalıların yüzde 18'ininse kararsız olduğu görüş bildirmek istemedikleri bildirildi. 
     Avusturya'da aynı konuda 6 ay önce yapılan kamuoyu yoklamasında, Türkiye'nin AB üyeliğine karşı olanların oranı yüzde 64 olarak saptanmıştı. 
     
</TEXT>
</DOC>
