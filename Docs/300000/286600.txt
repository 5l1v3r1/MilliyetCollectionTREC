<DOC>
<DOCNO> 286600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/yazar/guclu.html </URL>
<DATE> 2004/11/06/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Avrupa Bilim Haftası 
</HEADLINE>
<TEXT>


O kadar çok özel günler ve haftalar var ki bir yenisine tahammül edemeyiz demeyin sakın. Bu hafta, diğerlerinden çok farklı. Mademki Avrupalı olmaya karar verdik. Mademki bu konuda kararlıyız. O halde 8 14 Kasım arasını, yani önümüzdeki haftayı, bilimle dopdolu olarak geçirmemiz gerekiyor. 
Avrupa Bilim Haftası, Avrupa Komisyonu'nun desteğiyle her yıl çeşitli etkinliklerle yoğun bir şekilde kutlanıyor. Bu etkinliklerde, Avrupa vatandaşlarına, en basit gereçten, karmaşık uzay teknolojilerine kadar bilim ve teknolojinin kendilerini nasıl etkilediği anlatılmaya çalışılıyor. 
Amaç, bilimi sevdirmek. Amaç, bilimi ve teknolojiyi güncel hayatımızın içine daha çok sokmak. Amaç, Atatürk'ün 50 yıl önce söylediği gibi hayattaki en hakiki mürşidin, yani yol göstericinin bilim olduğunu kafalara kazımak. 
Ne oldu da Avrupa bu noktaya geldi Neden panik halinde Bunu anlamak için ABD ve Japonya'yla aradaki uçuruma bakmak gerekiyor. Avrupa, patent sayısından dünya bilimine katkı oranına kadar pek çok konuda, ABD ve Japonya'nın ardından nal topluyor. Bu da dolayısıyla ekonomiyi derinden etkiliyor. 
Bilimsel ve teknolojik üretkenlikle, ekonomi arasında böylesine direkt bir ilgi olmasaydı, siyasetçiler h l bilimin farkına varamayacaklardı. Ama ne zaman ekonomi zora girdi, ne zaman ki üretim düşüklüğü yaşandı işte o zaman ar - ge'nin önemi anlaşıldı. 
Bilime oluk oluk para akıtılmasının, adına haftalar düzenlenmesinin bir nedeni de bu. Türkiye bile bu kervana, önemli bir kaynakla katıldı. TÜBİTAK'ın bu yılki bütçesi, tam 450 trilyon lira. Bakalım nasıl değerlendirecekler Çarçur mu edecekler, Türkiye'nin temel sorunlarına çare mi üretecekler Sonucu merakla takip edeceğiz 

Tehlikelere karşı bilim 
Avrupa, bilimle toplum arasındaki kopukluğu gidermek için de yeni arayışlar içerisinde. Avrupa Bilim Haftası çerçevesinde düzenlenen etkinliklerin bir amacı da aradaki bu buzdağının eritilmesi. 
Bilim, bilim için mi yapılmalı, yoksa yaşam kalitesini yükseltmek için mi 
Onların son kararı güncel yaşamı daha yaşanılır hale getirmek yönünde olmuş. İşte bu yüzden her yıl farklı konuları ele alıp bilimin temel sorunlarımızı nasıl çözebileceğini anlatmaya çalışıyorlar. 
Bu yılki bilim etkinliklerinden biri de Doğal Tehlikeler, Afetler ve Bilim. Depremler, kasırgalar, heyelanlar, volkanlar, taşkınlar konusunda bilim bize nasıl yardımcı olabilir Bu güne kadar başarılanlar, geleceğe yönelik beklentiler, önceden tahmin etme, önleme ve zararların azaltılması bu çerçevede ele alınıyor. 
Hacettepe Üniversitesi'nde dün açılışı gerçekleşen ve 19 Kasım'a kadar devam edecek olan Avrupalı Gençler için Etkileşimli Bilim Sergisi de Avrupa Bilim Haftası çerçevesinde kutlanan AB destekli bir program. Projenin adı Shield. Etkileşimli sergi, eşzamanlı olarak Selanik Yunanistan , Krakow Polanya , Tallin Estonya ve Ankara'da düzenleniyor. Hafta boyunca çeşitli bilimsel sunumlar da gerçekleşiyor. Amaç, doğal afetlere karşı alınan önlemleri daha etkin hale getirmek. Ama salonun yarısı boştu. Belli ki doğal afetler bile gözümüzü korkutmaya yetmemiş. Her şeye rağmen, iyi ki bilim insanları var. Ya onlar da olmasaydı .. 
Özetin özeti Bir bilim kadınının, özellikle de Nükhet Yetiş'in TÜBİTAK başkanlığına getirilmesine sevinmiştim. Güler yüzüyle bilimi topluma sevdireceğine inanmıştım. Ama geçen aylar maalesef beni yanılttı. Umarız gelecek günler beklentilerimizi karşılar. 



</TEXT>
</DOC>
