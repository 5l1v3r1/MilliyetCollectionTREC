<DOC>
<DOCNO> 296166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sondun16.html </URL>
<DATE> 2004/12/09/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Financial Times İngiltere, Selçuklular ve Osmanlılara hazır mı 
</HEADLINE>
<TEXT>

     Ünlü İngiliz ekonomi gazetesi Financial Times, bugünkü haberinde 'Londra Uygurlar, Selçuklular ve Osmanlılara hazır mı ' sorusunu soruyor. 
     Gazeteye göre, Kraliyet Sanat Akademisi'nde ocak ayı sonlarına doğru başlayacak Türk tarihi sergisi, İngiltere'nin en önemli kültür kurumlarından birinin geleceğinde büyük rol oynayacak. 
     Gazete, 600 ile 1600 yılları arasında Türk dünyasında üretilen sanat eserlerinden örneklerin yer alacağı serginin başarısının, yönetsel ve finansal sorunlar yaşayan akademinin geleceğini etkileyeceğini yazıyor. 
     
     Sabancı Üniversitesi'ne övgü 
     Financial Times'daki diğer bir haberde de, Sabancı Üniversitesi'nden övgüyle bahsediliyor. 
     İlk bakışta üniversite kampüsünün insanda düşkırıklığı yarattığını yazan gazete, diğer yönden Sabancı Üniversitesi'nin kuruluşundan bu yana geçen beş yıl içinde, Türkiye'de yeni bir akademik kurum tarzı sunduğunu belirtiyor. 
     Gazete bunun özellikle tarih çalışmalarında böyle olduğunu ve üniversitenin Avrupa Birliği yolundaki yeni Türkiye'yi şekillendiren kurumlardan biri olduğunu ileri sürüyor. 
     
</TEXT>
</DOC>
