<DOC>
<DOCNO> 284646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sonspo06.html </URL>
<DATE> 2004/10/30/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Göksu Trabzonspor karşısında sergilenen oyundan memnunum... 
</HEADLINE>
<TEXT>

     Diyarbakırspor Kulübü Başkanı Ahmet Göksu, Trabzonspor karşısında sergilenen oyundan memnun kaldığını söyledi. 
     Göksu, Diyarbakırspor'un maç boyunca göze görünür iyi bir futbol sergilediğini belirtti. 
     Trabzonspor yönetiminin misafirperverliğine ve maç boyunca yaptıkları tezahürattan dolayı taraftarlarına teşekkür eden Göksu, şöyle dedi 
     ''Trabzonspor karşısında sergilenen oyundan memnunum. Karşılaşma çok güzel bir atmosferde oynandı. İki Anadolu takımının mücadelesinde skora bakıldığında üstün olan taraf Trabzonspor'du. Ancak, oyun içinde Diyarbakırspor'un oynadığı oyun ileriye dönük iyi sinyaller verdi. Maçı kaybettik ama güzel bir futbol sergiledik.'' Gelecek hafta sahalarında oynayacakları Galatasaray maçında, taraftarın da desteğini alarak galip geleceklerine inandıklarını kaydeden Göksu, ''Cumartesi günü Galatasaray maçında bu güzel oyunumuzun yanına seyircimizin de desteğini alarak halkımıza güzel bir galibiyet sunacağımıza inanıyorum. Tüm hazırlıklar o yönde yapılacak. Diyarbakır halkı iki bayramı bir arada yaşayacak'' dedi. 
     
</TEXT>
</DOC>
