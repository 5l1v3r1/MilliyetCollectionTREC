<DOC>
<DOCNO> 296874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/son/sontur06.html </URL>
<DATE> 2004/12/11/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Osman Öcalan ''Kongra-Gel, Kemalist bir örgüttür'' 
</HEADLINE>
<TEXT>

     
     Ferit ASLAN DİYARBAKIR, DHA 

     

TERÖR örgütü PKK Kongra- Gel'den ayrılarak yeni bir parti kuran Osman Öcalan, PKK Kongra- Gel için Türkleşmiş Kürtlerin örgütü' ifadesini kullandı ve Kemalist ideolojiyi benimsediğini önesürdü. 
     Teröristbaşı ağabeyi Adullah Öcalan tarafından Alçak', Avrat düşkünü' olmakla suçlanan Osman Öclan bir süre önce terör örgütü PKK Kongra- Gel'den ayrılarak yasa dışı Demokrat Yurtseverler Partisi'ni kurmuştu. Partisinin internet sitesinde yazan Osman Öcalan, PKK Kongra- Gel'in ruh ve düşünce bakımından Türkleşmiş Kürtler örgütü olduğunu söyledi. Osman Öcalan, şunları söyledi 
     ''Kongra- Gel, ulusalcılıkta PKK'nın gölgesi bile olamaz. PKK, Kemalizme karşıyken o Kemalisttir. PKK ulusal dirilişi geliştirirken o ulusal inkara yönelmiştir. Kongra- Gel için Kürtlük tamamen söylemle sınırlanmış bir siyaset aracı haline gelmiştir. Kuzey Kürdistan'da Türkiye'de özgürlük hareketi krize sürüklenmiştir. Yurtsever eğilimin direnişi bu olumsuzluğun egemen olmasını önlemeye yetmemiştir.'' 

     
</TEXT>
</DOC>
