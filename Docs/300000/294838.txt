<DOC>
<DOCNO> 294838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/dunya/axdun02.html </URL>
<DATE> 2004/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Muhafazak r demokratız' 
</HEADLINE>
<TEXT>


Financial Times, ekinin kapağını Türkiye'nin AB yolculuğuna ayırdı. Gazeteye konuşan Başbakan Erdoğan, AKP'nin dini tutum içinde olmadığını söyledi 

Nevsal Elevli - Londra 


İngiltere'de yayımlanan günlük ekonomi ve siyaset gazetesi Financial Times FT , dünkü sayısının magazin ekinde Türkiye'yi kapak konusu yaptı. Başbakan Recep Tayyip Erdoğan ile bir röportaja da yer veren FT, bir kelime oyunu yaparak ekin kapağında Avrupa Birliği'nin AB yıldızlarını işaret ederek, "Reach for the stars" Yıldızlara uzan yerine "Preach for the stars" Yıldızlar için vaaz ifadesini kullandı. 
Başbakan Erdoğan, gazete yazarı Vincent Boland'a, "Eğer AB bir Hıristiyan kulübü olmayacaksa o zaman Türkiye'yi kabul etmesi gerek. Türkiye bu Birlik'e değişik medeniyetlerin temsilcisi olarak girecek. AB liderlerinin de bu gerçeği gördüğüne inanıyorum" dedi. Erdoğan, "AB üyeliğinin Türkiye açısından taşıdığı tarihi önemle" ilgili bir soru üzerine şunları kaydetti "Bu karar Türkiye'yi artık izole ve kapalı bir toplum olmaktan çıkarıp dünyanın geri kalanıyla temas halinde, açık ve şeffaf bir toplum haline getirecek. Yalnız bir ülke artık pek fazla bir şey ifade etmiyor. Ülkeler diğer dost ülkelerle dayanışma içinde daha çok şey başarıyor." 

Din ve siyaset 
Bir başka soru üzerine Erdoğan, "Dinle siyaseti karıştırmayı doğru bulmuyoruz" diyerek, partisinin "Müslüman demokrat değil, muhafazak r demokrat" olduğunu söyledi. Erdoğan, "Batı'da bazı çevreler bizi Müslüman demokrat olarak tanımlıyor. Ancak bizim muhafazak r demokrasi anlayışımızda sadece toplumun temelini oluşturan Türk ailesinin değerleri, toplumun örf, det ve geleneklerine bağlılık vardır. Bu demokratik bir tutumdur, dini bir tutum değildir" diye konuştu. Erdoğan, "Hıristiyan bir politikacının ibadet etmesi ne kadar normalse burada da aynıdır. Bu da zaten laik devletin çizdiği sınır değil mi " şeklinde konuştu. 


</TEXT>
</DOC>
