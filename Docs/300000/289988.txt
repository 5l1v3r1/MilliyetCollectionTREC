<DOC>
<DOCNO> 289988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/astro/index.html </URL>
<DATE> 2004/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Panik olmamaya bakın 
</HEADLINE>
<TEXT>


Gün son derece hızlı ve daha fazla çaba sarf etmemizi gerektiriyor. Özellikle sabah saatlerinde soğukkanlı davranmaya bakmalıyız. Öğleden sonra saatlerinde planlarda değişiklikler yapmak zorunda kalabiliriz. Koç'lar ortaklaşa çalışmalar ve ileriye yönelik düşünceler içinde. Grup çalışmalarında çabalarının sonuçlarını aldıkları için memnunlar ama aşırı hayalci olmamalılar. Boğa'lar kararlı hareket etmek ve çabalarını ortaya çıkarmak zorunda. Planlı hareket etmeleri halinde iş hayatında olumlu gelişmeler sağlayacaklar. İkizler rahat hareket edecek durumdalar. Duygusal alanda yeniliklere ve heyecanlara açık olacaklar. Yolculuklar gündeme gelebilir. Yengeç'ler daha fazla paylaşımcı olmalı. Ortaklıkla alakalı konularda toleranslı ve yapıcı enerjilerini kullanmaları onlara fayda getirecek. Aceleci olmamalılar. Aslan'lar inatçı davranışlar sergilemekten kaçınmalı. Ortaklaşa işler ve yeni teklifler alınabilir. Bu alandaki olumlu gelişmelere yakın durmalarında fayda var. Başak'lar ihmal ettikleri işlerini artık toparlamalı. Çalışarak ve yaratıcı yanlarını kullanarak iş ortamında dikkat çekici sonuçlar alınabilir.Terazi'ler süregelen temponun ardından biraz da eğlenmek ve rahatlamak için adım atmalı. Aşk hayatında mutlu olabilecekleri olaylar öne çıkabilir. Akrep'ler sıkı çalışarak olumlu sonuçlar elde edebilir. Bu arada eve ait konular ve yakınlarla ilgili konular öne çıkabilir. Planlı hareket etmeyi başarmak gerekiyor. Yay'lar kendilerini ifade etmede başarılılar. Kısa yolculuklar gündeme gelirken iletişim konularındaki gelişmeler onlara iyimserlik katıyor. Oğlak'lar parasal konularda akılcı olmalı ve kendilerine yeni kaynaklar sağlamalı. Bu konuda riskten uzak kalmaları gerekiyor. Kova'lar öne çıkabilecekleri bir gündeler. Bir çok alanda yeni kararları ve girişimleri önem kazanıyor. Balık'lar önlemci olmalı. Duygusal huzursuzluklarını aşarak yeni konulara odaklanmaya çalışmalı ve çıkabilecek önemli fırsatları görmeliler. 
</TEXT>
</DOC>
