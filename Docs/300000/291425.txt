<DOC>
<DOCNO> 291425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/soneko17.html </URL>
<DATE> 2004/11/23/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansta bayram yaptı... Endeks, 561 puan arttı... 
</HEADLINE>
<TEXT>

     İMKB Ulusal 100 Endeksi, dünkü kapanışa göre 561.61 puan artarak 1. seansı 23,492.98 puandan tamamladı. 
     1. seansta hisse senetleri ortalama yüzde 2.45 değer kazandı. 
     Dün 22,931.37 puandan kapanan İMKB Ulusal 100 Endeksi, ilk seansa 5.02 puan artarak 22,936.39 puandan başladı. İlk yarıyı 23,314.65 puandan geçen endeks, seans içinde en düşük 22,934.37 puana kadar gerilerken, en yüksek olarak kapanıştaki 23,492.98 puana ulaştı. 
     Seans sonunda mali endeks 996.79 puan artarak 32,131.24 puana, sanayi endeksi 335.07 puan artarak 21,148.60 puana, hizmetler endeksi 173.84 puan azalarak 13,400.39 puana yükseldi. 
     Böylece önceki kapanışa göre, mali grup hisseler ortalama yüzde 3.20, sanayi grubu hisseler ortalama yüzde 1.61, hizmet grubu hisseler ortalama yüzde 1.31 oranında değer kazandı. 
     1. seansta işlem gören toplam 297 hisse senedinden 234'ü değer kazandı, 32'si değer kaybetti, 31 hissenin fiyatında değişiklik olmadı. 
     Seansta, 501 trilyon 497 milyar 12 milyon liralık işlem hacmi oluştu. 
     1. seansta Erdemir, İş Bankası C , Yapı Kredi Bankası, Garanti Bankası ve Şekerbank en çok işlem gören hisse senetleri oldu. 
     
     TEB HİSSELERİ VE ALIMLAR 

     Türkiye Ekonomi Bankası'nın TEB ana hissedarı TEB Mali Yatırımlar A.Ş'nin yüzde 50 hissesinin BNP Paribas'a devri konusunda bir anlaşma imzalandığı haberleri, İMKB'de işlem gören TEB hisselerinde yüzde 10.94'lük artış getirdi. Hisseler seans boyunca tavan fiyatı olan 7 bin 100 liradan alıcı buldu. 
     Dün 22,800 desteğinde satışları karşılayan endeksin sabah güne oldukça iyi bir açılışla başladığına dikkati çeken uzmanlar, para girişinin de desteğiyle birkaç kez 23,250 direncini test eden endeksin bu seviyeyi aşarak 23,650 direncine yöneldiğini kaydediyor. Uzmanlar, doların hafif değer kazanmasının ardından toparlanan Asya ve Avrupa borsalarının bizde de alım getirdiğini savunuyor. 
     
</TEXT>
</DOC>
