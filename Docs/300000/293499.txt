<DOC>
<DOCNO> 293499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sonspo31.html </URL>
<DATE> 2004/11/30/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Malatyaspor Şansızlık nedeniyle yenildik... 
</HEADLINE>
<TEXT>

     Malatyaspor Kulüp Başkanı Hikmet Tanrıverdi, Gençlerbirliği maçında şansızlık nedeniyle yenildiklerini söyledi. 
     Tanrıverdi, yaptığı açıklamada, iyi bir takım olduklarını, bunu oynadıkları lig maçların tamamında ortaya koyduklarını belirterek, ancak Gençlerbirliği maçında arzu ettikleri oyunu sergileyemediklerini bildirdi. 
     Son maçlarında büyük şansızlık yaşadıklarını ifade eden Tanrıverdi, şöyle konuştu 
     ''Üzerimizde artık anlam veremeyeceğimiz bir durum var. Samsunspor, Kayserispor ve Gençlerbirliği maçlarında sahada top oynayan, atak ve rakibi yıpratan biz olmamıza rağmen rakip takım bir kere geliyor ve gol atıyor. Bu da maç sırasında oyuncularımız üzerinde olumsuz anlamda baskı yarattıyor. Bunu en kısa sürede gidereceğiz. Gençlerbirliği maçında şansızlık nedeniyle yenildik. '' 
     
</TEXT>
</DOC>
