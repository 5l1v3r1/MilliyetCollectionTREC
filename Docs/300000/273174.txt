<DOC>
<DOCNO> 273174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/son/sontur20.html </URL>
<DATE> 2004/09/19/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
19 cm'lik kaşlarını şampuanla yıkıyor 
</HEADLINE>
<TEXT>

     Nevşehir'de 19 santimetrelik kaşları olan çiftçi, görenleri şaşırtıyor. Çiftçi Mehmet Ali Altuntaş, ''Kaşlarım, benim en büyük hazinem'' dedi. 
     Nevşehir merkez ilçeye bağlı Boğaz Köyü'nde oturan ve çiftçilik yaparak geçimini sağlayan yaşındaki Mehmet Ali Altuntaş, annesinin ve kız kardeşinin kaşlarının da uzun olduğunu belirterek, ''Kaşlarımın gür olması, aileden geliyor. Gençliğimde gür kaşlı olduğum için genç kızlar bana ilgi gösterirlerdi. Bundan da çok mutlu olurdum'' dedi. 
     Kaşlarına büyük önem verdiğini, bu nedenle yumuşak olsun diye haftada 3 gün şampuanla yıkadığını anlatan Altuntaş, ''Çiftçi olduğum için şampuan giderimi karşılamada zorlanıyorum. Masrafımı karşılayacak bir sponsor olursa iyi olur. Kaşlarım, benim en büyük hazinem'' dedi. 
     Altuntaş, köydeki küçük çocukların kendisini gördüklerinde korktuklarını, ancak daha sonra alıştıklarını da belirtti. 
     9 çocuğu ve 40 torunu bulunan Altuntaş, yıkama sırasında zaman zaman torunlarının da kendisine yardımcı olduğunu söyledi. 

     
</TEXT>
</DOC>
