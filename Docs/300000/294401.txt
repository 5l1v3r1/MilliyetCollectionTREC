<DOC>
<DOCNO> 294401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sondun30.html </URL>
<DATE> 2004/12/03/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Yunanistan Patrikhane için ABD ile aynı düşünüyoruz 
</HEADLINE>
<TEXT>

     Yunanistan Hükümet Sözcüsü Theodoros Rusopulos, ''Washington'ın İstanbul Fener Rum Patrikhanesi'ne ilişkin tavrının, bugünkü ve geçmiş Yunan hükümetlerinin konuya yaklaşımını yansıttığını'' söyledi. 
     Rusopulos, yaptığı basın toplantısında, ''dinsel haklara saygı göstermenin bir ülkenin AB üyesi olması için şart olduğunu'' vurguladı. 
     Gazetecilerin, Türkiye'nin Ege'deki ''İhlalleri'' ve Patrikhane'ye yönelik tavrına ilişkin sorularını da yanıtlayan Rusopulos, ''Bazı gelişmeler, iki ülke arasındaki iyi atmosferin korunmasına yardımcı olmuyor'' dedi. 
     Yunanistan Hükümet Sözcüsü Rusopulos, Atina ve Ankara'nın, iki ülke arasındaki iyi atmosferin korunmasına verdikleri önemi vurgulayan birçok açıklama yaptıklarına da dikkati çekti. 
     
</TEXT>
</DOC>
