<DOC>
<DOCNO> 252434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/soneko22.html </URL>
<DATE> 2004/07/02/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
BAT, bazı sigaraların fiyatlarını indirdi 
</HEADLINE>
<TEXT>

     British American Tobacco BAT Türkiye, Viceroy ve Pall Mall marka sigaraların fiyatlarında indirim yaptı. Yapılan indirim sonucunda Viceroy Kısa'nın fiyatı 1.600 milyon, Pall Mall'ın fiyatı ise 2 milyon liraya düşürüldü. 
     BAT sigaralarındaki indirimli fiyatlar şöyle Viceroy Kısa, Viceroy Lights ve Viceroy Super Lights'ın fiyatı 2 milyon liradan 1 milyon 600 bin liraya, Viceroy Uzun'un fiyatı 2 milyon 150 bin liradan 1 milyon 800 bin liraya, Pall Mall Normal, Pall Mall Lights ve Pall Mall Ultra Lights'ın fiyatı da 2 milyon 300 bin liradan 2 milyon liraya düşürüldü. 
     
     "FİYATLARI REKABET EDEBİLMEK İÇİN İNDİRDİK" 

     BAT Türkiye Genel Müdürü Paul Helderman, düzenlediği basın toplantısında, Türkiye'deki faaliyetlerinin 20. ayını tamamladıkları söyledi. Helderman, 2002 yılının başından bu yana hükümet kaynaklı fiyat artışları sonucunda sigara fiyatlarının yaklaşık iki katına çıkmasının, tüketicilerin daha uygun fiyatlı ürün arayışına girmesine neden olduğunu, kendilerinin de fiyatlandırma stratejisini değiştirmeye karar verdiklerini anlattı. 
     Helderman, Viceroy ve Pall Mall için iki yeni fiyat açıkladıklarını belirterek, şunları kaydetti Bugünkü kararımızın amacı, uluslararası bir marka satın almayı düşünen Türk tüketicisine daha fazla seçenek sunmaktır. Markalarımızın yeniden konumlandırılması, bu pazara girerken verdiğimiz taahhüdün bir parçasıdır. 5 yılda 250 milyon dolarlık yatırım yapma stratejimiz planlandığı şekilde sürmektedir ve bugünkü kararımız markalarımızı daha iyi konumlandırmamıza ve onların daha etkin rekabet etmesine destek olacaktır.ö Basın mensuplarının sorularını da yanıtlayan Helderman, bu kararı almalarının kendileri için çok kolay olmadığını vurgulayarak, Karar ticari nedenlere dayanmaktadır. Bu kararla pazar payımızı daha çok artırmak ve diğer rakiplerle daha çok rekabet edebilmeyi amaçlıyoruz. Kararın Türkiye dışındaki herhangi bir olayla bağlantısı yokö dedi. 
     
</TEXT>
</DOC>
