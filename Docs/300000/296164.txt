<DOC>
<DOCNO> 296164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sondun14.html </URL>
<DATE> 2004/12/09/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
AB, 'Kıbrıs' sorununu çözmede kararlı 
</HEADLINE>
<TEXT>

     17 aralık zirvesine yaklaşık bir hafta kala AB dönem başkanı Hollanda’nın Dışişleri Bakanı Bernard Bot, Türkiye'nin Güney Kıbrıs'ı tanınmasıyla ilgili sorunun zirveye kadar net olarak çözülebileceğini söyledi. 
     NATO dışişleri bakanları toplantısına katılmadan önce gazetecilerin sorularını yanıtlayan Hollanda Dışişleri Bakanı Bot, Kıbrıs sorunu için Türkiye ve Güney Kıbrıs’la temasların devam ettiğini belirterek, AB Dönem Başkanlığı’nın herkesi memnun edecek bir formül bulacağına inancım tamö dedi. 
     Güney Kıbrıs hükümeti, müzakereler başlatılmadan önce Türkiye tarafından resmen tanınmayı talep ediyor. 
     
     Erdoğan "Güney Kıbrıs'ın tanınması ön şart kabul edilemez" 
     Başbakan Recep Tayyip Erdoğan ise Fransız Le Monde gazetesine dün verdiği demeçte, "Türkiye'nin Güney Kıbrıs'ın tanınmasını ön şart olarak kabul etmeyeceğini" yinelemişti. 
     Erdoğan Le Monde'daki demecinde, ''sadece Birleşmiş Milletler bizden Rum Kesimi'ni tanımamızı isteyebilir, bu konunun AB ile ilgisi yok. Bunu 17 aralık tarihinden önce tartışmak istemiyoruz, Kıbrıs konusu 17 aralık öncesi ortaya atılamaz'' dedi. 
     
     Rum basınında veto sesleri 
     Rum basınında ise, Türkiye'nin Güney Kıbrıs'ı tanımaması halinde, Rum yönetiminin Türkiye'yle müzakerelere başlanmasını veto edebileceği haberleri yer aldı. 
     Cyprus Mail gazetesinin haberine göre Rum yönetiminin Avrupa temsilcisi, birlik üyelerine eğer Ankara bizi tanımazsa, istemediğimiz bir yola girmek zorunda kalabiliriz" dedi. 
     
</TEXT>
</DOC>
