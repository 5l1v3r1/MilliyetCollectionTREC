<DOC>
<DOCNO> 292970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/yasam/ayas.html </URL>
<DATE> 2004/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Oscar düşlerken garson oluyorlar 
</HEADLINE>
<TEXT>


ABD'de hızla ünlenen yönetmen Emre Şahin, şöhret düşüyle Hollywood'a giden Türklerin durumunu değerlendiriyor 

ÜMRAN AVCI İstanbul 

Hollywood'da 4 yıldır yönetmenlik yapan Emre Şahin, ilk kısa metrajlı filmi 'Çanta'nın gösterimi için İstanbul'a geldi. Boston'da Emerson Collage Sinema Bölümü'nden mezun olan Şahin, öğrencilik yıllarında 'Fetish' adlı filmiyle 'Öğrenci Oscarları' olarak bilinen EVVY ödüllerinde 'En İyi Film' ve 'En İyi Kurgu' ödüllerini kazandı. 
Mezun olduktan sonra Panavision'ın her sene sadece bir kişiyi kabul ettiği seçkin staj programına seçildi, BBC, NBC, The Discovery Channel, The History Channel gibi kanallara belgeseller çeken Şahin, ünlü olmak umuduyla Hollywood'a giden Türkleri ve Hollywood'da nasıl tutunulacağını anlattı... 

Hollywood'da iş imk nı bulan çok Türk var mı 
30'u geçmez. Görüntü yönetmenliği, kamera asistanlığı gibi görevlerle kamera arkasında çalışıyorlar. Türkiye'den "Oscar alan ilk Türk ben olacağım" diyerek gelip de garson ya da bulaşıkçılık yapan kişi çok... 

Neden tutunamıyorlar 
Deneme çekimlerine çağırılıyorlar. Ancak çekimlere ya zamanında gitmiyorlar ya da işlerini yarım yapıyorlar. Buradaki elbise biraz bol geliyor onlara. 

Eline bavulunu alıp Hollywood yolunu tutanlar da oluyor mu 
Ünlü olmak hayaliyle geliyorlar. Çoğu yol, iz, dil bilmiyor. Hik yenin sonu hüsran. Ya karanlık işlere karışıyor ya memleketlerine dönüyor ya da temizlik, bulaşıkçılık gibi işler yapıyorlar. 

Siz nasıl kalabildiniz orada 
Boston'da okudum. Annem nedeniyle de yarı Amerikalıyım. Hollywood'da kalmak için Türkiye'deki gibi birilerini tanımak gerekir. Gerisi kendi elinde... 

Hollywood hayalini yaşayanlara neler tavsiye edersiniz 
Eğitim alsınlar, gelmeden önce film şirketleriyle temas kursunlar. Gelenlerse Türklük özelliğini korusun. Benim Hollywood'da kalmamda Türk olmam da etkili oldu. Bütün renklerin aynı olması önemli değil, önemli olan farklılık katabilmek. 

'Çanta' için İstanbul'da 

Emre Şahin, nisan ayında New York Film Festivali'nde de izlenebilecek olan ilk kısa metrajlı filmi 'Çanta'nın gösterimi için eşi ve meslektaşı Sarah Wetherbee ile İstanbul'a geldi. 


</TEXT>
</DOC>
