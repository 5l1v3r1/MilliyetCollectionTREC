<DOC>
<DOCNO> 275741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sontur48.html </URL>
<DATE> 2004/09/28/ </DATE>
<TIME> 21.48 </TIME>
<AUTHOR>  </AUTHOR>
<HEADLINE>
İzmir'de HSBC bankasına bombalı saldırı düzenlendi 1 kişi yaralı 
</HEADLINE>
<TEXT>

     İzmir'in Alsancak Semti'ndeki HSBC Bank şubesinin kapı girişine konulan ses bombası patladı. 
     Alınan bilgiye göre, Dr. Mustafa Bey Caddesi'ndeki HSBC Bank şubesinde patlama meydana gelmesi üzerine polis ekipleri olay yerine gitti. Patlama nedeniyle banka şubesinin bir camı kırıldı ve bahçe duvarı hasar gördü. Bankanın güvenlik görevlisi Hakan Mingan 31 ise ayağından hafif yaralandı. 
     Terörle Mücadele Şube Müdürlüğü'ne bağlı Bomba İmha uzmanları, bankanın giriş kapısının önüne konulan ses bombasının patladığını tespit etti. 
     Görgü tanıkları, patlamadan kısa süre önce 40 yaşlarında ve mavi bisikletli bir kişinin banka şubesi önünden ayrıldığını öne sürdü. 
     Olayın ardından alarma geçen polis ekipleri, eşkale uyan şüpheli kişiyi yakalamak için uygulama başlattı. 
     
</TEXT>
</DOC>
