<DOC>
<DOCNO> 272075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sonspo36.html </URL>
<DATE> 2004/09/15/ </DATE>
<TIME> 20.56 </TIME>
<AUTHOR>  </AUTHOR>
<HEADLINE>
Türkiye 83 - Hollanda 59 
</HEADLINE>
<TEXT>

     Basketbolda 34. Avrupa Erkekler Şampiyonası Eleme Grubu'nda Türkiye, Hollanda'yı 83-59 yendi. 
     Salon Abdi İpekçi Hakemler Marcello Reatto İtalya xxx, Zaza Machaladze Gürcistan xxx, Marin Mehandjie Bulgaristan xxx Türkiye Kerem Tunçeri xx 3, Hidayet xxxx 21, İbrahim x, Kerem Gönlüm xx 5, Mehmet xxx 14, Ender xx 8, Barış xx 6, Ermal xxx 12, Fatih xxx 4, Hüseyin xx 3, Cenk xx 6, Pastal xx 1 Hollanda Krieger x 4, Heinen xx 7, Akerboom xx 13, Nahar xx 10, Van Passen xx 11, Jones x, Defares x 4, Van Der Holst x 1, Kingma x 4, Richardson x 5 1. Periyot 23-14 Türkiye lehine 
     Devre 44-29 Türkiye lehine 
     3. Periyot 71-41 Türkiye lehine 
     Maçın ilk dakikalarında iki takım da hücumda zorlanırken, 4. dakika 4-4 beraberlikle geçildi. Aynı dakika içinde Hollanda, Heinen'in 3 sayılık basketiyle 7-4 üstünlük yakalamasına rağmen, Hidayet ve Mehmet ikilisiyle yavaş yavaş oyuna ağırlığını koyan Türkiye, 7. dakikada Mehmet ile 10-9 öne geçti. Milliler, son saniyede Barış'ın uzak mefaden attığı 3 sayılık basketle 1. periyodu 23-14 önde geçti. 
     Milli takım antrenörü Tanjevic, 2. periyodun büyük bölümünde Ender, Barış, Hüseyin, Ermal ve Fatih'ten kurulu genç bir kadroyu sahada tuttu. Bu periyotta özellikle Ermal ve Hüseyin dış atışlarda etkili olurken, Türkiye 19. dakikada farkı 16 sayıya 42-26 çıkardı. Milliler, ilk yarıyı da 44-29 önde kapadı. 
     İkinci yarıya sert alan savunması yaparak başlayan A Milli Takım, Hidayet, Mehmet ve Barış ile hücumda etkili oldu. Milliler 9 dakika içinde 27-9'luk bir seri yakalarken, 29. dakikada Cenk'in basketiyle farkı 33 sayıya 71-38 çıkardı. Türkiye 3. periyodu da 71-41 önde tamamladı. 
     Milli Takım'da, son periyotta Fatih yaptığı bloklarla takımı ve taraftarları coşturdu. Bu periyotta da genç oyunculardan kurulu bir kadroyla mücadele eden Türkiye, karşılaşmayı 83-59 kazanarak grubundaki 3. maçını da galibiyetle kapatmış oldu. 
     
     MAÇTAN NOTLAR 
     Karşılaşmaya taraftarlar fazla ilgi göstermedi. Maçı, yaklaşık 3 bin kişi izledi. 
     Türkiye'nin Hollanda ile yaptığı karşılaşmada Rasim ve Semih Erden'in yanı sıra sakatlığı geçtikten sonra tekrar milli takıma katılan Kaya ve sakatlığı bulunan Serkan yer almadı. 
     Gençlik ve Spor Genel Müdürü Mehmet Atalay'ın da izlediği maçta Hidayet Türkoğlu, ürettiği 21 sayıyla karşılaşmanın en skorer oyuncusu olurken, Fatih Solak 7 blok yaparak takımına büyük katkı sağladı. Milli Takım toplam 27 ribaunt alırken, 26'sını savunmada kazandı. 
     Bu arada, Türkiye'nin grupta Bosna-Hersek ile yapacağı maçın, 22 Temmuz'da ölen eski basketbolcu Abdullah İnce anısına oynanacağı açıklandı. Ayrıca bu maçtan elde edilecek tüm gişe gelirlerinin, İnce'nin ailesine verileceği bildirildi. 
     
</TEXT>
</DOC>
