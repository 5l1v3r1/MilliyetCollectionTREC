<DOC>
<DOCNO> 280778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sontur18.html </URL>
<DATE> 2005/03/15/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Kayınpederinden Efe Özal'a tazminat davası 
</HEADLINE>
<TEXT>

     Turaç TOP DHA 

      İZMİRLİ işadamı Alparslan Beşikçioğlu, kendisi hakkında gazetelere, İflas etti' diye açıklama yapan damadı Efe Özal aleyhine 40 bin YTL 40 milyar lira tazminat davası açtı. 
     Avukatı aracılığıyla İzmir 7'inci Asliye Hukuk Mahkemesi'ne başvuran işadamı Alparslan Beşikçioğlu, kızı Zeynep ile 7'inci Cumhurbaşkanı Turgut Özal'ın oğlu Efe Özal'ın boşanma davalarının sürdüğünü, kendisinin bu çekişmeye çekilmek istendiğini savundu. Damadı Efe Özal'dan 40 bin YTL tazminat talep eden Beşikçioğlu, Dış Ticaret A.Ş.'nin sahibi olduğunu, yılda 6 milyon dolar ihracat yaptığını, iflas etmediğini hatta bu yönde başvurusu bile olmadığını dile getirdi. Kriz döneminde ticari hayatında zorlandığını ve 30 milyon dolar borç ödediğini belirten Beşikçioğlu, damadı Efe Özal'ın, gazetelere, "O adam iflas etti'' diye açıklama yapmasının gururunu ve meslek hayatını zedelediğini söyledi. Tazminat davası, önümüzdeki günlerde görülmeye başlanacak. 
     Bu arada, dört yıl önce evlenen Efe ve Zeynep Özal çiftinin boşanma davaları da halen sürüyor. 
     
</TEXT>
</DOC>
