<DOC>
<DOCNO> 264138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sonspo05.html </URL>
<DATE> 2004/08/17/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Ortega'dan 4.5 milyon dolar geliyor 
</HEADLINE>
<TEXT>

     Ortega için Arjantin'in Newell's Old Boys kulübüyle anlaşmaya varan Aziz Yıldırım, teminat mektubunun bu hafta içinde gelmesini bekliyor 
     
     Hiç bir sorun yok’ 

     Adeta yılan hikayesine dönen Ariel Ortega sorunu nihayet kesin olarak çözülüyor. Yıldız oyuncuyu transfer etmek isteyen Arjantin’in Atletico Newell’s Old Boys kulübü yetkilileriyle geçtiğimiz hafta içinde İsviçre’de bir araya gelerek, 4.5 milyon dolar karşılığında el sıkışan Başkan Aziz Yıldırım, teminat mektubu geldiği anda transferin sonlanacağını ifade etti. 
     
     Taze para akıyor 

     Yıldırım, Arjantin ekibinin, Ortega’yı bu hafta oynatmak isteyen Arjantin kulübünün, teminat mektubunu bu hafta içinde göndermesini beklediklerini sözlerine ekledi. Naklen yayın gelirinin ilk iki taksidini alan, Samsunspor ile Şükrü Saracoğlu’nda oynanan ilk maçtan 2 trilyona yakın hasılat elde eden Fenerbahçe, Arjantin’den gelecek 4.5 milyon dolarla iyice rahatlayacak. 
     
</TEXT>
</DOC>
