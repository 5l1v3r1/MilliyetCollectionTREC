<DOC>
<DOCNO> 276111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/spor/spo09.html </URL>
<DATE> 2004/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Üstündağ tutuklandı 
</HEADLINE>
<TEXT>


Halter Milli Takım eski Antrenörü Mehmet Üstündağ, oyunculara sarkıntılık ederek tacizde bulunduğu ve dövdüğü iddiaları nedeniyle tutuklanarak cezaevine kondu 

TÜRKER KARAPINAR 


Dosyası kabarık 
HALTERDE yaşanan skandallarla adı gündeme gelen Milli Takım eski Antrenörü Mehmet Üstündağ dün tutuklandı. Üstündağ, Milli Takım oyuncuları Aylin Daşdelen, Sibel Şimşek ve Şule Şahbaz'a sarkıntılık ederek tacizde bulunduğu, bazı sporcuları evine kapatarak dövdüğü, başarılı olan sporculara verilen ödülleri ellerinden aldığı iddialarıyla çıkarıldığı mahkemece tutuklanarak cezaevine gönderildi. 

Şok eden karar 
DÜN sabah Ankara Adliyesi'ne gelen Üstündağ, Cumhuriyet Savcısı Yusuf Türk'e ifade verdi ve Ankara 11. Sulh Ceza Mahkemesi'ne sevkedildi. Üstündağ'ın TCK'nın "Küçük çocukların ırzına tasatdi" başlıklı 415 ve "fena muamele" başlıklı 477. maddeleri gereği "Üzerine atılı suçun vasfı. Mevcut deliller ve olayın toplumda infial uyandırması"nı düzenleyen 104 maddesi uyarınca yargılanmasının tutuklu halde devam etmesi kararlaştırıldı. 

Salona alınmadılar 
ÜSTÜNDAĞ ile birlikte mahkemeye gelen Olimpiyat Şampiyonu halterci Nurcan Taylan ve eski sporcu Neslihan Demirörs duruşmaya girmek istedi. Ancak talepleri kabul edilmedi. Üstündağ'ın tutuklanması kararından sonra gözyaşlarına boğulan Taylan ve Demirörs, ardından adliyeden ayrıldı. Hakkında suçlamalar bulunan Milli Takım eski antrenörünün yargılanmasına devam edileceği bildirildi. 



</TEXT>
</DOC>
