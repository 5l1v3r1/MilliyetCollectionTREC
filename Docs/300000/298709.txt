<DOC>
<DOCNO> 298709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sondun22.html </URL>
<DATE> 2004/12/18/ </DATE>
<TIME> 22.18 </TIME>
<AUTHOR>  </AUTHOR>
<HEADLINE>
Irak'ta şiddet dinmiyor... 
</HEADLINE>
<TEXT>

     Irak'ın Musul kentinde, Amerikan devriyesini hedef alan yola yerleştirilmiş bir bombanın patlaması sonucu bir öğrenci öldü. 
     Amerikan ordusundan yapılan açıklamada, devriyenin kentin doğusuna ilerlediği, arkasından da yakındaki okula gitmekte olan bir okul aracının geldiği belirtildi. 
     Patlamanın etkisiyle okul aracında bulunan bir öğrencinin öldüğü, 6'sının yaralandığı kaydedilen açıklamada, olayda Amerikan askerlerinden ölen ya da yaralanan olmadığı kaydedildi. 
     Bu arada, güneydeki Basra kentinde, Iraklı bir polisin İngiliz askerleri tarafından cuma günü öldürüldüğü bildirildi. 
     Basra polis sözcüsü Yarbay Kerim Zeydi, bugün yaptığı açıklamada, ''Bağdat'ın güneyindeki Zübeyir bölgesi yakınlarında bir saldırıya hedef olmaktan korkan askerlerin, İngiliz devriye aracının yanından hızla geçen bir polis yetkilisine ateş açtığını'' söyledi. 
     İngiliz ordusundan Çavuş Dan Mac Sweeney de, ''konuyla ilgili soruşturmanın başlatıldığını'' kaydetti. 
     
</TEXT>
</DOC>
