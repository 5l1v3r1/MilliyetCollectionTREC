<DOC>
<DOCNO> 273745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sontur51.html </URL>
<DATE> 2004/09/21/ </DATE>
<TIME> 20.02 </TIME>
<AUTHOR>  </AUTHOR>
<HEADLINE>
Mersin'de 21 kaçak yakalandı 
</HEADLINE>
<TEXT>

     Mersin'in Silifke İlçesi'ne bağlı Taşucu Beldesi'nde, yurtdışına yasadışı yollarla kaçmak isterken yakalanan 21 yabancı uyruklunun bulunduğu TIR'ın şoförü tutuklandı. 
     Emniyet Müdürlüğü yetkililerinden alınan bilgiye göre, güvenlik güçleri tarafından Taşucu Gümrüğü'nde, dorsesinde 21 Suriye uyruklunun yakalandığı, KKTC'den geldiği belirlenen TBY 850 plakalı TIR'ın şoförü 40 yaşındaki Bayram Özçil ile olaya karışan 30yaşındaki Doğan K. ve 38 yaşındaki Timuçin Ö, sorgulamalarının ardından adliyeye sevk edildi. 
     Nöbetçi mahkemeye çıkartılan zanlılardan Bayram Özçil tutuklandı. Diğer zanlılar ise serbest bırakıldı. 
     Yetkililer, tutuklanan Özçil'in ''iyi bir iş ve gelecek vaadi'' ile gemiyle KKTC'ye götürmeyi planladığı Suriye uyrukluların her birinden 2 bin dolar aldığının belirlendiğini kaydettiler. 
     Olayla ilgisi oldukları tespit edilen 42 yaşındaki Ahmet Ö. ve 40 yaşındaki Casim A'nın da arandığı kaydedildi. 
     Bu arada, Türkiye'ye pasaportla giriş yaptıkları belirlenen 21 Suriye uyruklunun ifadeleri sonrasında sınır dışı edilecekleri bildirildi. 
     
</TEXT>
</DOC>
