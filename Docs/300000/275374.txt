<DOC>
<DOCNO> 275374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sontur02.html </URL>
<DATE> 2004/09/27/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Eşine laf atan adamı ve yanındaki yeğenini öldürdü 
</HEADLINE>
<TEXT>

     DHA 
SAMSUN'un Vezirköprü İlçesi'nde 26 yaşındaki Bilal Demirtaş ile 15 yaşındaki yeğeni Hülya Demirtaş, otomobilin içinde kurşun yağmuruna tutularak öldürüldü. Cinayeti, Bilal Demirtaş'ın eşine laf attığını öne süren 30 yaşındaki Mustafa Kıyak ile 27 yaşındaki kardeşi Mürsel Kıyak üstlendi. Polise teslim olan Mustafa Kıyak "Bilal Demirtaş bunu hak etmişti. Ancak yeğeninin de olayda hayatını kaybetmesine üzüldük'' dedi. 
     Vezirköprü'nün Kargucak Köyü'nde oturan Mustafa Kıyak, geçen Cuma günü 26 yaşındaki eşi Ayşe Kıyak'ı sözle taciz ettiğini öne sürdüğü Bilal Demirtaş ile tartıştı. Cumartesi gecesi Mustafa Kıyak ve kardeşi Mürsel Kıyak, ilçe merkezindeki Taşkale Mahallesi'nde Bilal Demirtaş'a pusu kurdu. İki kardeş, Bilal Demirtaş'ın kullandığı 34 VZ 8970 plakalı otomobili durdurup çarpraz ateşe tuttu. Araçta bulunan Bilal Demirtaş olay yerinde can verdi. Ağır yaralanan ağabeyinin kızı olan yeğeni Hülya Demirtaş kaldırıldığı Vezirköprü Devlet Hastanesi'nde hayatını kaybetti. 
     Çifte cinayetten sonra silahlarıyla birlikte polise teslim olan iki kardeşten Mustafa Kıyak ilk ifadesinde, "Bilal Demirtaş bunu hak etmişti. Ancak yeğeninin de olayda hayatını kaybetmesine üzüldük'' diye konuştu. 

     
</TEXT>
</DOC>
