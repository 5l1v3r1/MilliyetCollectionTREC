<DOC>
<DOCNO> 293161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sontur13.html </URL>
<DATE> 2004/11/29/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
2 bin yapıya hazine davası Akçatekir Yaylası kaçak çıktı 
</HEADLINE>
<TEXT>

     Neşet KARADAĞ DHA 

ÇUKUROVA'nın sıcağından kaçanların yazın serinlemek için çıktığı Toros Dağları eteklerindeki Pozantı İlçesi'ne bağlı Akçatekir Beldesi'nde daha önce zilyet nedeniyle yayla evlerine verilen tapuların iptali için, Hazine tarafından 2 bin dava açıldı. 20 bin binanın bulunduğu Akçatekir'de tapu iptal davası açılan binaların sayısının 10 bini bulması bekleniyor. 
     Yargıtay'ın Yaylak niteliğinde yerler zilyetlikle kazanılan yerlerden sayılamaz, ferdi tapu verilemez' kararı üzerine ilk aşamada yüzde 99'u dubleks veya tek katlı, bir kısmı köşk benzeri yayla evlerinden 2 bini için verilen tapuların iptali davası açıldı. Hazırlık aşamasında olan davalarla birlikte tapu ipta davası açılacak binaların sayısının 10 bini bulması bekleniyor. Davaları Hazine'nin kazanması durumunda, yayladaki evlerin tahliyesi ile Akçatekir'in belediyeliğinin iptali de gündeme gelecek. 
     Akçatekir Belediye Başkanı AKP'li Derviş Oruç, açılan tapu iptal davaları nedeniyle beldede kaos yaşandığını belirterek, "Yeni bir yasal düzenlemeyle bu yerler belediyelik denilerek sorun giderilebilir'' dedi. 
     
     HALK ENDİŞELİ 

     Dava konusu Güney Toroslar'ın yayla bölgesi, Adana- Ankara karayolunun 90'ıncı kilomteresinde bulunuyor. Hem E- 5 karayolu, hem de otoyolun içindeng eçtiği Akçatekir'in 2000 lyılındaki nüfus sayımına göre nüfusu 3 bin 215. Ancak beldeninnüfusu yaz aylarında 150 bini buluyor. 
     Akçatekirlileri şoke eden ise Yargıtay'ın, bir bölgedeki tapusuz evlerle ilgili verdiği karar oldu. Yaklaşık 2 asırdır yayla bölgesi olarak bilinen Akçetekir'deki Tekir ve Bürücek yaylalarındaki taşınmazların özel mülkiyete konu edilemeyeceği' yönündeki Yargıtay kararı, Mal Müdürlüğü'nü hareket geçirdi ve tapu iptal davaları art arda gelmeye başladı. 
     Uzun yıllar tapusuz arsalarda konut inşa eden ya da babalarından kalan eski tip yayla evlerinde barınanlar bu karar karşısında ne yapacaklarını şaşırırken, aynı yerde ilin ileri gelenlerinin de köşklerinin bulunması nedeniyle Çevre ve Orman Bakanı Osman Pepe de 2 ay önceki Mersin gezisi sırasında bu bölgeye giderek inceleme yaptı. 
     
     TAPUYU DEVLET VERDİ 

     Akçatekir Belediye Başkanı AKP'li Derviş Oruç, kendilerinin de devletle davalık olduklarını belirterek, vatandaşların devletin verdiği tapuya güvenerek hareket ettiğini, bu nedenle Hazine aleyhine dava açabileceklerini söyledi. 
     Açılan ve açılacak olan tapu iptal davaların Akçatekir'de büyük bir kaosa neden olduğunu, devlete karşı yoğun bir tepkiyi de beraberinde getireceğini ileri üsren Başkan Oruç şunları söyledi 
     "Yargının bağımsızlığı ilkesi gereği yargıya intikal etmiş bir konuda yargıya karşı bir şey söylenemez. Ancak, kanun koyucu günün koşullarına, vatandaşların ve beldenin ihtiyaçlarına göre uygun yasal düzenlemeleri yaparak mera, yaylak ve kışlakların 2003'ten önce kurulan belediyelere devrini sağlaması halinde sorun çözümlenmiş olacaktır. Bu sayede yayla turizmi yönünden belediyelere önemli bir katkı sağlanmış olacaktır'' dedi. 
     
     'ÇÖZÜM SİYASİ' 

     Belediye avukatı Yusuf Özer de, Hazine'nin yaylak bölgede bina sahibi olan belediye aleyhine de 15 ayrı dava açtığını belirterek, açılan davalar nedeniyle Pozantı Adliyesi'nin dava dosyaları ile dolduğunu söyledi. 
     Avukat Özer, "Çözüm siyasidir. Kaos yaşanmadan yeni bir yasa çıkartılarak buralar belediyeye devredilebilir. Vatandaşlar Ankara'ya yürümek, otoyolu trafiğe kapatmak gibi eylemler düşünüyor. Bir an önce çözüm bulunması gerekir'' diye konuştu. 
     Yeni bir yasa çıkarılmaması ve mahkemenin de tapu iptal davalarını kabul etmesi halinde, bir kısmı büyük lükse sahip yayla evlerinin ne olacağı, sahiplerinin maddi kayıplarının nasıl karşılanacağı konusunda ise şimdiden tartışma başladı. 
     Şoke eden karar 
     AKÇATEKİR'deki yaylak alanların işgal edildiği ve buralara tapuların verildiği iddiaları üzerine 2 yıl önce Maliye Hazinesi'nden raportörler inceleme yaptı. Yaklaşık 20 bin parsel tapunun bulunduğu Akçatekir'in Bürücek, Akça, Küçüktekir, Büyüktekir ve Üçoluk mahallelerinin büyük bir kısmının yayla olduğu rapor edildi. 
     Yapılan itirazlar üzerine konu Yargıtay Hukuk Genel Kurulu'na gitti. Kurul 31 Ocak 2001'de verdiği 2001 8-1836 Esas ve 2001 13 Karar Sayılı ilamı ile Akçatekir mevkiinde bulunan taşınmazların Yaylak' niteliğinde olduğuna karar verdi. Bu karar üzerine, Maliye Hazinesi Pozantı Mal Müdürlüğünce, 3402 Sayılı Kadastro Kanunu'nun 16 B maddesi Yaylak yerler özel mülkiyete konu olmaz. Zilyetlikle kazanılan yerlerden sayılamaz', bilirkişi raporları, 1951 Yılı Orman Kadastro Harita ve Tutanakları, 1 25000 ölçekli memleket haritası ile keşifler delil olarak gösterilerek Akçatekir'de öncelikli olarak 2 bin taşınmazın yapıldığı tapulu parsellerin iptali ve hazineye tescili için Asliye Hukuk Mahkemesi'ne dava açıldı. 
     'MEŞHUR YAYLA' 
     Mal Müdürü İkram Günay'ın davacı temsilcisi olarak yer aldığı dava dilekçesinde şöyle denildi 
     "Akçatekir'de 5 mahalle bulunmaktadır. Büyük kısmı çam ağaçlarıyla kaplıdır. Bu mevkii, meşhur ve mağruf Tekir Yaylası olarak tanınıp bilinmektedir. Ayrıca, Akçatekir Beldesi'ne ait memleket Askeri Harita haritasında Tekir Yaylası, Bürücek Yaylası ibareleri bulunmaktadır. Bu mevkideki taşınmazların üzerine şahıslarca ev yapılması, taşınmazların öncesinin kadim yayla olma gerçeğini ortadan kaldırmaz. Herkesçe Tekir Yaylası olarak bilinen ve adlandırılan bu yerlerdeki taşınmazlar kamu malı niteliğinde olup, sicillere kayıt edilmelidir.'' 
     
</TEXT>
</DOC>
