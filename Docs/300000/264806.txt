<DOC>
<DOCNO> 264806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/sontur29.html </URL>
<DATE> 2004/08/19/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
ÖSS'de ilk 100 hangi okulları tercih etti .. 
</HEADLINE>
<TEXT>

     2004 Öğrenci Seçme Sınavı ÖSS yerleştirme sonuçlarına göre, sayısal puan türünde ilk 100'e giren adayların 34'ü Bilkent, 32'si Boğaziçi, 14'ü Ortadoğu Teknik üniversitelerine yerleşti. 
     Bu adaylar, en çok Elektrik-Elektronik Mühendisliği bölümünü tercih etti. 
     Bilkent Üniversitesi, ÖSS'de dereceye giren adayların sayısal puan türündeki tercih dağılımını belirledi. 
     Buna göre, sayısal puan türünde ilk 100'e giren adayların en çok tercih ettiği üniversite Bilkent oldu. Bilkent Üniversitesi'ni 34, Boğaziçi Üniversitesi 32, ODTÜ'yü 14 aday tercih etti. 
     İlk üçü de sırasıyla Hacettepe Üniversitesi 12 , Sabancı Üniversitesi 4 , İstanbul Üniversitesi 2 , Gülhane Askeri Tıp Akademisi 1 , Fatih Üniversitesi 1 izledi. 
     
     SAYISAL ŞAMPİYONLARININ TERCİHLERİ 
     Sayısal puan türü başarı sıralamasında ilk 10'u elde eden adayların da 4'ü Bilkent Üniversitesi'ne girdi. 
     Boğaziçi ve Hacettepe üniversitelerine 2'şer, İstanbul ve Ortadoğu Teknik üniversitelerine de 1'er aday yerleşti. 
     
     HEDEFTEKİ MESLEK ELEKTRİK-ELEKTRONİK MÜHENDİSİ 
     Sayısalda ilk 100'e giren adayların bölümlere göre dağılımına bakıldığında ise en çok Elektrik-Elektronik Mühendisliği'nin tercih edildiği görülüyor. 
     Adayların 54'ü tercihini bu bölümden yana kullanırken 18'i Bilgisayar Mühendisliği, 15'i Tıp, 6'sı Endüstri Mühendisliği, 4'ü Mühendislik ve Doğa Bilimleri, 1'i Fizik, 1'i İktisat ve 1'i de Moleküler Biyoloji-Genetik bölümlerine yerleşti. 
     
</TEXT>
</DOC>
