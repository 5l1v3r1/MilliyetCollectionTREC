<DOC>
<DOCNO> 291194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sontur10.html </URL>
<DATE> 2004/11/22/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
1.5 kiloluk guatr şaşırttı 
</HEADLINE>
<TEXT>

     Ufuk AKTUĞ DHA 

HATAY'ın İskenderun İlçesi'nde oturan 56 yaşındaki Elmas Erken'in boğazındaki 1.5 kiloluk guatr başarılı bir operasyonla alınırken görenleri şaşkına çevirdi. 
     Elmas Erken, boğazındaki guatrın artık nefes almasını engellemeye başlaması üzerine SSK İskenderun Hastanesi'ne başvurdu. Yapılan muayenede Genel Cerrahi Uzmanı Dr . Yılmaz Şahutoğlu, guatrın ameliyatla alınmasına karar verdi. Dr Şahutoğlu'nun yaptığı ve yaklaşık 4 saat süren başarılı bir operasyonla Elmas Erken'in boynundaki 1.5 kilo ağırlığındaki guatr alındı. Dr. Şahutoğlu, guatrın büyüklüğünün kendisini de şaşırttığını belirterek, "Hastamız 15 yıl önce de guatr ameliyatı olmuş ama geçen sürede tekrar yenilemiş. Şu anda hastamızın sağlık durumu iyi'' dedi. 
     Elmas Erken ise ameliyattan sonra rahat bir nefes aldığını belirterek, "Artık kendimi boğuluyor sanıyordum. Nefes alamaz olmuştum. Şimdi kendimi çok iyi hissediyorum'' diye konuştu. 
     
</TEXT>
</DOC>
