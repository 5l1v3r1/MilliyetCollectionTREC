<DOC>
<DOCNO> 275475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/magazin/amag.html </URL>
<DATE> 2004/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Temiz ekran'ın yeni transferi 
</HEADLINE>
<TEXT>


Kadınlarla çekilmiş şantaj kasetleri yüzünden h kim karşısına çıkan Tamer Karadağlı, TRT'de "Miras" adlı bir yarışma programı sunacak... 

ALİ'CE ALİ EYÜBOĞLU 

Tamer Karadağlı'nın ekran hasreti uzun sürmedi. Adı seks kasetli şantaj skandalına karıştıktan sonra yıllardır başrolünü oynadığı "Çocuklar Duymasın"daki rolünü kaybeden Karadağlı, yakında yine ekranlarda olacak. Ancak, bu kez oyuncu değil, sunucu olarak. 
Yapımcılığını Limon Yapım'ın üstleneceği yarışma programının adı, "Miras". Yarışma, yabancı bir formatın Türkiye versiyonu. "Miras", Kenan Işık'ın sunduğu "Kim 500 Milyar İster " gibi bilgiyi parayla ödüllendirecek. Ancak Karadağlı'nın sunacağı "Miras"ta, en büyük ödül 500 değil, 300 milyar lira olacak. 
Program, yetkililerden aldığımız bilgiye göre 'son anda bir değişiklik yapılmazsa' ekim ayından itibaren hafta içi her gün ekrana gelecek. Programda ünlüler de "Miras"tan pay kapmak için yarışacak. 
Karadağlı'nın "Miras"la ekran hasretine nokta koyacağı televizyon kanalına gelince... Limon Yapım'ın hazırlayıp Karadağlı'nın sunacağı "Miras", yeni yayın döneminde tüm tanıtımlarını, "Temiz Ekran" sloganıyla yapan TRT'de ekrana gelecek. 



</TEXT>
</DOC>
