<DOC>
<DOCNO> 275796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/siyaset/asiy.html </URL>
<DATE> 2004/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Şik yet 4 bakana 
</HEADLINE>
<TEXT>


AKP milletvekilleri, bakanlardan Babacan, Unakıtan, Çelik ve Akdağ'dan para ve tayin isteklerine ilgisiz kaldıkları, görüşmedikleri gerekçesiyle şik yetçi oldu 

ABDULLAH KARAKUŞ Kızılcahamam 


Başbakan Recep Tayyip Erdoğan'ın kabinede AB'ye yönelik revizyon düşüncesi, Kızılcahamam kampının ikinci gününe de damgasını vurdu. Milletvekillerinin bakanlarla ilgili düşüncelerini 10'lu gruplar halinde alarak tek tek not tutan Erdoğan'ın anket niteliğindeki bu nabız yoklamasına göre karar verebileceği belirtildi. 
Kampın ilk gününde milletvekillerinin önünde bakanlara yeni döneme ilişkin mesajlar vererek, "Koltukların ve makam araçlarının sıcaklığı, serinliği ebedi değil" diyen Erdoğan, ikinci günde de milletvekilleriyle gruplar halinde görüştü. Erdoğan "serbest atış" diye nitelendirilen bu görüşmelerde milletvekillerine, "İstediğinizi söyleyin. Samimi olun, içinizde bir şey kalmasın" diye konuştu. 

Şik yet üstüne şik yet 
Milletvekillerinin büyük çoğunluğu da bakanlardan şik yetçi oldu. Milletvekillerinin özellikle parasal taleplere yanıt vermeyen Devlet Bakanı Ali Babacan ve Maliye Bakanı Kemal Unakıtan üzerinde odaklandığı dile getirildi. Tayin taleplerine ilgisizlikleri nedeniyle de en çok şik yet alan bakanlar arasında Milli Eğitim Bakanı Hüseyin Çelik ve Sağlık Bakanı Recep Akdağ öne çıktı. Tarım ve Köyişleri Bakanı Sami Güçlü, Çalışma ve Sosyal Güvenlik Bakanı Murat Başesgioğlu, Devlet Bakanı Güldal Akşit, Bayındırlık ve İsk n Bakanı Zeki Ergezen ile Kültür ve Turizm Bakanı Erkan Mumcu da şik yet edilen bakanlar arasında dikkat çekti. 

Not aldı 
Şanlıurfa Milletvekili Yahya Akman'ın da bakanlar ve grup yönetimiyle ilgili olarak, "Bakanlar milletvekillerine çok ilgisiz. Bu ilgisizlik ve dağınıklık devam ederse kopmalar olabilir" diye Erdoğan'ı uyardığı belirtildi. 
Erdoğan'ın tek tek not aldığı şik yetler şöyle 
Bakanlara ulaşamıyoruz, telefonlarımıza çıkmıyorlar. Selam bile vermiyorlar. 
Bakanlar ilgisiz, hazırladığımız projelere bakılmıyor. Teşkilatlardan ve seçmenden gelen taleplere çözüm bulamıyoruz, bakanlar uyarılmalı. Revizyon yeni bir canlanma getirebilir. Hükümetin hızına ayak uyduramayan bakanlara yönelik tedbirler alınmalı. Bakanlar sizin rüzg rınızdan yararlanıyor. Sizin sırtınızdan politika yapıyor, proje üretmiyor. Fakirlere ve yoksullara yönelik küçük projelerle "para yok" diye ilgilenilmiyor. 

Hem spor hem brifing 

Erdoğan, milletvekilleriyle gruplar halinde görüşme yaptı. AKP Genel Başkan Yardımcısı Şaban Dişli dış politika, Genel Başkan Yardımcısı Nazım Ekren de ekonomik konularla ilgili milletvekillerine brifing verdi.Kampın ikinci gününde sabah sporu yapan milletvekilleri, komik olaylar da yaşadı. Tenis oynamaya giden Adana Milletvekili Atilla Başoğlu, bir anda kendini yerde buldu. Başoğlu'nun düşmesi, arkadaşlarının gülmesine neden oldu.Çevre ve Orman Bakanı Osman Pepe ile Adalet Bakanı Cemil Çiçek, kamp dışında tur attı. Gazetecilerin bulunduğu bölüme gelen Pepe, tavla oynayan gazetecilerin zarlarını kullandı. Pepe, 2 defa üst üste 6 - 4 attı.Dağa tırmanan Giresun Milletvekili Nurettin Canikli, gazetecilere, "Siz de tırmanırsanız baklava ısmarlarım" diye takıldı.Elazığ Milletvekili Necati Çetinkaya, İstanbul milletvekilleri Nusret Bayraktar ve İnci Özdemir, tatil köyünün çevresinde hızlı yürüyüş yaptı.Milletvekilleri, dün de termal suya girdi. Bazı milletvekili ve bakanlar da halı sahada maç yaptı. 


</TEXT>
</DOC>
