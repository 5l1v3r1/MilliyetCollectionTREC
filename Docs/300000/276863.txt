<DOC>
<DOCNO> 276863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/magazin/amag.html </URL>
<DATE> 2004/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan ekranlarında 'Türk tipi dizi' devri 
</HEADLINE>
<TEXT>


Yunanistan'ın iki büyük televizyon kanalı, baş kahramanlar arasında 'Türkler'in ve Türkiye'nin bulunduğu dizilerle reyting topluyor... 

Yorgo Kırbaki 

Türkiye ve Türkler, Yunan televizyonlarının 'bu sezondaki modası' oldu. 
Yeni yayın dönemine 1 Ekim'de başlayan Yunanistan'ın 3 büyük televizyonundan ikisi olan Antena ve Alpha kanalları, kahramanların Türk olduğu senaryolara dayalı dizi filmleri göstermeye başladı. 
Antena televizyonunun yayımladığı ve Yunanistan'ın en çok tanınan yönetmenlerinden Manusos Manusakis'in Gümülcine'de çektiği 'Elveda Deme' adlı dizide, Memos Begnis'in canlandırdığı 'Murat' adlı Batı Trakyalı bir Türk öğretmen, sevdiği Türk kızı 'Melek' Anna Çukala ile evlenmeye hazırlanıyor. Ancak, üniversiteye gitmek için Gümülcine'ye gelen Hristina Thalia Matika adlı Yunan kızıyla ile tanışan 'Murat'ın hayatı değişiyor. Bu Türk - Yunan aşkına, her iki gencin ailesi de karşı çıkıyor. 
Dizinin ilk bölümünde Yunanlı sanatçılar rol icabı Batı Trakyalı Türklerle camide namaz kılıp aptes alıyor. 

Türkçe diyaloglar 
Alpha televizyonunun 'Aşipel' isimli dizisinde de, Midilli Adası ile Ayvalık arasında Türk ortağı ile kaçakçılık yapan Stratis Yorgos Voyiacis , 'Seyda' Nina Loçari adlı Iraklı Kürt bir göçmen kızına şık oluyor. 
Her iki dizide de Türkler ile Yunanlılar arasındaki diyaloglar Türkçe başlıyor ve Yunanca devam ediyor. 


</TEXT>
</DOC>
