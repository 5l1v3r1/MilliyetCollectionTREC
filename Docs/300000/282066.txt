<DOC>
<DOCNO> 282066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/spor/spo09.html </URL>
<DATE> 2004/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Osman'lı tokadı yakacak 
</HEADLINE>
<TEXT>


Osman Şansal'ın hakeme saldırısı nedeniyle verilen 10 bin dolarlık ceza sorun oldu. Güreşte uluslararası faaliyetlerin askıya alınması gündeme geldi 

AYŞE YEŞİN 


Şansal h l yatırmadı 
AVRUPA Grekoromen Güreş Şampiyonası'nda hakeme saldıran Güreş Federasyonu Başkanı Osman Şansal cezayı ödemeyince, Türkiye'nin başını belaya soktu. Şansal'ı 10 bin dolar para cezasına çarptıran FILA, 15 Ekim tarihine kadar bu paranın yatmaması halinde Güreş Federasyonu'nun faaliyetlerinin askıya alınacağını bildirmesine karşın henüz cezanın yatırılmadığı ortaya çıktı. 

Atina'da da sorundu 
EKİM ayı başında bir yazıyla federasyonu uyaran FİLA, Hamza Yerlikaya'nın Gürcü rakibine yenilmesinden sonra meydana gelen olay nedeniyle Şansal'a verilen para cezasının henüz yatırılmadığı ve 15 Ekim tarihine kadar ödenmesi gerektiği ifade etti. Şansal'ın Atina Olimpiyatları'nda da, cezayı ödemediği için FILA kongresine girmekte zorluk yaşadığı bildirildi. 

Atalay ödetmiyor 
CEZANIN federasyon tarafından ödenmesine karşı çıkan Gençlik ve Spor Genel Müdür vekili Mehmet Atalay'ın, "Bu kişisel bir olaydır ve parayı federasyon başkanının bizzat ödemesi gerekir" talimatına rağmen, Şansal'ın herhangi bir girişimde bulunmadığı kaydedildi. Doping yaptığı gerekçesiyle 10 bin İsviçre Frangı ceza alan Bünyamin Emik de sorun oldu. 


</TEXT>
</DOC>
