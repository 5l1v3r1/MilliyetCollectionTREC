<DOC>
<DOCNO> 298342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/astro/index.html </URL>
<DATE> 2004/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprüler kurabiliriz 
</HEADLINE>
<TEXT>


AB kararının verileceği bugün Ay ülkemizin yönetimini anlatan 10. evden geçiyor. Dikkat çekeceğimiz bir gündeyiz. Öğle saatleri yanlış anlamalara dikkat etmeliyiz. Heyecan, akıl ve duygu arasında mücadele söz konusu.Koç'lar bugün geçmişle bağlantılı konularda huzursuzluk yaşayabilir. İyimserliklerini korurken aynı zamanda hatalarından ders almaya çalışmalılar. Boğa'lar bugün iyimser olacaklar. Arkadaşlarla beraberlikler onlara moral veriyor. Grup çalışmalarında orijinal düşünceler üzerinde durarak daha verimli olmalılar. İkizler için iş hayatında önem taşıyan konular gündemde olacak. Bu alanda toleranslı olmaları doğru kararlar almalarını kolaylaştıracak. Yengeç'ler genel olarak pozitif olacaklar. Yeni görüşlere karşı esnek olmaları onlara fayda sağlayacak. Yabancılarla ilgili girişimleri onları heyecanlandırıyor. Aslan'lar maddi konularda dikkatli olmalı ve risklere girmemeli. Ortaklıkla ilgili, özellikle eşin parasal durumuna ait terslikler göz ardı edilmemeli. Başak'lar pek çok konuda yapıcı olmaya çalışmalı. Özellikle ortaklaşa alanda duygusal kararlar onlar için zorlayıcı olabilir.Terazi'ler detay ve aşırı sorumluluk gerektiren işleri ihmal etmemeli. Tamamlanması gereken konularla da ilgilenirken sağlıklarına dikkat etmeliler. Akrep'ler iyimserlikleri sayesinde başarıya açık bir gündeler. Duygusal alanda heyecan yaşamaları ve yenilikler yapmaları kolay olacak. Yay'lar günlük işler ve eve ait konular arasında kalacaklar. Sakin davranarak sorunları aşabilirler. Ailevi konularda fedakarlık yapmaya açık olmalılar. Oğlak'lar iletişim, haberleşme konularında rahat olacaklar. Alacakları haberler onları heyecanlandırabilir. Kova'lar maddi konularda bazı girişimlerini gözden geçirecekler. Bu alanda riskten uzak hareket etmek gerekiyor. Tutumlu davranmalarında fayda var. Balık'lar dikkat çekici olacakları bir günde. Öne çıkabilecekleri fırsatlarla karşılaşmaları olası. Duygusal alanda ise coşku var. 



</TEXT>
</DOC>
