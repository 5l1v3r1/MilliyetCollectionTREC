<DOC>
<DOCNO> 269676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/sondun03.html </URL>
<DATE> 2004/09/07/ </DATE>
<TIME> 00.55 </TIME>
<AUTHOR>  </AUTHOR>
<HEADLINE>
Gazze'de patlamalar 14 ölü, 45 yaralı 
</HEADLINE>
<TEXT>

     İsrail güçlerinin Gazze'de dün gece Hamas örgütünü hedef alan bombardımanında 14 kişinin öldüğü bildirildi. 
     Filistinli hastane kaynakları, dünkü bombardımanda yaralananların sayısının da 4'ü ağır olmak üzere toplam 45 olduğunu söylediler. 
     Bu arada, Kassam tipi bir füzenin Gazze Şeridi'nden İsrail topraklarına fırlatıldığı, saldırıda ölen ya da yaralanan olmadığı bildirildi. 
     İsrail polis kaynakları, füzenin 14 kişinin öldüğü bombardımandan birkaç sonra atıldığını açıkladı. 
     Öte yandan, Filistinli hastane kaynakları, bu sabah 10 yaşındaki Filistinli bir kız çocuğunun Gazze Şeridi'nin güneyindeki Han Yunus'ta sınıfında bulunduğu sırada başından vurularak ağır yaralandığını bildirdi. 
     Ateşin, Han Yunus yakınlarındaki bir Yahudi yerleşim biriminden açıldığı sanılıyor. 
     Saldırdıların ardından Hasan örgütü, karşılık verme tehdidinde bulunmuştu. 
     Görgü tanıklarına göre patlamaların olduğu yerde, saldırıdan kısa bir süre önce bir grup erkek toplandı. Bazı görgü tanıklarına göre, toplantı yapılan yer Hamas örgütünün eğitim alanıydı. 
     Toplantı başlar başlamaz iki patlama oldu ve birçok kişi bu sırada öldü veya yaralandı. İlk iki patlamadan sonra kaçmaya başlayanlar da izleyen üç patlamanın hedefi oldu. 
     
</TEXT>
</DOC>
