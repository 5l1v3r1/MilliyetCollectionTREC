<DOC>
<DOCNO> 288904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/yazar/akyol.html </URL>
<DATE> 2004/11/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Söylev ve Demeçler 
</HEADLINE>
<TEXT>


ATATÜRK'ÜN 1919'dan başlayarak yaptığı konuşmalar ve verdiği demeçler üç ciltlik bir kitap halinde 1962'de yayımlanmıştı. Bende 1997'de yapılan tıpkıbasımı var. Tıpkıbasım olması çok iyi, çünkü mesela Mustafa Kemal Paşa'nın İzmir İktisat Kongresi'nde yaptığı konuşma, bütün baskılarda II. cildin 103. sayfasında... 
Fakat üç cilt ve sonra bir ilaveyle dört cilt olarak yayımlanmış olan bu fevkalade önemli belge - yanında, utanç verici bir eksiklik var İndeks yok 
Atatürk falanca tarih şahsiyet hakkında neler demiş Bulmanız için kitabın "şahıs isimleri indeksi" yok 
Atatürk falanca mesele, falanca devlet veya kavim yahut falanca olay hakkında neler demiş Kitabın "konular indeksi" de yok 
Mesela Atatürk "Türk, Kürt, Çerkez, Anasırı İslamiye" deyimini ne zaman kullanmış "Türkiye devleti" veya "Türk devleti" yahut "Türkiyeliler" ya da "Türk milleti" gibi fevkalade önemli terimleri ne zaman, nerede, hangi vesilelerle kullanmış, zamanla nasıl değişmiş 
Bunları bulmanız için indeksler yok Bin sayfayı taramanız lazım 

DAHA önemlisi, bu derece önemli bir tarihi belgede indeksler olmadığı için Atatürk'ün "terminolojik evrimi"ni de izlemek mümkün değil 
Mesela "millet" kelimesi bizde yüzlerce yıldan beri kullanılır ama zamanla anlamı değişmiştir. "Millet" kelimesine Atatürk'ün verdiği m n lar değişen tarihi şartlara göre nasıl değişmiştir 
Kitapta "konular indeksi" olsa açar bakarsınız... Böyle bir indeks olmadığı için, kitabın hangi cildinin hangi sayfasında Atatürk'ün "millet" terimini kullandığını, bunun anlamlarının nasıl değiştiğini tespit etmeniz için adeta 'akademik' bir araştırma yapmanız lazım 
Böyle olmayınca, Atatürk'ün herhangi bir tarihteki bir sözünü alıp öncesini ve sonrası bilmeden, hatta nasıl görüş değiştirdiğini de bilmeden, herkes kendi ideolojisine göre Atatürk'ten 'dogma'lar üretiyor. 
Kaldı ki "Söylev ve Demeçler"in eldeki baskısında eksik ve hatalar da vardır. III. cildin 133. sayfasında yer alan "Mac Arthur'a açıklamalar"ın gerçek olmadığı anlaşılmıştır. "İzmit Konuşmaları" da eksiktir. 

ATATÜRK Araştırma Merkezi'nin başkanlığına Prof. Dr. Mehmet Saray atandı. Birçok değerli ilmi araştırmaları bulunan Prof. Saray'ı yeni görevinden dolayı kutluyorum. 
Bugüne kadar binlerce sayfa "şerh ve haşiyeler" yayımlamış olan Merkez'in artık ilmi, analitik bir çalışma dönemine gireceğini umuyorum. 
İlk adım da indeksli ve mukayeseli belge yayınları olmalıdır diye düşünüyorum. 
"Nutuk" ve "Söylev ve Demeçler"in mutlaka orijinal diliyle ve ilk baskılarının sayfa düzeni değiştirilmeden "indeksli" yayını yapılmalıdır Kişi, kavram, devlet, ulus ve yer indeksleriyle... 
Gerçi Doç. Dr. Mehmet Evlise'nin "Atatürk'ün Söylev ve Demeçleri'nin Konular İndeksi" adıyla 127 sayfalık bir kitabı var. İyi bir kitap ama çok yetersiz, bana yetmiyor. 
"Nutuk" yayımlanalı üç çeyrek asır, "Söylev ve Demeçler" yayımlanalı kırk yıl oldu, h l kapsamlı "indeks"lerinin olmaması, Atatürk'e analitik ve bilimsel bakamadığımızı göstermiyor mu 



</TEXT>
</DOC>
