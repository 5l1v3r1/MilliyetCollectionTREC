<DOC>
<DOCNO> 297726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/ekonomi/eko01.html </URL>
<DATE> 2004/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, 2007 sonrası da olacak 
</HEADLINE>
<TEXT>


AHMET ERHAN ÇELİK Ankara 

Devlet Bakanı Ali Babacan, IMF'nin 3 yıllık yeni stand - by'ın tamamlanmasının ardından Türkiye'yi "uzaktan izleme programına post monitoring programme " alabileceğini" söyledi. 
Babacan'ın yaklaşık iki saatte tamamlanan basın toplantısında yaptığı açıklamalarda cümle aralarına sıkışan önemli detaylar şöyle 

Bütçeye girecek 
IMF'den yeni stand - by çerçevesinde sağlanacak 10 milyar dolarlık mali kaynağın tamamı bütçede kullanılacak.Üç yıllık program uygulamasında "daraltıcı maliye politikası aracılığıyla büyüme" anlayışı devam edecek. Diğer bir deyişle bütçe harcamaları mümkün olduğunca kısılırken, yabancı sermaye girişlerini özendirecek tedbirler alınarak kaynak açığı telafi edilecek. Ücretlilerin gelirlerinin artırılmasında "ileriye doğru endeksleme" kuralı devam edecek. Memur ve işçiler enflasyon hedefi kadar maaş artışlarıyla yetinmek durumunda kalacak. 

Medyada ağlayanlar 
Toplantıda, Rıza Moghadam, başarılı bir programın ardından imzalanacak yeni stand-by'ın Türkiye-IMF ilişkilerinde dönüm noktası olduğunu söyledi. Mevcut program sayesinde enflasyon ve faizlerin düştüğünü vurguladı. 
Babacan ise, bankacılık ve gelir idaresi gibi kanun taslaklarının IMF ile görüşülmesi sırasında içeride konuşulanların saat saat, gün gün medyaya yansıtılmasını doğru bulmadığını belirterek şöyle konuştu 
"Özellikle ticari sırlar konusunda hassas, güvenilmesi gereken kuruluşlarımız, bu konulara hassasiyet göstermeli. Her konu görüşülür ancak bunun bir şikayet, bir ağlama sebebi gibi medya ile paylaşılmasını doğru bulmuyorum. Yasal düzenleme konusunda son söz TBMM'nindir." 

Borcun yarısı kadar yeni borç Babacan'ın verdiği bilgilere göre IMF'den sağlanacak 10 milyar dolarlık yeni finansmanla ilgili işleyiş şöyle olacak 
2004 sonunda IMF'ye borç IMF parasıyla SDR 13.8 milyar SDR'ye, yani yaklaşık 20 milyar dolara inecek.20 milyar dolarlık borcun tamamı 2005- 2007 yıllarında geri ödenecek. Bu yıllarda IMF'den 10 milyar dolar mali destek alınacak. 10 milyar dolarlık yeni kaynağın 1.3 milyar doları kasımda tamamlanan eski stand - by'ın kullanılmamış iki diliminden sağlanacak. 2007'de borç 9.3 milyar dolara gerileyecek. Türkiye, 10 milyar dolarlık destekle "net borç geri ödeyicisi" konumuna gelecek. IMF İcra Direktörleri Kurulu yeni stand - by'ı onaylandığı anda 10 milyar dolarlık fonun 12 diliminden ilki gelecek. Çekilişler 2005'te ilave 4 dilim, 2006'da 4 dilim, 2007'de ise 3 dilim şeklinde yapılacak. 10 milyar doların 4.2 milyar doları 2005'te, 3.3 milyar doları 2006'da, 2.5 milyar doları ise 2007'de kullanılacak.IMF'ye 2006'da ödenmesi gereken 11 milyar dolarlık borçta ertemeye gidilecek. Bu yılın ödemelerinden 3.7 milyar dolarlık kısım 2007'ye kaydırılacak. 2006'da yapılacak ödeme tutarı 7.3 milyar dolara inecek. 

Borç stokunda 10 puanlık düşüş Yeni anlaşmanın diğer unsurları da şöyle 
Programdaki tüm kuruluşlar süratle özelleştirilecek.Yatırım ortamının iyileştirilmesine devam edilecek. Önümüzdeki döneme ilişkin öncelikle ele alınması gereken konuları içeren ilerleme raporu tamamlandı. Bu rapor konsey üyelerine sunulacak.3 yıllık dönemde milli gelirde yıllık yüzde 5 büyüme hedeflendi. Enflasyon hedefleri 2005'ten başlayarak yüzde 8, 5 ve 4 olarak belirlendi.Merkez Bankası 2006'da açık hedefleme politikasına geçecek.Net borç stokunun gayrisafi milli hasılaya oranı 2007'ye kadar 10 puan gerileyerek yüzde 60'a inecek.Sosyal güvenlik sistemi yeniden yapılandırılacak. Genel sağlık sigortası uygulamasına geçilirken, sosyal güvenlik sistemine yönelik kısa vadeli hedef, "mevcut açığın büyütülmemesi" olarak belirlendi. Bu çerçevede 10 yıl içinde emeklilik sisteminin açığı GSMH'nin yaklaşık yüzde 1'i oranında azaltılacak. 


</TEXT>
</DOC>
