<DOC>
<DOCNO> 269119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/siyaset/asiy.html </URL>
<DATE> 2004/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Töre cinayetleri artar' 
</HEADLINE>
<TEXT>


AKP 'Zinaya cezayı Anadolu kadını istiyor' dedi ama Doğu'daki kadın kuruluşlarına göre bu cezayla bek ret kontrolleri ve baskı artacak, töre cinayetleri meşrulaşacak 

İSTANBUL Milliyet DHA 


AKP, zinanın şik yete bağlı olarak cezalandırılmasını "Anadolu kadını istiyor" gerekçesine dayandırırken, Anadolu'dan aksi yönde sesler yükseliyor. Doğu ve Güneydoğu'daki kadın kuruluşlarının temsilcileri, "Zinanın suç sayılmasının bölgede namus cinayetleri ile bek ret kontrollerini tetikleyeceğini" dile getirdiler. 
Kadın kuruluşları temsilcilerinin görüşleri şöyle 
Nebahat Akkoç KA-MER Kadın Merkezi Başkanı Hiçbir sosyal güvencesi, can güvenliği olmayan bir kadının kocasını neye güvenerek şik yet edebileceğini düşünmek lazım Bu nedenle zinanın suç sayılması kadın-erkek eşitliğini sağlamaz. Zinayı kadın için suç olmaktan çıkaran yasal düzenlemeler yapılsa da, kadınların zina yapması durumunda ceza "ölüm"dür. Bu durumu sadece yasal düzenlemelerle değiştirmek zaten mümkün değildir. Tam tersine namus saikiyle işlenen cinayetleri meşrulaştıracağını düşünüyoruz. 
Zozan Özgökçe Van Kadın Derneği Başkanı Zinanın suç sayılması namus cinayetlerini artırır, bek ret kontrollerini yaygınlaştırır. Zaten bölgede kan davaları, namus ve töre cinayetleri var. Bu insanlar halen yasalar aracılığı ile değil, suçluları kendileri yargılayıp, cezayı da bir şekilde kendileri veriyorlar. Bu ceza yöntemi, töreleri de göz önüne aldığımızda, zinanın suç olmasıyla birlikte daha da artacak. Zina suç sayılırsa, tamamen ortadan kaldırmaya çalıştığımız bek ret kontrolleri yeniden artacak. 

'İncelemezler bile' 
Nazan Odabaşı KA-DER Şanlıurfa Temsilcisi Avrupa Birliği'ne girmeye çalıştığımız günlerde böyle bir konunun gündeme gelmesi yanlış. Töre cinayetleri ve bek ret kontrollerini tetiklemesi olasıdır. Böyle bir şik yet olduğunda önce bek ret kontrolü talep edilebilir. En ufak bir şüphede çok incelemeye gerek duymadan olaylar hızla gelişebilir. 
Töre cinayetini körükleyebilir. Şüphesi bile Doğu ve Güneydoğu'da halkı tetikler. Bu da çoğunlukla kadınlara dokunacak. 
Saadet Becerikli Batman Kadın Platformu Dönem Sözcüsü 15 yıldır gelişen kadın mücadelesine rağmen toplumun bütün katmanlarında erkek egemenliği var. Genel olarak kadınlar erkekleri şik yet edemez. "Erkeğin elinin kiri" denir. Namus cinayetlerinde ceza indirimi kaldırılmıştı. Şimdi bu düzenlemeyle kadınlara yönelik yanlış uygulamaların önü açılacak. 

'Sadece kadına yüklenir' 
Didem Demirkol MEKSA Vakfı Şanlıurfa Projesi Başkanı Gelişmişlik seviyesi az olan yerlerde zinanın suç sayılması kesinlikle kullanılır. Burada insanlar namus cinayetini, suç olduğunu bilerek işlemiyor. Kanunları kendileri yaratıyorlar. Ama bunun bilincinde olan bir insan, bunu kullanır. 
Kibar Özdemir KADER Kahramanmaraş Eğitmeni Güneydoğu'nun tümünde zina yalnızca kadınlar için olacak. Biz buna şiddetle karşı çıkıyoruz. Çünkü genelde namusun kadınla ilgili olduğu yönünde bir anlayış var. Zina suç sayılırsa sadece kadınlara yüklenecek. Dolayısıyla kadınlara yönelik yaptırımlar da artacak. 
Zeki Yüksel İnsan Hakları Derneği Van Şubesi Başkanı Tasarı siyasi amaca ve mesaj göndermeye yönelik. AKP'de çok eşli milletvekilleri bulunmaktadır. Tasarı, çok eşliliği zina suçunun dışında tutmaya yönelik bir gayrettir. Yasalar toplumun sorunlarını çözmeye yönelik olmalıdır. 


</TEXT>
</DOC>
