<DOC>
<DOCNO> 286204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sonyas15.html </URL>
<DATE> 2004/11/04/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Bon Jovi de müzik efsaneleri arasına giriyor... 
</HEADLINE>
<TEXT>

     Rock müziğin ünlü ismi Jon Bon Jovi'ye Amerikan Müzik Ödülleri töreninde ömür boyu onur ödülü verilecek. 
     Internetteki ''variety'' sitesinin haberine göre, ödüle layık görülen Jon Bon Jovi, Elvis Presley, Bing Crosby gibi müzik efsaneleri arasına girecek. 
     Amerikan kültürüne ve müziğine katkılarından dolayı ödüle değer bulunan 42 yaşındaki ünlü sanatçı, ödülünü 14 Kasım'da alacak. 
     ABC televizyonunda naklen yayınlanacak 32. Geleneksel Amerikan Müzik Ödülleri töreninde milyonlar, Bon Jovi'nin onur gecesini izleyecek. 
     Müzik dünyasına kendi ismini taşıyan Bon Jovi topluluğuyla atılan ve sanat yaşamı boyunca ''Living on a Prayer'', ''It's My Life'' gibi birbirinden gözde parçalara imza atan Bon Jovi'nin yeni çalışması da 16 Kasım'da müzik marketlerin raflarındaki yerini alacak. 
     
</TEXT>
</DOC>
