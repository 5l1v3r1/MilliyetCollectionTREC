<DOC>
<DOCNO> 273116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/son/sondun30.html </URL>
<DATE> 2004/09/19/ </DATE>
<TIME> 23.36 </TIME>
<AUTHOR>  </AUTHOR>
<HEADLINE>
Time dergisi ABD, Suriye ile askeri işbirliği görüşmeleri yapıyor 
</HEADLINE>
<TEXT>

     ABD'nin Suriye ile, Irak'ın istikrara kavuşturulması için askeri işbirliği kurmak amacıyla görüşmeler yaptığı belirtildi. 
     Time dergisi, Amerikalı üst düzey yetkililerin bu konuda geçen hafta Suriye Devlet Başkanı Beşşar Esad ile başkent Şam'da görüştüklerini bildirdi. 
     Bir Amerikalı üst düzey yetkilinin açıklamalarına dayanarak verilen haberde, söz konusu görüşmeler sonucunda ortak bir birliğin Irak'ın Suriye sınırında görev yapabileceği kaydedildi. 
     ABD Dışişleri ve Savunma Bakanlığı yetkilileri, Time dergisinde yazılanlardan haberdar olmadıklarını belirterek, konuya ilişkin açıklama yapmadılar. 
     Suriye'yi terörizmi desteklemekle suçlayan ABD, Irak'taki Amerikan birliklerine yönelik direnişi besleyen militanların, paranın ve silahların Irak'a, Suriye üzerinden getirildiğini savunuyor. 
     
</TEXT>
</DOC>
