<DOC>
<DOCNO> 270632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sondun21.html </URL>
<DATE> 2004/09/10/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Rusya Genelkurmay Başkanı Yurtdışıdaki terörist kamplarını biliyoruz 
</HEADLINE>
<TEXT>

     Rusya Genelkurmay Başkanı Yuri Baluyievski, ''yurtdışındaki terörist kamplarının bulunduğu yerlerle ilgili kesin bilgilerin ellerinde olduğunu'' söyledi. 
     Baluyievski, gazetecilere yaptığı açıklamada, ''Yurtdışındaki terör üslerinin nerede olduğuna dair kesin bilgiler elimizde var'' diye konuştu. 
     Rus silahlı kuvvetlerinin, terör kamplarına yönelik operasyon konusunda kampların bulunduğu ülkelerle ortak adım atacağını kaydeden Baluyievski, ''Eğer terör üslerinin bulunduğu ülkelerle ortak çalışma konusunda anlaşmaya varamazsak, o zaman Başkomutan ve parlamentonun üst kanadından kendi önlemlerimizi almak için izin başvurusunda bulunacağım'' dedi. 
     Terör üslerinin bulunduğu ülkelerin adını vermeyen Baluyievski, önceki gün yaptığı açıklamada, Rusya'nın teröristlere yönelik önleyici eylemlerde bulunacağını ve teröristlerin hangi ülkede olduğunun önemli olmadığını söylemişti. 
     
</TEXT>
</DOC>
