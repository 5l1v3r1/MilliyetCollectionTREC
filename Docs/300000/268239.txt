<DOC>
<DOCNO> 268239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sontur26.html </URL>
<DATE> 2004/09/01/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Ağustos'ta Antalya'ya 979 bin turist geldi... 
</HEADLINE>
<TEXT>

     Turizmde tüm sezonların en iyi dönemini geçiren Antalya'ya, 8 ayda havayoluyla 4 milyon 2 bin 259 turist geldi. 
     AA muhabirinin Antalya Devlet Hava Meydanları İşletmesi Başmüdürlüğü'nden aldığı bilgiye göre, Ağustos ayında Antalya'ya havayoluyla gelen turist sayısı 979 bin 5 oldu. 1 Ocak-31 Ağustos tarihleri arasında ise Antalya'ya havayoluyla 4 milyon 2 bin 259 turist geldi. 
     Yetkililer, Ağustos ayında bölgeye gelen turist sayısının, aylık yüzde 14, yıllık yüzde 35 oranında arttığını bildirdiler. 
     Geçen yıl Ağustos ayında Antalya'ya 861 bin 385 turist gelirken, yine geçen yılın 8 aylık döneminde gelen turist sayısı 3 milyon 313 bin 235 olmuştu. 
     Turizm sektör temsilcileri, eylül ve ekim aylarında da turist hareketliliğinin üst noktaya çıkacağını, Antalya'nın hedeflediği 6 milyon turist rakamını aşabileceğini kaydettiler. 
     
</TEXT>
</DOC>
