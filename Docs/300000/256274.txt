<DOC>
<DOCNO> 256274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/son/sondun06.html </URL>
<DATE> 2004/07/18/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Filipinli askerlerin Irak'ta kalan kısmı yarın ayrılıyor... 
</HEADLINE>
<TEXT>

     Filipinler, Irak'ta rehin vatandaşlarının hayatını kurtarmak için, bu ülkedeki askerlerinin kalanlarının da yarın Irak'ı terk edeceğini açıkladı. 
     Filipinler Dışişleri Bakanı Delia Albert, yazılı açıklamasında, Filipinler insani yardım birliğinin sorumlu olduğu işleri sonlandırdığını söyledi. 
     Albert, Filipinler Büyükelçisi Roy Cimatu'nun eşlik edeceği askerlerin pazartesi günü Irak'ı terk ederek Kuveyt'e geçeceğini, buradan da uçakla Manila'ya hareket edeceğini kaydetti. 
     Iraklı militanlar, 10 Temmuz'da kaçırdıkları Filipinli kamyon sürücüsü Angelo de la Cruz'u, Filipin askerlerinin tamamı ay sonuna kadar ülkeyi terk etmesi halinde serbest bırakacaklarını bildirmişti. 
     Bunun üzerine Manila hükümeti, bu ülkedeki 51 askerinden bir bölümünü geri çekmişti. 
     
</TEXT>
</DOC>
