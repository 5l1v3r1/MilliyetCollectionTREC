<DOC>
<DOCNO> 257346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/soneko28.html </URL>
<DATE> 2004/07/22/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Döviz mevduat hesapları arttı... 
</HEADLINE>
<TEXT>

     Bankalardaki toplam döviz mevduat hesapları, 2-9 Temmuz 2004 tarihleri arasında 332 milyon dolar artarak 68 milyar 972 milyon dolara çıktı. 2 Temmuz'da toplam döviz mevduat hesapları, 68 milyar 640 milyon dolar düzeyindeydi. 
     Döviz tevdiat hesapları toplamı da, aynı dönemde 73 milyon dolar artarak 51 milyar 868 milyon dolar oldu. 
     Yurtiçi döviz tevdiat hesapları toplamı 46 milyon dolar yükselerek 49 milyar 320 milyon dolara çıkarken, yurtdışı döviz tevdiat hesapları da 27 milyon dolar artarak 2 milyar 547 milyon dolara çıktı. 
     Bankalararası interbankta döviz tevdiat hesapları ise 294 milyon dolar azalarak 356 milyon dolar olarak gerçekleşti. 
     Merkez Bankası'nın geçici verilerine göre, 9 Temmuz tarihinde 17 milyar 105 milyon dolar olan kredi mektuplu döviz tevdiat hesapları ve süper döviz hesapları, 16 Temmuz tarihi itibarıyla 14 milyon dolar artarak 17 milyar 119 milyon dolara çıktı. 
     
</TEXT>
</DOC>
