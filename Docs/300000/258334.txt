<DOC>
<DOCNO> 258334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sontur34.html </URL>
<DATE> 2004/07/26/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Mersin Valisi ATAŞ'ta tehlike atlatıldı 
</HEADLINE>
<TEXT>

     Mersin Vali Vekili Reşat Özdemir, Anadolu Tasfiyehanesi A.Ş. ATAŞ Rafinerisi dolum tesislerindeki yangında tanktaki yakıtın tamamen yandığını belirterek, ''Tehlike atlatıldı'' dedi. 
     Özdemir, AA muhabirine yaptığı açıklamada, dolum tesislerindeki 9 bin ton yakıtın bulunduğu tanktaki yangının soğutulması çalışmalarının sürdüğünü, önlem amacıyla İskenderun Demir Çelik Tesisleri ile Adana'dan köpük istendiğini ifade etti. 
     Yangın süresince 200 kişilik ekibin vardiyalı olarak söndürme çalışmalarında görev aldığını belirten Özdemir, ''Tehlike atlatıldı. Yakıt tamamen yandı. Korkulacak bir durum kalmadı. Bununla birlikte tedbiri elden bırakmıyoruz'' dedi. 
     Özdemir, olayla ilgili soruşturmaya ve yangının çıkış nedeninin araştırılmasına yönelik çalışmalara başlandığını kaydetti. 
     
</TEXT>
</DOC>
