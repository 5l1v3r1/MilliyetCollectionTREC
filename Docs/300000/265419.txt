<DOC>
<DOCNO> 265419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/yasam/yas02.html </URL>
<DATE> 2004/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Terk eden eş dava açamaz 
</HEADLINE>
<TEXT>


Yerel mahkemede açılan bir boşanma davasının temyiz incelemesinde Yargıtay önemli bir karar verdi Eşini terk eden kişi, boşanma davası açamayacak 

ANKARA Milliyet 

Karar temyiz incelemesinde verildi 
YARGITAY, terk nedenine dayanılarak yerel mahkemede açılan bir boşanma davasının temyiz incelemesinde, eşini terk eden kişinin boşanma davası açamayacağına karar verdi. Davacı kocanın, eşinin Osmaniye'de tuttuğu eve gelmesi için ihtar edilmesini istediği, boşanma davasının ihtar kararının tebliğ tarihinden 4 ay sonra açıldığı anlatıldı. 

Terk edilen eş dava açabilecek 
TERK edilen eşin boşanma davası açabileceğine işaret edilen kararda, terk eden eşin bu sebebe dayanarak boşanma davası açma hakkı bulunmadığı kaydedildi. Kararda, diğerini, ortak konutu terk etmeye zorlayan veya haklı bir sebep olmaksızın ortak konuta dönmesini engelleyen eşin de terk etmiş sayılacağı belirtildi. 


</TEXT>
</DOC>
