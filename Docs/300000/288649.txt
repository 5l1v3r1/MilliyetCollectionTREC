<DOC>
<DOCNO> 288649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/guncel/axgun02.html </URL>
<DATE> 2004/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir başkadır benim memleketim 
</HEADLINE>
<TEXT>


Muş'un Cevizdere köyünde 1982 yılındaki çığ ve heyelandan evleri yıkılan 32 afetzedenin konutlarını ancak çocukları teslim alabildiler 

MEHMET AYDIN Muş DHA 

Muş'un Cevizdere köyünde Çığ ve heyelan nedeniyle evleri yıkılan 32 afetzede, konutlarına 22 yıl sonra sahip oldu. Konutların yapım sürecinde hayatlarını kaybeden hak sahiplerinin yerine evleri çocukları teslim aldı. 
Merkeze bağlı Cevizlidere köyünde 1982'de meydana gelen çığ ve heyelanın ardından 32 ev yıkılmıştı. Bayındırlık ve İsk n Müdürlüğü tarafından Muş'un Zafer Mahallesi'nde yaptırılan konutlarının afetzedelere dağıtılması ise olaydan tam 22 yıl sonra gerçekleşti. 

Bürokrasiye takıldı 
Bayındırlık ve İsk n Müdürü Ayhan Uçak, 1982'de meydana gelen çığ ve heyelan sırasında evleri yıkılan vatandaşlar için konutların yapımına bürokratik engeller yüzünden ancak 2000'de başlanabildiğini kaydetti. Uçak, konutların 3 katlı ve 6 daireli bloklardan oluştuğunu, noter huzurunda çekilişle hak sahiplerine veya mirasçılarına teslim edildiğini ifade etti. 

Ben göremem diyordu 
Babası öldüğü için kura çekimine katılan hak sahiplerinden Şeyhmus Uysal 24 da "Köydeki evimiz yıkıldığında ben 2 yaşımdaymışım. Hiçbir şey hatırlamıyorum. Babam, 5 yıl önce öldü. Babamın ömrü konutu görmeye yetmedi. Zaten 'Benim ömrüm konutları görmeye yetmez' diyordu. Keşke şu mutluluğu babamla birlikte paylaşsaydım" dedi. 




</TEXT>
</DOC>
