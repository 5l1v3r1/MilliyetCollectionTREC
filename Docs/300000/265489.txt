<DOC>
<DOCNO> 265489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/son/sonspo11.html </URL>
<DATE> 2004/08/22/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Şakar Sakatlarımız düzeldikten sonra bizi yenecek takım çok az 
</HEADLINE>
<TEXT>

     Trabzonspor Kulübü Asbaşkanı Nevzat Şakar, sakat oyuncularının düzelmesi durumunda kendilerini yenecek çok az takım bulunduğunu savundu. 
     Nevzat Şakar, A.A muhabirine yaptığı açıklamada, bordo-mavili takımın hem ligde hem de Avrupa Şampiyonlar Ligi ön elemelerinde çok iyi bir biçimde mücadele ettiğini ifade ederek, ''Oyuncularımızın sakatlanması konusunda üzerimizde bir şanssızlık var. Bu şanssızlıkları giderdikten ve sakat oyuncularımız düzeldikten sonra bizi hem ligde hem de Avrupa'da yenecek takım çok az'' dedi. 
     Trabzonspor'un, Hüseyin Avni Aker Stadı'nda yapacağı Dinamo Kiev maçında taraftarların takımının yanında olması gerektiğini de vurgulayan Şakar, ''Taraftarımızın desteğiyle Dinamo Kiev'i yeneceğiz'' diye konuştu. 
     
</TEXT>
</DOC>
