<DOC>
<DOCNO> 296366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sonyas07.html </URL>
<DATE> 2004/12/09/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
16 yaşındaki Nakamura, ABD'nin satranç şampiyonu oldu 
</HEADLINE>
<TEXT>

     
     Can KAMİLOĞLU NEW YORK, DHA 
     

16 yaşındaki Japon asıllı Amerikalı Hikaru Nakamura, San Diago'da yapılan ABD Satranç Şampiyonası'nda birinci oldu. Nakamura böylece 1958'de 14 yaşında şampiyon olan Boby Fischer'den bu yana şampiyonluğa uzanan en genç satranç oyuncusu oldu. 
     Finalde 34 yaşındaki Ukrayna kökenli Alex Stripunsky'yi 2-0 yenenmeyi başaran küçük şampiyon, birincilik ödülü olarak 25 bin dolar kazandı. Dünya Satranç Şampiyonu Garry Kasparov ve Fischer'i kahraman olarak gördüğünü söyleyen Nakamura "Hedefim Dünya Şampiyonluğu" diye konuştu. 
     Strancı üvey babasından öğrenen Nakamura, yedi yaşına geldiğinde ciddi bir satranç oyuncusu haline geldi. Genç şampiyon dokuz yaşına geldiğinde ise usta oyuncu seviyesine yükselmişti. 
     New York'lu genç satranç oyuncusunun şampiyonluğu ülkede geniş yankı uyandırdı. Amerikalı satranç otoriteleri Nakamura'nın başarısını, "İşte gelecekteki Dünya Şampiyonumuz" şeklinde yorumladı. 
     
</TEXT>
</DOC>
