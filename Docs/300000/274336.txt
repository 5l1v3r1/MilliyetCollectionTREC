<DOC>
<DOCNO> 274336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sontur04.html </URL>
<DATE> 2004/09/23/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
LES başvuruları 27 Eylül'de başlayacak... 
</HEADLINE>
<TEXT>

     Lisansüstü Eğitime Giriş Sınavı LES 27 Eylül'de başlayacak. 
     Öğrenci Seçme ve Yerleştirme Merkezi'nden yapılan açıklamaya göre, sınav, 5 Aralık'ta üniversite rektörlüklerinin bulunduğu Adana, Afyon, Ankara, Antalya, Aydın, Balıkesir, Bolu, Bursa, Çanakkale, Denizli, Diyarbakır, Edirne, Elazığ, Erzurum, Eskişehir, Gaziantep, Hatay, Isparta, İstanbul, İzmir, Kahramanmaraş, Kars, Kayseri, Kırıkkale, Kocaeli, Konya, Kütahya, Malatya, Manisa, Mersin, Muğla, Niğde, Sakarya, Samsun, Sivas, Şanlıurfa, Tokat, Trabzon, Van ve Zonguldak ile KKTC'nin başkenti Lefkoşa'da gerçekleştirilecek. 
     Sınava başvuru süresi 8 Ekim'de sona erecek. Adaylar, başvuru evrakını 6 milyon lira karşılığında üniversite rektörlüklerinden alabilecekler. Adaylar sınav ücreti olarak 55 milyon lira ödeyecek. 
     Sınava, en az bir lisans diploması bulunanlar ile sınavın yapıldığı tarihten itibaren bir yıl içinde bir lisans programından mezun olabilecek durumda bulunanlar girebilecek. Yabancı uyruklu öğrenciler de bu sınava katılabilecek. 
     Bütün yükseköğretim kurumları, lisansüstü programlarına öğrenci seçme ve yerleştirme işlemlerinde LES sonuçlarını kullanacak. 
     Adayların, LES'ten başvurdukları lisansüstü programın puan türünde en az 45, lisans diplomasıyla doktora veya sanatta yeterlilik programlarına başvuracakların 55 alması gerekiyor. 
     
</TEXT>
</DOC>
