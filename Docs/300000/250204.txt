<DOC>
<DOCNO> 250204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sondun37.html </URL>
<DATE> 2004/06/23/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Kohl'ün dosyaları kısmen açılacak 
</HEADLINE>
<TEXT>

     Almanya'nın Leipzig kentinde bulunan Federal İdare Mahkemesi, eski Almanya Başbakanı Helmut Kohl hakkında eski Doğu Alman İstihbarat Servisi'nin STASİ hazırladığı dosyaların bir kısmının kamuoyuna açılmasına karar verdi. 
     Mahkeme, STASİ tarafından Kohl hakkında hazırlanan genel raporlara bakılmasına izin verdi, ancak Kohl'ün STASİ tarafından dinlenen özel görüşmeleriyle ilgili dosyaların kamuoyuna açılmasını yasaklandı. 
     Gazeteciler de, söz konusu dosyalara ancak özel izin alarak bakabilecek. 
     Kohl hakkındaki dosyaların kamuoyuna açılması yönünde hukuk mücadelesi veren STASİ dosyalarından sorumlu yönetici Marianne Birthler, böylece kısmi bir başarı sağlamış oldu. 
     Berlin İdare Mahkemesi, geçen yıl aldığı bir kararla Kohl hakkındaki STASİ dosyalarının kamuoyuna açılmasını yasaklamıştı. 
     
</TEXT>
</DOC>
