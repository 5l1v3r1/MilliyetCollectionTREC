<DOC>
<DOCNO> 274413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/guncel/gun01.html </URL>
<DATE> 2004/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Torunumun hakkı' 
</HEADLINE>
<TEXT>


KKTC lideri, Rauf Kürşat'ın Rum pasaportu başvurusuyla ilgili olarak, "Torunum, 1960- 63 arası Kıbrıs Cumhuriyeti'nde var olan hakkını kullandı. KKTC'den vazgeçmedi" dedi 

SEFA KARAHASAN LEFKOŞA 

KKTC lideri Rauf Denktaş, torunu Rauf Kürşat'ın İngiltere'de daha ucuz eğitim görmek için Kıbrıs Rum Cumhuriyeti pasaportu alma girişimi üzerine, Güney Kıbrıslıların "Kıbrıslı Türkler KKTC'den vazgeçti" diye övünmemesi gerektiğini söyledi. Torununun Rum pasaportu başvurusuyla ilgili dün açıklama yapan Denktaş, pasaportu almanın, KKTC halkının 1960 - 1963 arası "Kıbrıs Cumhuriyeti"nde var olan hakkı olduğunu kaydetti. Denktaş, torununun ve diğer pasaport alanların KKTC'lilerin bu haklarını kullandığını, dolayısıyla da KKTC'den vazgeçmediklerini söyledi. 
KKTC'deki "Yeni Düzen" gazetesi, Denktaş'ın KKTC'lilerin Rum pasaportu başvuruları için daha önce yaptığı sert açıklamalardan şu başlıkları örnek sundu l "Rum pasaportu alımı yasaklanmalı" 13 Nisan 1998 , l "Devleti yıkmak isteyenler Rum pasaportu alıyor" 9 Mayıs 2001 , 
"Rum pasaportu, casusluk karşılığı veriliyor 20 Nisan 2002 , l "Rum pasaportu alanlar oy vermemeli" 3 Temmuz 2003 , l"Rum pasaportunu midesi kaldıran aldı" 16 Ağustos 2004 , l"Bizim hakkımızdır, herkes rahat etsin" 17 Ağustos 2004 , l"Doğal eylemdir, yasak yoktur" 22 Eylül 2004 . 

Talat Denktaş özür dilesin 
Kendisinde ya da ailesinde Rum pasaportu bulunmadığını vurgulayan KKTC Başbakanı Mehmet Ali Talat da, Rauf Kürşat'ın Rum pasaportu başvurusunu yadırgamadığını belirterek, "Ancak, geçmişte bu pasaportu alanlara 'vatan haini' diyen Cumhurbaşkanı halka özür borçlu oldu" dedi. 


</TEXT>
</DOC>
