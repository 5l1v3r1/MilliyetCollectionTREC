<DOC>
<DOCNO> 250499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sondun44.html </URL>
<DATE> 2004/06/24/ </DATE>
<TIME> 21.49 </TIME>
<AUTHOR>  </AUTHOR>
<HEADLINE>
Reagan'ın oğlundan Bush'a eleştiri... 
</HEADLINE>
<TEXT>

     ABD'nin iki hafta önce hayatını kaybeden eski başkanlarından Ronald Reagan'ın oğlu Ron Reagan 44 , ABD Başkanı George Bush'u, Irak konusunda aldığı kararlar ve bilimsel araştırmalarda izlediği politika nedeniyle sert şekilde eleştirdi. 
     Amerikan CNN televizyonuna açıklama yapan Ron Reagan, ''Irak'a girmek için yalan söyledik. Bu korkunç bir hata. Bunu yapmamalıydık. Amerikan halkına kitle imha silahları, Usame Bin Ladin ve Saddam Hüseyin bağlantısı hakkında da yalan söyledik'' dedi. 
     11 Eylül 2001'deki saldırıların ardından, babasının Bush'un yerinde olması halinde onun gibi hareket etmeyeceğini düşündüğünü belirten Ron Reagan, ''Bu durumda babasının Irak'a girmeyi değil, Bin Ladin üzerinde daha fazla yoğunlaşmayı tercih edeceğini düşündüğünü'' ifade etti. 
     Reagan, ABD'de 2 Kasımda yapılacak başkanlık seçimlerine katılacağını ve Bush'a karşı mücadele edebilecek her adaya oy vereceğini söyledi. 
     Ron Reagan, Bush yönetiminin, kök hücre konusundaki araştırmalara ayrılan bütçeyi kısıtlama kararını da eleştirdi. 
     
</TEXT>
</DOC>
