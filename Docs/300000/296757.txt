<DOC>
<DOCNO> 296757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/yasam/yas02.html </URL>
<DATE> 2004/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüze cezada, kızlık zarı ayıbı 
</HEADLINE>
<TEXT>


GÖKÇER TAHİNCİOĞLU Ankara 

İstanbul'da 2001'de tecavüze uğrayan genç kız hamile kaldı. Çocuğu doğuran kıza, tecavüz eden M.E. hakkında dava açıldı. İstanbul 6. Ağır Ceza Mahkemesi, sanığı 10.5 yıl hapse mahk m etti. Yargıtay 5. Ceza Dairesi ise "kızlık zarının bozulup bozulmadığının ve hamile kalan genç kızın doğumu hangi yöntemle yaptığının araştırılması" için kararı bozdu. Yargıtay, kızlık zarının bozulmamış olması durumunda sanığa verilecek cezanın düşeceğine dikkati çekti. 

Zarın durumu araştırılsın 
Yerel mahkemenin, zarın durumunu, doğum yapan genç kızın hangi yöntemle doğurduğunu araştırması gerektiğini kaydeden daire, "yargılama yenilenmeli" dedi. Zarın yapısının 'duhule' müsait bulunması halinde bozulmadan da ırzına geçilebileceğini kaydeden daire, doğumun sezeryanla yapılması halinde de zarın zarar görmeyeceğine dikkat çekti. 
Hukukçular, Türk Ceza Kanunu'nun TCK 418'inci maddesine göre, kızlık zarının bozulduğu durumlarda cezanın artırılmasının öngörüldüğünü, uygulamanın bu nedenle belirtilen şekilde yapıldığını söyledi. 


</TEXT>
</DOC>
