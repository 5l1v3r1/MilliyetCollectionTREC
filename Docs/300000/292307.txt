<DOC>
<DOCNO> 292307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sondun18.html </URL>
<DATE> 2004/11/26/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Türkiye'de afla salınan cinayet suçlusu İngiltere'yi karıştırdı 
</HEADLINE>
<TEXT>

     İngiliz öğretmen Gill Montgomery'i öldürdüğü gerekçesiyle Türkiye'de 1999 yılında 36 yıl hapis cezasına çarptırılan, ancak genel afla bir yıl sonra tahliye edilen Hakan Yağız'ın, İngiltere'de annesi ve kızkardeşini dövdükten sonra cezaevinde bir tutukluya saldırması tepki yarattı. 
     The Telegraph gazetesine göre, İngiliz öğretmen Gill Montgomery'i öldürdüğü gerekçesiyle Türkiye'de 1999'da 36 yıl hapis cezasına çaptırılan ancak genel afla 12 ay sonra tahliye edilen Hakan Yağız'ın, İngiltere'de süresiz gözaltında tutulması emri verildiğini yazdı. 
     Hem Türk, hem de İngiliz vatandaşı olan 34 yaşındaki Hakan Yağız'ın "paranoik şizofren" olduğu belirtilen haberde Yağız'ın, annesi ve kız kardeşini dövüğü için geçen yıl konulduğu Lewes cezaevinde bir tutukluya saldırdığı belirtildi. 
     Gazeteye göre, saldırıyla ilgili olarak yargılanan Yağız'ın, Ruh Sağlığı Yasası uyarınca sürekli gözaltında tutulması kararlaştırıldı. 
     1995 yılında Yağız'ın Gill Montgomery'i East Sussex'teki da öldürmesi üzerine uluslararası bir arama emri çıkarıldığı, ancak Türkiye'ye gelerek askere giden Yağız'ın iadesini sağlamak için İngiltere'nin yaptığı girişimlerin reddedildiği kaydedildi. 
     Buna karşın, Yağız'ın, Montgomery ciyanetinden İstanbul'da yargılanarak 36 yıl hapis cezasına çarptırıldığını kaydeden The Telegraph, "Bir yıl sonra, Türkler tarafından genel bir af kapsamında serbest bırakıldı" diye yazdı. 

     
</TEXT>
</DOC>
