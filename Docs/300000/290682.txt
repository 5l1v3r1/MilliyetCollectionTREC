<DOC>
<DOCNO> 290682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/son/sonspo25.html </URL>
<DATE> 2004/11/21/ </DATE>
<TIME> 21.06 </TIME>
<AUTHOR>  </AUTHOR>
<HEADLINE>
Beşiktaş, Rize'ye takıldı 2-2 
</HEADLINE>
<TEXT>

     Birinci Büper Futbol Ligi maçında Beşiktaş ile Çaykur Rizsepor 2-2 berabere kaldı. 
     
     İLK YARI 

     8. dakikada Cem Baki'nin ortaladığı topla, arka direkte buluşan Okan, kafayla aşırtma bir vuruş yaparak meşin yuvarlağı kaleci Ramazan'ın üstünden ağlara gönderdi ve Çaykur Rizespor'u deplasmanda 1-0 öne geçirdi. 
     23. dakikada Okan Buruk'un ceza alanı dışından sert şutunda, kaleci Zdravkov topu yumruklayarak ceza alanı dışına gönderdi. 
     27. dakikada Cem Baki'nin sağdan ortaladığı topu, Okan Öztürk güzel bir rövaşata vuruşla kaleye gönderdi. Direkten dönen topa bu kez Serkan Özdemir ceza alanı sol çaprazından sert vurdu. Ancak top az farkla yandan auta gitti. 
     45. dakikada Ahmet Yıldırım'ın arapasında ceza alanının sağ çaprazında topla buluşan Carew'in şutunda, kaleci Zdravkov meşin yuvarlağı 2 hamlede kontrol etti. 
     Karşılaşmanın ilk yarısı Çaykur Rizespor'un 1-0 üstünlüğüyle sona erdi. 
     
     İKİNCİ YARI 

     47. dakikada Zafer'in sağdan ortaladığı topa, arka direkte Okan Öztürk kafayı vurdu. Meşin yuvarlak az farkla yandan auta gitti. 
     56. dakikada Ali Güneş'in yaklaşık 25 metreden sert şutunda, top üstten auta gitti. 
     64. dakikada Ahmed Hassan, Serkan ile ceza alanında girdiği ikili mücadele sonucu kendini yerde buldu. Hakem Serdar tatlı penaltı noktasını gösterdi. Kazanılan penaltı atışını 65. dakikada kullanan Ahmed Hassan, topu kaleci Zdravkov'un sağından filelere göndererek, maçta eşitliği sağladı 1-1 
     67. dakikada Çaykur Rizespor yeniden öne geçti. Bu dakikada Koray'ın sağdan ortaladığı topa, ceza alanı içinde gelişine vuran Okan Öztürk, meşin yuvarlağı filelere göndererek, kendisinin ve takımının 2. golünü attı 1-2 
     79. dakikada Tümer'in çalımlarla ceza alanına girdikten sonra yaptığı vuruşta, top savunmadan döndü. Dönen topu iyi takip eden İbrahim Akın, ceza alanının sağ çaprazından yerden bir vuruşla meşin yuvarlağı ağlara göndererek, skoru 2-2 yaptı. 
     83. dakikada Fahri'nin ceza alanın sağ çaprazından sert şutunda kaleci Ramazan topu iki hamlede kontrol etti. 
     89. dakikada Serkan'ın sağdan kullandığı serbest atışta, kaleci Ramazan topu tokatlayarak kornere gönderdi. 
     90. dakikada Okan Öztürk'ün aşırtma vuruşunda, kaleci Ramazan topu güçlükle kornere çeldi. 

     KÜNYE 
     

BEŞİKTAŞ 2 - ÇAYKUR RİZESPOR 2 Stat BJK İnönü Hakemler Serdar Tatlı xx, Baki Tuncay Akkın xx, Cem Satman xx Beşiktaş Ramazan x, Fatih x, Emre x Dk. 46 Ahmed Hassan xx , Çağdaş x, İbrahim Üzülmez x, Ali Güneş x, Okan Buruk x Dk. 66 Tümer xx , Ahmet Yıldırım x, Juanfran x, Sergen x Dk. 56 İbrahim Akın xx , Carew x Çaykur Rizespor Zdravkov xx, Ahmet Çağıran xx, Kürşat xx, Bashir xx, Koray xx, Fahri xxx Dk. 89 Evren , Ünal xx, Zafer xxx Dk. 84 Murat x , Serkan Özdemir xx, Cem Baki xx, Okan Öztürk xxx Goller Dk. 8 ve 67 Okan Öztürk, Dk. 65 Ahmed Hassan penaltıdan , Dk. 79 İbrahim Akın Sarı kartlar Dk. 12 Fatih, Dk. 14 Emre Beşiktaş , Dk. 90 Koray Çaykur Rizespor      
</TEXT>
</DOC>
