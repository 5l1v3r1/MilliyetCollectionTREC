<DOC>
<DOCNO> 262218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sonyas18.html </URL>
<DATE> 2004/08/10/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Orhan Pamuk bir kez daha New York Times'da 
</HEADLINE>
<TEXT>

     Yazar Orhan Pamuk'un "Kar" romanının, "modern Türkiye'deki çelişkiler fırtınası"nı yansıttığı ifade edildi. 
     ABD'de yayınlanan The New York Times gazetesi, Orhan Pamuk'u bir kez daha sayfalarına taşıdı. Pamuk'un "Kar" romanının değerlendirildiği yazıda, romandaki olay örgüsüne ilişkin bilgi verilirken, kitabın "modern Türkiye'deki çelişkiler fırtınası"nı yansıttığı yorumu yapıldı. 
     Pamuk'un daha önceki kitabı "Benim Adım Kırmızı"da da "ikilik" düşüncesini işlediği anımsatılan yazıda, Pamuk'un, "Türkiye'nin batılılaşma ile İslami değerler arasında kalan ruhunu" ele aldığı ifade edildi. 
     
     "ATATÜRK'ÜN DİKTATÖRCE BÜYÜMÜŞ VARİSLERİ" 
     Yazıda Pamuk'tan, "Kültürel ve siyasi olarak Batılı" diye söz edildi. Ancak, inançları, "Kemal Atatürk'ün, diktatörce ve çoğunlukla bozulmuş olarak büyüyen ve kendi laik kalıplarını büyük çoğunluktaki türbansız, fessiz ve başörtüsüz kırsal ve varoş alt sınıflara zorlayan varislerince" dışavurulduğu için Pamuk'un "paramparça olduğu" yorumu yapıldı. 
     
</TEXT>
</DOC>
