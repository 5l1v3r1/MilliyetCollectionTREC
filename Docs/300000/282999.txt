<DOC>
<DOCNO> 282999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/astro/index.html </URL>
<DATE> 2004/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğleden sonra çok hareketli 
</HEADLINE>
<TEXT>


Saat 13.25'e kadar boşlukta kalan Ay kararsızlık ve yalpalama getiriyor. Daha sonrasında ise, yeni enerjiler, canlanma ve yeni adımlar dikkat çekecek. Yeni başlangıçlar, abartı ve iyimserlik de göze çarpmakta.Koç'lar birçok konuda kendilerini toparlamalılar. Özellikle geçmişle alakalı konulardan uzaklaşıp kendilerini işlerine vermeli ve dikkatli olmalılar. Boğa'lar pozitif enerjilerini ortaya çıkarabilecekleri bir gündeler. Yeni projeler peşinde olacaklar. Ayrıca arkadaşlarının desteği onlara moral veriyor. İkizler huzursuz olsalar bile iş hayatında kendilerini öne çıkarmak isteyecekler. Disiplinli ve yenilikçi yanlarını kullanarak kariyer sağlayabilirler. Yengeç'ler iyimser olacakları bir gündeler. Eğitimle alakalı konularda uğraşlarında iyimser yaklaşımlar gerekiyor. Yabancılarla alakalı konularda ise yeni gelişmeler var. Aslan'lar duygusal konularda hassas olsalar da maddi konularda şans onlardan yana görünüyor. Borç-alacak konularında ise olaylar onların lehine olabilir. Başak'lar hayata iyimser bakabilir. İkili ilişkilerde daha toleranslı olmaları gereken konuların önemini de görmeliler. Terazi'ler iş hayatında kendilerine yarar sağlayıcı düşünceler içinde olacaklar. Tamamlanması gereken konuların üstesinden gelmeleri için biraz fedakarlık yapmaları gerekiyor. Akrep'ler akıcı enerjileriyle başarıya açıklar. Duygusal açıdan ise rahatlık ve aşk hayatında yeni gelişmeler var. Yay'lar için şartlar yorucu olsa da ellerindeki işleri bitirmeleri gerekir. Evle ilgili ve ailevi konularda daha yapıcı olabilirler. Oğlak'lar çevrelerinde hareket ve iletişim yoğunluğu var. Sözleriyle ilgi toplayabilir ve kardeşlerle ilişkilerine yeni bir yön verebilirler. Kova'lar maddi alanda yeni kazanç yolları yaratmakta başarılı olacaklar. Bu alanda çıkabilecek fırsatları sezgilerini kullanarak değerlendirmeliler. Balık'lar son derece dikkat çekici ve etkileyici olacaklar. Kişisel disiplinlerini öne çıkararak hedefleri konusunda yeni kararlar alacaklar. 

</TEXT>
</DOC>
