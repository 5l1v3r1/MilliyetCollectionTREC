<DOC>
<DOCNO> 281249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonsiy09.html </URL>
<DATE> 2004/10/18/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Yurtdışına giden vekillere 2 yılda 2.8 trilyon lira harcırah ödendi 
</HEADLINE>
<TEXT>

     Yurtdışında geçici görevlendirilen milletvekillerine, 2002-2004 yılları arasında, toplam 2 trilyon 809 milyar 132 milyon 256 bin lira, yolluk ve ulaşımı giderlerini kapsayan harcırah ödendiği bildirdi. 
     TBMM Başkanı Bülent Arınç, CHP Iğdır Milletvekili Yücel Artantaş'ın sorulu önergesi üzerine, başkanlığı döneminde TBMM'yi temsilen yurtdışına giden heyet sayısı ile ödenen yolluk ve harcırah toplamlarına ilişkin bilgi verdi. 
     Buna göre, TBMM Başkanı Arınç, 14 kez yurtdışına resmi ziyarette bulunurken, bu gezilerde toplam 59 milletvekili kendisine eşlik etti. 
     Komisyonların temsil eden heyetlerin yaptığı yurtdışı ziyaretleri ve katılan milletvekili sayıları şöyle 
     İnsan Hakları İnceleme Komisyonu 7 heyet 15 milletvekili 
     Milli Savunma Komisyonu 2 heyet 11 milletvekili 
     Milli Eğitim, Kültür, Gençlik ve Spor Komisyonu 1 heyet 2 milletvekili 
     Sağlık Aile, Çalışma ve Sosyal İşler Komisyonu 1 heyet 2 milletvekili 
     Sanayi, Ticaret, Enerji, Tabii Kaynaklar, Bilgi ve Teknoloji Komisyonu 3 heyet 5 milletvekili 
     Tarım, Orman ve Köy İşleri Komisyonu 1 heyet 4 milletvekili 
     Dışişleri Komisyonu 12 heyet 28 milletvekili 
     Çevre Komisyonu Başkanı, 5 resmi ziyarette bulundu. 
     Yurtdışında Yaşayan Vatandaşların Sorunlarını Araştıran Meclis Araştırma Komisyonu ise 3 kez yurtdışına resmi ziyaret yaptı. 
     TBMM AB Uyum Komisyonu 9 kez resmi ziyarette bulunurken, komisyon ayrıca, 12 toplantıda tek üye ile temsil edildi. 
     TBMM dostluk gruplarının 10 yurtdışı teması oldu. Bu toplantılara 67 milletvekili katılırken, 9 uluslararası gruptan 173 heyet ile resmi ziyaret gerçekleşti. Ayrıca, bu uluslararası gruplar, 64 toplantıda tek milletvekili ile temsil edildi. 
     
     HARCIRAH MİKTARI 
     Arınç, başkanlığı döneminde, yurtdışı geçici görevlendirilen milletvekillerine toplam 2 trilyon 809 milyar 132 milyon 256 bin lira yolluk ve ulaşımı giderlerini kapsayan harcırah ödendiğini bildirdi. 
     
</TEXT>
</DOC>
