<DOC>
<DOCNO> 255101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sonsiy16.html </URL>
<DATE> 2004/07/13/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
YTP'li Şahin "AKP'ye gidin" diyen de, giden de yanlışlık yapmıştır 
</HEADLINE>
<TEXT>

     Yeni Türkiye Partisi YTP Genel Sekreteri Metin Şahin, ''Partili milletvekillerine 'Beğenmiyorsanız AK Parti'ye gidin' diyen genel başkan da koşar adımla AK Parti'ye giden milletvekilleri de yanlış yapmışlardır'' dedi. 
     Şahin, Merkez Yürütme Kurulu MYK adına yaptığı yazılı açıklamada, kimliğini ve kişiliğini bilmeyenlerin, Türk siyasi yaşamına zarar verdiğini ifade etti. 
     ''Son CHP kurultayında, partili milletvekillerine 'Beğenmiyorsanız AK Parti'ye gidin' diyen genel başkanın da sanki bu göndermeyi bekliyormuşçasına koşar adımla AK Parti'ye giden milletvekillerinin de yanlış yaptıklarını'' kaydeden Şahin, ''Siyasete de ülkeye de zarar veren bu anlayışın sahiplerine çağrımız, eğer onurlu iseler siyaseti bırakmalıdırlar'' dedi. 
     
</TEXT>
</DOC>
