<DOC>
<DOCNO> 257988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/yasam/ayas.html </URL>
<DATE> 2004/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar iş başına 
</HEADLINE>
<TEXT>


Eğitimi, dolayısıyla da bir mesleği olmayan, ancak evin geçimine katkıda bulunmak isteyen kadınların imdadına çeşitli sivil toplum kuruluşları yetişiyor 

YENİ İŞ KAPILARI - 5 
ŞÜKRAN PAKKAN - PINAR ÇELİK 

İş hayatında, eğitimli kadınların tartışmasız önemli yeri var. Peki ya, meslek sahibi olmayan, evin geçimine katkıda bulunmak isteyen kadınlar Üreten, yaratan ve çalışmaktan kaçmayan kadına her zaman bir gelir kapısı mevcut. Bugün Türkiye'de de çeşitli sivil toplum kuruluşları, üniversiteler, kamu kuruluşları ve Avrupa Birliği gibi dış kaynakları kullanarak kadınları üretim sürecine katmanın mücadelesini veriyor. 
Bunlardan, Kadın Emeğini Değerlendirme Vakfı KEDV , 1986'da kadınların yaşam kalitelerini ve ekonomik durumlarını iyileştirmek amacıyla kurulmuş, k r amacı gütmeyen bir sivil toplum örgütü. 
KEDV, İstanbul'un dar gelirli semtleri, depremlerden etkilenen bölgeler ve Güneydoğu Anadolu'da çalışmalarını sürdürüyor. Her yıl yaklaşık bin çocuk ve kadının yararlandığı Kadın ve Çocuk Merkezleri'ni kuran KEDV, ihtiyaca bağlı olarak çocuk bakım ve eğitim hizmetlerini uyguluyor. 

İş Geliştirme Desteği 
Mahalle yuvaları oluşturarak çocuk bakımında deneyimli ev kadınları için iş olanağı yaratan KEDV, bununla da yetinmiyor, yeni istihdam olanakları ve yeni iş fikirlerini araştırıp eğitim veriyor. İş kurmak isteyen kadınlar fizibilite çıkarma, iş planı geliştirme, pazarlama, defter tutmayı öğreniyor. 
Vakıf, açtığı atölyelerle kadınlara mum, tekstil, ev aksesuvarları, ahşap ve bez oyuncak üretimi, catering, paketleme gibi alanlarda şimdiye kadar birçok işyeri kurma olanağı tanıdı. 
KEDV, kendisine bağlı iktisadi işletmesi Maya kanalıyla iş kurmak isteyen ya da işlerini geliştirmek isteyen kadınlara da küçük krediler veriyor. 
Kadınların eğer geleneksel bir becerileri varsa, bu ürünleri satabilecekleri yerler bulunuyor, gerekirse kendini geliştirmesi için eğitim veriliyor. 
Ayrıca kadınların 10'ar kişilik gruplar halinde kendi küçük tasarruflarını bir araya getirerek acil tüketim ihtiyaçları için fon oluşturmaları sağlanıyor. Kooperatif çatısı altındaki Dayanışma Fonu'yla kadınlar kendi finans kaynaklarını yaratıyor. 
KEDV'in iktisadi işletmesi olan Nahıl ise, kadınların ekonomik güçlenmelerine katkıda bulunuyor. 
Ürettiklerini satmak, yeni iş yeri açmak ya da bir iş alanında kendini geliştirmek isteyenler KEDV'ye 0212 2922672 nolu telefondan ulaşabilir. 

Kadın girişimcilere destek 
Kadın Girişimciler Derneği KAGİDER ise iş kurmak isteyen kadınlara danışmanlık desteği veriyor. Yılda iki kez Anadolu ve İstanbul'da Girişimcilik Bilinci Semineri düzenliyor. KAGİDER, iş fikri olan ya da işini çok yeni kurmuş, destek isteyen kadın girişimci adaylarından bir başvuru formatında projelerini kabul ediyor. 
Başvurular değerlendiriliyor ve seçilen grupla eğitim çalışması yürütülüyor. Bu kadınlar KAGİDER'in üyelerinden oluşan danışmanlık havuzundan faydalanabiliyorlar. Her yıl 5 yeni kadın girişimci adayına iş fikirlerini hayata geçirmeleri için 2 yıl boyunca bire bir danışmanlık desteği veriliyor. 
KAGİDER işsiz kadınlara iş yaratma ve kadınların evde iş yapmasına imk n sağlamak yerine, ekonomik değer yaratan kadın girişimci sayısını artırmak ve var olan kadın girişimcileri güçlendirmek, Türk Kadın girişimcilerin dünya ile bütünleşmesini sağlamak ve böylece Türkiye'nin sosyal ve ekonomik gelişimine katkıda bulunmak misyonu ile faaliyet gösteriyor. 

20 milyar ciro getirdi 

2000 krizinde işsiz kalan Esra ve Feyza Alaybeyi kardeşler, tüm kariyer ve iş deneyimlerini bir yana bırakarak, "aşçı" olma kararı almışlar. Girişimlerinin adını da her ikisinin de göbek adı olan "Ayşe"yi kullanarak yaratmışlar Ayşe Teyze Ev Yemekleri 
Boğaziçi Üniversitesi İşletme mezunu Esra Alaybeyi yıllarca otelcilik yapmış. Uzun yıllar yöneticilikle uğraşan abla Feyza Alaybeyi ise İTÜ İşletme Mühendisliği mezunu. 
Çevresi tarafından ev yemeklerindeki ustalığı ile tanınan Feyza Alaybeyi, krizde işsiz kalınca, iki kardeş bir daireyi mutfak olarak kullanarak sadece evlere paket servis yapmaya karar vermişler. Bu şekilde iki ayda 250 kişilik portföye ulaşmışlar. 
Paket servise başlamalarından iki ay sonra, müşterilerin "Yeriniz nerede, gelip orada yemek istiyoruz" gibi talepleri üzerine Ulus'taki dükk n açılmış. Ayşe Teyze'nin aylık cirosu 20 milyar lira. Sadece evlere değil, firmalara, davet ve kokteyllere de yemek yapıyorlar. 

İnternet kapısı umut oldu 

İnternet üzerinden iş arama, bulma ve yerleştirme inanılmaz bir pazar oluşturmuş durumda. İnternette günlük yaklaşık 3 milyon özgeçmiş dolaşıyor. Bu arada, bu rakam, dünya genelindeki başvuruların sadece yüzde 2'sine denk geliyor Fortune 500 listesinde yer alan şirketlerin 1998 yılında yüzde 17'si, 1999'da ise yüzde 45'i elemanlarını internet aracılığıyla buldu. 
Geçen yıl, Amerikan ekonomisinin en az yüzde 10'unun tamamen internet üzerinden yaratıldığı tahmin ediliyor. Bu nedenle, www.yenibir.com www.kariyerim.net, www.cvtr.net, www.eleman.net gibi sitelere başvuru yapmakta fayda var. 

e - ticaret yapabilirsiniz 

Timothy Cumming'in "küçük, büyük ticaret" adlı kitabında, internette başarılı olmak isteyenlerin bir iş planı olması gerektiği anlatılıyor. Risk sermayesi şirketleri, iş plansız yapılan başvuruları kabul etmiyor. Risk sermayesi şirketi İnternet üzerinden iş yapmak isteyenler için para bulmayı sağlayan kuruluşlar. Bu kurumlar Türkiye'de de var 
Başarılı bir iş planını şirketlere sunarken, projenizi, yönetim bilgilerinizi, pazar ve rakabet durumunu anlatmanız şart. 
E - ticaret ise, internet üzerinden mal ve hizmet satma, aktarma ya da sağlamaya deniliyor. İnternet işletmelerinin çoğu başarısızlığa uğruyor ve kendini geliştirmiş, piyasayı iyi tanıyan uzmanlara ciddi ihtiyaç var. 

BİTTİ 


</TEXT>
</DOC>
