<DOC>
<DOCNO> 269867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/sonyas08.html </URL>
<DATE> 2004/09/07/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Tamer Karadağlı eşi ile ABD'den döndü Dersimizi çok iyi aldık 
</HEADLINE>
<TEXT>

     Evlilik dışı kurduğu ilişki sırasında çekilen görüntülerle şantaja uğradığı öne sürülen oyuncu Tamer Karadağlı ve eşi Arzu Karadağlı, ABD'den döndü. 
     Karadağlı, THY'nin tarifeli uçağıyla New York'tan İstanbul'a gelişinde Atatürk Havalimanı'nda gazetecilerin sorularını yanıtladı. 
     Tutuklu yargılanan Burcu Mercan'ın mahkemede ''kasetin reklam amacıyla ortaya çıkarıldığı'' iddiasında bulunduğu hatırlatılan ''Böyle bir iddiaya cevap bile vermem. Başta bu insanlara üzülüyordum. Çaresizlikten böyle yollara başvuruyorlar, tehdit ve şantajla para sızdırmaya çalışıyorlar diye... Böyle bir iddiayla ortaya çıkınca, pek acınacak durumda değillermiş. Yazık. Kızmak çok yersiz, acınacak durumdalar'' diye konuştu. 
     Karadağlı, ''evliliklerini gözden geçirmek için ABD'ye gittikleri'' yönünde basında haberlerin çıktığı hatırlatılınca da, ''Elbetteki oturduk, düşündük, konuştuk. Çok güzel bir tatil yaptık. Gördüğünüz gibi beraberiz ve güzel şeylerin bizi beklediğine inanıyoruz. Önemli olan hatalardan ders almaktır. Hatasız kul olmaz. Bizi insan yapan değerlerdir. Bizler de emin olun dersimizi çok iyi aldık'' dedi. 

     
</TEXT>
</DOC>
