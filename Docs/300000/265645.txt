<DOC>
<DOCNO> 265645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sondun17.html </URL>
<DATE> 2004/08/23/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
İran'da 3 reformcu internet sitesine erişim sağlanamıyor... 
</HEADLINE>
<TEXT>

     İran'da 3 reformcu internet sitesine erişimin engellendiği bildirildi. 
     Roydad Olay , Emruz Bugün ve Bamdad Şafak adlı reform yanlısı sitelere dünden beri erişim sağlanamadığı, bununla birlikte Ruyad sitesinde sadece İslami İran Katılım Cephesi Genel Sekreteri ve Cumhurbaşkanı Muhammed Hatem'nin kardeşi Muhammed Rıza Hatemi'nin protesto mektubunun okunabildiği belirtildi. 
     Muhammed Rıza Hatemi, adli işlerden sorumlu başkan yardımcısı Muhammed Ali Abati'ye hitaben yazdığı mektupta, ahlak polisi bürosu ajanlarının siteleri erişime kapaması için internet sitelerine baskı yaptığını belirterek, ''Öyle görünüyor ki, internet hizmeti veren birçok site Royad sitesinin kapatılması için sayısız tehdit mesajı almış, oysa Kültür Devrimi Yüksek Konseyi tarafından atanan komite Royad'ın internetteki varlığına karşı çıkmıyor'' ifadesini kullandı. 
     Bu komite, pornografi siteleri ya da İslam devrimine muhalif siteleri engellemek için kurulmuştu. 
     Bu arada, Sınır Tanımayan Gazeteciler RSF örgütü de, İranlı yetkililerin internete erişimi sınırlandırma yönünde aldığı önlemleri kınadı ve endişesini dile getirdi. 
     İran'da son haftalarda reform yanlısı 2 gazete yasaklanmış, bir gazete de yayınını durdurduğunu açıklamıştı. 
     
</TEXT>
</DOC>
