<DOC>
<DOCNO> 257874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sonspo13.html </URL>
<DATE> 2004/07/24/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Avrupalılar'ın 3'te 1'i olimpiyatlarda terör korkusu taşıyor... 
</HEADLINE>
<TEXT>

     Avrupalılar'ın 3'te 1'inin Atina Olimpiyat Oyunları'nda terör korkusu yaşadıkları ortaya çıktı. 
     ABD'nin ünlü televizyon kanalı CNN ve Time Dergisi, Avrupa'nın 13 ülkesinde, 1000 kişi üzerinde yaptıkları ankette, halkın yüzde 30'undan fazlasının oyunlar sırasında suikast korkusu taşıdığı ve bir terör olayının yaşanacağına inandıkları belirlendi. 
     Ankette, en olumsuz düşünceye sahip halkın yüzde 56 ile Norveçliler ve yüzde 'lük oranla Danimarkalılar olduğu ortaya çıktı. Yüzde 17'lik bölümle teröre en az inanan ülkenin ise bir süre önce terör olayı yaşayan İspanyolların olması dikkati çekti. Katılanların yüzde 64'ü ise olimpiyatlarda organizasyonun çok iyi olacağına inandıklarını bildirdiler. 
     13 Ağustos'ta Cuma gecesi başlayacak olan oyunlara, ankete katılanların yüzde 74'nün ilgi gösterecekleri vurgulanırken, yüzde 25'lik dilim içinde yer alan özellikle Almanya, Çek Cumhuriyeti ve Finlandiya halklarının ise oyunları sürekli televizyonlarından izleyecekleri belirtildi. 
     
</TEXT>
</DOC>
