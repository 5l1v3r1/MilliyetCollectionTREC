<DOC>
<DOCNO> 260329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sontur23.html </URL>
<DATE> 2004/08/03/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Üvey kıza tecavüz davasında karar DNA testine bağlı... 
</HEADLINE>
<TEXT>

     Samsun'da üvey kızını hamile bırakıp çocuk doğurmasına neden olduğu iddia edilen sanık, duruşmada doğan bebek için DNA testi yapılmasını istedi. 
     Samsun 1. Ağır Ceza Mahkemesi'nde görülen davada, 200 Evler Mahallesi'nde yaklaşık 6 ay önce üvey kızı H.K'yi 12 hamile bırakıp, çocuk doğurmasına neden olduğu iddiasıyla tutuklanan Erkal Karatekin'in 35 yargılanmasına devam edildi. 
     Sanık Karatekin, suçlamaları kabul etmeyerek, ''Kendisini öz kızımdan farklı görmem. Ona elimi sürmedim. Çocuk benden değil. 6 aydır çocuğun benden olup olmadığının belirlenmesi için DNA testi yapılmasını istedim. Hala test yapılmadı. Tahliyemi istiyorum'' dedi. 
     Mahkeme heyeti, duruşmayı sanık, mağdur ve doğan bebeğin İstanbul Adli Tıp Kurumu'nda DNA testi yapılması için erteledi. 
     
</TEXT>
</DOC>
