<DOC>
<DOCNO> 254213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sontur35.html </URL>
<DATE> 2004/07/09/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Batman'da terör örgütü protestosu .. 
</HEADLINE>
<TEXT>

     Batman'ın Kozluk İlçesi'nde terör örgütü PKK-Kongra-Gel protesto edildi. 
     Cumhuriyet Meydanı'nda toplanan kalabalık bir grup ''Farkımız Var mı '' ''Türk, Kürt, her türlü terörü lanetliyoruz'', ''Vatan bir bütündür, parçalanamaz'', ''Türk Kürt Kardeştir'', ''Barış, huzur ve ekonomik kalkınma İstiyoruz'' yazılı pankartlar açtı. 
     Vatandaşlar adına konuşan İhsan Çelik, Kürt, Türk ayrımı yapılarak bazı oyunlar oynandığını belirterek, ''Bizi birbirimize düşürmeye çalışan insanlar var. Hiçbir zaman amaçlarına ulaşamayacaklardır. Yıllarca bu topraklarda hep birlikte kardeşçe yaşayan bizler bu insanların oyunlarına gelmeyelim ve gelmeyeceğiz'' dedi. 
     Mitingde vatandaşlar daha sonra davul zurna eşliğinde halay çekti. 
     
</TEXT>
</DOC>
