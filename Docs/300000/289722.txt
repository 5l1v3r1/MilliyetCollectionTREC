<DOC>
<DOCNO> 289722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/yasam/axyas02.html </URL>
<DATE> 2004/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevinden abi 'tavsiyesi' 
</HEADLINE>
<TEXT>


Cezaevindeki 'abi'si, kapkaççıya gönderdiği mektupta "Gasptan uzak dur. Hırsızlar burada daha rahat" diyor 

ELVAN EZBER İstanbul 

Halkalı-Sirkeci seferini yapan banliyö treninde bayramın ilk günü kapkaç yaparken yakalanan Biret Ulaşkın'ın 21 üzerinde, talimat ve uyarı mektupları ele geçirildi. Mektupları, 'abi' dedikleri, cezaevindeki Kenan Demir'in gönderdiği belirlendi. 
Trende, Murat Can'ın 24 cep telefonunun alınıp trenden itilmesiyle ilgili Ulaşkın'ın ifadeleri doğrultusunda, suç ortakları oldukları öne sürülen Özal Çardak 20 ile 17 yaşındaki E.B., G.K. ve H.E. gözaltına alındı. Ulaşkın ve Çardak tutuklanırken, çocuk mahkemesine çıkarılan diğer 3 zanlı serbest bırakıldı. 
Demir'in, mektuplarında 'Oğlum Biro' diye hitap ettiği Ulaşkın'a cezaevindeki zorlukları anlattığı görüldü. Mektuplardan birinde şu satırlar dikkat çekti 
"Yolunu buluyorsun. Gasptan uzak dur. Biliyorsun ki, gaspın cezası ağır. Burada gaspçıların yattığı C Koğuşu var. Orada kalanları eziyorlar. Hırsızların kaldığı 47. Koğuş'takiler çok rahat." 


</TEXT>
</DOC>
