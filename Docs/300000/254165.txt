<DOC>
<DOCNO> 254165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sonspo14.html </URL>
<DATE> 2004/07/09/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
MHK Başkan adayı Ulusu Haluk Ulusoy seçilirse görevden alınır 
</HEADLINE>
<TEXT>

     Futbol Federasyonu Merkez Hakem Kurulu MHK başkanlığına adaylığını açıklayan eski Federasyon başkanlarından Kemal Ulusu, ''Haluk Ulusoy'un yeniden seçilmesi halinde kanunlar gereği görevden alınacağını'' iddia etti. 
     Kemal Ulusu, İzmir'de kulüp başkanları ve basın mensupları için düzenlediği toplantıdaki konuşmasında, Federasyon Başkanı Haluk Ulusoy'un yeniden aday olması konusuna değindi. 
     Ulusu, şunları söyledi 
     ''İlk seçimlerden evvel, bir delege olarak, Bu Genel Kurul iptal olur, seçilirse Haluk Ulusoy'un görevden alınma durumu olur diyerek, Federasyonu uyardım. Şimdi de tüm hukukçuların birleştiği gibi, Ulusoy'un görevden alınma ihtimali çok büyük. Hatta yüzde 100 diyebilirim.'' 
     
     TÜRK HAKEMLİĞİ 
     ''Türk hakemliğinin yurt dışında temsil edilememesinin yanı sıra, yurt içindeki hakem olaylarının da büyük boyutlara ulaştığını ve tüm kulüplerin MHK yönetiminden rahatsız olduğunu'' söyleyen Kemal Ulusu, şöyle konuştu 
     ''Hakemleri suçlamıyorum. Hepsi gerçekten pırıl pırıl arkadaşlar. İyi yönetilemedikleri ve 'biraz da tahmin ediyorum' müdahale olduğu için, bu arkadaşlar gerektiği şekilde kendilerini maçlara veremiyorlar. Bunun neticesinde de büyük hakem olayları meydana geliyor.'' Ulusu, adaylardan Oğuz Sarvan'a da 3-4 kez ''birleşme'' teklifi götürdüğünü, ancak kabul görmediğini belirtti. 
     Kemal Ulusu, toplantıda aday listesini de açıkladı. Ulusu başkanlığındaki MHK listesi şöyle 
     ''Talat Tokat, Serdar Çakman, İlyas Ayan, Bahri Vreskala, Halil Atalık, Metin Seval, Galip Bitigen, Yalçın Darıcı.'' 
     
</TEXT>
</DOC>
