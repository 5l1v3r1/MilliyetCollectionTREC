<DOC>
<DOCNO> 286972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/guncel/gun10.html </URL>
<DATE> 2004/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet'ten 'sır' dizilerine eleştiri 
</HEADLINE>
<TEXT>


ANKARA Milliyet 

"2. Uluslararası Dini Yayınlar Kongresi" sonuç bildirisinde, "Son yıllarda ilgi gösterilen ve çoğunlukla gerçek hayattan kesitlerin sıra dışı anlatıldığı sır dizilerinin, yer yer dini ilkeleri göz ardı eden pasif dindarlık anlayışını beraberinde getirdiği, insanları mucize, keramet gibi beklentilere soktuğu ve olağanüstü tesadüflere şartlandırdığı" vurgulandı. Diyanet İşleri Başkan Yardımcısı Doç. Dr. Abdullah Görmez tarafından okunan bildiride, çeşitli televizyon kanallarında dini ve bilimsel temellere dayanmayan, üzerinde toplumsal kabul olmamış birtakım ihtilaflı dini konuları içeren tartışma programlarına yer verilmesinin toplum üzerinde faydadan çok zarar verici sonuçlar doğurduğu ifade edildi. ABD'de 11 Eylül 2001'de meydana gelen olayların ardından Müslüman imajına yönelik yıpratıcı propagandanın devam ettiği ve bu propagandanın Batı'da "İslam korkusu" İslamfobia denilen bir durumu ortaya çıkardığı dile getirilen bildiride, "Yapılacak yayınlarda, bu imajın ortadan kalkmasına çalışılmadır" denildi. 


</TEXT>
</DOC>
