<DOC>
<DOCNO> 262176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sontur31.html </URL>
<DATE> 2004/08/10/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Karısını banyoda bıçaklayarak öldürdü 
</HEADLINE>
<TEXT>

     Adana'da, bir tanker şoförü, eşini banyo yaparken bıçaklayarak öldürdü. 
     Emniyet Müdürlüğü yetkililerinden alınan bilgiye göre, merkez Seyhan İlçesi'nin 100. Yıl Mahallesizinde yaşayan Mediha Barazan 43 , sabah iki oğlunu yolcu ettikten sonra eşi Ali Barazan 47 ile evde yalnız kaldı. Mediha Barazan, yıkanmak için banyoya girdiğinde mutfaktan aldığı ekmek bıçağıyla arkasından giden eşi Ali Barazan tarafından bıçaklanarak öldürüldü. 
     Cinayetten sonra tanker şoförü olarak çalıştığı yağ fabrikasına giden Ali Barazan, arkadaşlarına eşini öldürdüğünü söyledikten sonra olay yerine gelen polis ekiplerine teslim oldu. 
     Yetkililer, zanlının ilk ifadesinde ''namus yüzünden cinayet işledim'' dediğini, ancak daha sonra çelişkili ifadeler verdiğini belirttiler. 
     Bu arada, olay yerine gelen Barazan çiftinin çocukları sinir krizi geçirirken, yakınları ve komşuları tarafından güçlükle yatıştırıldılar. 
     Yetkililer, zanlı Ali Barazan'ın bir süre ruhsal tedavi gördüğünün öğrenildiğini, olayla ilgili soruşturmanın sürdüğünü bildirdiler. 
     
</TEXT>
</DOC>
