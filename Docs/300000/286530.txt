<DOC>
<DOCNO> 286530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/dunya/dun04.html </URL>
<DATE> 2004/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Üsküp bastırdı, aldı 
</HEADLINE>
<TEXT>


YASEMİN ÇONGAR Washington 


ABD'nin Makedonya'yı "Makedonya Cumhuriyeti" olarak tanıma kararı, iki ayaklı bir pazarlık sonunda sağlandı. Bu pazarlığın, Üsküp'ün Irak'a asker göndermesini içerdiğini de belirten diplomatlar, Üsküp'ün "asıl adıyla tanınmak kaydıyla Irak'ta görev almaya razı olduğunu" doğruladılar. Ancak kararda, pazarlığın ikinci ayağı belirleyici oldu. Makedonya'da yarın yapılacak olan ve hükümet ile milliyetçi muhalefeti karşı karşıya getiren referandum, ülkedeki Arnavut azınlığın bazı yerel yönetimlerde denetimi eline almasını sağlayan yasanın iptalini konu alıyor. Hükümet, Arnavutların bu hakkı elde etmesinden yana. Bir ABD'li diplomat, referandumla ilgili pazarlığı anlatırken, "Kostov hükümeti, elini acilen güçlendirmemizi istedi. Bunu, ancak ülkenin anayasal adını tanıyarak, milliyetçilerin nüfuzunu kırmakla yapabilirdik" dedi. 


</TEXT>
</DOC>
