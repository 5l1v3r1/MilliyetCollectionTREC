<DOC>
<DOCNO> 270889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/yazar/okur.html </URL>
<DATE> 2004/09/11/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Türkiye... 'Yeni Arjantin mi ' 
</HEADLINE>
<TEXT>


Slogan belli " Eşitlikçi, adaletçi, özgürlükçü paylaşım." Onlar, dünyanın doğusu ile batısı arasındaki uçurumu görmek istemiyorlar. İddiaları belli "Biz kapatacağız diyorlar. 

Kim bunlar 
Bunlar küresel köyün görmezden geldiği ama sonra varlıklarını kabullenmek zorunda kaldığı "küreselleşme karşıtları."Sembol isimleri de belli. Bizde de gösterime giren 9 11 Fahrenheit belgeselini yapan ünlü yönetmen Michael Moore. Küreselleşme karşıtlarına yani emek yanlılarına önce küresel köyün tüm kurumları deli gibi karşı çıktı. Ama tabandan gelen kabul artık anlayışı değiştirdi. 
İlginç olan başta IMF ve Dünya Bankası olmak üzere bu kurum içinde çalışan ünlü ekonomistler bile onların söylemiyle yakın dönemde prim yaptılar. 
Hal böyle olunca ayın 15'inde Washington'da yapılacak bir toplantıda fazlasıyla bizim ilgimizi çekti. Çünkü bu toplantıya IMF'den bir yetkili de katılacak. 
Toplantının ana başlığı "Türkiye, yeni bir Arjantin mi " 
Toplantıyı düzenleyen kurum Global Politika Ağı ve Ekonomi Politikası Enstitüsü. Kısacası ABD'de yer alan sivil kurum ve kuruluşlar. Toplantıya bu ilginç başlığı atarken "Krizdeki Türk Ekonomisi ve IMF'nin rolünü" tartışıyorlar. 
Şimdi ne var bunda diyeceksiniz 
Dikkatinizi çekelim. Bir IMF yetkilisinin de katılacağı toplantı bu. Türkiye'den genç bir profesör bu toplantıda konuşmacı. Adı Erinç Yeldan. Bilkent Üniversitesi'nde öğretim üyesi. Aynı zamanda merkezi Yeni Delhi'de kurulu "Uluslararası Kalkınma İktisatçıları" icra kurulu üyesi. 
Yeldan, "Türkiye, yeni bir Arjantin mi " konulu toplantıya bir rapor hazırlamış. Türkiye'nin borç dinamikleri, IMF programındaki karışıklıklar, son makroekonomik gelişmeler, döviz kurları, faiz oranları, enfflasyon, büyüme.... 
Bunları anlatacak, farklı bir perspektif çizecek. 
Bize göre ilginç. Ancak ilginç olan bir başka konu, 14-15 Eylül tarihleri arasında Lütfü Kırdar Kongre ve Sergi Sarayı'da Steam tarafından düzenlenen " AB Sürecinde Sermaye Piyasası" arenası. SPK'nın himayesinde düzenleniyor. AB süreci İMKB için temel bir çıpa. Biz bu arenada başta Çukurova ve Kepez Elektrik olmak üzere borsa mağduru olmuş tüm yatırımcılarla ilgili somut ne yapıldığı konusunda yer alması gerektiğini düşünüyoruz. 
Kolay mı Koskoca IMF, küreselleşme karşıtlarının toplantısına konuşmacı gönderiyor. Biz ise kendi evimizin içini temizlemekte güçlük çekiyoruz. AB süreci güzel olmasına güzel de bu sürece katkıda bulunmanın yolu sağlıklı bir sistem kurmak. Samimi olmak ve sorun çözmekten geçiyor. Öyle ya taban önemli. Katılımı ve değişimi sağlıyor. 



</TEXT>
</DOC>
