<DOC>
<DOCNO> 292177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sonyas15.html </URL>
<DATE> 2004/11/25/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Hollywood'un en ''soğuk'' 50 ismi... 
</HEADLINE>
<TEXT>

     Hollywood'un ''en soğuk'' ismi ABD Başkanı George W. Bush'a muhalif duruşuyla ün kazanan ''Fahrenheit 9 11'' filminin yönetmeni Michael Moore seçildi. 
     Film sitesi ''film threat''in geleneksel ''Hollywood'daki En Soğuk 50 Kişi'' anketinde bu yıl ipi Michael Moore göğüsledi. 
     Sinema dünyasının en gözde sitelerinden Film Threat'ta, Moore'a bu ankette ''en soğuk isim'' unvanını muhalif tavrının dozunu kaçırdığı için verildiği belirtildi. Sitede, ''Bu belgesel, Bush'un ikinci kez seçilmesine neden oldu. Herşey bir iddialaşmaya dönüştü ve Bush kazandı. Morgan Spurlock da bir belgesel yaptı ve fast food ürünlerine savaş açtı. Ama çok akıllıca ve eğlenceliydi. Moore'un bu belgeselden birşeyler öğrenmesi lazım'' yorumunda bulunuldu. 
     Pekçok ankette ''sinemanın en çekici oyuncuları'' arasında gösterilen Oscarlı Halle Berry listede ikinci oldu. Sanatçının Oscar alamayacak kadar yeteneksiz olduğu iddia edilirken, ''Amerikan Film Akademisi, Kedi Kadın ve Gothika filmlerinden sonra Berry'ye Oscar'ını geri göndermesini isteyen bir mektup yazmalı'' denildi. 
     
     NICOLE'A BU YAPILIR MI 

     Michael Eisner'in üçüncü, ''Altıncı His'' filminin yönetmeni M.Night Shyamalan'ın dördüncü olduğu listede, güzel oyuncu Nicole Kidman da altıncılığa değer bulundu. 
     Kidman'ın gündelik hayattaki sevimli görüntüsüne rağmen filmlerinde ''itici'' bir portre çizmesinin listeye girmesine neden olduğu ifade edildi. 
     Pembe kürkleri, kaybolan köpeği, rengarenk takıları ve kaleme aldığı ''Nasıl Mirasyedi Olunur '' kitabıyla dikkatleri üzerinde toplayan Hilton otellerinin varisi Paris Hilton da ankette dokuzunculuğu ''alnının akıyla'' elde etti. 
     Ben Affleck, Jennifer Lopez, Mel Gibson, Al Pacino, Meg Ryan, Sharon Stone, Tom Hanks, Reese Witherspoon, Ashton Kutcher, Catherine Zeta-Jones, Lindsay Lohan, Robert de Niro, Adrien Brody, Lauren Bacall gibi isimlerin de yer bulduğu listede, film karakteri James Bond 26. seçildi. 
     
     BAŞKAN BUSH DA VAR... 

     Moore'un belgeselinde ''başrol oyuncusu'' olması nedeniyle Hollywood'a dahil edilen bir isim de listede yer aldı ABD Başkanı George W.Bush. 
     Ankette 43. olan Başkan Bush için, ''Dört yıl daha iktidarda kalarak Michael Moore'u daha zengin edecek'' yorumu yapıldı. 
     Sitenin ''Hollywood'daki En Soğuk 50 Kişi'' listesindeki 50 isim sırasıyla şöyle 
     1-Michael Moore 2-Halle Berry 3-Michael Eisner 4-M.Night Shyamalan 5-Ben Stiller-Owen Wilson 6-Nicole Kidman 7-Reese Witherspoon 8-Jimmy Fallon 9- Paris Hilton 10-Ben Affleck 11-Stephen Baldwin 12-Lindsay Lohan 13-Will Smith 14-Heath Ledger 15-Ashley Judd 16-Keenen Ivory Wayans 17-Colin Farrell 18-Queen Latifah 19-Morgan Freeman 20-Ashton Kutcher 21-Spike Lee 22-Hilary Duff 23-Jon Voight 24-Paul W.S.Anderson 25-Meg Ryan 26-James Bond 27- Robert de Niro 28-Dame Judi Dench 29-Mary Kate ve Ashley Olsen 30-Dennis Quaid 31-Lauren Bacall 32-Adrien Brody 33-Alec Baldwin 34-Sharon Stone 35-Tom Hanks 36-Tim Burton 37-Vin Diesel 38-Stephen Sommers 39-Thomas Jane 40-Jennifer Lopez 41-George Lucas 42-John Travolta 43-George W.Bush 44-Mel Gibson 45-Natalie Portman ve Keira Knightley 46-Uwe Boll 47-Catherine Zeta-Jones 48-Al Pacino 49-Jennifer Aniston 50-Johnny Knoxville. 
     
</TEXT>
</DOC>
