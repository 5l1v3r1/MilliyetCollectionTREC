<DOC>
<DOCNO> 260397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/siyaset/axsiy02.html </URL>
<DATE> 2004/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Suikast basit cinayet 
</HEADLINE>
<TEXT>


Tazminata itiraz eden Bakanlığın, savunmasında Hablemitoğlu' nun öldürülmesini basit bir cinayet olarak değerlendirdiği ortaya çıktı 

TÜRKER KARAPINAR Ankara 


İçişleri Bakanlığı, 18 Aralık 2002'de evinin önünde öldürülen Doç. Dr. Necip Hablemitoğlu'nun ailesinin açtığı manevi tazminat davasında, terör veya toplumsal bir kalkışma niteliğinde olmadığını savunduğu suikastı basit bir cinayet olarak değerlendirdi. 
Ankara 5. İdare Mahkemesi, Hablemitoğlu'nun can ve mal güvenliğini koruyamadığı gerekçesiyle İçişleri Bakanlığı'nı aileye 40 milyar lira manevi tazminat ödemeye mahk m etmişti. 

Tehdit yok 
Bakanlığın mahkemeye dava sırasında gönderdiği savunmada, Hablemitoğlu'nun öldürülmesini basit bir cinayet olarak değerlendirdiği ortaya çıktı. 
Hablemitoğlu'nun korunmasını gerektirecek tehdit aldığına dair bir bilgiye ulaşılamadığını kaydeden bakanlık, bu nedenle tazminattan sorumlu tutulamayacağını savundu. Yazıda Hablemitoğlu ailesinin talep ettiği 70 milyarlık tazminatın faiziyle birlikte istenmesinin teamüllere aykırı olduğu iddia edildi. 

Siyasi neden bulunamadı 
Cinayet soruşturmasının eski Ankara DGM Savcısı Cengiz Köksal tarafından yürütüldüğü, ayrıca bakanlık bünyesinde Özel Çalışma ve Değerlendirme Grubu kurulduğu vurgulanan savunmada, olayın siyasi nitelikli bir suikast olduğuna dair bir tespit yapılamadığı kaydedildi. 


</TEXT>
</DOC>
