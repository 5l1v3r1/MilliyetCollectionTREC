<DOC>
<DOCNO> 287180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sonspo24.html </URL>
<DATE> 2004/11/08/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Gençlerbirliği'nde kaleler karıştı puanlar uçtu... 
</HEADLINE>
<TEXT>

     Süper Ligin 12. haftası sonunda Gençlerbirliği futbolcuları kendi kalelerine attıkları 4 golle takımlarını 5 puandan etti. 
     Kırmızı-siyahlı ekip, ligin 2. haftasında Beşiktaş ile İstanbul'da yaptığı ve 1-1 biten maçta Uğur'un 59. dakikada kafayla kendi kalesine attığı golle perdeyi açtı. 
     Ligde 3. hafta ise kaleci Ömer, 1-1 beraberlikle sonuçlanan Büyükşehir Belediyesi Ankaraspor maçının 29. dakikasında kendi filelerini havalandıran 2. oyuncu oldu. 
     Konyaspor'un 3-2 kazandığı 8. hafta maçında ise Gençlerbirliği'nden El Saka 90. dakikada kendi kalesine attığı golle hem takımını 1 puandan etti, hem de rakip takıma 3 puanı adeta altın tepside sundu. 
     Milli maç nedeniyle ara verilen ligin 12. haftasında ise yine El Saka, Kayserispor maçının 33. dakikasında takımı 1-0 öndeyken kendi kalesine attığı golle skoru rakip lehine eşitledi. Ancak 77. dakikada Filip takımına 3 puanı getiren golü kaydederek takım arkadaşı El Saka'nın hatasını da telafi etti. 
     
</TEXT>
</DOC>
