<DOC>
<DOCNO> 298775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sontur14.html </URL>
<DATE> 2004/12/18/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Bucak'ta yolcu otobüsü devrildi 28 yaralı... 
</HEADLINE>
<TEXT>

     Burdur'un Bucak İlçesi yakınlarında yolcu otobüsünün devrilmesi sonucu 28 kişi yaralandı. 
     AA muhabirinin aldığı bilgiye göre, İstanbul'dan Antalya yönüne gelen Efes Tur'a ait Abdullah Ilgaz'ın kullandığı 34 LCF 10 plakalı yolcu otobüsü, Bucak'ın Kızılkaya Beldesi'ndeki dönel kavşakta ıslak ve hafif buzlu yolda kayarak devrildi. Yaklaşık 15 metre sürüklenen otobüsteki 28 kişi yaralanırken, şoför Abdullah Ilgaz'ın sağ bacağı dizinden koptu. 
     Sürücü ve diğer 27 yaralı Bucak Devlet Hastanesi ile çeşitli sağlık kuruluşlarına kaldırıldı. Hayati tehlikeleri bulunmadığı bildirilen yaralılardan 7'si ayakta tedavi edildikten sonra müşahede altına alındı. Sürücü Abdullah Ilgaz, kopan bacağının dikilmesi için ameliyata alındı. 
     Burdur Valisi Can Direkçi, kazadan sonra Bucak Devlet Hastanesi'ne gelerek yaralıları ziyaret etti ve yaralıların sağlık durumları hakkında bilgi aldı. Direkçi olay yerinde de incelemelerde bulundu. 
     Kazada yaralanan ve tedavileri devam eden yolcuların isimleri şöyle 
     Abdullah Ilgaz 58 , Ali Ercan 48 , Hasan Teke 28 , Abdülrezzak Çiftçi 29 , Abdullah Samancı 73 , Gülelden Boduk 44 , Yaşar Soykan 44 , Durmuş Çataltepe 54 , Hüsne Çataltepe 54 , Sultan Gemici 19 , Şaban Yıldız 26 , Mehmet Yıldız 49 , Gülfikar Yıldız 20 , Birsen Uzundere 28 , Zülfi Koca 32 , Yahya Yumak 39 , Yeter Okumuş 80 , Hatice Okumuş 34 , Emine Çiçek 55 , Binali Çiçek 44 , Medine Çiçek 8 , Servet Usanmaz 35 , Sevda Matoğlu 15 , Halil Çalgav 48 , Halil Yıldız 42 , Gülzade Sakseyekova 44 , Dursiye Keskin 20 , Osman Soykan 31 . 
     
     MİNİBÜS DEVRİLDİ 8 YARALI... 

     Burdur'un Bucak İlçesi'nde minibüsün devrilmesi sonucu 8 kişi yaralandı. 
     AA muhabirinin aldığı bilgiye göre, Kocaaliler Beldesi'nden Bucak İlçesi'ne gelen Aziz Dikmen yönetimindeki 15 EF 187 plakalı minibüs Pamucak Köyü yakınlarında virajı alamayarak devrildi. Kazada minibüste bulunan Müzeyyen Karaca 24 , Havva Karaca 24 , Nermin Akgül 24 , Gülay Yılmaz 27 , Nurcan Minaz 27 , Arzu Gönel 1 , Ayşe Yıldırım 21 ve Ayşe Dikmen 45 yaralandılar. Yaralılar Bucak Devlet Hastanesi'nde tedavi altına alındılar. 
     Kocaaliler Tarımsal Kalkınma Kooperatifi'ne ait olduğu belirtilen minibüsün Kocaaliler'deki Tekstil Fabrikası'nda çalışanları taşıdığı belirtildi. 
     Bucak yakınlarında bu sabah bir otobüsün devrilmesi sonucu da 28 kişi yaralanmıştı. 
     
</TEXT>
</DOC>
