<DOC>
<DOCNO> 297998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sontur26.html </URL>
<DATE> 2004/12/15/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Esrar partisine çağırdığı arkadaşını öldürdü .. 
</HEADLINE>
<TEXT>

     Adana'da bir kumaş kesim ustası, kendisini tehdit eden iş arkadaşını, esrar içme bahanesiyle götürdüğü portakal bahçesinde öldürdü. 
     Emniyet Müdürlüğü yetkililerinden alınan bilgiye göre, Ulucami Mahallesi'nde faaliyet gösteren bir tekstil atölyesinde kumaş kesim ustası olarak çalışan Ahmet Ö. 19 , kendisini sürekli tehdit ettiği gerekçesiyle iş arkadaşı Abdurrahman Acar'ı öldürmek için plan hazırladı. 
     Ahmet Ö, Abdurrahman Açar'ı, dün akşam saatlerinde esrar içme bahanesiyle götürdüğü Akkapı Mahallesi'ndeki bir portakal bahçesinde, arkasını döndüğü sırada vücudunun çeşitli yerlerinden bıçaklayarak olay yerinden kaçtı. 
     Olay sırasında elbisesine arkadaşının kanı sıçrayan zanlı, şehir merkezinde görev yapan Asayiş Şube ekipleri tarafından şüphe üzerine gözaltına alındı. 
     Zanlının alınan ilk ifadesinde, arkadaşını planlayarak öldürdüğünü itiraf ettiği, olay yerine de esrar içme bahanesiyle götürdüğünü söylediği belirtildi. 
     
</TEXT>
</DOC>
