<DOC>
<DOCNO> 291890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/magazin/axmag01.html </URL>
<DATE> 2004/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ödüle doydu sıra hayatta 
</HEADLINE>
<TEXT>


Milliyet, Deniz Akkaya'nın 'Büyük İskender'in yıldızlarıyla yaptığı söyleşileri yayımlamayı sürdürüyor. Aldığı Oscar'ı çok da önemsemeyen, 'Heykel galiba annemde' diyen Angelina Jolie, gelecekte bol vakit ve çocuk istiyor 


Büyük İskender filminin yıldızlarıyla söyleşiler yapıp Türkiye'ye döndükten sonra, bana en fazla sorulan soru, "Angelina Jolie çıplak gözle de dedikleri kadar seksi mi " 
Cevabım, "Güzel, hem de çok." 
"Zarif ama seksi mi " Konuşmaya başlar başlamaz "Evet." 
Kadını güzel ve çekici yapan kurallar burada da bozulmadı. Selamlama üslubu, gülümseyişi, kelimeleri seçerkenki dikkati ve en önemlisi gözleri... 

Sizce 'İskender' bir kahraman mı, yoksa acımasız bir komutan mıydı 
Bence ikisi de... Film her şeyi çok dürüst bir açıyla gösteriyor. Onu kusursuz bir insan olarak göstermiyor. Hataları ve iyilikleriyle. Bunun en iyi göstergesi, bir yeri fethettiğinde, halkın kültürünü ya da dinini değiştirmemiş, onları tanımaya çalışmış. Askerlerinin kadınlara tecavüz etmesine izin vermemiş. Onda böyle özel şeyler varmış. Ve her savaşta ön saftaymış. Yani, temelinde ikisi de varmış. Belki bazı konularda çok ileri gitmiş, bazı kötü şeyler yapmış. 

'Onun için bek rım' 
Siz ve Colin, ikiniz de 28 yaşındasınız. Bu rolü kabul etmek sizin için zor oldu mu Çünkü bu tür yaş benzerlikleri zaman zaman sorun olabiliyor. 
Bence 'İskender' filmde küçüklüğünden itibaren görüldüğü için, annesi rolünü kim oynarsa oynasın, hem genç, hem yaşlı dönemini canlandırmak zorundaydı. Colin birlikte oynayabileceğimizi düşündü. Birbirimize baktık ve "Deli miyiz " dedik. İkimiz de işimizi çok ciddiye aldık. Bunu becerebilecek oyuncular olduğumuzu hissettik. 

'Olympia', oğlunun önünde kocası tarafından kötü muamele gören biri. Sizin böyle bir davranışa tepkiniz ne olurdu 
İşte bu yüzden bek rım. İzin vermezdim, o erkeği hayatımdan derhal uzaklaştırırdım. 

Ben de aynısını yapardım. "İskender"in hayatında "Olym-pia"nın önemli bir rolü vardı. Anılarında bile annesinin baskısını bir türlü üstünden atamıyor. Sizce, oğlunun psikolojisini derinden etkilemiş mi 
Evet, bence etkilemiş. Ama bence hepimiz hayatımızda birinden etkileniyoruz arkadaş, eş ya da ebeveyn. Hayatımızda bizi iten birileri olabilir, belki iyi yönde ama bu belki peşimizi bırakmayan biri de olabilir. Hayatta böyle bir denge var. Ama belki "Olympia" bu konuda çok güçlüydü. 

'Oğlum inanmadı' 
Peki, aile hayatınız rol seçiminizi nasıl etkiliyor 
Son zamanlarda daha çok boş zamanımın kalabileceği şekilde çalışıyorum. H l oğlumun seyredemeyeceği türde filmler yapıyorum. Çünkü o daha çok küçük. Ama sorun onun göremeyeceği filmler değil, evden ne kadar uzak kalacağım. 

Oğlunuz Maddox, "Köpekbalığı Hik yesi"ni gördü mü 
Evet, gördü. 

Tepkisi ne oldu 
Çok sevdi ama filmde olduğuma inanmadı. 

Siz kötü balıktınız. 
Evet ama anlamadı ki. Ben sürekli bu anne diyordum, ama o "Hayır" diyordu. 

Yıllar önce sizi ilk olarak "Gia"yla tanıdım. Orada da çok iyiydiniz. Rollerinize nasıl hazırlanıyorsunuz 
Onları olabildiğince nasıl şahsileştirebileceğimi bulmaya çalışıyorum. Benimle ne gibi benzerlikleri olduğuna karar vermeye çalışıyorum. Her sahnede, nerede benim için doğru olduğunu anlamaya çalışıyorum ve onu hissediyorum. 

Oscar gecenizden neler hatırlıyorsunuz Bu soruyu sordum, çünkü Oscarlı bir oyuncu olmasına rağmen ödülünü evinde dahi tutmuyor. 
Oscar'ı aldığım zamandan beri görmedim. Sanırım, onu anneme vermiştim. Bu, oyuncu olarak almanız gereken şeylerden biri. Filmle çok gurur duydum. Filmin bu şekilde tescillenmesine çok sevindim. 

Ama bunu çok fazla önemsemiyormuş gibi görünüyorsunuz. İşinizi çok iyi yapıyorsunuz ve ödüllere pek önem vermiyorsunuz. 
Filmi seyreden insanları önemsiyorum. Ama ödülleri önemsemiyorum. Önemseyemezsiniz. 

Bir yerde, 10 yıl sonra oyuncu olarak kalacağınızdan emin olmadığınızı okumuştum. 
Daha çok çocuğum olacağından, seyahat edeceğimden, bebeklere odaklanacağımdan ve bunun gibi mutlu şeyler yapacağımdan ve bir oyuncu olarak daha az çalışacağımdan eminim. 

YARIN Colin Farrell 

</TEXT>
</DOC>
