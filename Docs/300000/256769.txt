<DOC>
<DOCNO> 256769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sondun41.html </URL>
<DATE> 2004/07/20/ </DATE>
<TIME> 19.57 </TIME>
<AUTHOR>  </AUTHOR>
<HEADLINE>
İsrail savaş uçakları Beyrut üzerinde alçak uçuş yaptı 
</HEADLINE>
<TEXT>

     İsrail savaş uçaklarının Lübnan'ın başkenti Beyrut üzerinde alçak uçuş yaptığı ve başkentin güneyinde bir patlama sesi duyulduğu bildirildi. 
     Beyrut'taki AFP muhabiri, Lübnan ordusunun alçak uçuş yapan İsrail savaş uçaklarına uçaksavar ateşi açtığını aktardı. Güvenlik yetkilileri de, 2 savaş uçağının ses duvarını aştığını, başkentin bazı binalarında patlamalar meydana geldiğini ve halka panik baş gösterdiğini aktardı. Yetkililer, korkuya kapılan araç sürücülerinin araçlarını sağa sola sürdüğünü belirtiyor. 
     İsrail'in 22 yıllık işgalden sonra Mayıs 2000'de Lübnan'ın güneyinde çekilmesinden sonra ilk kez savaş uçaklarının bu biçimde ses duvarını aştığı kaydetti. 
     
     UÇAKLAR FİLİSTİN ÜSSÜNE 4 FÜZE ATTI 

     İsrail savaş uçaklarının Beyrut'un güneyindeki bir Filistin örgütünün üssüne 4 füze fırlattıkları bildirildi. 
     Filistin Halk Kurtuluş Cephesi-Genel Komutanlık örgütünün bir yetkilisi, uçakların Beyrut'un 5 km güneyinde Naame tepelerindeki üslerini hedef aldığını söyledi. 
     Saldırıda ölü ya da yaralı olup olmadığı konusunda henüz bilgi verilmedi. 
     Bu arada İsrail uçaklarının Beyrut üzerinde ses duvarını aşması üzerine Lübnan ve Suriye askerlerinin birkaç noktadan uçaksavar ateşi açtıkları bildirildi. 
     
</TEXT>
</DOC>
