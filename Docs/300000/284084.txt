<DOC>
<DOCNO> 284084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sonsiy08.html </URL>
<DATE> 2004/10/28/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Yöneticiler, futbol kulüplerinin borçlarından sorumlu tutulmayacak... 
</HEADLINE>
<TEXT>

     Türkiye 2. ve 3. futbol liginde yer alan ve şirket niteliği taşımayan spor kulüplerinin sigorta pirimi, gecikme zammı, ceza ve faiz borcundan dolayı kulüp yöneticileri ve çalışanlarının şahsen sorumlu tutulmamasını öngören kanun teklifi, TBMM Başkanlığı'na sunuldu. 
     CHP Niğde Milletvekili Orhan Eraslan ve 22 arkadaşı tarafından hazırlanan teklif, söz konusu spor kulüplerinin yöneticileri ve çalışanlarının, kulübün kamuya olan borçlarından dolayı şahsi mal varlıklarıyla sorumlu olmayacağı doğrultusunda düzenleme yapıyor. 
     Teklif, ekonomik sıkıntı içerisinde bulunan Türkiye 2. ve 3. futbol liginde yer alan spor kulüplerinin birikmiş sigorta primi, vergi borçlarının asıllarının üçer aylık dört eşit taksitte ödenmesi halinde bu borçların faizleri, gecikme zamları ve cezalarının alınmayacağı hükmünü içeriyor. 
     
</TEXT>
</DOC>
