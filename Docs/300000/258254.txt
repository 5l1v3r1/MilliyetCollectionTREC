<DOC>
<DOCNO> 258254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sonsiy03.html </URL>
<DATE> 2004/07/26/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
DYP'de ''Erdoğan çok geziyor'' tepkisi... 
</HEADLINE>
<TEXT>

     Başbakan Recep Tayyip Erdoğan'ın sık sık gerçekleştirdiği yurt dışı gezilerine DYP'den tepki geldi. 
     DYP Teşkilat Başkan Yardımcısı ve Şanlıurfa eski Milletvekili Mehmet Yalçınkaya, Erdoğan'a "Siyasete İstanbul ekolünden gelenler Ankara'yı by-pass ettiler" diye göndermede bulundu. Erdoğan'ın İstanbul ağırlıklı çalışmasını eleştiren ve yurt dışı gezilerini anımsatan Yalçınkaya, "Çok seyahatleri olunca Ankara'nın, Anadolu'nun hatta kendi partisindeki milletvekillerinin sorunlarını dinleme şansı olmuyor" dedi. 
     Yalçınkaya, Erdoğan'ın yurt dışı gezilerinin somut bir getirisinin olmadığını öne sürerken, seyahatların alt yapı oluşturulmadan gerçekleştirilmesi durumunda "turistik"den öteye geçemeyeeceğini söyledi. 
     Yalçınkaya, Erdoğan'ın son Fransa ziyaretinde AB üyeliğine Türkiye'nin destek için ekonomi kartının açılmasını anımsatarak, "Buna rağmen netice lehimize tecelli etmiyor" dedi. 
     Yalçınkaya, Erdoğan'a Ankara'da daha çok oturması tavsiyesinde bulundu. 

ANKA 
     
</TEXT>
</DOC>
