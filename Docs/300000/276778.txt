<DOC>
<DOCNO> 276778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/sonsiy08.html </URL>
<DATE> 2004/10/02/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Baykal, İsmail Cem'i ziyaret etti... 
</HEADLINE>
<TEXT>

     CHP Genel Başkanı Deniz Baykal, Genel Sekreter Önder Sav ve bazı partililerle birlikte YTP Genel Başkanı İsmail Cem'i ziyaret etti. 
     Baykal ve beraberindekileri YTP Genel Merkezi önünde Genel Sekreter Metin Şahin ve diğer yöneticiler karşıladılar. 
     Baykal ve Cem görüşmeden önce gazetecilere kısa bir açıklama yaptılar. İsmail Cem'in hastalığı ile ilgili süreci çok yakından izlediklerini kaydeden Baykal, başlangıçta kaygılandıklarını, ancak tedavi ile ilgili gelişmelerin memnun edici olduğunu söyledi. Deniz Baykal, ''sağlığınıza tekrar kavuşacağınızı ve hep beraber üzerimize düşen görevleri yapacağımız günlere ulaşacağımızı ümit ediyorum'' dedi. İsmail Cem de kısa bir süre için Türkiye'ye geldiğini, tedavinin devamı için tekrar yurtdışına gideceğini, sonuçların iyi olduğunu belirten Cem, Baykal ve arkadaşlarına teşekkür etti. Cem, ''zaman zaman insan hayatında böyle zorluklar olabiliyor. O zorluklar inançla, dostların katkısıyla, bilimin ve hekimlerin desteğiyle aşılabiliyor. Türkiyemiz için en güzeli, elimizden ne gelirse hep birlikte yapmaya gayret edeceğiz'' diye konuştu. 
     Bakal ve Cem'in görüşmenin ardından açıklama yapmaları bekleniyor. 
     
</TEXT>
</DOC>
