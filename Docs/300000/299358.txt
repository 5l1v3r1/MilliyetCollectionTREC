<DOC>
<DOCNO> 299358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/siyaset/siy03.html </URL>
<DATE> 2004/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye konusunda İtalyanlar kararsız 
</HEADLINE>
<TEXT>


DIŞ HABERLER SERVİSİ 


İtalya'da Eurispes adlı kuruluşun 'Nasıl bir Avrupa istiyoruz " başlığı altında 2 Aralık'ta yaptığı ankete göre, İtalyanların yüzde 37'si Türkiye'nin Avrupa Birliği'ne AB girmesi konusunda görüş belirtmedi. Roma'da düzenlenen bir toplantıyla sonuçları açıklanan araştırmada, halkın yüzde 34.2'si Türkiye'nin AB'ye girmesi gerektiğini söylerken, yüzde 28'i Türkiye aleyhine oy kullandı. 
Türkiye'nin AB üyeliğine destek veren İtalya Başbakanı Silvio Berlusconi de, koalisyon ortağı Kuzey Birliği Partisi'nin önceki gün Milano'da düzenlediği Türkiye aleyhtarı protesto yürüyüşü için şunları söyledi "Yürüyüş iç politikaya yönelik seçim kampanyası. Türkiye konusunda geri adım atmayız. Türkiye'nin AB'ye girişi, benim dış politikamın temel taşlarından biridir. Bu büyük ve önemli ülkeyle sempatiye dayalı bir ilişki geliştirdim. Bize minnettardırlar." 



</TEXT>
</DOC>
