<DOC>
<DOCNO> 272926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/son/sonspo06.html </URL>
<DATE> 2004/09/18/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Del Bosque ve Hagi ilk kez derbiye çıkıyor... 
</HEADLINE>
<TEXT>

     Birinci Süper Futbol Ligi'nde Beşiktaş ile Galatasaray arasında yarın yapılacak derbi maçta, Vicente Del Bosque ile Gheorghe Hagi, takımlarının başında ilk kez birbirlerine rakip olacaklar. 
     Galatasaray'daki görevine geçtiğimiz sezonun 2. yarında geçen Rumen teknik adam Hagi, takımının başında Beşiktaş ile oynadığı ilk derbi maçta Atatürk Olimpiyat Stadı'nda 2-1'lik skorla yenilmenin üzüntüsünü yaşamıştı. 
     Hagi ayrıca, yine geçen sezonun başında Bursaspor'u çalıştırırken Beşiktaş ile yaptığı maçı BJK İnönü Stadı'nda 1-0'lık skorla yitirmişti. 
     Beşiktaş'ın İspanyol teknik adamı Del Bosque ise Türkiye'deki ilk derbi maçına çıkacak. 
     
</TEXT>
</DOC>
