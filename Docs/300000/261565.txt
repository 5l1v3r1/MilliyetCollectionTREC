<DOC>
<DOCNO> 261565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sonspo02.html </URL>
<DATE> 2004/08/08/ </DATE>
<TIME> 00.10 </TIME>
<AUTHOR>  </AUTHOR>
<HEADLINE>
Aykut Kocaman ve Del Bosque ne dedi 
</HEADLINE>
<TEXT>

     Malatyaspor Teknik Direktörü Aykut Kocaman, ayaklarında biraz daha topu tutabilselerdi, skorun daha iyi olabileceğini söyledi. 
     Kocaman, ilk maçların zor olduğunu ve atmosferlerin daima farklı olduğunu belirtti. 
     Rakibin Beşiktaş gibi bir takım olmasının işleri daha da zorlaştırdığını ifade eden Kocaman, şöyle dedi 
     ''İyi transferler yaptık. Gole kadar karşılaşma dengeli gidiyordu. Golü bulduktan sora Beşiktaş'ın da atakları oldu, ilk yarı bu skorla sona erdi. Son 25 dakikada skoru koruma telaşı içerisinde olunca uzatmada kalemizde gol gördük. Ayağımızda biraz daha top tutabilseydik, skor daha iyi olabilirdi. Şunu belirtmek gerekir ki, çok futbolcumuz yeniydi, takımda oynamayan 3 futbolcu da oynamaya başlayınca daha da iyi olacağız.'' 
     
     BEŞİKTAŞ CEPHESİ 
     Beşiktaş Teknik Direktörü Vicente del Bosque, sonuçtan memnun olmadıklarını, ama sonucu lehlerinde bitirebilecek durumda olduklarını söyledi. 
     Heyecanlandıklarını ifade eden Del Bosque, şunları söyledi 
     ''Direklerle oynadık. Malatyaspor iyi oynadı. Kontra atağa iyi çıkan bir takım, bunların birinde de gol geldi. Çok iyi oynadık diyemeyiz, ama kaçırdığımız fırsatlar maçın gidişatını değiştirdi. Hiçbir kimseye karşı özel bir tercihim yoktur. Beşiktaş'ın hedefi her zaman kazanmaktır.'' 
     
</TEXT>
</DOC>
