<DOC>
<DOCNO> 296723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/guncel/gun05.html </URL>
<DATE> 2004/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
46 eylemci tutuklandı 
</HEADLINE>
<TEXT>


Kızılay'daki Ceza İnfaz Yasası Tasarı eyleminde gözaltına alınan 47 kişiden 46'sı MLKP üyesi olduğu iddiasıyla cezaevine konuldu 

ANKARA Milliyet 

Ceza İnfaz Yasa Tasarısı'nı protesto etmek amacıyla Ankara'da yapılan ve Kızılay kaldırımlarının talan edildiği gösteride gözaltına alındıktan sonra adliyeye sevk edilen 47 kişiden 46'sı, yasadışı MLKP üyesi oldukları iddiasıyla tutuklandı. 
Çoğunluğunu, "Ezilenlerin Sosyalist Platformu" üyelerinin oluşturduğu 47 kişi, emniyetteki sorguları ardından dün sağlık kontrolünden geçirildikten sonra adliyeye sevk edildi. Zanlıların ifadeleri, üç savcı tarafından alındı. İfadelerin ardından 46 kişi, yasadışı MLKP üyesi oldukları iddiasıyla tutuklanmaları istemiyle Ankara 11. Ağır Ceza Mahkemesi Yedek H kimliği'ne sevk edilirken, 1 kişi savcılık sorgusunun ardından serbest bırakıldı. Mahkemeye çıkarılan 46 kişi ise tutuklandı. 
Tutuklananlar arasında Atılım Gazetesi muhabirleri Selver Orman, Ufuk Han ve Cumhurbaşkanı Ahmet Necdet Sezer tarafından hastalığı sebebiyle 10 Nisan 2003'te affedilen Deniz Bakır da yer aldı. 


</TEXT>
</DOC>
