<DOC>
<DOCNO> 292343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/soneko15.html </URL>
<DATE> 2004/11/26/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Moghadam, Deppler'e Türkiye'den sorumlu kıdemli danışman oluyor 
</HEADLINE>
<TEXT>

     Uluslararası Para Fonu IMF Türkiye masası şefliğini 2003 yılından buyana yürüten Rıza Moghadam, IMF Avrupa Sorumlusu Michael Deppler'e Türkiye'den sorumlu kıdemli danışman olacak. 
     A.A muhabirinin IMF kaynaklarından aldığı bilgiye göre, terfi ettirilerek Avrupa bölümü içinde daha üst düzey bir görev olan kıdemli danışmanlığa getirilmesine karar verilen Rıza Moghadam, Türkiye ile IMF arasındaki üç yıllık yeni stand-by'ın ana çatısını kurma çalışmalarının sonuna kadar Türkiye Masası Şefliği'nde kalmaya devam edecek. 
     IMF yetkilileri, yeni stand-by'ın çatısını kurduktan sonra Türkiye Masası Şefliği'nden ayrılmasının ardından da Deppler'e Türkiye konusunda danışmanlık yapmaya devam edeceğini belirtiyorlar. 
     
     YENİ ADAYDA AB UZMANLIĞI ARANACAK... 

     Bu arada, Moghadam'ın ayrılmasının ardından, Türkiye Masası Şefliği'ne önerilecek adaylarda, Avrupa Birliği ile müzakereler de düşünülerek, Avrupa Birliği'ne uyum konusunda tecrübeli IMF uzmanının tercih edileceği kaydediliyor. 
     Türkiye Masası Şefliği'ne, Devlet Bakanı Ali Babacan tarafından kabul edilecek aday getirilecek. 
     
</TEXT>
</DOC>
