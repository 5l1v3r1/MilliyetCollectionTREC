<DOC>
<DOCNO> 281125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/yasam/axyas01.html </URL>
<DATE> 2004/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkı için 'suyun ötesi'nde kaldı 
</HEADLINE>
<TEXT>


Çalışmaya gittiği Yunan adasında gönlünü bir güzele kaptırınca pasaportunu yırtıp orada kalan Sebahattin Akçaal, filmlere konu olacak bir aşk öyküsünün kahramanı 

YAŞAR ANTER Kilimli DHA 

Bodrumlu dalgıç Sebahattin Akçaal, 58 yaşında. 32 yıldır Yunanistan'ın Kilimli Adası'ndan Türkiye'ye gelemiyor. Filmlere konu olabilecek bir aşk öyküsünün kahramanı olan Akçaal, hemen her gün Kilimli dağlarına çıkıp, hasretle Türk topraklarını seyrediyor. 
Yalıkavak'ta yaşayan Akçaal, Kilimli Limanı'na yapılacak arıtma tesisleri için 1972'de 10 mil uzaktaki adaya gitti. Takvimler Mart 1974'ü gösteriyordu ki, Akçaal güzeller güzeli Cabika Sevastihacı'ya 15 sırılsıklam şık oldu. 

Pasaportunu yırtıp attı 
Aynı yıl Kıbrıs Barış Harek tı başlayınca Dışişleri Bakanlığı, adaya giden 14 gence "Geri dön" çağrısı yaptı. Akçaal, sevgilisi Bodrum'a dönmesini istemediği için pasaportunu yırtıp attı. 1977'de Sevastihacı ile pasaportu ve kimliği olmadığı için dini nik hla evlendi. Mihalis Papamihalis adını kullanmaya başlayan Akçaal, Yunan hükümetine vatandaşlık için başvurdu ama 27 yıldır vatandaşlığa kabul edilmedi. Akçaal'ın 4 çocuğu oldu. Çocukları ve eşi Yalıkavak'a gidip Akçaal'ın akrabalarıyla tanıştı ama bu mutluluk ona nasip olmadı, olamadı. 
Akçaal, bir süre önce Kilimli'ye giden Turgutreis Belediye Başkanı Server Ali Yazgan'dan yardım istedi. Türkiye'ye gelme şansına sahip oldu ama bu kez önüne geri dönme sorunu çıktı. "Gidersem Yunanistan'a dönemem" diyen Akçaal, "Kilimli'de yaşamak istiyorum ama memleketimi çok özledim" dedi. Yunan vatandaşı olup, Yunan pasaportuyla Bodrum'a gitmek istediğini de sözlerine ekledi. 


</TEXT>
</DOC>
