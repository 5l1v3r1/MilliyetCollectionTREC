<DOC>
<DOCNO> 284282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/spor/yozdilek.html </URL>
<DATE> 2004/10/29/ </DATE>
<TIME>  </TIME>
<AUTHOR> Mehmet ÖZDİLEK  </AUTHOR>
<HEADLINE>
Ölü toplara dikkat 
</HEADLINE>
<TEXT>



- Beşiktaş için bu maç kurtuluş olur mu Yenilgi halinde kaos büyür mü 
- Beşiktaş açısından çok önemli. Galibiyet, gelecek haftalar için önünü daha net görme şansı sağlar. Ancak yenilgi zaten 16'ya ulaşan puan farkını daha fazla açar ve moral kaybını yükseltir. Beşiktaş bu maçı kazanarak camiaya karşı kendini affettirme şansına sahip. İç huzur açısından kritik bir viraj. 
- Beşiktaş nasıl bir kadroyla oynamalı 
- Bu sezonki en büyük handikap ideal kadroyu bir türlü kuramamasıydı. Ancak Del Bosque son iki haftadır aynı kadroyla oynuyor. Kafasındaki on biri nihayet oluşturmaya başladı. Bu kadroda fazla değişiklik olacağını sanmıyorum. 
- Bosque takımı defansif mi, ofansif mi oynatmalı 
- Şu çok net Del Bosque şartlar ne olursa olsun tüm planlarını galibiyet üzerine kuracak. Defansif veya ofansif anlamda ayrım yapmak bence yanlış olur. Beşiktaş bu derbide takım oyununu ön plana çıkarmalı. Toplu hücum, toplu defans planını kusursuz uygularsa, 3 puana ulaşabilir. İki takımı da analiz edersek çok iyi oynadığını söyleyemeyiz. Bu maçta ekip çalışması önemli. 
- Carew tek santrfor mu olmalı Savunma için en ideal isimler Emre ile Mustafa mı 
- Geldiği günden beri Carew'in, Beşiktaş'ın aradığı santrfor olmadığını söylüyorum. H l da ısrarlıyım. Bu sezonki tüm maçlara bakın, Carew'in çok iyi olduğu bir 90 dakika bulamazsınız. Bosque'nin tek forvetli bir oyun sistemi düşüneceğini sanmıyorum. Carew'in bu maçta hücumda yalnız kalması doğru bir tercih olmaz. Savunmada Mustafa ile Emre'nin oynayacağını düşünüyorum. 
- Beşiktaş'ın Fenerbahçe karşısında sıkıntı yaşayacağı noktalar neler 
- Takım olarak henüz oturmadı. Sadece iyi niyetli mücadeleyle yarışa devam ediyor. Ankaragücü maçı da dahil birçok karşılaşmada Beşiktaş'ın pozisyon üretme kısırlığı yaşadığını gözlemledik. Bu tekrarlanırsa 90 dakika sıkıntılı geçebilir. Beşiktaş iyi konsantre olup, maçın her saniyesinde iyi mücadele etmek zorunda. Bu şartları oluşturursa kazanabilir. 
- Kaleci Ramazan derbinin yükünü kaldırabilir mi 
- Sezon başından bu yana Cordoba bir türlü yarışa ısınamadı. Hatta biraz da küstürüldüğünü düşünüyorum. Oynasa, tecrübesi ve yetenekleriyle Beşiktaş adına önemli katkıları olabilirdi. Ancak Ramazan genç olmasına karşın iyi bir kaleci. Bence Ramazan bu derbide başarılı olacak. 
- Beşiktaş bu maçı kazanırsa şampiyonluk için yeniden umutlanabilir mi 
- Matematiksel olarak iddiası sürüyor. Ancak gerçekci olursak, 16 puanlık fark ciddi bir rakam. Ayrıca Beşiktaş'ın yarıştaki tek rakibi Fenerbahçe değil. Galatasaray ve Trabzonspor'u da yakalaması gerekiyor. Üç puanlık sistemde her şey olabilir. Bu puan farkı açıldığı gibi kapanabilir de. Yarışa bire bir ortak olması çok zor, ama imkansız değil. 
- Maçın kaderini hangi oyuncular değiştirebilir 
- Fenerbahçe derbisinde bence kader adamlardan birisi Okan Buruk olacak. Özellikle bu maçta sezonun en iyi performanslarından birini ortaya koyacağını düşünüyorum. Ayrıca Sergen faktörü de var. Gününde bir Sergen çok şeyi değiştirebilir. İbrahim Akın da sürpriz işler yapabilecek bir isim. 
- Bosque, Fenerbahçe'de kime önlem almalı 
- Fenerbahçe'nin bireysel yetenekleri özellikle pozisyon üretmede sıkıntı yaşamıyor. Ancak ben Beşiktaş'ın adam adama savunma yapacağını sanmıyorum. Beşiktaş'ın , Fenerbahçe'nin en büyük kozu olan ölü toplara dikkat etmesi gerekir. 




</TEXT>
</DOC>
