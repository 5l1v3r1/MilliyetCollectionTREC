<DOC>
<DOCNO> 289454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sondun03.html </URL>
<DATE> 2004/11/17/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Hindistan, Keşmir'deki askerlerinin bir kısmını çekti... 
</HEADLINE>
<TEXT>

     Hindistan, Keşmir'deki askerlerinin bir kısmını çekmeye başladı. 
     Görgü tanıkları, Hindistan'ın, Pakistan ile iki kez savaşmasına neden olan Keşmir bölgesindeki askeri gücünden, ilk aşamada 1000 askeri çektiğini söylediler. 
     Askerlerin, Anantnag'dan ayrılırken mutlu göründükleri ve çevreye el salladıkları dikkat çekti. 
     Hindistan, barış sürecini canlandırması amacıyla bölgedeki bir kısım askerini geri çekeceğini açıklamıştı. 
     Nükleer güce sahip iki ülke Hindistan ile Pakistan, Keşmir sorunu nedeniyle birkaç kez daha savaşın eşiğine gelmişti. 
     Hindistan, İngiliz sömürgesinden kurtulmalarının ardından iki ülke arasında paylaşılamayan Keşmir'e sızan militanları engellemediği ve desteklediği gerekçesiyle Pakistan'ı suçluyor. 
     Hindistan Başbakanı Manmohan Singh'in, Mayıs ayında göreve gelmesinden bu yana ilk kez bugün Keşmir'i ziyaret etmesi bekleniyor. 
     
</TEXT>
</DOC>
