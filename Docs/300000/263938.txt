<DOC>
<DOCNO> 263938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/dunya/dun03.html </URL>
<DATE> 2004/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Osetya'da kanlı çatışma 17 ölü 
</HEADLINE>
<TEXT>


MOSKOVA Milliyet 


Gürcistan'la Güney Osetya arasındaki ateşkesin bozularak çatışmaların yeniden başlaması sonucu en az 17 kişi öldü. Gürcistan İçişleri Bakanlığı'ndan yapılan açıklamada, Güney Osetya'nın Sarabuk köyünün top ateşine tutulması sonucu 15 askerin öldüğü bildirildi. Bakanlık, Güney Osetya birliklerinin misilleme olarak saldırdığı Tamaraşeni köyünde ise 2 Gürcü askerin hayatını kaybettiğini açıkladı. Bütün gece süren çatışmalarda en az 30 kişi de yaralandı. Gürcü birlikleri, Tiflis çatısı altında yer almasına rağmen tek yanlı kararla bağımsızlık ilan eden Güney Osetya'yı bir süredir kuşatmış durumda. Güney Osetya, Kuzey Osetya ile birleşerek Rusya'ya katılmak istiyor. 


</TEXT>
</DOC>
