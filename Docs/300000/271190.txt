<DOC>
<DOCNO> 271190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/son/sonspo15.html </URL>
<DATE> 2004/09/12/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Elazığspor Futbolcularımın akıttığı her damla ter helaldir... 
</HEADLINE>
<TEXT>

     Elazığspor Teknik Direktörü Mehmet Şahan, futbolcuların dün Vestel Manisaspor karşısında ortaya koyduğu oyundan memnun olduğunu belirterek, ''Futbolcularımın akıttığı her damla ter helaldir'' dedi. 
     Mehmet Şahan, hafta boyunca iyi ve aynı hedefi gözeten bir ekiple yapacaklarını söylediğini hatırlatarak, kendi sahalarında oynamanın avantajını kullandıklarını söyledi. 
     Rakip takımdan daha çok kazanmaya istekli olduklarını ve kazanmaya daha yakın olduklarını ifade eden Şahan, her platformda oyuncularına olan güvenini belirttiğini ve hiçbir zaman inkar etmediğini bildirdi. 
     Şahan, şöyle konuştu 
     ''Çıktık aslanlar gibi mücadele ettik. Herkesin gurur duyacağı bir mücadeleyi ortaya koyduk. Bunun sonrasında haklı bir galibiyet aldık. Bana göre çok farklı skorla kazanacağımız maçı 1-0 ile kapattık. Oyuncularımı kutluyorum. Akıttıkları her damla ter helaldir, formalarına ve şehrimize layık bir mücadele ortaya koydular.'' 
     
</TEXT>
</DOC>
