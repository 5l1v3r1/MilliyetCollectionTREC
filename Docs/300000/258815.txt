<DOC>
<DOCNO> 258815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sontur04.html </URL>
<DATE> 2004/07/28/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Tecavüz zanlıları serbest bırakıldı 
</HEADLINE>
<TEXT>

     Tekin ATAY - TRABZON DHA 
TRABZON'da 19 yaşındaki S.A.'ya tecavüz ettikleri iddiasıyla gözaltına alınan Hamdi Bekar ve Mustafa Yılmaz, çıkarıldıkları savcılıkça serbest bırakıldı. 
     Pelitli Beldesi'nde oturan S.A., önceki gün savcılığa dilekçe vererek 27 yaşındaki Hamdi Bekar'ın kendisini Konaklar Mahallesi'nde oturan aynı yaştaki Mustafa Yılmaz'ın evine götürdüğünü ve uyuşturucu hap içirerek tecavüz ettiğini öne sürüp şikayetçi oldu. Yapılan doktor kontrolünde S.A.'nın kızlık zarının bozulduğu belirlendi. Bunun üzerine Hamdi Bekar ve Mustafa Yılmaz gözaltına alındı. 
     Sorgularının ardından dün adliyeye sevkedilen 2 kişi, haklarındaki suçlamaları reddetti. Hamdi Bekar, S.A. ile kendi rızasıyla ilişkiye girdiğini iddia etti. S.A.'nın çelişkili ifadelerini de dikkate alan savcılık Bekar ile Yılmaz'ı serbest bıraktı. 

     
</TEXT>
</DOC>
