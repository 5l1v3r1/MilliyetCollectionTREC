<DOC>
<DOCNO> 272620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sondun32.html </URL>
<DATE> 2004/09/17/ </DATE>
<TIME> 20.02 </TIME>
<AUTHOR>  </AUTHOR>
<HEADLINE>
Barrot, Türkiye'nin AB üyeliğinin dikkatle incelenmesini istedi 
</HEADLINE>
<TEXT>

     Avrupa Birliği AB Komisyonu'nun Fransız üyesi Jacques Barrot, Türkiye'nin AB'ye üyeliğinin dikkatle incelenmesi gerektiğini savundu. Barrot, bu incelemenin AB açısından gerekli olduğunu ileri sürdü. 
     AB Komisyonu'nun gelecek dönem görevi devralacak üyeleriyle birlikte Belçika'nın Leuven kentindeki toplantıya katılan Barrot, Türkiye'nin üyeliğine hakkında, ''Türkiye ile müzakerelerin başlayabilmesi için gerekli şartların neler olduğunun dikkatli bir şekilde incelenmesi gereklidir. Bu katılım tarihi pek çok nedenle özel bir öneme sahiptir'' dedi. 
     Türkiye'nin üyeliğine gerçekte karşı çıkmadığını, ancak Komisyonun Türkiye ile ilgili ilerleme raporunu derinlemesine tartışmasını umduğunu ifade eden Barrot, ''Eğer müzakerelere başlanılması yönünde bir görüş olursa bunun yöntemleri de AB tarafından net bir şekilde belirlenmelidir'' diye konuştu. 
     
</TEXT>
</DOC>
