<DOC>
<DOCNO> 293583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sontur63.html </URL>
<DATE> 2004/11/30/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Tuğla yüklü tırdan Suriyeli kaçaklar çıktı... 
</HEADLINE>
<TEXT>

     Kuzey Kıbrıs Türk Cumhuriyeti'ne KKTC gitmek için Türkiye'ye kaçak yollarla giren Suriye uyruklu 14 kişi ile 3 organizatör Mersin Limanı'nda, tuğla yüklü TIR'da yakalandı. 
     Mersin Emniyet Müdürlüğü Kaçakçılık ve Organize Suçlar Şube Müdürlüğü'nün 3 aydır devam eden takibi sonucu Mersin Limanı'nda operasyon düzenlendi. 
     Tuğla yüklü TDT 409-351 R plakalı TIR'da arama yapan ekipler, tuğlaların arasına gizlenen ve isimleri henüz açıklanmayan Suriye uyruklu 14 kişiyi ele geçirdi. 
     Operasyon kapsamında, Suriye uyrukluları kaçak yollarla Türkiye'ye getirip, buradan da KKTC'ye götürmek istedikleri belirlenen ve isimleri açıklanmayan 3 organizatör de Mersin Limanı'nda yakalanarak gözaltına alındı. 
     Suriye uyrukluların, karayoluyla geldiği Mersin Limanı'ndan, KKTC'ye gitmeye hazırlanan bir gemiye binmek üzere oldukları öğrenildi. 
     
</TEXT>
</DOC>
