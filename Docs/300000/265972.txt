<DOC>
<DOCNO> 265972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/soneko03.html </URL>
<DATE> 2004/08/24/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Akşamdan kalmaların İngiltere'ye maliyeti yılda 2.8 milyar dolar... 
</HEADLINE>
<TEXT>

     İngiltere ekonomisinin akşamdan kalma çalışanlar nedeniyle yılda 2,8 milyar dolar kaybettiği belirlendi. 
     İngiliz basınında yer alan habere göre, akşamcılarıyla ünlü İngiltere'de her yıl 29 milyon iş günü fazla içki tüketen personelin hastalanması ve işe gidememesi nedeniyle boşa gidiyor. Ayrıca akşamdan kalmaların yavaş performansları iş kaybına neden oluyor. 
     Bu konuda İnternette yapılan bir araştırmada, erkeklerin yüzde 26'sı işe akşamdan kalma gelmekte bir sorun görmediğini belirtirken, kadınlarda bu oran yüzde 35 oldu. 
     İngiltere'de çalışanların yüzde 51'i de bütün bir gün içmenin ticari kazancı etkilediğini söyledi. 
     Alkol kullanımıyla mücadele eden ''Alcohol Concern'' adlı kuruluşun yetkilileri, aşırı alkol tüketenlerin çoğunlukla ertesi gün işlerini tam olarak yapamadıklarını ya da hasta olduklarını ve izin aldıklarını belirttiler. 
     
</TEXT>
</DOC>
