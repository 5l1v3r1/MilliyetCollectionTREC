<DOC>
<DOCNO> 261696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/yasam/yas09.html </URL>
<DATE> 2004/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine yağmur geliyor 
</HEADLINE>
<TEXT>


Bugünden itibaren etkili olacak yağışlı havayla beraber, sıcaklıklar da azalacak 

ANKARA Milliyet 

Türkiye bugün Balkanlar'dan gelen yağışlı havanın etkisine girecek. Yağışlı hava yarın yurdun kuzeybatısında, çarşamba günü kuzey ve iç kesimlerde etkili olacak. Hava sıcaklıkları, yarından itibaren kuzeybatıdan başlayarak azalacak. Bugün, yurdun kuzey kesimleri parçalı, yer yer çok bulutlu, Doğu Karadeniz, Doğu Anadolu'nun kuzeydoğusuyla Edirne, Kırklareli çevreleri sağanak yağışlı, diğer yerler az bulutlu ve açık geçecek. Yarın yurdun kuzey ve batı kesimleriyle Doğu Akdeniz parçalı bulutlu, Marmara, İç Anadolu'nun kuzeybatısı, Batı Karadeniz, Doğu Karadeniz ve Doğu Anadolu'nun kuzeydoğusu sağanak yağışlı, diğer yerler az bulutlu ve açık olacak. Çarşamba günü bütün bölgeler bulutlu, Marmara'nın doğusu, İç Ege, Göller yöresi, Doğu Akdeniz, İç Anadolu, Karadeniz ile Doğu Anadolu'nun kuzeyi sağanak yağışlı geçecek. Yağışlar Marmara'nın doğusuyla Karadeniz'de yer yer etkili olacak. 



</TEXT>
</DOC>
