<DOC>
<DOCNO> 269585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/dunya/dun01.html </URL>
<DATE> 2004/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakalanan kişi El Duri değil 
</HEADLINE>
<TEXT>


DIŞ HABERLER 


Irak İçişleri Bakanlığı, önceki gün Tikrit'te yakalanan kişinin devrik diktatör Saddam Hüseyin'in sağ kolu olan ve ABD tarafından en çok arananlar listesinde 6. sırada yer alan İzzet İbrahim El Duri olmadığını açıkladı. Bakanlık sözcüsü Sabah Kadhim, tıbbi testlerin söz konusu kişinin El Duri değil, onun uzak bir akrabası olduğunu ortaya koyduğunu söyledi. El Duri'nin yakalanmasına ilişkin birbirine zıt açıklamalar Irak yönetiminin uyumsuz bir yapılanma içinde olduğunu gösterdi. İki üst düzey Iraklı yetkili, El Duri'nin Tikrit'teki bir klinikte ABD askerleriyle Irak Ulusal Muhafızları'nın ortak operasyonunda ele geçirildiğini, çıkan çatışmada 70 kişinin öldüğünü öne sürmüş ancak daha sonra bu açıklamalar dayanaksız olarak nitelenmişti. Amerikan askeri yetkilileri, bölgede operasyon yapılmadığını ve El Duri'nin ellerinde olmadığını açıklamıştı. 


</TEXT>
</DOC>
