<DOC>
<DOCNO> 253984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/guncel/agun.html </URL>
<DATE> 2004/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçakta meydan savaşı 
</HEADLINE>
<TEXT>


4 saatlik rötar, İstanbul - Ankara seferini yapan Airbus 310 uçağındaki yolcuların sabrını taşırdı. Gerginlik, kavga ve şik yetlerle süren yolculuk karakolda sona erdi 

SERHAT OĞUZ İstanbul 

THY'nin önceki gece İstanbul - Ankara seferini yapan TK 160 sefer sayılı Airbus 310 uçağında gergin saatler yaşandı. 23.00'te hareket etmesi gereken uçak dört saati aşkın gecikmeyle havalanabildi. Yolculara "teknik arıza var" açıklaması yapılırken, gecikmenin aktarmalı yolcuların beklenmesinden kaynaklandığı ortaya çıktı. Sabırlar taştı, yolcular görevlilerle tartıştı, bir yer görevlisi tokatlandı. Uçağın içinde tam bir keşmekeş yaşandı ve gece karakolda bitti. 
Atatürk Havalimanı İç Hatlar Terminali'ne gelen yolcular, dört saatlik rötar, gerginlik, kavga ve şik yetle dolu bir gece yaşadı. Eşiyle birlikte Ankara'ya gitmek isteyen piyano hocası İpek Ekmekçioğlu 32 , karakolda biten tartışmaları şöyle anlattı 
"Terminalde uçağı beklerken önce 55 dakikalık gecikme olduğunu söylediler. Gecikme daha sonra 1.5 saate, 2 saate ve 2.5 saate kadar uzadı. Yaklaşık 50 yolcu bekliyorduk. Gecikmenin sebebi olarak 'Teknik bir arıza var' açıklaması yapıldı. 01.30 sıralarında uçağa alındık. Her yer boş, istediğimiz yere oturalım derken hostesler, 'Uçak dolu, numaranıza oturun' uyarısında bulundular. Pilot ise önce Türkçe olarak 'Teknik arıza nedeniyle beklettik, hemen kalkıyoruz' dedi. Hemen ardından İngilizce olarak, 25 dakika sonra harekete geçileceğini söyledi. Nedenini sorduk. Yanıt veremediler. Ardından aktarmalı yolcular gelmeye başladı. Amsterdam ve Konya yolcuları da vardı. 'Charter seferine nasıl çevirirsiniz' diye tepki gösterdik. 

Kokpite yürüdüler 
Bazı yolcular pilotla görüşmek için kokpite yürüdü. Ben de tek kadın olarak onlarla beraber gittim. Bu arada, kızgın yolculardan biri, 'Lütfen sabredin, sadece bir yolcu daha kaldı' diyen yer görevlisini tokatladı. Uçakta tam bir kaos yaşanıyordu. Cep telefonumla görüntü aldım ve yolculardan şik yet dilekçesi almak için k ğıt kalem aradım. Bu arada görevli bana gelerek, 'Uçaktan iner misiniz, siz inmezseniz uçak kalkmayacak' dedi. Diğer yolcular bana destek oldu. Bu arada saat 03.00 oldu. Uçak 03.05'te hareket etti." 

Karakolda şik yet istemediler 
Ekmekçioğlu, Esenboğa Havalimanı'nda terminal görevlilerinin engellemesine rağmen polise şik yette bulunmak istediğini de anlattı. Ekmekçioğlu, tüm çabalarına rağmen polislerin, kendisini hastaneye gönderip muayene etmeleri gerektiği, tüm yolcuların tek tek şik yetinin gerektiği gibi gerekçeler öne sürerek şik yetin alınmadığını, 05.30'da pes ederek havalimanından ayrıldığını söyledi. Yolculardan inşaat mühendisi Işıkhan Güler ise dün THY'ye şik yet dilekçesi gönderdi. 

THY Pilotta alkol yok 

THY Basın Müşaviri Recep Güvelioğlu, kadın yolcunun cep telefonuyla, uçağın çeşitli yerlerini ve kokpitini görüntülemesi üzerine, kabin görevlilerin yolcuyu indirmek istediğini, daha sonra durumu pilot İsmail Taşpolat'a bildirdiklerini açıkladı. Güvelioğlu, "Pilot, yolcunun inmesine gerek yok demiş. Uçak, 02.38'de hareket etmiş. Ankara'da kadın yolcuyla birlikte bazı yolcular pilotun kan testini yaptırmasını istemiş. Pilot testi yaptırmış ve temiz çıkmış" dedi. 


</TEXT>
</DOC>
