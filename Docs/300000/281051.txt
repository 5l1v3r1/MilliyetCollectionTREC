<DOC>
<DOCNO> 281051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/son/sonyas03.html </URL>
<DATE> 2004/10/17/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Cindy Crawford tüm zamanların en başarılı top modeli seçildi... 
</HEADLINE>
<TEXT>

     Yıllara yenilmeyen iki çocuk annesi ünlü manken Cindy Crawford, tüm zamanların en başarılı top modeli seçildi. Ankette, Naomi Campbell, Gisele Bundchen, Heidi Klum, Christy Turlington gibi isimler Crawford'ın gerisinde kaldı. 
     Internetteki ''netscape'' sitesi, ''tüm zamanların en iyi 10 top modeli''ni seçti. 
     Anket sonucunda bir dönem podyumlarda fırtına gibi esen 38 yaşındaki ünlü model Crawford, hala erişilmez olduğunu kanıtladı. Sitenin, ''birinci ve hala en iyi'' sözleriyle tanıttığı Cindy Crawford'ın ''top model'' kavramını literatüre kazandıran kişi olduğu da ifade edildi. 
     Illinois'te yetişen bir çiftçi kızı olan Crawford, bugün Rande Gerber ile evli ve iki çocuk annesi. Hala bazı dergilerin moda sayfalarına poz veren ve bazı organizasyonlarda yer alan Crawford, bu konuda seçici davranıyor. 
     Guess Jeans, Chanel, Ralph Lauren, Christian Dior, Maybelline, Clinique, Gucci, Versace gibi ünlü markaların modelliğini üstlenen Bridget Hall'un ikinci olduğu listede, iç çamaşırı modelliğiyle ünlenen Molly Sims üçüncülüğü elde etti. 

     
</TEXT>
</DOC>
