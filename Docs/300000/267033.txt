<DOC>
<DOCNO> 267033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/guncel/gun05.html </URL>
<DATE> 2004/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yerel yayınlarda Kürtçe yasağı kalksın' 
</HEADLINE>
<TEXT>


Raporda OHAL'in kaldırılmasına rağmen köylere gidiş gelişlerin izne bağlı olduğu ve yayla yasaklarının h l devam ettiğine dikkat çekildi 

ANKARA Milliyet 

Türkiye Ekonomik ve Sosyal Etütler Vakfı TESEV , yerel radyo ve televizyonlara Kürtçe yayın yasağının kalkmasının, Kürt sorununun çözümünde önemli bir aşama olacağını bildirdi. 
TESEV'in Prof. Dr. Füsun Üstel'e hazırlattığı "Zorunlu İç Göç Sonrası Köye Dönüş" başlıklı raporda, terörle mücadele döneminde boşatılan köylere artık dönme eğilimi gösterenlerin beklenti ve talepleri ele alındı. Raporda, sivil toplum örgütlerinin, köye dönüşte kalıcı bir çözüm için önce "Kürt sorununa çözüm"e dikkat çektiği belirtildi. Sivil toplum örgütlerinin, OHAL'in kaldırılmasına rağmen köylere gidiş gelişlerin izne bağlı olduğunu, yayla yasaklarının önemli ölçüde devam ettiğini ve köylülerin polis kontrol noktalarında kimlik kontrolünden geçirildiklerini anlattığı ifade edildi. 

Kritik tasarı Meclis'te 
Bu nedenle, Meclis'te görüşülmesi beklenen Terör ve Terörle Mücadeleden Doğan Zararların Karşılanması Hakkında Kanun Tasarısı'nın sivil toplum örgütlerinin talepleri doğrultusunda yeniden düzenlenmesinin güven inşası bakımından kritik olduğuna dikkat çekildi. 
Soruna barışçıl çözümün önündeki engellerin AB üyeliği nedeniyle kaldırılmasında, hükümetin ortaya koyduğu iradenin gözden kaçırılmaması gerektiği vurgulanan raporda, "Aynı şekilde farklı dil ve lehçelerin öğrenilmesine ilişkin yönetmeliğin de kültürel haklar konusunda bir aşama olarak görülmesi gerekir" denildi. 
Raporda Kürtçe kurslarıyla ulusal kanallardan Zazaca ve Kırmanci lehçesinde yayının çözüm sürecinin önemli parçası olduğu belirtildi. 


</TEXT>
</DOC>
