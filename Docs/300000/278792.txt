<DOC>
<DOCNO> 278792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/guncel/gun04.html </URL>
<DATE> 2004/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Polislere göre suçluyuz' 
</HEADLINE>
<TEXT>


Sedat Peker, tahliye olduktan sonra yaptığı açıklamada, "Polis bizim suçlu olduğumuza inanmış. Ancak h kim bu kanaati paylaşmadı" diye konuştu 


Dün gece serbest bırakılan Sedat Peker'in h kime "Buradan tahliye olmayı umuyorum" dediği öğrenildi. Peker'in kendisini yargılayan h kime, "Benimle beraber buraya getirilen, tanımadığım insanların hiç değilse bir kısmını evlerine yollayın' diye ricada bulunduğu belirtildi. 
Sedat Peker, mahkemede yaptığı konuşmasında şunları söyledi "Avukatların neden tutuklandığını ve neden burada olduğumu h l bilmiyorum. Bir tane sicilim, sabıkam yok. Evde süs kaması olarak duran bıçaklarımın adli emanete getirilmesi haricinde bir silah yok" dedi. 

'Kasetler önemli değil' 
Peker, kasetlerle ilgili soru üzerine, "Avda iken elimizi kesip kan kardeşi olmak diye bir şey vardır. Bu belki şaka olsun diye, dağda av yaptığımız dönemlerde elimizi keserek, hip hop tarzı bir müzik çalarken, o da herkesin içinde makara olsun diye kan kardeşi olmak adına yapılmıştır. Bunlar önemli değil, cezaevinde olmak da önemli değil" diye konuştu. 
Peker, çıkışta yaptığı açıklamada da şunları söyledi "Hakkımızda tahkikat yapan bütün polisler, suç işlediğimiz yönünde kanaate vararak, çalışmalar yapmışlardır. Polis, suçlu olduğumuza inanmış. H kim bu kanaati paylaşmadı." 
Peker, sözlerini şöyle sürdürdü "Eğer bu ülkeyi yönetenler cezaevine girmemizi değil, hayatımızla ilgili fedak rlıklar yapmamızı istedikleri takdirde, zaten bunu kendi elimizle yaparız. Ülkemizi yönetenlere bu kadar sevgili ve saygılıyız." 


</TEXT>
</DOC>
