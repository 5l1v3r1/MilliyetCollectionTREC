<DOC>
<DOCNO> 273994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sonspo02.html </URL>
<DATE> 2004/09/22/ </DATE>
<TIME> 06.30 </TIME>
<AUTHOR>  </AUTHOR>
<HEADLINE>
Cimbom'da sakatlık kabusu geri döndü... 
</HEADLINE>
<TEXT>

     Cim Bom'da sakatlık k busu hortladı. Conceiçao İstanbulspor maçında yok. Suat duşta yaralandı Ergün, Necati ve Baliç tedavi görüyor 
     
     Usta’ya dört dikiş 
     Derbiden bir puanla ayrılıp zirve mücadelesini sürdüren Galatasaray’ın başı sakatlıklarla yine dertte. Beşiktaş karşılaşmasında sağ arka adalesi çeken Flavio Conceiçao’nun İstanbulspor’a karşı forma giymesinin zor olduğu bildirildi. Duşta ayağı kayıp yere düşen Suat Usta’nın ise dizinin altı yarıldı. Bacağına dört dikiş atılan gurbetçi futbolcunun 10 gün sahalardan uzak kalacağı bildirildi. Ancak şanssızlıklar bu kadarla bitmedi. 
     
     Üçü maça yetişebilir 
     Yakın bir dönemde sakatlık geçiren Necati, Baliç ve Ergün’ün sakatlıkları nüksetti. Necati’nin Beşiktaş karşılaşmasında sağ dizine darbe aldığı, Baliç’in de sol dizinde ağrılarının bulunduğu ifade edildi. Ergün’ün de ağrılarının sürdüğü kaydedildi. Üç futbolcunun durumunun Conceiçao ve Suat Usta’ya göre daha iyi olduğu belirtilirken, pazar günü oynanacak İstanbulspor maçında forma giyme ihtimallerinin yüksek olduğu açıklandı. 
     
</TEXT>
</DOC>
