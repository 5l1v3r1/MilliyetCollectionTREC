<DOC>
<DOCNO> 299369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/spor/spo06.html </URL>
<DATE> 2004/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Atagün önde gidiyor 
</HEADLINE>
<TEXT>



Oy patlaması 
MİLLİYET'İN 51. Geleneksel Yılın Sporcusu anketinde oylama tüm hızıyla sürüyor. Anketimize kuponla veya internet üzerinden oy yağarken, "Yılın Sporcusu" seçiminde Atina 2004 Olimpiyatı'nda boksta ülkemize gümüş madalya kazandıran genç yıldız Atagün Yalçınkaya ilk sırada yer alıyor. Yalçınkaya'yı NBA'deki basketbolcumuz Mehmet Okur ve Atina'da üst üste üçüncü olimpiyat altınını boynuna takan haltercimiz Halil Mutlu az farkla takip ediyorlar. 

Fener damgası 
YILIN Takımı kategorisinde lider Fenerbahçe Futbol Takımı'nı Halter ve İşitme Engelliler milli takımları izliyor. Yılın Antrenörü klasmanında Fenerbahçe'nin hocası Daum önde gidiyor. Yılın Futbolcusu zirvesinde ise açık arayla Van Hooijdonk oturuyor. Yılın Spor Adamı'nda Fenerbahçe Başkanı Aziz Yıldırım ilk sırada bulunuyor. Dünya'da Yılın Sporcusu seçiminde Formula 1 şampiyonu Michael Schumacher yine önde gidiyor. Oylama işlemi 28 Aralık'ta son bulacak. 


</TEXT>
</DOC>
