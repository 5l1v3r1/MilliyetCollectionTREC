<DOC>
<DOCNO> 297946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sonspo15.html </URL>
<DATE> 2004/12/15/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Parma'ın yeni teknik direktörü Pietro Carmigniani... 
</HEADLINE>
<TEXT>

     Futbolda UEFA Kupası'nda Beşiktaş'ın yarınki rakibi AC Parma, yeni teknik direktörünü belirledi. 
     Sarı-Lacivertli kulübün dün gece Pietro Carmigniani ile anlaştığı öğrenildi. AC Parma, Carmigniani'nin bugün öğle saatlerinde basına tanıtılacağı açıklandı. 
     AC Parma, Carmigniani ile başlayan bu yeni dönemde ilk karşılaşmasını ise yarın Beşiktaş ile yapacak. 
     UEFA Kupası B Grubu karşılaşması öncesinde, yeni teknik direktörünü belirlemiş olan AC Parma'da, Frey'in Madrid'de hayır amaçlı bir dostluk maçına katıldığı için dünkü antrenmana gelmediği belirtildi. 
     Antrenör Daniele Zoratto gözetiminde gerçekleştirilen dünkü antrenmanda Marchionni, Morfeo ve Zicu'nun ise takımdan ayrı çalıştıkları öğrenildi. 
     AC Parma'nın 59 yaşındaki yeni teknik direktörü Carmigniani, ''Gedeone'' lakabıyla da tanınıyor. Oyunculuk döneminde Como, Varese, FC Juventus, AC Fiorentina ve Napoli'de top koşturmuş olan Carmigniani, AC Parma'yı 2001-2002 sezonunda da çalıştırmıştı. 
     O sezon Arjantinli teknik direktör Daniel Passarella'nın gönderilmesi sonrasında işbaşına getirilen Carmigniani, AC Parma'yı hem düşmekten kurtarmış, hem de İtalya Kupası'nı kazanmasını sağlamıştı. 

     
</TEXT>
</DOC>
