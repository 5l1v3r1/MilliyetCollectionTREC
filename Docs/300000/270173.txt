<DOC>
<DOCNO> 270173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sontur40.html </URL>
<DATE> 2004/09/08/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
3 işçinin cesedi çıkarıldı .. 
</HEADLINE>
<TEXT>

     Kastamonu'nun Küre İlçesi'nde maden ocağında çıkan yangında şu ana kadar 3 işçinin cesedinin çıkartıldığı bildirildi. 
     Kastamonu Valisi Mustafa Kara, AA muhabirine yaptığı açıklamada, maden ocağındaki yangının söndürülmesinin ardından ekiplerin yerin 150 metre altında bulunan tünellerde başlattıkları kurtarma çalışması sonucunda şu ana kadar 3 işçinin cesedinin çıkartıldığını söyledi. 
     Ölen işçilerin kimliklerinin henüz belirlenemediğini ifade eden Vali Kara, cesetlerin Kastamonu Devlet Hastanesi Morgu'na kaldırıldığını kaydetti. 
     Kara, kurtarma çalışmaları için İçişleri Bakanlığı tarafından helikopterle gönderilen ekiplerin olay yerine ulaştıklarını ve çalışmalara başladıklarını belirtti. 
     Yetkililer, ölen 3 işçinin yanı sıra maden ocağından 2 işçinin daha sağ olarak, çıkartıldığını kaydettiler. 
     
</TEXT>
</DOC>
