<DOC>
<DOCNO> 284469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sontur51.html </URL>
<DATE> 2004/10/29/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
'Cumhuriyet Bayramı aleyhine' bildiri dağıtan 5 kişi yakalandı 
</HEADLINE>
<TEXT>

     Bursa'da, yasadışı ''Hizb-ut Tahrir'' örgütü adına, dün akşam ''Cumhuriyet Bayramı'na tepki amacıyla'' bildiri dağıttığı iddiasıyla 5 kişi gözaltına alındı. 
     Alınan bilgiye göre, G.E, İ.E, B.K, İ.Y ve İ.Ö, Bursa'daki çeşitli camilerin önünde dün Teravih Namazı'nın ardından, yasadışı örgütün bildirisini dağıtırken, suçüstü yakalandı. 
     Gözaltına alınan zanlılar, Bursa Emniyet Müdürlüğü Terörle Mücadele Şube Müdürlüğü'ndeki sorgulamalarının ardından, ''İzinsiz bildiri dağıtmak ve halkı cumhuriyete karşı kışkırtmak'' suçlarından adliyeye sevk edildi. 
     Adliyede beklerken basın mensuplarının sorularını yanıtlayan zanlılar, bildiride, ''Cumhuriyet, laiklik ve demokrasiyi eleştiren'' metin bulunduğunu, bildiriyi ''Cumhuriyet Bayramı'na tepki olarak dağıttıklarını'' söylediler. 
     
</TEXT>
</DOC>
