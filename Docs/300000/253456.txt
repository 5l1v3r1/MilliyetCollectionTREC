<DOC>
<DOCNO> 253456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/guncel/gun11.html </URL>
<DATE> 2004/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Esin'in babası ilaç kuyruğunda 
</HEADLINE>
<TEXT>


MUSTAFA BAĞDİKEN, ERGÜN AYAZ Kocaeli DHA 

İZMİT'te MDS hastalığına yakalanan, ancak SSK mevzuatına takılarak yurtdışında tedavi göremeyince hastalığı kan kanserine dönüşen Esin Köse 7 , önceki gün SSK Göztepe Hastanesi'nden Marmara Üniversitesi Çocuk Hemotolojisi Bölümü'ne sevk edildi. Baba Ahmet Köse üstte, gözlüklü , bu kez istenen ilaçları alabilmek için SSK Göztepe Hastanesi'nde bir kuyruktan diğer kuyruğa girerek gün boyu çırpındı. Köse, görevlilerden birinin olayı öğrenip yardımcı olmasıyla ilaçları almayı başardı. Esin'in yurtdışında tedavisinin sağlanabilmesi amacıyla İzmit İş Mahkemesi'ne de bir dava açıldı. Davayı, aynı zamanda tıp doktoru olan adli tıp uzmanı avukat Hasan Çankaya üstlendi. 


</TEXT>
</DOC>
