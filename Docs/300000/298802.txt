<DOC>
<DOCNO> 298802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/ekonomi/aeko.html </URL>
<DATE> 2004/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsacılar yine temkinli 
</HEADLINE>
<TEXT>


Basına yaptıkları açıklamalarda Türkiye'nin AB'den müzakere tarihi almasını 'başarılı' bulan borsacıların, sohbetlerde ise o kadar iyimser olmadığı dikkat çekiyor 

KADİFE ŞAHİN Abant 

Türkiye'nin kalbinin Brüksel'de attığı 17 Aralık'ta Sermaye Piyasası Kurulu'nun SPK düzenlediği 'AB Sürecinde Türk Sermaye Piyasaları Yol Haritası' konferansı için Abant'ta bulunan sermaye piyasası üst düzey yöneticileri ve borsacılarda gelişmelere ilişkin iki h kim görüş oluştu. 
Yetkililer ve aracı kurum yöneticileri resmi açıklamalarda Türkiye'nin müzakere sürecine ilişkin olarak AB'den tarih almasını çok olumlu ifadelerle değerlendiriyor. İkili sohbetlerde ise genele h kim olan 'başarı' ve 'iyimserlik' havasının dışında, Kıbrıs konusunda daha dikkatli olunması ve bu süreç ile ilgili sıkıntılar olabileceği iletiliyor. Zirvenin başarılı bir sonuçla noktalandığı görüşlerini aşırı bulan bir grup borsacı, "Eğer bu kadar net bir başarı elde edildiyse imza metnine Avrupa ülkeleri başbakan ve dışişleri bakanı seviyesinde imza koyarken Türkiye'den niçin Devlet Bakanı Beşir Atalay imzaladı " eleştirisinde bulundular. 
Kısacası Abant'ta ne bayram havası, ne de "olmadı" üzüntüsü var. Borsacılar pazartesi günü piyasanın yükselişte olacağını öngörerek daha sonra bir satış baskısı gelebileceği uyarısında bulundular. 

'Karamsarlığa gerek yok' 
SPK Başkanı Doğan Cansızlar, AB ile gelinen süreci olumlu bulduklarını belirterek, "Bana göre süreç yeni başlıyor. Karamsarlığa gerek yok, bütün mesele süreci iyi yönetmekte" dedi. Cansızlar, sermaye piyasalarını üç yılda AB'ye uyumlu hale getireceklerini söyledi. Cansızlar, yatırım araçlarına yüzde 15 stopaj getirilmesine ilişkin olarak da "Yüzde 5 civarında olması uygun olur" dedi. 




</TEXT>
</DOC>
