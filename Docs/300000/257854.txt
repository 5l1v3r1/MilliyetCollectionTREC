<DOC>
<DOCNO> 257854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/soneko07.html </URL>
<DATE> 2004/07/24/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Hisse senetleri geçen hafta, ortalama yüzde 1.32 değer yitirdi... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 1.32 oranında değer yitirdi. 
     Geçen hafta Çukurova Grubu-BDDK anlaşması ile Garanti Bankası-Intesa birleşme müzakerelerinin sona ermesi gündemin ağırlıklı maddeleri arasında yer aldı. Başbakan Erdoğan'ın Fransa ziyareti, ABD Merkez Bankası FED Başkanı Greenspan'in açıklamaları da yakından izlendi. 
     Gelecek haftaların belirleyici gelişmelerinin Cuma gününe yığılmış durumda olduğuna işaret eden uzmanlar, Turk Telekom özelleştirmesiyle ilgili kuruluş listesinin açıklanması, IMF'nin 8. gözden geçirmesinin ele alınacağı İcra Direktörleri Kurulu toplantısı, Ağustos ayı borçlanma takvimi ve ABD II. çeyrek büyüme rakamlarının bu etkenler arasında bulunduğunu kaydediyor. 
     Ağustos ayının ilk haftasında da enflasyon rakamları, ABD istihdam rakamlarıyla bu yoğunluğun süreceğini belirten uzmanlar, bu çerçevede, piyasalarda katılımın sınırlı olması durumunun devam edebileceğini savunuyor. 
     Cuma günü piyasa kapanışında açıklanan cari açık rakamının beklentiye uyumlu olmasına karşın kur ve faiz oranları üzerinde kısmen baskı yaratmayı sürdüreceğini bekleyen uzmanlar, faiz oranlarındaki göreli yönsüz seyrin hisse senetleri piyasasında da geçerli olabileceği ve gecen hafta gerçekleşen 18,500-19,200 aralığındaki düzeltme pekiştirme hareketinin devam edebileceği tahmininde bulunuyor. 
     
     ÖZETLE PİYASALAR 
     Borsadaki artışın sınırlı düşüşün yanında İMKB Tahvil ve Bono Piyasası ortalamalarında bir puanın altında kalan iniş çıkışlar gerçekleşti. Altında düşüş, dolar ve euroda artış eğilimi vardı. Mevduat faizlerinin ortalamalarında önemli bir değişim yaşanmadı. 
     Hisse senetleri haftalık bazda ortalama yüzde 1.32 oranında değer yitirdi. 24 ayar külçe altının gram satış fiyatı yüzde 1.72 oranında, Cumhuriyet altınının satış fiyatı da yüzde 1.19 oranında düştü. Türk Lirası karşısında dolar yüzde 2.30, Euro da yüzde 0.23 oranında değer kazandı. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.18 oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.35, haftalık reponun net getirisi yüzde 0.33 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB , Pazartesi günü haftaya ortalama yüzde 1.11'lik düşüşle başladı. Cuma hariç haftanın diğer günlerinde de düşüşler devam etti. Endeks, Salı günü ortalama yüzde 0.34, Çarşamba günü ortalama yüzde 0.54, Perşembe günü de ortalama yüzde 0.80 oranında değer yitirirken Cuma günü ortalama yüzde 1.48 oranında artış gösterdi. 
     Endeks, hafta boyunca 2.01 puanlık düşüşle 19,157.29 puandan 18,904.28 puana indi. Hisse senetlerindeki haftalık ortalama kayıp yüzde 1.32 oldu. 
     İMKB Ulusal-Mali Endeksi 231.85 puan düşüşle 26,516.29 puandan 26,284.44 puana, İMKB Ulusal-Sanayi Endeksi 103.72 puan düşüşle 16,691.50 puandan 16,587.78 puana ve İMKB Ulusal-Hizmetler Endeksi 424.03 puan düşüşle 10,602.31 puandan 10,178.28 puana geriledi. 
     Böylece, mali grup hisseleri ortalama yüzde 0.87 oranında, sanayi grubu hisseleri ortalama yüzde 0.62 oranında ve hizmetler grubu hisseleri ortalama yüzde 4.00 oranında değer yiutirdi. 
     
     KAZANANLAR VE KAYBEDENLER 
     Borsada geçen hafta işlem gören 301 hisse senedinden 124'ü değer kazanırken, 143 hisse senedi değer yitirdi, 34 hisse senedinin değeri değişmedi. 
     Geçen hafta en yüksek oranlı artış yüzde 21.05 ile EGS Gayrimenkul hisselerinde gerçekleşti. Yüzde 19.35'lik artışla Ege Endüstri hisseleri ikinci ve yüzde 16.96'lık artışla Meges Boya hisseleri üçüncü oldu. 
     En yüksek oranlı düşüş ise yüzde 14.68 ile Alkim Kimya hisselerinde oldu. Yüzde 11.04'lük düşüşle Ak Yatırım Ortaklığı hisseleri ikinci ve yüzde 10.05'lik düşüşle de Turkcell hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 72 milyar 989.3 milyon adet hisse senedi işlem gördü ve karşılığında 2 katrilyon 948.2 milyar liralık işlem hacmi gerçekleşti. 
     
     DÖVİZ 
     Geçen hafta Türk Lirası karşısında dolar, euro ve İngiliz Sterlini değer kazanırken, İsviçre Frangı değer yitirdi. 
     İstanbul serbest döviz piyasasında alınıp satılan ABD Doları Türk Lirası karşısında yüzde 2.30 oranında, euro da yüzde 0.23 oranında artış gösterdi. 
     Önceki hafta sonuna göre ABD Doları'nın Türk Lirası satış fiyatı 33 bin lira artarak 1 milyon 465 bin liraya, Euro'nun satış fiyatı da 4 bin lira artarak 1 milyon 781 bin liraya çıktı. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı yüzde 0.45 oranında artarak 2 milyon 692 bin liraya çıkarken, İsviçre Frangı'nın satış fiyatı yüzde 0.85 oranında gerileyerek 1 milyon 165 bin liraya indi. 
     Bugün öğle saatlerinde ise İstanbul serbest piyasada ABD Doları 1 milyon 467 bin liradan, Euro 1 milyon 776 bin liradan, İngiliz Sterlini 2 milyon 690 bin liradan ve İsviçre Frangı da 1 milyon 160 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı yüzde 1.72 oranında, Cumhuriyet altınının satış fiyatı da yüzde 1.19 oranında düştü. 
     Külçe altının gram satış fiyatı 18 milyon 500 bin liraya, Cumhuriyet altınının satış fiyatı da 125 milyon liraya geriledi. 
     İstanbul Altın Borsası'nda İAB işlem gören 24 ayar altının gram fiyatı ise yüzde 0.56 oranında artarak 18 milyon 735 bin lira oldu. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.18 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 921 puan artarak 500,188 puandan 501,109 puana çıktı. 
     Geçen haftanın en çok değer kazanan katılma belgeleri, yüzde 3.41'lik artışla Turkish Yatırım A Tipi Değişken Fon, yüzde 1.94'lük artışla Anadolubank A Tipi Değişken Fon ve yüzde 1.64'lük artışla da Oyakbank B Tipi Yabancı Menkul Kıymetler Fon olarak sıralandılar. 
     Haftanın en çok değer yitiren katılma belgeleri ise yüzde 2.26'lık düşüşlerle Ata A Tipi İMKB-30 Endeks Fon ile YKY A Tipi İMKB-30 Endeks Fon oldular. MEKSA A Tipi Değişken Fon da yüzde 2.21'lik düşüşle üçüncü oldu. 
     
     HAZİNE İHALELERİ 
     Hazine, 20 Temmuz Salı günü biri 91 gün vadeli Türk Lirası cinsinden iskontolu referans bono ile 350 gün vadeli Türk Lirası cinsinden iskontolu Hazine bonosu ihalesi düzenledi. 
     91 gün vadeli Türk Lirası cinsinden referans bono ihalesine nominal 3 katrilyon 688.4 trilyon lira teklif gelirken nominal satış 2 katrilyon 83.5 trilyon lira, net satış da 1 katrilyon 970 trilyon lira oldu. İhalede basit faiz yüzde 23.04 bileşik faiz de yüzde 25.11 olarak belirlendi. 
     350 gün vadeli Türk Lirası cinsinden iskontolu Hazine Bonosu ihalesine ise nominal toplam 2 katrilyon 257.8 trilyon lira tutarında teklif geldi. 
     İhalede nominal satış 1 katrilyon 391.1 trilyon lira, net satış da 1 katrilyon 100 trilyon lira olarak belirlendi. İhalede basit faiz yüzde 27., bileşik faiz de yüzde 27.66 oldu. 
     İhraç tarihleri 21 Temmuz Çarşamba olarak belirlenen her iki ihalede satılan kağıtların geri ödemesi 91 gün vadeli Türk Lirası cinsinden iskontolu referans bono için 20 Ekim 2004, 350 gün vadeli Türk Lirası cinsinden iskontolu Hazine Bonosu için 6 Temmuz 2005 olarak öngörüldü. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.34 ile yüzde 0. arasında gerçekleşti. 
     Mevduat faizlerinin ortalamalarında önemli bir değişim olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.35 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 22.7 dolayında bulunan haftalık reponun net getirisi de yüzde 0.33 oldu. 
     
</TEXT>
</DOC>
