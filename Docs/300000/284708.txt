<DOC>
<DOCNO> 284708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sonyas10.html </URL>
<DATE> 2004/10/30/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Tüm zamanların en iyi gangsteri "baba"... 
</HEADLINE>
<TEXT>

     Geçtiğimiz aylarda yaşama veda eden efsane aktör Marlon Brando'nun ''Baba-The Godfather'' filminde canlandırdığı ''Don Vito Corleone'' karakteri, ''Tüm Zamanların En İyi Film Gangsteri'' seçildi. 
     UCI Cinemas'ın 3 bin sinemasever arasında yaptığı ankette ipi Brando göğüsledi. 
     Sinema tarihinde ölümsüzleşen Brando, kendisine Oscar ödülünü kazandıran Don Vito Corleone karakteriyle listede uzak ara birinci oldu. 
     
     ROBERT DE NIRO RÜZGARI 
     Listenin ikinci sırasında yine mafya babası karakterleriyle gönüllerde taht kuran bir isim yer aldı Robert de Niro. 
     Ünlü aktör, ''Baba'' filminde canlandırdığı ''Vito Corleone'' karakteriyle listede ikinci sırayı alırken, sanatçının ''Dokunulmazlar'' filmindeki ''Al Capone'' ve ''Casino'' adlı yapımdaki ''Sam 'Ace' Rothstein'' karakterleri de anketteki en başarılı gangsterler arasında yer buldu. 
     UCI'ın basın sözcüsü Katy Harris, yaptığı değerlendirmede gangster filmlerinin sinemaseverler arasında popülaritesini yıllardır koruduğunu söyledi. 
     James Cagney'nin 1930'lardaki gangster filmlerinden bu yana seyircinin gangster filmlerine meraklı olduğunu vurgulayan Harris, ''Bu 10 karakter, beyazperdenin en unutulmaz gangsterleri. Brando'nun karizmatik baba karakterinden Ben Kingsley'in canlandırdığı ilginç suçlu profiline kadar hepsi de unutulmaz'' dedi. 
     Al Pacino, James Cagney ve Ben Kingsley gibi ünlü isimlerin de yer aldığı ankete göre tüm zamanların en başarılı gangsterleri sırasıyla şöyle 
     1-Marlon Brando Don Vito Corleone Baba-The Godfather 1972 
     2-Robert De Niro Vito Corleone Baba-The Godfather II 1974 
     3-Ray Liotta Henry Hill Goodfellas 1990 
     4-Robert De Niro Al Capone Dokunulmazlar-The Untouchables 1987 
     5-James Cagney William 'Rocky' Sullivan Angels with Dirty Faces 1938 
     6-Al Pacino Antonio Tony Montana Yaralı Yüz-Scarface 1983 
     7-Vinnie Jones Big Chris Lock, Stock and Two Smoking Barrels 1998 
     8-Bob Hoskins Harold Shand The Long Good Friday 1980 
     9-Ben Kingsley Don Logan Sexy Beast 2000 
     10-Robert De Niro Sam 'Ace' Rothstein Casino 1995 
     Marlon Brando'nun canlandırdığı ''Baba'' karakteri daha önce de ''Premiere'' dergisi tarafından ''Tüm Zamanların En İyi Film Karakteri'', ''Baba-Godfather'' ise ''askmen'' sitesi tarafından ''Dünyanın En İyi Gangster Filmi'' seçilmişti. 
     
</TEXT>
</DOC>
