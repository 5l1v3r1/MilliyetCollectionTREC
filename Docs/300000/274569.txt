<DOC>
<DOCNO> 274569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/soneko38.html </URL>
<DATE> 2004/09/24/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Borsa tarihi kapanış rekorunu yeniledi 22,307 puandan kapandı... 
</HEADLINE>
<TEXT>

     İMKB Ulusal-100 Endeksi 2. seansta, 1. seansa göre 243.05 puan azalarak 22,307.44 puandan kapandı. 
     2. seansta, hisse senetlerinin ortalama değer kaybı yüzde 1.08 oldu. 
     Endeks, bu değeriyle gün sonu itibariyle tarihi kapanış rekorunu yeniledi. 
     Endeks 2. seansa, 10.19 puan azalarak 22,540.30 puan seviyesinde başladı. Seansın ilk yarısını 22,378.48 puandan geçen endeks, seans içinde en düşük 22,177.18 puanı gördü. 
     1. seanstaki 273.75 puanlık artışlık dikkate alındığında, endeks günlük bazda 30.70 puan yükseldi. Hisse senetlerinin günlük ortalama değer kazancı yüzde 0.14 olarak belirlendi. 
     2. seans kapanışında, mali endeks 409.84 puan azalarak 30,746.44 puana, sanayi endeksi 164.29 puan azalarak 19,881.39 puana ve hizmetler endeksi 110.67 puan azalarak 11,532.80 puana geriledi. 
     Böylece ilk seansa göre mali grup hisseler ortalama yüzde 1.32, sanayi grubu hisseler ortalama yüzde 0.82 ve hizmet grubu hisseler ortalama yüzde 0.95 değer kaybetti. 
     2. seansta işlem gören toplam 301 hisse senedinden 51'i değer kazandı, 219'u değer yitirdi, 31 hisse senedinin fiyatında değişiklik olmadı. 
     Seansta, 647 trilyon 664 milyar 859 milyon liralık işlem hacmi kaydedildi. Günlük işlem hacmi ise, 1 katrilyon 410 trilyon 20 milyar 685 milyon lira olarak gerçekleşti. 
     2. seansta Yapı ve Kredi Bankası, Doğan Holding, İş Bankası C , Deva Holding ve Sabancı Holding, en çok işlem gören hisse senetleri oldular. 
     
     BORSA, HAFTANIN SON İŞLEM GÜNÜNÜ TARİHİ REKORLA KAPATTI 

     Avrupa Birliği'ne ilişkin olumlu haberlerle yükselişini sürdüren Borsa, haftanın son işlem gününü tarihi rekorla kapattı. 
     İstanbul Menkul Kıymetler Borsası İMKB Ulusal 100 Endeksi, 1. seansta 273.75 puan artışla 22,550.49 puandan, 2. seansta ise 243.05 puan azalarak, 22,307.44 puandan tamamladı. 
     Endeks, 22,307.44 puanla, dün kırılan 22,276.74 puanlık tarihi kapanış rekorunu da yeniledi. Gün içinde endeks, 22,639.99 puanla tarihi seans içi rekorunu da kırmış oldu. 
     İMKB Ulusal 100 Endeksi'ndeki günlük artış 30.70 puan ve yüzde 0.14 olarak hesaplandı. 
     Hisse senetleri piyasasında, toplam 1.4 katrilyon liralık işlem hacmi oluştu. 
     
     DÖVİZ 

     İstanbul'da serbest piyasada dün 1 milyon 500 bin liradan kapanan dolar, güne 1 milyon 496 bin liradan, 1 milyon 847 bin liradan kapanan euro, 1 milyon 835 bin liradan başladı. 
     Kapanışta doların satış fiyatı 1 milyon 500 bin lira, euronun satış fiyatı 1 milyon 849 bin lira oldu. 
     Merkez Bankası, doların bugünkü efektif kurunu alışta 1 milyon 486 bin 472 lira, satışta 1 milyon 496 bin 929 lira olarak açıkladı. 
     Böylece dolar, Merkez Bankası'nın dünkü kurlarına göre, TL karşısında alışta 6 bin 346 lira, satışta 6 bin 392 lira değer kaybetti. 
     
     TAHVİL-REPO 

     İMKB Tahvil ve Bono Piyasası Kesin Alım Satım Pazarı'nda işlem gören 12 Nisan 2006 vadeli tahvilin bugün valörlü işlemlerinde basit getiri yüzde 25.76, bileşik getiri yüzde 24.21 oldu. 
     Bu kağıdın bugün valörlü işlemlerinin bileşik getirisi, önceki kapanışa göre 0.93 puan geriledi. 
     İMKB Tahvil ve Bono Piyasası Repo Pazarı'nda üç günlük faiz ortalama yüzde 20.00'den gerçekleşti. Üç günlük faizde en düşük oran yüzde 19.70, en yüksek oran yüzde 20.10 oldu. 

     
</TEXT>
</DOC>
