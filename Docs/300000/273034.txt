<DOC>
<DOCNO> 273034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/siyaset/siy03.html </URL>
<DATE> 2004/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kurallara uymak zorundasınız' 
</HEADLINE>
<TEXT>


HABER MERKEZİ 


AB Komisyonu Sözcüsü Jean Christophe Filori, TCK Tasarısı'nın 6 Ekim'e kadar Meclis'ten geçmemesi halinde bu durumun İlerleme Raporu'na olumsuz yansıyacağını savunarak Başbakan Recep Tayyip Erdoğan'ın "AB içişlerimize karışıyor" açıklamasına yanıt verdi. Önceki akşam CNN TÜRK'te yayınlanan Manşet programında, AB'nin açıklamalarının çok dikkatli takipten sonra yapıldığını söyleyen Filori, Erdoğan'ın açıklamasını "Bu Türkiye'nin seçtiği bir şeydi, biz seçimlerine cevap verdik. Siz bir kulübe üye oluyorsunuz ve kurallarına uymak zorundasınız. Tercih ettiğiniz şey bu" sözleriyle değerlendirdi. 
Filori, Mehmet Ali Birand'ın "TCK tasarısının 6 Ekim'den önce geçmesi neden önemli" sorusuna da "Raporumuza birçok olumlu gelişmeyi kapsayan TCK Yasası gerçekleşmedi" yanıtını verdi. AB Karma Parlamenterler Komisyonu Başkanı Joost Lagendijk de Türkiye karşıtı çevrelerin yaşananları 'Bu Türkiye'nin göstergesidir' diye değerlendirdiklerini söyledi. 



</TEXT>
</DOC>
