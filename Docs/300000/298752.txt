<DOC>
<DOCNO> 298752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sonspo20.html </URL>
<DATE> 2004/12/18/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Gaziantepspor 1 - Gençlerbirliği 0 
</HEADLINE>
<TEXT>

     Birinci Süper Futbol Ligi'nde Gaziantepspor, Gençlerbirliği'ni 1-0 yendi. İki takımın futbolcuları, Gaziantep Emniyet Müdürlüğü'nce hazırlanan ve üzerinde ''Tribün terörüne hayır, daha iyi tezahurata evet'' ve ''Tribüne bıçak, sallama getirmek cehaletin göstergesidir'' yazılı pankartlarla çıktı. 
     4. dakikada, Lazarov'un sağ kanattan serbest atıştan ceza sahasına gönderdiği top, Gençlerbirliği savunma oyuncularından döndü. Topu yeniden önünde bulan Lazarov'un pasında topla buluşan Mehmet Polat'ın sert şutunda meşin yuvarlağı kaleci Ömer kornere çeldi. 
     24. dakikada, Lazarov'un ceza yayı üzerinden serbest atıştan Gençlerbirliği kalesine gönderdiği top kaleci Ömer'in kontrolünde auta gitti. 
     34. dakikada, Macanga, Etteyeb'in uzattığı topu ceza sahasına girerken sert bir şutla Gençlerbirliği kalesine yolladı, meşin yuvarlak oyun alanını aut olarak terketti. 
     36. dakikada, Bülent'in Gençlerbirliği kalesine gönderdiği topu, Erhan Namlı ayağıyla dokunarak Gençlerbirliği ağlarına yolladı ve takımını 1-0 öne geçirdi. 
     Gaziantepspor karşılaşmanın ilk yarısını 1-0 önde tamamladı. 
     
     İKİNCİ YARI 

     52. dakikada Erhan Namlı'nın ceza alanına gönderdiği topu ceza alanı içinde Etteyeb Gençlerbirliği kalesine gönderdi. Meşin yuvarlak, iyi yer tutan kaleci Ömer'de kaldı. 
     63. dakikada ani gelişen Gaziantepspor atağında Erhan Namlı, topu Etteyeb ile buluşturdu. Bu futbolcunun ceza alanı ön çizgisi üzerinden sert şutunda, meşin yuvarlak yan direğin yanından az farkla auta gitti. 
     65. dakikada Youla'nın sağ kanattan Gaziantepspor ceza alanına ortaladığı topa Boliç gelişine vurdu. Kaleci Hasagiç, meşin yuvarlağı kornere çeldi. 
     86. dakikada Skoko'nun uzattığı topla Gaziantepspor savunma oyuncularından sıyrılıp ceza alanına giren ve kaleci Ömer ile karşı karşıya kalan Boliç'in yerden plase vuruşunda, meşin yuvarlak az farkla auta çıktı. 
     Kalan dakikalarında gol olmayan karşılaşmayı, evsahibi Gaziantepspor 1-0 kazandı. 
     
     KÜNYE 

     

Stat Kamil Ocak. Hakemler Tolga Özkalfa xx, Serkan Akarca xx, Erman Ercan xx. Gaziantepspor Hasagiç xx, Mehmet Polat xxx, Bülent xx, Macanga xx Dk. 78 Sedat x , Bouazizi xxx, Gökhan Zan xx, Erhan Namlı xxx, İlhan xx, Devran xx Dk. 89 Kerem , Etteyeb xxx, Lazarov xx Dk. 90 Erdal Güneş . Gençlerbirliği Ömer x, Filip xx, El Saka xx, Youla xx, Ümit x, Skoko xx, Ali Tandoğan xx, Baki x Dk. 80 Uğur x , Mehmet Nas x Dk. 69 Ali Öztürk x , Mustafa Özkan xx, Boliç xx. Gol Dk. 36 Erhan Namlı. Sarı Kartlar Dk. 29 Bülent, Dk. 43 Macanga Gaziantepspor , Dk. 56 Youla, Dk. 57 El Saka, Dk. Baki Gençlerbirliği .      
</TEXT>
</DOC>
