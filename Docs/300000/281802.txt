<DOC>
<DOCNO> 281802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sondun24.html </URL>
<DATE> 2004/10/20/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Bazı askerler hedefi ıskalayınca yeni bir idam yöntemi... 
</HEADLINE>
<TEXT>

     İdam cezalarının kurşuna dizme yöntemiyle infaz edildiği Vietnam'da hükümetin, idam mangalarının bazı üyelerinin hedefi ıskalamaları nedeniyle yeni bir yöntem üzerinde çalıştığı bildirildi. 
     Ho Şi Min Kenti gazetelerinden Phap Luat'taki haberde, Başbakan Phan Van Khai'nin, Kamu Güvenliği Bakanlığı'ndan, kurşuna dizme yerine, insani hataları engelleyici nitelikte olan zehirli iğne ya da otomatik kurşuna dizme gibi alternatif yollar bulunmasını istediğini yazdı. 
     Yüksek Halk Savcılığı İnfaz Denetleme Müdürü Bui Duc Long, ''İnfaz, otomatik kurşuna dizmeyle değiştirilmeli. Bu yöntemle, infazı yapan kişi sadece bir düğmeye basacak'' dedi. 
     Adalet Bakanlığı'nın verileri, idam mangalarına seçilen nişancıların yüzde 30'unun hedefi bile bile ya da yanlışlıkla ıskaladığını gösteriyor. 
     Vietnam basını, ülkede bu yıl başından beri 94 kişinin idama mahkum olduğunu, bunların 62'sinin cezasının infaz edildiğini belirtiyor. Bu alanda hiçbir resmi istatistik ise bulunmuyor. 
     Ülkede idam cezaları sabaha karşı boş bir alanda, mahkumun gözleri bağlanarak infaz ediliyor. 
     
</TEXT>
</DOC>
