<DOC>
<DOCNO> 286680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sonspo18.html </URL>
<DATE> 2004/11/06/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Akçaabat Sebatspor 1 - Malatyaspor 1 
</HEADLINE>
<TEXT>

     Birinci Süper Futbol Ligi'nde Akçaabat Sebatspor ile Malatyaspor 1-1 berabere bitti. 
     3. dakikada Abdurrahman'ın ceza alanı dışından çektiği sert şutta kaleci Fevzi son anda müdahale ederek, topu kornere çeldi. 
     8. dakikada sol taraftan gelişen Malatyaspor atağında Murat, arka direkte bulunan Atilla'ya pas verdi. Bu futbolcunun bekletmeden vurduğu sert şutta kaleci Hakan, topu çizgiden çıkarttı. Tehlikeyi defans oyuncuları uzaklaştırdı. 
     11. dakikada İlyas'ın sağ taraftan kullandığı serbest vuruşta, ceza alanı içinde iyi yükselen Atilla'nın kafa şutunda top, direğe çarparak auta çıktı. 
     13. dakikada Erman Özgür'ün sağ taraftan kullandığı köşe vuruşunda top, defans oyuncularından sekerek arka direkteki Muhammet'in önüne düştü. Muhammet'in çaprazdan sert şutunda meşin yuvarlak, az farkla üstten auta çıktı. 
     35. dakikada Bülent'in defanstan sekerek önüne düşen topa sert vuruşuyla meşin yuvarlak direğin üstünden az farkla auta çıktı. 
     38. dakikada Atilla'nın çaprazdan sert şutunda topa kaleci Hakan, son anda parmaklarının ucuyla müdahale etti. Meşin yuvarlak direğe çarparak kornere çıktı. 
     Karşılaşmanın ilk yarısı golsüz sona erdi. 

     
</TEXT>
</DOC>
