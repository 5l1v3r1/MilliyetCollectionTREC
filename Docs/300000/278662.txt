<DOC>
<DOCNO> 278662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/son/sondun10.html </URL>
<DATE> 2004/10/09/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Suriye Lübnan üzerinde hegemonyamız yok... 
</HEADLINE>
<TEXT>

     Suriye Devlet Başkanı Beşşar Esad, Suriye'nin ''Lübnan üzerinde hegemonya kurduğu'' ve Lübnan'ın işlerine müdahale ettiği suçlamalarını reddetti. 
     Suriye televizyonuna demeç veren Esad, ''Bazıları Suriye'nin Lübnan üzerinde hegemonya kurduğundan söz ediyor. Biz ne zenginlik, ne petrol, ne de elektrik istedik. Hegemonya kurmak istemiş olsak, neden 5 yıldır askerlerimizi Lübnan'dan çekelim'' diye konuştu. 
     Esad, ''Hiçbir çıkarlarının olmadığını'' belirterek, ''Bazı güçler Lübnan'ın işlerine müdahaleden bahsediyor. Lübnan'la bağlantılarının olduğunu söyleyen bu güçler bu ülkeye ne vermişler Örneğin 1975'te Hıristiyan Lübnanlıların ülkeyi terk etmesi için bir gemi vermişler'' diye konuştu. 
     Lübnan'daki Suriye askeri varlığı ve milis güçleri konusundaki raporunu önceki gün açıklayan Birleşmiş Milletler BM Genel Sekreteri Kofi Annan, Güvenlik Konseyi'nin aldığı karara rağmen Suriye'nin askerlerini Lübnan'dan çekmediğini kaydetmişti. 
     Şam yönetiminin 3 bin civarında bir askeri gücü yeniden konuşlandırdığını açıklamasına rağmen, 14 bin Suriye askerinin Lübnan'da kalmaya devam ettiğinin belirtildiği raporda, bu askerlerin çoğunun Suriye sınırında yer aldığı, ülkenin iç kesimlerinde ise çok fazla asker bulunmadığı ifade edilmişti. 
     
</TEXT>
</DOC>
