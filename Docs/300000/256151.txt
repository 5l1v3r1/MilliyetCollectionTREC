<DOC>
<DOCNO> 256151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/sontur02.html </URL>
<DATE> 2004/07/17/ </DATE>
<TIME> 00.10 </TIME>
<AUTHOR>  </AUTHOR>
<HEADLINE>
Fatih'de bir kişi bıçaklanarak öldürüldü... 
</HEADLINE>
<TEXT>

     Fatih'te bir kişi bıçaklanarak öldürüldü. 
     A.A muhabirinin aldığı bilgiye göre, Balat Kasım Gürman Mahallesi Çilingir Sokaktaki bir binada oturan apartman sakinleri, çığlık sesleri üzerine giriş kattaki daireye geldiler. 
     Kilitli olan kapıyı kırarak içeriye giren komşuları, banyoda Hayati Sarıman'ın cesediyle karşılaştılar. 
     Olay yerine gelen polis ekipleri, çıplak halde olan Sarıman'ın cesedinde 15'e yakın bıçak darbesi bulunduğunu belirledi. Sarıman'ın cesedi, incelemelerin ardından Haseki Eğitim ve Araştırma Hastanesi morguna kaldırıldı. 
     Polis, tuvalet penceresinden çıkarak kaçtığı anlaşılan katil zanlısının yakalanması için çalışmaların sürdüğünü bildirdi. 
     
</TEXT>
</DOC>
