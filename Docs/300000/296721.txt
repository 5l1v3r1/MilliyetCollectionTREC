<DOC>
<DOCNO> 296721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/guncel/gun03.html </URL>
<DATE> 2004/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Liseliler Türkiye'yi haritada bulamadı' 
</HEADLINE>
<TEXT>


Liselileri kapsayan raporda 'öğrencilerin Türkiye'nin yerini bilmedikleri ve dinlerini tanımadıkları' ortaya çıktı 

BAHAR ATAKAN Ankara 

Milli Eğitim Bakanlığı, kamuoyunda LGS olarak bilinen, "2004 Ortaöğretim Kurumları Öğrenci Seçme ve Yerleştirme Sınavı"na ilişkin bir analiz raporu hazırladı. "8. sınıf öğrencilerinin ülkelerinin harita üzerindekini yerini bilmediği ve dinlerini tanımadığı" sonucu çıkan raporda, ezberciliğe alışan öğrencilerin kavrama yeteneği kazanamadığı da vurgulandı. 
LGS'de Türkçe, Matematik, Fen Bilimleri ve Sosyal Bilimler alanlarından test uygulandı. Raporda, Türkçe'nin en kolay, Matematik'in en zor, Fen Bilimleri ve Sosyal Bilimler'in de zor sayılabilecek testler olduğu ifade edildi. Öğrencilerin başarısız olduğu saptanan konular şöyle 
TÜRKÇE Sözcüğün cümledeki değişik anlamlarını ayırt edebilme. Verilen cümleye anlamca en yakın olan cümleyi bulabilme. Paragraftaki görüşü destekleyen cümleyi bulabilme. Cümlede öğe eksikliğinden kaynaklanan anlam belirsizliğini bulabilme.MATEMATİK Tüm konularda başarı istenen düzeyde değildir. Test öğrencilere çok zor gelmiştir.FEN BİLİMLERİ Isının maddeler üzerindeki etkisini kavrayabilme. Düzgün doğrusal hareket yapan cisimlerle ilgili problem çözebilme. Cisimlerin hızlarıyla ilgili grafik yorumlayabilme. İnsan vücudundaki bazı sistemlerin çalışma ilkesini kavrayabilme.SOSYAL BİLİMLER Verilen bilgiye dayanarak öteleme yapabilme. Harita üzerindeki bilgilerden hareket ederek, Türkiye'nin dünya üzerindeki yerini kavrama. Oruç ibadetini ve özelliklerini kavrayabilme. 


</TEXT>
</DOC>
