<DOC>
<DOCNO> 290817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/yazar/yilmaz.html </URL>
<DATE> 2004/10/16/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Sıra 'Avrupa işi' pazarlığa gelmedi mi 
</HEADLINE>
<TEXT>


Geçtiğimiz gün Ankara iki önemli törene ev sahipliği yaptı. Bunlardan birisi otobüs firması MAN Türkiye'nin tanıtımı, diğeri de Tepe - Akfen firmasının kurduğu TAV'ın, Ankara Esenboğa İç ve Dış Hatlar Terminal Binası ve Katlı Otoparkı projesinin temel atma töreniydi. 
Başbakan Tayyip Erdoğan her iki törende de aynı üslubu kullandı, kendi ifadesiyle "Anadolu işi pazarlık" yaptı. 
Erdoğan MAN'dan Başbakanlığa bir otobüs, TAV'dan da 36 aylık yapım süresini 24 aya indirterek, 28 Ekim 2006'ya temel atma töreni tarihi aldı. 
İstanbul Atatürk Dış Hatlar Terminali'ni yapan ve 4 yıllığına üstlendiği işletim süresinin sonuna gelen TAV, Ankara'ya "başkent simgesi" olabilecek bir havalimanı yapacak. Bina içinde havuzu ve yeşil alanları da bulunan havalimanı 189 milyon euro'ya mal olacak. 

Almanlar finanse edecek 
TAV'ın töreninde renkli simalar vardı. Yabancılar dikkat çekiyordu. Alman finans kuruluşu HPO Bank'ın Türkiye Masası Başkanı Peter Gunter ve ekibi törendeydi. HPO, yatırımın yüzde 100'üne "proje finansmanı" desteği veriyor bu bir tür ortaklık demek. Firma kazanacak ve ödeyecek. 
HPO, Türkiye'nin yabancısı sayılmaz. Bundan önce Gama'nın üstlendiği Bilecik Santralı'nda, Antalya ve Atatürk Havalimanı finansmanında da yer almıştı. 
Törende Ulaştırma Bakanı Binali Yıldırım'la da özel bir görüşme yapan HPO yetkilileri, Türkiye'de hükümetin desteklediği projelerle ilgilendiklerini ifade ettiler. 
TAV, toplam 168 bin metrekare alana kurulacak olan Esenboğa Havalimanı'nı 15 yıl 8 ay işletebilecek. İşletim süreleri verimlilik ve yatırım maliyetleri rasyolarına göre belirleniyor. 10 milyon yolcu kapasiteli olarak inşa edilecek iç ve dış terminalde, toplam bir milyon 350 bin yolcu kapasitesi devlet tarafından garanti ediliyor. 
HPO, Esenboğa'ya 12 yıl vadeli, yüzde 6.5 faizli proje finansmanı sağladı. 

Fethi Pekin de davetliydi 
TAV töreninde göze çarpan bir başka sima da ünlü avukat Ahmet Pekin'in oğlu Fethi Pekin'di. Handa Ataizi'yle bir günlük evliliğiyle kamuoyunun gündemine gelen Fethi Pekin'i aslında iş dünyası hukuk danışmanlığını üstlendikleri "şirket evliliklerinden" tanıyor. 
Bursagaz, AriaAycell ortaklığı, Antalya Terminali ikinci bölümü, Dalaman Havalimanı, Telecom İtalia'nın yanı sıra Türk Telekom, Tekel Alkol özelleştirmeleri ve Finansbank'ın yeni yabancı sermaye modelinde üstlendikleri hukuk danışmanlıkları ile biliniyor. 
Pekin'le törende yaptığımız sohbette, "Bizi yabancılar seçiyor. Yerliler hukuk normlarına uyum sağlamakta güçlük çekiyor" diyor. Pekin'in bu sözleri Etibank'la, Fon'a geçmeden iki ay önce yollarını ayırmalarını hatırlatıyor, 
Pekin, yabancı sermayenin Türkiye'ye ilgisinin arttığını "Kapımızı yabancı yatırımcıları temsil eden avukatlar çalıyorlar, henüz şirketlerin kendileri ortaya çıkmıyor" sözleriyle aktarıyor. 
K ğıt, çimento ve tekstil sektörü başta olmak üzere Türkiye'ye ilginin arttığını belirten Pekin, "Ereğli Demir Çelik ve Türk Telekom yabancılar için cazip. 2005 yılında yabancı sermaye girişinde katlanma bekliyorum. Zaten Türkiye'ye verilen dış kredilerde vadeler uzamaya, faizler düşmeye başladı" yorumlarını yapıyor. 

AB bakanlıkları 
Yıldırım'la benim de aralarında olduğum bir grup gazeteci de sohbet etti. Ayrıntıları haber sütunlarında okuyacaksınız. Bir noktayı vurgulamak isterim. Yıldırım, özelleştirmelerde hukuksal altyapının yetersizliğine çare üretmekte "siyasal" anlamda çok da kuvvetli sözler söyleyemiyor. 
Hükümette kabine değişikliği beklentisini de konuştuğumuz Yıldırım, 17 Aralık'tan sonraki olası gelişmeleri aktarırken, "AB müzakerelerine uyumlu bir hükümet ortaya çıkacak. Bakanlık sayıları azalabilir. İletişim ve bilgi teknolojileri ayrı bir bakanlığa bağlanabilir" diyor. 
Türkiye'nin 6 Ekim "tavsiye kararı" ile birlikte arkasına aldığı yabancı sermaye rüzg rının, 17 Aralık'tan sonra da sürmesi, "toplumsal konsensus" ile mümkün olabilecek, "Anadolu işi pazarlık" bu süreçte sağdıç Berlusconi Aria işini bitiren İtalyan Başbakanı dışında kimi etkiler bilemiyorum. 



</TEXT>
</DOC>
