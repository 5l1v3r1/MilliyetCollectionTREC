<DOC>
<DOCNO> 276245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sonsiy04.html </URL>
<DATE> 2004/09/30/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Zina tartışmalarının borçlanmaya etkisi ne oldu 
</HEADLINE>
<TEXT>

     CHP İstanbul Milletvekili Berhan Şimşek, Devlet Bakanı Ali Babacan'a ''Zina krizinden sonra yapılan borçlanmaların tutarı ne kadardır '' diye sordu. 
     Şimşek, TBMM Başkanlığı'na sunduğu yazılı soru önergesinde AK Parti'nin 22 aylık iktidarı döneminde Hazine iç borçlarının Ağustos 2004 itibariyle yüzde 48.6 oranında artarak 214.3 katrilyona tırmandığına dikkat çekti. ''Hükümetin yarattığı zina krizi sonrası yapılan borçlanmalar, bu borç miktarlarına dahil değildir'' görüşünü dile getiren Şimşek, Devlet Bakanı Babacan'a şu soruları yöneltti 
     ''Zina krizinden sonra yapılan borçlanmaların tutarı ne kadardır 
     Zina krizi nedeniyle borçlanma faiz oranlarında ne kadar artış olmuştur Söz konusu faiz artışlarının yarattığı ek borçlanma tutarı, borçlanma anında ve itfa tarihleri itibariyle kaç trilyon lira olmuştur 
     Zina krizi nedeniyle borsa başta olmak üzere diğer finans piyasalarındaki kayıpların tahmini olarak tutarı ne kadardır Fakir fukara, garip gureba olarak Sayın Başbakanın adlandırdığı halkın cebinden ne kadar para çıkmıştır 
     Krizi takip eden l hafta içinde borsada en fazla işlem yapan 10 aracı kurum hangileridir '' 
     
</TEXT>
</DOC>
