<DOC>
<DOCNO> 267698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/guncel/gun02.html </URL>
<DATE> 2004/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocukları aç gönderiyorlar 
</HEADLINE>
<TEXT>


İstanbul Kantinciler Esnaf Odası tarafından 30 - 55 yaş arasındaki 2 bin veliyle yapılan araştırmaya göre, çok sayıda veli çocuklarını okula aç gönderiyor, evde beslenme hazırlamıyor 

Ümran Avcı İstanbul 

İstanbul Kantinciler Esnaf Odası'nın yaptığı araştırmaya göre, veliler çocuklarının beslenmesi konusunda bilinçsiz ve yetersiz. Velilerin yüzde 38.45'i çocuklarını okula aç gönderiyor. Velilerin yarısından fazlası çocuğuna evde beslenme hazırlamadığı gibi hazırlayanlar da hijyen ve saklama koşullarına dikkat etmiyor. Veliler ayrıca okul kantinlerini ihtiyaca cevap verecek nitelikte bulmuyor. 
Öğrenciler 13 Eylül'de ders başı yapmaya hazırlanırken, İstanbul Kantinciler Esnaf Odası Mesleki Eğitim Danışmanlık Birimi, 1 Haziran - 15 Ağustos 2004 tarihleri arasında, "Velilerin Kantin İşletmelerine Bakışı"nı irdeledi. Bu bağlamda İstanbul ve genelinde başta Avcılar, Beyoğlu, Beşiktaş, Eminönü, Fatih, Gaziosmanpaşa, Kadıköy, Küçükçekmece ilçelerinde 30 - 55 yaş arasındaki 2 bin veliyle görüşüldü. Araştırmaların ortaya koyduğu sonuçlar şöyle 
Velilerin büyük bir çoğunluğu yüzde 61.55 çocuklarını okula göndermeden önce sabah kahvaltısını yaptırıyor. Azımsanmayacak bir kesim ise yüzde 38.45 , çocuklarını sabah kahvaltısı yaptırmadan okula gönderiyor.Velilerin büyük bir çoğunluğu yüzde 58.5 çocuklarına evde beslenme çantası hazırlamıyor.Besinlerin bozulma değerleri bilgisinden uzak olan veliler beslenme çantasına hijyen ve saklama koşulları müsait olmayan gıda maddeleri de koyuyor. Bu besinler, çocuklar tarafından yenilmeyip çöpe atılabiliyor. 

Harçlıksız öğrenci de var 
2 bin veliden 152'si çocuklarına harçlık vermiyor. 128 veli günlük 500 bin ile 1 milyon arasında harçlık verebiliyor. 568 veli, 1-2 milyon bin 152 veli ise 3 milyon lira üzerinde bir parayı çocuklara okul harçlığı olarak veriyor.Velilerin büyük bir çoğunluğu yüzde 63.2 çocuklarının eğitim gördüğü kantin işletmeleri hakkında bilgi sahibi olmasına rağmen, azımsanmayacak bir kesim ise yüzde 36.8 konu hakkında bir bilgiye sahip değil.2 bin veliden 1120'si yüzde 56 kantin işletmelerindeki koşulları hijyen ve temizlik açısından olumlu buluyor. 9.2'lik bir kısım ise kantin işletmelerindeki hijyeni yeterli görüyor.Velilerin yüzde 59.6'sı okul kantinlerinde satılan ürünlerin sağlıklı olduğunu düşünüyor. Yüzde 40.4'ü ise satılan ürünlerin sağlıklı olmadığını fikrinde. 

Aileler fast food ve asitli içeceklere karşı 

Velilerin kantin işletmelerinde çocukların yemesini istemediği yiyecek grubu içinde fast food ve asitli içecekler yüzde 84.4 ilk sırada yer alıyor. Bunu şeker ve bisküvi çeşitleri takip ediyor yüzde 15.6 .Velilerin büyük bir kesimi yüzde 93.2 çocuklarının kantin işletmelerinde yedikleri besinlerden zehirlenmediklerini beyan etmiştir. Zehirlendiğini söyleyenlerin oranı ise yüzde 6.8.Velilerin yüzde 68.8'i kantin işletmelerinde satılan ürünlerin fiyatlarının normal olduğunu beyan ediyor. Yüzde 31.2'si ise pahalı buluyor.Veliler, kantin işletmelerini isteğe ve ihtiyaca hizmet veren hassas ve pratik beslenme yerleri olarak değerlendirmiyor Yüzde 56 .Velilerin yüzde 79.3'ü, çocukların eğitimlerinde beslenme sektöründe hizmet veren kantin işletmelerini "çok önemli" buluyor. 


</TEXT>
</DOC>
