<DOC>
<DOCNO> 269789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/sonspo08.html </URL>
<DATE> 2004/09/07/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Çalışkan çocuk Sergen 
</HEADLINE>
<TEXT>

     Sergen, sakatlığına rağmen izinli günlerinde bile Ümraniye Nevzat Demir Tesisleri'ne gelerek, aksatmadan antrenmanlarına devam etti. 
     
     Takdir topladı 
     Sergen Yalçın’a bir haller oldu... Çalışmayı pek sevmeyen yapısıyla tanınan Beşiktaş’ın süper solağı, Gaziantep maçında ayağına aldığı darbe sonucu sakatlanmıştı. Yıldız oyuncu kendisine sakatlığından dolayı izin verilmesine rağmen aksatmadan hergün tesislere gelerek, özel idman yaptı. Sergen’in takımdan ayrılmamak için izin yerine antrenman yapmayı tercih ettiği belirtildi. Sergen’in bu davranışı hem yönetim hem de teknik heyetin büyük takdirini topladı. 
     
     İşin sonu önemli’ 
     Sezona kötü başladıkları için taraftarı çok üzdüklerinin bilincinde olduklarını belirten ünlü yıldız, Ligde iyi ve kötü ekip diye bir tanımlama yapabilirsiniz. Ancak artık küçük - büyük takım ayrımı kalmadı. Biz şu an kötü bir durumdayız. Ama nasıl başladığımız değil, işin sonunu nasıl getireceğimiz önemli. Buna göre çalışacağız. İlk dört maçta galibiyet alamadık. Bazı maçlarda da şans faktörü yanımızda olmadığı için kazanamadık. Fakat elimizden geleni yapacağızö dedi. 
     
</TEXT>
</DOC>
