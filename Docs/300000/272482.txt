<DOC>
<DOCNO> 272482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sonyas27.html </URL>
<DATE> 2004/09/16/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Duygu Asena beynindeki tümörü yazdı 
</HEADLINE>
<TEXT>

     Gazeteci-yazar Duygu Asena'nın beyninde tümör çıktı. Asena, hastalığını Vatan Gazetesi'ndeki köşesinde duyurarak okurlarıyla paylaştı. Asena'nın tedavisine başlandı. 
     Ünlü gazeteci Duygu Asena, beynindeki tümörü köşesinde yazarak, okurlarına duyurdu. Bir gün birisi size, o birisi bir doktordur elbette, beyninizde bir şeyler olduğunu söyleyebilir. Evet bir beyin MR’ı çektirmişsinizdir ve beyninizde bir şeyler vardır. İşte o andan itibaren hayatınız tamamen değişecektir’ diye yazan Asena’nın tedavisine başlandı. 
     Gazeteci Yazar Duygu Asena’nın beyninin MR’ında görülen kitlenin tümör olduğu tespit edildi. 
     Vatan Gazetesi’nde kaleme aldığı yazısında beyninde bir sorun olduğunu okurlarına açıklayan Asena’nın MR’ında beyninde görülen doku değişikliklerinden kuşkulanan doktorlar kesin tanı için biyopsi yapılmasını uygun gördü. 
     
     HEMEN TEDAVİ 
     Amerikan Hastanesi’nin beyin ve sinir cerrahları dün beyine yaptıkları biyopsiyle doku değişikliği olan bölgelerden örnek aldılar. 
     Biyopsinin kesin sonuçlarının alınmasından sonra hemen tedaviye başlayan doktorlar, Konuşmak için henüz çok erken’ dediler. 
     Tedavisine hemen başlanan Duygu Asena ise dostlarına gönderdiği e-posta ile sağlık durumunu ve tedavisini şöyle anlattı 
     
     İYİYİM E-MAİLİ 
     Yaklaşık 15 gün önce, psikolojik zannettiğim bazı nedenlerle Dr. Saffet Murat Tuna’ya başvurdum. O da beni hemen beyin MR’ına yönlendirdi. Ertesi gün Amerikan Hastanesi’nde çekilen MR’da iki adet lezyon görüldü. İki gün önce iğne ile parça alınarak yapılan biyopsi sonucunda ise rahatsızlığıma beyin tümörü’ teşhisi konuldu. 
     Amerikan Hastanesi, tüm imkanlarını kullanarak tedavimi başlattı. Gayet iyiyim. Güven içinde dostlarımın yoğun ilgisi ve sevgisiyle çevrelenmiş durumdayım. Bir kez daha bana gösterilen sevgi ve desteğe teşekkür eder, bir süre dinleneceğimi ama yazılarımı sürdüreceğimi bilmenizi isterim. Sevgiyle... Duygu Asena’ 
     
     OKURUYLA PAYLAŞTI 
     Asena yakalandığı hastalığı, geçtiğimiz pazar günü yazdığı yazıyla köşesinde okurlarıyla şöyle paylaşmıştı 
     Bir gün birisi size, o birisi bir doktordur elbette, beyninizde bir şeyler olduğunu söyleyebilir. Evet bir beyin MR’ı çektirmişsinizdir ve beyninizde bir şeyler vardır. İşte o andan itibaren hayatınız tamamen değişecektir. Mesela beyninizdeki o şeye biyopsi için girip, bir lokmacık şey alıp baksınlar mı yoksa ciddi bir ameliyat gibi girip ne varsa alsınlar mı Buyurun bakalım, bu kararın ne kadar ciddi olduğunun farkındasınız herhalde. 
     Bir de tabii bu ameliyatı Türkiye’de değil, doğrudan Amerika’ya uçup yaptırmak var... Ama tüm bunlara acele karar vermek gerekiyor.’ 
     
</TEXT>
</DOC>
