<DOC>
<DOCNO> 271617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sondun06.html </URL>
<DATE> 2004/09/14/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
ABD "Korkunç İvan"a hazırlanıyor... 
</HEADLINE>
<TEXT>

     Son bir ay içinde iki büyük fırtınaya maruz kalan ve onlarca ölü, milyarlarca dolarlık maddi zarara sahne olan ABD'nin Florida bölgesi, şimdi de Karayibler'de geçtiği her yerde yıkıntılar ve ölüler bıraktığı için adı "Korkunç İvan"a çıkan İvan Kasırgası'na hazırlanıyor. 
     Karayibler'de 62 kişinin ölümüne yol açan İvan Kasırgası'nı izlediği rota, şiddetindeki iniş ve çıkışlar, hala önceki iki büyük kasırganın yaralarını sarmakla meşgul olan ABD tarafından dakika dakika izleniyor. 
     Kasırgayla ilgili gelişmeleri çok yakından takip ettiklerini söyleyen Louisiana'daki ABD Güvenlik Bakanlığı ve Acil Yardım Hazırlık Ofisi sözcüsü Albay Pete Schneider, "Kasırganın izlediği rotayı yakından takip ediyoruz, ancak Meksika Körfezi'ne ulaşır ulaşmaz takibimiz daha da sıkılaşacak" dedi. 
     Kasırganın, yarın geç saatlerden cuma sabahına kadar orta Alabama'yı vurması ve saatteki hızının 180 ila 210 km arasında olması beklenirken, rotasında değişiklikler olabileceği belirtiliyor. Alabama'da gönüllü tahliyeler özendirilirken, zorunlu tahliye talimatının ise bugün yapılabilceği kaydediliyor. 
     
</TEXT>
</DOC>
