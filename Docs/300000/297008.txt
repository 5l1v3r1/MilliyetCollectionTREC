<DOC>
<DOCNO> 297008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/son/sondun30.html </URL>
<DATE> 2004/12/12/ </DATE>
<TIME> 20.36 </TIME>
<AUTHOR>  </AUTHOR>
<HEADLINE>
Barguti, Abbas'ı destekleyecek... 
</HEADLINE>
<TEXT>

     Filistin İntifadası'nın önemli isimlerinden Mervan Barguti'nin, Filistin devlet başkanlığı adaylığından çekilmeye karar verdiği bildirildi. 
     Barguti'nin arkadaşları, Filistin saldırılarıyla bağlantısı bulunmaktan 5 kez ömür boyu hapse mahkum olan ve İsrail'de cezaevinde yatan Barguti'nin, 9 Ocak 2005'te yapılması öngörülen seçimden adaylığını çekmeye karar verdiğini söylediler. 
     Eşinin adına adaylık başvurusunda bulunan eşi Fedva'nın, Barguti'nin adaylığını resmen pazartesi günü çekeceği kaydedildi. 
     Barguti'nin seçim kampanyasını yöneten en yakın yardımcısı Ahmed Gneym de Barguti'nin adaylıktan çekilme kararını doğrulayarak, Mervan Barguti'nin seçimde Mahmud Abbas'ı destekleyeceğini belirtti. 
     FKÖ bünyesindeki en büyük örgüt El Fetih'in lideri Faruk Kaddumi, Barguti'nin, Filistin devlet başkanlığı için adaylığını geri almasını istemiş, aksi halde El Fetih'ten ihraç edileceğini söylemişti. 
     El Fetih, adayı olarak FKÖ lideri Mahmud Abbas'ı göstermişti. 
     
</TEXT>
</DOC>
