<DOC>
<DOCNO> 268123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/soneko02.html </URL>
<DATE> 2004/09/01/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
İş Bankası 505 trilyon lira kar açıkladı 
</HEADLINE>
<TEXT>

     İş Bankası, yılın ilk yarısı için 505.6 trilyon lira net kar açıkladı. 
     Bankalardan İMKB'ye gönderilen 6 aylık döneme ait konsolide mali tablolara göre, geçen yılın ilk yarısında 304 trilyon 810 milyar lira net kar sağlayan İş Bankası, bu yılın aynı döneminde 505 trilyon 612 milyar lira net kar elde etti. 
     Geçen yılın ilk yarısında 7 trilyon 888 milyar lira net kar elde eden Akbank da bu yılın 6 ayında 502 trilyon 9 milyar lira net kar sağladı. 
     Finansbank ise geçen yılın 6 ayında 69 trilyon 842 milyar lira net kar elde etti, banka bu yılın aynı dönemi için 83 trilyon 243 milyar lira net kar açıkladı. 
     Geçen yılın ilk yarısında 64 trilyon 40 milyar lira net kar sağlayan Dışbank ise bu yılın aynı döneminde 33 trilyon 257 milyar lira zarar bildirdi. 
     
     T. DEMİR DÖKÜM 

     Öte yandan, T. Demir Döküm, 6 aylık döneme ait bağımsız denetimden geçmiş Konsolide UFRS Konsolide mali tablolara göre, yılın ilk yarısı için 9 trilyon 595 milyar 148 milyon lira net kar açıkladı. 
     Geçen yılın ilk yarısında 9 trilyon 754 milyar lira net kar sağlayan İş Fin. Kir. bu yılın aynı döneminde 8 trilyon 831 milyar lira net kar elde etti. 

     
</TEXT>
</DOC>
