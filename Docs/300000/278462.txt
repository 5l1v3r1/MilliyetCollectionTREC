<DOC>
<DOCNO> 278462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sontur11.html </URL>
<DATE> 2004/10/08/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Tartışma kanlı bitti 
</HEADLINE>
<TEXT>

     Özcan TİKİT İZMİR, DHA 

İZMİR'in Konak İlçesi'nde seyyar satıcı Halit Engin, tartıştığı kimliği belirsiz bir kişi tarafından tabancayla göğsünden vurularak yaralandı. 
     Olay, dün saat 01.00 sıralarında Hatay, İnönü Caddesi Bahçelievler Cami karşısında meydana geldi. Görgü tanıklarının ifadesine göre seyyar satıcı 37 yaşındaki Halit Engin, Adanalı Nevzat' olarak bilinen açık kimliği belirsiz bir kişiyle alacak verecek meselesi yüzünden tartıştı. Tartışma sırasında Engin'i tabancayla sağ göğsünden vuran saldırgan, otomobille kaçtı. Ambulansla SSK İzmir Hastanesi'ne kaldırılan Engin'in hayati tehlikesinin bulunduğu bildirildi. 
     Polis ameliyata alındığı için ifadesi alınamayan Engin'i yaralayıp kaçan Adanalı Nevzat' lakaplı saldırganı arıyor. 
     
</TEXT>
</DOC>
