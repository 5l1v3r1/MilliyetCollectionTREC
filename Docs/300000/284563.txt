<DOC>
<DOCNO> 284563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/spor/yaksoy.html </URL>
<DATE> 2004/10/30/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Yeter 
</HEADLINE>
<TEXT>



Sayfalar dolusu tefrikalar yazmaya lüzum yok sporcuların, hakemlerin ve bazı sorumluların formalarındaki güvelerden bahsetmek için. Bütün mesele bu çirkin böcekleri yok etmek için gerekli olan naftalini en kısa zamanda bulmak. 
Globalleşmiş dünyada futbol mucizeler yaratıyor. Neredeyse beşikteki çocuktan, ihtiyarlar evinde ölmek üzere olan yaşlıya kadar herkes futbol ateşi ile yanıyor. Kaç gündür sokaktaki, kahvedeki, okuldaki, işyerindeki herkes derbinin sonucu ne olacak diye soruyor. Avrupa Birliği'nden bahseden yok. Yıllarca spor, bilhassa futbol, toplumda agresyonları, yani gerginlikleri dengeleyen bir uğraşıdır demiyor muyduk Şimdi içimizdeki çözülme, terslik niye Çocuklarımıza sporu sevdirmek isterken, onlar şimdi bu içler acısı dedikoduları gazetelerde okumuyorlar mı, televizyonlarda seyretmiyorlar mı Bu yüzden yeter artık. 
Toplum bilimci kimyagerler bu sosyal tehlike için kollarını sıvayıp, gerekli ilacı bulmak zorundalar. Fazla laf ve polemik üretmeden derbilerin ve futbolun bir eğlence ve zevk işi olduğuna inanan, kitlelere zarar veren bu toplumsal gerginlikleri ortadan kaldırmalıdırlar. Ellerindeki mevcut yetkilerini de politik ve kulüp renkleri dolayısıyla kullanmadıkları müddetçe onlar da bu olaylardan sorumludurlar. Ve böyle bilmelidirler. 


</TEXT>
</DOC>
