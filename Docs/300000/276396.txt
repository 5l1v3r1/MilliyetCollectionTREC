<DOC>
<DOCNO> 276396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/spor/ydilmen.html </URL>
<DATE> 2004/10/01/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
İştahlı Beşiktaş 
</HEADLINE>
<TEXT>



Sezona çok kötü başlayacaksın... Camia karışacak... Antrenör adayları ortaya çıkacak... Del Bosque taznimat yüzünden gidemiyor söylentileri yayılacak... Bu transferler de nereden çıktı denecek... Yepyeni sahanda iki maç oynayıp, kazanamayacaksın... İşte böyle ortamda rakip ne kadar zayıf olursa olsun bir Avrupa maçına çıkacakın. Oyuncuların bir çoğu ne kadar tecrübeli olursa olsun son derece heyecanlılar. Defanstaki dörtlünün üçü yeni transfer. Bir tanesi ilk kez oynuyor, Fatih Sonkaya. Bunları hep bir arada düşünürseniz çok iyi futbol beklemek biraz hayal olur. 

Üretkenlik yok 
"Ya bu maç kötü biterse, yanarız" düşüncesi oyuncuları bayağı germişti. Doksan dakika boyunca iyi futbol yoktu. İştah çoktu. Bu da yeterli oldu. Del Bosque'nin kalıplaşmış sistemi değişmediği sürece üretkenlik sağlama şansınız azalıyor. Sadece iştahınız zaman zaman yeterli olur. İlk yarıda Carew en uçta, arkasında üçlü solda İbrahim Akın, ortada Pancu, sağda Ahmed Hassan. Arkalarında iki ön libero Ahmet Yıldırım ve Tayfun. Özellikle öndeki dört oyuncunun topla alış - verişlerinde uyum göremiyorsunuz. Ya topu kaptırıyorlar, ya rakibi geçiyorlar. Dördü de dripling yapmak isterken kaptırdıklarında tehlike geliyor. Beşiktaş, ilk yarının son dakikasında birkaç haftadır çok iyi oynayan İbrahim Üzülmez'in golüyle öne geçince Del Bosque, iki tane çok top kaybeden oyuncunun yerine, iki tane topu iyi tutan oyuncu Sergen ve Tümer'i sokarak bir tur taktiği uyguladı. Ve doğru da yaptı. 
Maçta düşünülmesi gereken tek şey, zayıf rakibin oyunun genelinde Beşiktaş ile başa başa yakın oynamasıydı. 
Seyirci mi Sadece ayakta alkışlanır. Helal olsun Beşiktaş taraftarına. 



</TEXT>
</DOC>
