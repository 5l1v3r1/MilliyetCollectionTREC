<DOC>
<DOCNO> 283852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sontur13.html </URL>
<DATE> 2004/10/27/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Bohcacı kadınlar başkomiserin evini soydu... 
</HEADLINE>
<TEXT>

     İsmail AKDUMAN SAMSUN, DHA 

SAMSUN'da bohcacı 3 kadın Unkapanı Polis Merkezi Amiri Başkomiser 44 yaşındaki Şeref Aksu'nun evini soydu. Evde kimsenin bulunmadığı bir sırada çelik kapıyı tornovida ile zorlayarak açan kadınlar, 1 milyar 480 milyon lira parayla zihnet eşyası çaldı. Çıkarken apartman sakinlerinin yakaladığı kadınlar, sorgularından sonra çıkarıldığı mahkemede tutuklandı. 
     Karşıyaka Mahallesi'nde sırtlarında bohçalarla dolaşıp havlu, çarşaf ve nevresim gibi ev tekstili ürünleri satan 34 yaşındaki Hanife Pedük, 30 yaşındaki Raziye Pedük ve 58 yaşındaki Emine Kalay, kapısını açık buldukları bir apartmana girdi. Zillere tek tek basan üç kadın, kapıyı açanlara bohçalarındaki mallardan satmaya çalıştı. Bu şekilde 5 katlı apartmanı dolaşan kadınlar, Unkapanı Polis Merkezi amiri Başkomiser Şeref Aksu'nun 4'üncü kattaki dairesinin zilini de uzun süre çaldı. İçerde kimsenin olmadığından emin olan kadınlar, tornavida ile çelik kapıyı zorlayarak içeriye girdi. Evde her tarafı karıştıran kadınlar 1 milyar 480 milyon lira para, 1 altın set ve 4 bileziği alarak apartmanda çıkmak istedi. Ancak, bohçacı kadınların Başkomiser Aksu'nun evinden çıktığını gören apartman sakinleri çıkmalarına engel oldu. 
     Apartmana çağrılan polis, üç kadının üzerinde yaptığı araştırmada çalınan paraları ve altınları ele geçirdi. Adliye'ye çıkarılan kadınların çok sayıda hırsızlıktan sabıkası olduğu ortaya çıkarken, zanlıların son bir haftada aynı yöntemle 4 evi aynı soydukları anlaşıldı. 
     Cumhuriyet Savcısı'nın tutuklama istemiyle Nöbetçi Mahkeme'ye sevkettiği zanlılar suçlamaları kabul etmedi. Üç kadın, bohcacı olduklarını üzerlerinden çıkan parayı sattıkları mallardan elde ettiklerini, altınların da kendilerine ait olduğunu öne sürdü. Ancak ifadeleri inandırıcı bulunmayan kadınlar tutuklandı. 
     
</TEXT>
</DOC>
