<DOC>
<DOCNO> 277982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/yazar/heper.html </URL>
<DATE> 2004/10/07/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Bundan sonrası daha da zor 
</HEADLINE>
<TEXT>


TÜRKİYE 40 yıldır varmak istediği AB istasyonlarından birine nihayet ulaştı. 
AB Komisyonu'nun İlerleme Raporu resmen açıklandı. Ve Başbakan Erdoğan bu raporu "dengeli ve olumlu" buldu. Genel hatlarıyla da haklıydı. 
Bizim gibi Türkiye'nin aydınlık geleceğini AB üyeliğinde görenler için son günler çok stresli geçti. 
O sıkıntının göstergesi sayılabilecek bir saptama Alman Die Welt gazetesinde yer almıştı. Biz de o saptamaya bu köşede birkaç kelime ilave etmiştik. 
"Müzakereler başlayınca Türkiye adaylıktan vazgeçebilir." 
Yani Türkiye'nin önüne öyle ağır şartlar konulur ki, bu sevdadan vazgeçmek Ankara için kaçınılmaz olur. 
Bugün Die Welt'in öngörüsünün tümden boş olmadığını anlıyoruz. Özellikle serbest dolaşım ve tarım konusunda. 
Üstelik, bazı şartların Türkiye karşıtı Avrupalıları tatmin için konduğunu ileri sürmek de bana mantıksız görünüyor. 

AB üyeliğini arzulayan bir Türk vatandaşı olarak şimdi tereddüt içindeyim. Bu tereddüdün giderilmesi için 10 - 15 yıl bekleyebilir miyim 
Birçok ana konuda ve uygulamada AB tarafından gözlenmek. Her günü sınava hazırlanırcasına geçirmek. Ve belli aralıklarla sınav sonucunu gösteren bir rapor beklemek... 
Ve rapor olumlu çıkmazsa müzakere sürecinin askıya alınması heyecanını yaşamak. 
Bir de üstüne üstlük "Referandum sürprizleriyle de karşılaşır mıyız " k busu... 
Bu strese 70 milyonluk bir ülkenin yıllar boyu dayanması kolay mı 
Müzakerelerin ucu açık mı, değil mi Rapora göre açık. Verheugen'e göre "açık değil". Verheugen, "Biz 'katılım müzakereleri' ifadesini kullanıyoruz. Öyleyse bu süreç Türkiye'yi katılıma götürmeli" diyor. 
Tabii bu, Türkiye'nin lehine önemli bir nokta. 
Türkiye 10 - 15 yıl AB'ye uyum için elinden geleni yapacak, Ankara Türkiye'nin adeta kimliğini değiştirecek, Türkiye başka bir Türkiye olacak ama tam son noktada AB, "Sizi üyeliğe almıyoruz" diyecek. Böyle şey olamazdı, Verheugen'in sözleriyle de bunun olamayacağı tescillenmiş oldu. 

"Türkiye için önemli olan, bir sonraki aşamaya geçmektir. Komisyon Türkiye'yle müzakerelerin başlaması kararına varıp bunu tavsiye ettiğine göre önemli bir noktaya gelinmiştir." Bu nedenle de rapor, AB yolundaki Türkiye'nin lehinedir denilebilir. 
Ya da, "Bu şartlar da ne oluyor Hiçbir üyelik adayına çıkartılmayan zorluk Türkiye'ye çıkartılıyor" denirse, Komisyon raporunun Türkiye'nin aleyhine olduğu iddia edilebilecektir. 
Peki şimdi ne olacak 
Türkiye, ya bu deveyi güdecek, ya bu diyardan gidecek mi Hayır, ne yapıp edip deve güdülecek. 
Önümüz açık... 

UNUTULANLAR Hani, havaalanlarında "VIP" uygulamasına yenilik getirilecekti, "VIP"ler yolgeçen hanı olmaktan kurtarılacaktı Kredi kartı borcu 447 trilyon liraya vardı. Hani bu faciayı önleyecek düzenleme yapılacaktı Süreyya Ayhan'ı "Doping yaptı" diye bol keseden suçlayanlar, özür dilemeyecek mi 
Unutması sizden, hatırlatması bizden... 

KİRADA 
Gerçek ile popülizm Şeytanın avukatlığını yapmak, popülizm yapmaktan daha dürüst bir davranıştır. 
Kira konusunda da öyle. 
Kira artışlarına sınır getirme konusunda ısrar edenler var. Bu "Sınır enflasyon oranı olsun" deniyor da, neden "Faiz oranı olsun" denilmiyor. 
Bugün 200 milyar değerindeki bir dairenin kirası ortalama 1 milyar lira. 
Peki 200 milyar liranın faizi ne kadar Ayda 3 - 3.5 milyar lira... 
Hükümetin savunduğu sistem liberal, fiyat piyasada arz - talebe göre oluşuyor. Öyleyse hükümet kiralardaki artışı düşürmek istiyorsa arzı artırması, yani konut yapması gerekmez mi 
Neyse sonunda hükümet "Ne şiş yansın ne kebap" dedi ve sınırlama yerine "Durumu izliyoruz"la yetindi. 
Tabii bu cümleler ev sahiplerine "İnsafsız olun" anlamına gelmez, olsa olsa "Makul olun" anlamı taşır. Yani zamda enflasyon oranıyla, faiz oranı arasında bir noktada kalın... 

TÜRKİYE 
Ve nükleer güç... Hafta başında, Derya Sazak'ın konuğu Prof. Vural Altın'dı. 
Prof. Altın, "Nükleer enerjiyi düşünmeliyiz... Ama silah programı geliştiremeyiz" diyordu. 
Bırakın ABD'yi, Rusya'yı, Kuzey Kore, Hindistan, Pakistan, İran ve İsrail'e bakın. Bunlar ya nükleer silah üretiyorlar, ya da üretme kapasitesini yakalamış durumdalar. 
Peki onlarda olan Türkiye'de niye olmasın 
Türkiye için caydırıcılık birçok ülkeden daha önemli, öncelikli. 
Bu konuyu tartışmakta yarar var... 

DİKKAT 
Cinayet var... Dikkat ediyor musunuz Af ve idamın kaldırılması cinayetleri tetikledi. 
Adam cezaevinden çıkıyor. Ve hemen hırsızlık için girdiği bir evin sahibini 20 bıçak darbesiyle öldürüp altın dişlerini ağzından alıyor. 
Altın diş cinayete tahrik sebebi mi oldu .. Yani cezanın indirilmesinin nedeni mi yapıldı acaba .. 
Elimde istatistik yok ama cinayet sayısının her geçen gün arttığını gazete haberlerinden çıkartıyorum. 
Üstelik cinayet kurbanı olabilecek vatandaşlar spor dünyamızın "sivri dilli"lerinden olmadıkları için de yanlarına polis verilip korunmaları sağlanamıyor .. 



</TEXT>
</DOC>
