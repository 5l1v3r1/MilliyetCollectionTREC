<DOC>
<DOCNO> 261432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/son/sontur21.html </URL>
<DATE> 2004/08/07/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Trenden ayaklarını sarkıtan 3 genç yaralandı .. 
</HEADLINE>
<TEXT>

     Halkalı-Sirkeci hattında çalışan banliyö treninden ayaklarını dışarı çıkaran 3 genç yaralandı. 
     AA muhabirinin edindiği bilgiye göre Mesut Bıçakçı, Ali Akıncı ve Ömer Karanfil, Kanarya İstasyonu'ndan bindikleri trenin kapısını açarak ayaklarını sarkıttı. 
     Tren, Yeşilyurt İstasyonu'na yaklaşırken, ayakları yoldaki bir direğe çarpan Bıçakçı, Akıncı ve Karanfil yaralandı. 
     Yaralılardan Ömer Karanfil Bakırköy Devlet Hastanesi, Mesut Bıçakçı Haseki Eğitim ve Araştırma Hastanesi, Ali Akıncı da SSK Vakıf Gureba Hastanesi'ne kaldırılarak tedavi altına alındı. 
     Bıçakçı ayağından ameliyata alınırken, diğer yaralıların da ayaklarında kırık ve sıyrık olduğu belirtildi. 
     
</TEXT>
</DOC>
