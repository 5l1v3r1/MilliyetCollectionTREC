<DOC>
<DOCNO> 275115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/son/sonspo27.html </URL>
<DATE> 2004/09/26/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Denizlispor 2 - Ankaragücü 0 maç sona erdi 
</HEADLINE>
<TEXT>

     Birinci Süper Futbol Ligi'nde Denizlispor, Ankaragücü'nü 2-0 yendi. 
     
     İLK YARI 

     6. dakikada Ersen Martin'in kafa pasıyla gönderdiği topla buluşan Serhat'ın ceza sahası içerisinde yaptığı vuruş kaleci Orkun'da kaldı. 
     17. dakikada serbest vuruş kullanan Ümit, topu Ersen Martin'e bıraktı. Martin'in yaklaşık 30 metreden vurduğu top kale direğinin yanından auta çıktı. 
     18. dakikada gelişen Ankaragücü atağında, Birol'dan aldığı topla ceza alanına giren Umut, kaleci Hamidou'yla karşı karşıya kaldı. Umut, topa vurmakta gecikince, Denizlispor defansı tehlikeyi uzaklaştırdı. 
     31. dakikada ceza alanına giren Ferhat, topu Ersen Martin'in önüne bıraktı. Ersin Martin'in vurduğu top, direğin üstünden dışarı çıktı. 
     Karşılaşmanın ilk yarısı 0-0 sona erdi. 
     Bu arada maçın ilk yarısı oynanırken, açık tribünlerde bulunan bir taraftar, güvenlik güçleriyle yaptığı tartışma sonrasında saha dışına çıkarıldı. Denizlispor taraftarları, emniyet güçlerinin bu tutumunu uzun süre protesto etti. 
     
     İKİNCİ YARI 

     55. dakikada korner vuruşundan gelen topu kontrol eden Gouda, topu müsait pozisyondaki arkadaşı Enver'e verdi. Enver'in vuruşunda meşin yuvarlak kale direğinin üzerinden auta gitti. 
     65. dakika Bota'nın kullandığı korner vuruşunda topa yükselen Ersen Martin, kafa vuruşuyla topu filelere göndererek takımını 1-0 öne geçirdi. 
     78. dakikada Adem'in yaklaşık 35 metreden şutunda, top kale direğini sıyırarak auta çıktı. 
     83. dakikada Ankaragücü atağında Hakan Keleş, ceza sahası içerisine girer girmez topu Umut'a bıraktı. Umut topu kontrol edemeyince Ankaragücü, beraberlik şansından oldu. 
     89. Denizlispor 2. golüne kavuştu. Rakiplerini birer birer geçen Bülent, kaleci Orkun'la karşı karşı kaldı. Bülent topu arkadaşı Ümit'e verirken, Ümit, boş kaleye topu yuvarlayarak takımını 2-0 öne geçirdi. 
     Karşılaşma Denizlispor'un 2-0 üstünlüğüyle sona erdi. 
     KÜNYE 
     

DENİZLİSPOR 2 - ANKARAGÜCÜ 0 Stat Denizli Atatürk Hakemler Bülent Demirlek xxx, Serdar Diyadin xxx, Mehmet Başpınar xxx Denizlispor Hamıdou xx, Özgür xx, Kratochvıll xx, Burak xx, Mustafa Keçeli xxx Dk. 70 İbrahim Çelik x , Mıkka xx Dk. 57 Thomas x , Ümit xx, Ferhat xx, Güven xxx, Bota xx Dk. 79 Bülent x , Ersen Martin xxx Ankaragücü Orkun xx, Ayhan x, Emre xx, Baidoo x Dk. 77 Zengue x , Adem xx, Guel x, Özgür xx, Evren xx, Gouda xx Dk. 67 Hakan Keleş x , Umut xx, Birol xx Goller Dk. 65 Ersen Martin, Dk. 89 Ümit Sarı Kartlar Dk. 22 Ersen Martin, Dk. 86 Hamıdou Denizlispor , Dk. 45 Baidoo, Dk. 59 Ayhan Ankaragücü      
</TEXT>
</DOC>
