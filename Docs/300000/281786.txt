<DOC>
<DOCNO> 281786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sondun07.html </URL>
<DATE> 2004/10/20/ </DATE>
<TIME> 07.45 </TIME>
<AUTHOR>  </AUTHOR>
<HEADLINE>
Atina'dan denizde ve havada ihlal iddiası... 
</HEADLINE>
<TEXT>

     Türk savaş uçakları ve savaş gemilerinin Yunan hava sahası ve karasularını ihlal ettikleri öne sürüldü. 
     Atina Haber Ajansı ANA , dün öğle saatlerinde 2 Türk sahil koruma gemisinin ''Yunan karasularına girdiklerini ve Kardak kayalıklarına yaklaştıklarını'' duyurdu. 
     Bölgeye giden bir Yunan sahil koruma teknesinin Türk gemilerine geri çekilmeleri çağrısında bulunduğunu kaydeden ajans, Türk teknelerinin önce bu çağrıya uymadıklarını, bir süre sonra ''Yunan karasularından'' çıktıklarını, ancak bölgeden ayrılmadıklarını kaydetti. 
     Bu arada, ANA diğer bir haberinde, dün 13 Türk savaş uçağının Rodos ile Karpathos adaları arasında Yunan hava sahasını 37 kez ''ihlal ettiklerini'' belirtti. 
     Ajans, Türk uçaklarının bölgeye giden Yunan savaş uçakları tarafından geri çevrildiklerini kaydetti. 
     
</TEXT>
</DOC>
