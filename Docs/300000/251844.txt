<DOC>
<DOCNO> 251844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/yasam/yas11.html </URL>
<DATE> 2004/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine bir yolcu otobüsü yandı 
</HEADLINE>
<TEXT>


HASAN KAYA Düzce DHA 

Bolu Dağı'nda bir yolcu otobüsünün motor kısmında başlayan yangın büyüyünce, 50 yolcu yanmaktan son anda kurtuldu. Bolu Dağı Heyalan Mevkii'nde önceki akşam meydana gelen olayda, İstanbul'dan Giresun'a 50 yolcuyla giden Ömer Ocaklı yönetimindeki 34 EYV 88 plakalı "0403 Mercedes" yolcu otobüsünün motor kısmında koku gelmeye başladı. Otobüsü emniyet şeridine çeken Ocaklı, yaptığı kontrolde motorun yanmaya başladığını fark etti. Ocaklı'nın 50 yolcuya otosbüsü tahliye etmeleri uyarısının ardından motor bölümünde başlayan yangın, otobüsün tamamını sardı. Kaynaşlı itfaiye ekiplerinin müdahalesine rağmen otobüs tamamen yandı. Bolu Dağı'nda mahsur kalan yolcular, gönderilen başka bir otobüsle yollarına devam etti. 

Minibüs uçuruma yuvarlandı 1 ölü 

Sinop'un Durağan İlçesi'nde uçuruma yuvarlanan minibüsteki 1 kişi öldü, 7 kişi yaralandı. Başağaç Köyü'nde sürücü belgesi olmadığı öğrenilen Abdullah Kaya'nın 18 kullandığı 57 DA 675 plakalı minibüs, aşırı hız nedeniyle sürücünün direksiyon h kimiyetini kaybetmesi sonucu virajı alamayarak, yaklaşık 45 metre yüksekten uçuruma yuvarlandı. Kazada, Kezban Kaya 45 öldü. Yaralanan sürücü ile Yusuf, Cemile, Sultan, Muradiye, Murat Demirkol ve İsmail Kaya, Boyabat Devlet Hastanesi'ne kaldırıldı. 





</TEXT>
</DOC>
