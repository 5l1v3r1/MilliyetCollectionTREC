<DOC>
<DOCNO> 282162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/soneko16.html </URL>
<DATE> 2004/10/21/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
OECD Müzakerelerin başlaması, Türkiye'de yabancı sermayeyi artırır 
</HEADLINE>
<TEXT>

     OECD Ülke Araştırmaları Bölümü sorumlusu Andrew Dean, ''AB ile müzakerelerin başlaması, Türkiye'de yabancı sermayenin artmasına büyük katkıda bulunacak'' dedi. 
     OECD'nin, Türkiye Ekonomisi hakkında hazırladığı raporla ilgili bir basın toplantısı düzenleyen Dean, ''müzakerelerin Aralık ayında başlaması, yabancı sermayenin Türkiye'ye duyduğu güveni de artıracak ve yatırımların gelişmesine olumlu katkıda bulunacak'' dedi. 
     Türkiye'de son yıllarda gerçekleştirilen ekonomik reformların da, Türkiye'ye yönelik güvenin artmasında önemli rol oynadığına işaret eden Dean, ''müzakerelerin başlaması da olumlu katkı sağlayacak'' dedi. 
     Dean, basın toplantısında, bugün yayınlanan raporla ilgili bilgi verdi ve gazetecilerin sorularını yanıtladı. 
     
</TEXT>
</DOC>
