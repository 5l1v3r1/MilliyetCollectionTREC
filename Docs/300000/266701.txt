<DOC>
<DOCNO> 266701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/ekonomi/aeko.html </URL>
<DATE> 2004/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar'da 2003 öncesi h l kayıp 
</HEADLINE>
<TEXT>


Yasa tasarısı eleştirilerini yanıtlayan BDDK Başkanı Bilgin, kötü niyetlilere meydan vermek istemediklerini söyledi. Bilgin, İmar'da h l 2003 öncesi kayıtlara ulaşılmadığını bildirdi 

Kadife Şahin 

Kamuoyunun görüşüne açılan son bankacılık yasa tasarısına yöneltilen eleştirileri yanıtlayan Bankacılık Düzenleme ve Denetleme Kurumu BDDK Başkanı Tevfik Bilgin, yasanın büyük ölçüde kötü niyetli bankacıları engellemeyi amaçladığını söyledi. 
Bütün görüşlere ve eleştirilere açık olduklarını ve bunları gözönünde tutarak tasarının son hali üzerinde çalışmaya devam edildiğini belirten Bilgin, geçmişte yaşanan olayların, mahkeme kararlarının ve içtihatların dikkate alındığını belirtti. 
Bankaların mali olmayan iştiraklerinin 2016 yılına kadar elden çıkarılmaları da dahil her maddeyi konuşmaya ve tartışmaya açık olduklarını söyleyen Bilgin, ancak kötü niyetliler konusundaki sınırlandırmalardan vazgeçmeyeceklerini belirtti. Bu konuda BDDK'nın iradesini net olarak ortaya koyacağını ve bu doğruların kendileri için vazgeçilmez olduğunu belirten Bilgin, İmar Bankası olayını da değinerek h l bankanın 2003 yılı öncesi kayıtlarına ulaşılamadığını bildirdi. 

'Rapor eksik olur' 
Fransız bankacı Jean Luis Fort'un başkanlığını yaptığı İmar Bankası Araştırma Komisyonu'nun raporunu ay sonunda tamamlayabileceğini bildiren Bilgin şöyle konuştu "Rapor kamuoyuna da açıklanacak. Ancak ben bu konuda kendilerine de şunu söyledim İmar Bankası olayını çözmek, iki üç aylık bir inceleme ile olacak bir iş değil. İmar Bankası bir yıldır kamunun kontrolü altındadır. H l 2003 yılı öncesi kayıtlara ulaşılamamıştır. Bir çok çetrefilli ilişkiler sonuçlandırılamamıştır. Komisyon kişiler ile konuşarak karşılıklı mülakatlarla bir rapor yazacaksa bu raporda bazı hatalar, eksiklikler olabilir. Ancak bir yol gösterici, deneyimleri yansıtıcı bir rapor olması açısından yararlı olabilir." 

Kredi kartı limitleri üzerinde tartışıyoruz Kredi kartlarında bir maaşa bir kredi kartı şeklinde açıklamaları olmadığını belirten Bilgin, bankaların en k rlı operasyonlarının tüketici kredileri ve kredi kartları olduğunu söyledi. Bilgin, "Bu dönemde bankaların önünü kesmeyi düşünemeyiz. Ancak özellikle taksitli kredilere standart getirmek istiyoruz" dedi. 
Bankaların taksitli kredileri nakti ve gayri nakti kredi olarak farklı şekillerde muhasebeleştirdiğini belirten Bilgin, bu konuda Bankalar Birliği ile görüştüklerini söyledi. 
Bilgin, kredi kartlarının sistemik bir risk oluşturduğunun düşünülmesi halinde limitler üzerinde sınırlandırmalar olabileceğini bildirdi. Bilgin, "Bunların hepsinin sınırı açık beyan edilir, herkes oyunu ona göre oynar. Şu anda bankadan bankaya göre mi değişir yoksa genel bir standart mı getirilecek belirgin bir gelişme yok. Bunun etki analizini yapmak lazım. Bankaların durumlarını nasıl etkiler bunun analizine bakacağız" diye kaydetti. 

İştirakler için bankacılık sistemine bakılıyor Mevcut düzenlemelerde AB kriterlerine uygunluk olmasına karşın yurtdışından aldıkları eleştirilerin kriterlerin tam da AB'ye uyumlu olmadığını gösterdiğini belirten Bilgin, "Eksiklikler var. Bunları tamamlamaya çalıştık" dedi. 
Bankaların iştiraklerini belli sınırlarda tutmaya çalıştıklarını belirten Bilgin, mali olmayan iştiraklerin 30 Aralık 2016'ya kadar elden çıkarılması hükmünün taslakta yer aldığını söyledi. 
Eleştirilerin bu noktada düğümlendiğini söyleyen Bilgin şöyle konuştu 
"Sistemin mali ve mali olmayan iştirakleri ne kadar, analiz ediyoruz. 2016'ya kadar elden çıkarılabilirler mi, çıkarılamazlar mı, geçmişte bunların sektöre ne gibi olumsuz etkileri olmuştur, bankaların elini kolunu bağlamışlar mı, hızlarını engellemişler mi Bu sorulara bakıp ona göre düzenleme yapacağız. Bu maddeler de dahil olmak üzere oturur konuşuruz. Eleştirileri dinleriz, aklımıza yatan değişiklikleri de yaparız." 


</TEXT>
</DOC>
