<DOC>
<DOCNO> 286617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sondun13.html </URL>
<DATE> 2004/11/06/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Yurt dışında yaşamak isteyen Amerikalıların sayısında artış... 
</HEADLINE>
<TEXT>

     ABD Başkanı George W. Bush'un seçim zaferi sonrasında yurtdışında yaşamak isteyen Amerikalıların sayısında büyük artış görülüyor. 
     Yeni Zelanda gibi Kanada da ülkesinden ayrılmak isteyen Amerikalılar için gözde ülkeler arasında bulunuyor. 
     Kanada Göçmen Bakanlığı yetkilisi Maria Iadinardi, seçimin ertesi günü bakanlıklarının internet sayfasının inanılmaz bir ziyaretçi rekoru kırdığını belirterek, mutsuz Amerikalalıların yeni bir yaşam için arayışlarını sürdürdüklerini kaydetti. 
     Kanadalı yetkili, eskiden ABD'den günde ortalama 20 bin kişi web sitesini ziyaret ederken, seçimin ertesi günü 3 Kasım'da 115 bin 16 kişinin siteyi ziyaret ederek bilgi aldığını bildirdi. 
     ABD vatandaşlarının Kanada'da oturma izni almaları için yaklaşık bir yıllık süreç gerekiyor. Ancak birçok kişi, Kanada vatandaşlarıyla evlenerek bu süreci kısaltıyor. 
     Tüm dünyadan çok sayıda göçmen çeken Kanada'nın, gelecek yıl 220 bin ila 240 bin kişiyi göçmen olarak kabul etmesi bekleniyor. 
     Yeni Zelanda Göçmen Dairesi yetkilileri de, internetteki Yeni Zelanda göçmen hizmetleri sitesinin ABD'den günlük ortalama 2 bin 500 olan ziyaretçi sayısının, seçimlerin ertesinde 10 bin 300'e yükseldiğini belirtmişlerdi. 
     Ayrıca, ABD'nin Los Angeles, San Francisco ve Portland kentlerindeki Yeni Zelanda göçmen hizmetleri servisinin telefonları da seçimlerden bu yana susmak bilmediği bildirilmişti. 
     San Francisco Chronicle gazetesi de, Amerikalıların seçimden sonra Yeni Zelanda ve Kanada'nın yanı sıra Avustralya ile de ilgilendiğini yazmıştı. 
     
</TEXT>
</DOC>
