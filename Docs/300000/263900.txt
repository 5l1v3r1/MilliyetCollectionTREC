<DOC>
<DOCNO> 263900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/son/sontur35.html </URL>
<DATE> 2004/08/16/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Kayaların arasına düşen 'cebini' almaya çalışan gencin kolu sıkıştı 
</HEADLINE>
<TEXT>

     Pendik'te kayaların arasına düşürdüğü cep telefonunu almaya çalışırken kolu sıkışan genç, itfaiyenin müdahalesiyle kurtarıldı. 
     AA muhabirinin aldığı bilgiye göre, kız arkadaşıyla birlikte sahildeki kayaların üzerinde oturan Emre Şahin 17 , cep telefonunu kayaların arasına düşürdü. 
     Telefonu almaya çalışan Şahin'in kolu kayaların arasında sıkıştı. Çevredeki vatandaşların yardım etmelerine rağmen Şahin'in kolu sıkıştığı yerden kurtarılamayınca itfaiye çağırıldı. 
     Olay yerine gelen itfaiye ekipleri, hava yastığıyla kayaları aralayarak Şahin'in kolunu sıkıştığı yerden çıkardı. 
     İtfaiye ekipleri, cep telefonunu da düştüğü yerden alarak Şahin'e teslim etti. 
     Olası bir yaralanmaya karşı olay yerinde bekletilen ambulansta kontrol edilen Şahin'in durumunun iyi olduğu bildirildi. 
     
</TEXT>
</DOC>
