<DOC>
<DOCNO> 277818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sontur05.html </URL>
<DATE> 2004/10/06/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Sözlüsünün gözü önünde öldürüldü 
</HEADLINE>
<TEXT>

     
     Soner KOCAER ANTALYA, DHA 

     

ANTALYA'da sözlüsü ile pazarda alış veriş yaparken 4 kişinin bıçaklı saldırısına uğrayan 20 yaşındaki Hasan Hüsnü kaldırıldığı hastanede kurtarılamadı. 
     Askerden dağıtım iznine gelen Hasan Hüsnü, sözlüsü Gürcan Çakmak ile Yüksekalan Mahallesi Salı Pazarı'nda alış verişe çıktı. Askere gitmeden önce katıldığı güreşlerde pehlivanlık yapan Hasan Hüsnü, bir anda çevresini saran 4 kişinin bıçaklı saldırısına uğradı. Saldırganlar, sözlüsünün gözü önünde Hüsnü'yü defalarca bıçaklayıp kaçtı. 
     Kanlar içinde kalan Hüsnü, pazardaki vatandaşlar tarafından Antalya Devlet Hastanesi Acil Servisi'ne götürüldü, ancak tüm müdahalelere rağmen kurtarılamadı. 
     Cinayetle ilgili geniş çaplı soruşturma başlatılırken, olayla ilgili oldukları iddia edilen 2 kişi, Asayiş Şube Müdürlüğü Cinayet Büro Ekipleri'nce gözaltına alındı, ancak kimlikleri açıklanmadı. 

     
</TEXT>
</DOC>
