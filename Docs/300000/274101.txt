<DOC>
<DOCNO> 274101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/dunya/axdun02.html </URL>
<DATE> 2004/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Zarkavi'nin sağ kolu El Şami öldürüldü 
</HEADLINE>
<TEXT>



Tevhid ve Cihad Örgütü'nün lideri Ürdünlü terörist Ebu Musab El Zarkavi'nin sağ kolu ve örgütün "şeriat sorumlusu" Şeyh Ebu Anas El Şami'nin Amerikalıların roket saldırısında öldüğü bildirildi. 
Ürdünlü El Şami'nin ailesiyle yakın bağları bulunan bazı din adamları, El Zarkavi'nin yardımcılarından olan El Şami'nin cuma günü başkent Bağdat'ın Ebu Gıreyb Mahallesi'ne düzenlenen hava saldırısında öldürüldüğünü söyledi. 
Ömer Yusuf Cuma olarak da bilinen Filistin kökenli Ürdünlü El Şami'nin, Tevhid ve Cihad'ın internet aracılığıyla yayımladığı bazı ses bantlarındaki sesin sahibi olduğu sanılıyor. Kendini El Şami olarak tanıtan bir kişi, ağustos ayında yayımlanan ses bantlarından birinde, militanların Irak Başbakanı İyad Allavi, askerler ve polisi öldürmeyi planladığını söylemişti. 


</TEXT>
</DOC>
