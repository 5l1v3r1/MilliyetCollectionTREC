<DOC>
<DOCNO> 274084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sonyas07.html </URL>
<DATE> 2004/09/22/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Çakır'ı dizide vurdu, hayatı karardı .. Çakır tepkisi bitmedi 
</HEADLINE>
<TEXT>

     İZMİR, DHA 
GEÇEN dönem her yaş grubunu ekran başına toplayan 'Kurtlar Vadisi' dizisinde Çakır'ı vurarak tepkilere yol açan 15 yıllık tiyatrocu Özcan Varaylı, aradan 6 ay geçmesine rağmen h l sözlü tacizlere uğramaktan dertli. 
     Çakır hayranlarından tepki alan, yeraltı dünyasına adı karışmış kişilerden "Bizi en iyi yansıtan sendin'' diye övgü aldığını anlatan Varaylı, "Bunun bir rol olduğunu kimseye anlatamıyorum. Diziye 35'inci bölümde katılıp, 44'üncü bölümde senaryo gereği Çakır'ı vurdum. Ardından beni vurdular ve diziden ayrıldım. Ama bu kadar tepki alacağımı bilsem, o diziye hiç yanaşmazdım. Türk insanı televizyonda dizi veya film seyrederken olaylara gerçekte yaşıyormuş gibi kendini kaptırıyor'' dedi. 
     Varaylı, hiç hoşlanmadığı halde dizilerde hep kötü adam rolü oynamak zorunda kaldığını da belirtti. İzmirli sanatçı son 2 yılda 'Kurşun Yarası', 'Seni Yaşatacağım', 'Yarım Elma', 'Parmak İzi' gibi dizilerde oynadı. 

     
</TEXT>
</DOC>
