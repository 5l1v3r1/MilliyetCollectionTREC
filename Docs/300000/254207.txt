<DOC>
<DOCNO> 254207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sontur29.html </URL>
<DATE> 2004/07/09/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Ebu Garib Cezaevi'nde 2 Türk bulunuyor... 
</HEADLINE>
<TEXT>

     Irak'taki Ebu Garib cezaevinde bulunan yabancı esirlerden ikisinin Türk olduğu bildirildi. 
     Edinilen bilgiye göre, Dışişleri Bakanlığı'na gelen bilgiler doğrultusunda, cezaevinde, 1982 doğumlu Eyüp Adil Selahattin ile 1968 doğumlu İsmail İbrahim Serdar adlı iki Türk bulunuyor. 
     Irak İnsan Hakları Bakanı Bahtiyar Emin Bağdat'ta düzenlediği basın toplantısında, Ebu Garib'de tutulan 29 yabancı esir arasında bir Türkün bulunduğunu açıklamıştı. 
     Bu arada, Irak'ın kuzeyindeki Samara kenti yakınlarında, bir konvoya düzenlenen saldırıda hayatını kaybeden Türk kamyon şoförünün Ahmet Tunç olduğu belirtildi. 
     Bilginin, Tunç'un çalıştığı Koyuncu Nakliyat şirketinin Türkiye'nin Bağdat Büyükelçiliğiyle temasa geçmesi üzerine alındığı kaydedildi. Urfa-Birecik doğumlu Tunç'un 63 LK 332 plakalı kamyonu kullandığı bildirildi. 
     Fransız haber ajansı AFP dün yayımladığı haberde, Bağdat'ın 125 km kuzeyindeki Samara'nın güneyinde bir konvoya düzenlenen saldırıda iki Türk şoförünün öldüğünü duyurmuştu. 
     
</TEXT>
</DOC>
