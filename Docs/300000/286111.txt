<DOC>
<DOCNO> 286111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sonspo21.html </URL>
<DATE> 2004/11/04/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Beşiktaşlı futbolculardan Sabah'a tepki 
</HEADLINE>
<TEXT>

     Beşiktaşlı futbolcular, yayınladıkları bir deklarasyonla, aleyhlerine yayın yaptığı iddiasında bulundukları bir basın kuruluşuna demeç ve röportaj vermeme kararı aldıklarını bildirdi. 
     Kulübün internet sitesinden yayınlanan ve tüm futbolcuların imzaladığı bildiride, son günlerde Sabah Grubu’nun tüm televizyon ve gazetelerinde bazı futbolcuları hedef alan yayınlar yapıldığı belirtildi. 
     Bildiride, Son günlerde Sabah Grubu’nun televizyon ve gazetelerinde, bazı arkadaşlarımızı hedef alan, sürekli ve kasıtlı, eleştiriyi aşan, çirkin, küçük düşürücü ve hakarete varan yayınlar yapılmaktadır. 
     Oyuncular olarak, arkadaşlarımızı kamuoyuna hedef gösteren, hem kulübümüzü, hem arkadaşlarımızı zor durumda bırakmaya yönelik bu taraflı haberleri, hepimize yapılmış bir saldırı olarak görüyoruz. Bundan böyle Sabah Grubu’nun yayın organlarına hiçbir sözlü ya da yazılı beyan vermeme kararı almış bulunmaktayız. 
     Bu kararı, ülkemizi temsil ettiğimiz önemli maçlar öncesinde, moral ve birlik-beraberliğimizi korumak amacıyla aldığımızı kamuoyuna duyururuzö denildi. 
     
</TEXT>
</DOC>
