<DOC>
<DOCNO> 284793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/yazar/asik.html </URL>
<DATE> 2004/10/31/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bilge ve hayvan 
</HEADLINE>
<TEXT>


Hayvan dergisi son sayısında iki bilge adamla, Prof. Cengiz Güleç ve Prof. Ahmet İnam'la konuşmuş... Ahmet İnam, "ağır ol, molla desinler" ilkesine inanmış "bilge taklidi yapan bir bilge" değil... Peki nasıl bir bilge Anlatıyor 
- Biz Türk hayvanlarıyız. Hayvanı, "hay" olan, yani can ve hayatla bağlantı kurmaya çalışan anlamında kullanıyorum. Biz aydın değiliz, hayvanız. Neden hayvanız Çünkü hayatın içinde olmaya çalışıyoruz. 
Ahmet İnam, devam ediyor 
- Bilge insan deyince aklımıza gelen, böyle içi geçmiş, mel mel bakan beyaz sakallı biri. Halbuki bilge dediğin fırlama olmalı. Böyle kaş göz yapacak sağa sola. Güzel espriler yapar bilge insan, gönlünde on sekizlik bir kız vardır. Doğal olan da budur. K mil olmak, içini boşaltıp garip garip laflar etmek değildir.. 
Cengiz Güleç konuşuyor 
- İyi bir insan olmak hayvan olmaktan geçiyor. Yani onun ink rıyla değil... 
Ahmet İnam, Nietzsche'den örnek veriyor 
- Nietzsche'nin bütün isyanı buydu. "Ulan içimdeki hayvanı alıyorsunuz eşekler, beni öyle bir insan yapıyorsunuz ki, kurutuyorsunuz, kendime yabancılaştırıyorsunuz. Halbuki bana hayvanlığımı yaşayacağım bir kültür ortamı gerekli" dedi ve bunun mücadelesini verdi... 

Pek çok konuda çağdaş dünya seviyesinin altında kalmış ülkemizde, Türk kimliğinin "üst kimlik" olması fazla bir şey ifade etmiyor... 
Haldun Ertem 

Piyanonun pedalı Akıl hastanesinde hastalardan biri piyano çalıyor, doktorlardan biri de uzakta oturmuş izliyor. Doktor bir ara yaklaşıp sormuş 
- Dikkat ediyorum hiç pedallara basmıyorsun... 
- Yoo basıyorum, demiş hasta, viraja girerken yavaşlamak için basıyorum, sen fark etmemişsin... 

Bizi mutlu eden, bir şeyin sahibi olmak değil, onun tadına varabilmektir. 
Montaigne 

Millau Viyadükü Avrupa ve Fransa heyecanla aralıktaki açılışı bekliyor... Dünyanın en yüksek ve en uzun köprüsü olan Millau Viyadükü 14 Aralık'ta açılıyor. Viyadük, Paris'i Akdeniz'e bağlayan yolu kısaltıyor. En yüksek noktası Eyfel Kulesi'nden de yüksek 343 metre... Köprü yüksekliği 250 metre Boğaz Köprüsü 64 m . Uzunluğu 2.460 metre... Viyadükü otomobille kat ederken kendinizi uçakta hissedeceksiniz muhtemelen... Bir anıt eser Millau Viyadükü... 21. yüzyılın en görkemli eserlerinden biri olacak... Mimarı İngiliz Norman Forte... Maliyeti 320 milyon euro. 

Yeşil pasaport Ukrayna'da yakalanan Bahçelievler katliamının faili Haluk Kırcı'da yeşil pasaport çıktı. Acaba üzerinden Milliyet'in verdiği basın kartı çıksa ne olurdu Ortalık birbirine girerdi. "Onu muhabir olarak kullandık" şeklinde komik savunmalara girsek, Türk halkı "Başka adam mı bulamadınız, siz onun cinayet sanığı olarak arandığını bilmiyor muydunuz " falan diye üzerimize yürürdü. 
Ne var ki kanun kaçaklarının, katillerin, mafya mensuplarının üzerinden devletin pasaportu çıktığında, "Efendim devlet onu kullanıyordu" diye bir gerekçe ortaya atılıp durum olağan gösteriliyor. 
Acaba devlet mi onları kullanıyor Yoksa onlar rüşvet karşılığı devleti mi 
Bu bir, ikincisi... 
Cinayetten, katliamdan, kaçakçılıktan sanık kişiyi yakalamakla yükümlü devlet organı, adalete teslim edecek yerde cebine pasaport koyup "kullanıyoruz" adı altında o adamın kaçmasına yardım ederse bunun cezası yok mudur Gerçekten kullansa bile bu yasal sayılabilir mi 
Ve çok merak ettiğimiz bir başka konu... Çatlı'lar, Kırcı'lar, 12 Eylül öncesinde kim tarafından kullanılmışlardı Yine devlet mi Devletin 12 Eylül sonrasında onları kullanması, 12 Eylül öncesinde de eğitip, yetiştirip kullandığı ve sonuçtan memnun kaldığı izlenimini vermiyor mu 
Ne zaman bir Meclis araştırması açılacak bu konularda 

Kraliçe Almanya'da İngiltere Kraliçesi Elizabeth, yarın Almanya gezisine başlıyor... Acaba Almanya'da Dresden bombardımanı için özür dileyecek mi 
İngilizler 1945 yılı şubatında Dresden'i insafsızca bombalamış, en az 35 bin masumu öldürmüş, zarif mimari eserleri yerle bir etmişti. Dresden'de askeri hedef yoktu. Bombardımanın amacı, kenti haritadan silmek ve böylece yaklaşan Rus ordusuna ele geçirilecek kent bırakmamaktı. Kraliçe, bu vahşetten ötürü özür dileyecek mi Dilese ne olur 
Irak'ta ölü sayısı 100 bini geçti. Almanlar, Kraliçe'den Irak katliamını durdurmasını isteseler, bu insanlığa daha büyük katkı olmaz mı 



</TEXT>
</DOC>
