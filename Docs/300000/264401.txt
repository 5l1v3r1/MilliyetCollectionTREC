<DOC>
<DOCNO> 264401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/soneko14.html </URL>
<DATE> 2004/08/18/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
S P'nin not artırımı piyasaları nasıl etkiledi 
</HEADLINE>
<TEXT>

     Kredi derecelendirme kuruluşu Standard And Poor's'un Türkiye'nin kredi notunu yükseltmesinin ardından faizde düşüş kaydedildi. 
     İMKB Tahvil ve Bono Piyasası Kesin Alım Satım Pazarı'nda işlem gören 22 Şubat 2006 vadeli tahvilin, bugün valörlü işlemlerinin saat 10.07 itibariyle basit getirisi yüzde 26.40 seviyesinde bulunuyor. Tahvilin bileşik getirisi ise yüzde 25'in altına inerek yüzde 24.87 seviyesinde seyrediyor. 
     Bu tahvilin aynı gün valörlü işlemlerinin dünkü kapanışında, basit getiri yüzde 26.57, bileşik getiri yüzde 25.01 olmuştu. 
     Borsa'da ise sabah kar satışları geldi. 19.327,19 puana kadar gerileyen endeks, daha sonra gelen alımlarla toparlandı. 19.583,87 puanı gören endeks, saat 10.17'yi, dünkü kapanışın 44.50 puan altında 19.415,22 puan seviyesinden geçti. 
     Bankalararası piyasada ise dolar kotasyonlarında alışta en düşük fiyat 1 milyon 452 bin lira, en yüksek 1 milyon 456 bin lira, satışta en düşük fiyat 1 milyon 458 bin 500 lira, en yüksek fiyat 1 milyon 462 bin lira düzeyinde bulunuyor. 
     
</TEXT>
</DOC>
