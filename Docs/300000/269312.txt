<DOC>
<DOCNO> 269312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/guncel/gun14.html </URL>
<DATE> 2004/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamit Bayram'ın şoförü tutuklandı 
</HEADLINE>
<TEXT>



VAN'daki Emniyet baskını skandalının ardından kayıplara karışan eski Van Milletvekili Mustafa Bayram'ın oğlu Hamit Bayram'ın şoförü Hüsnü Özbuz yakalandı. Emniyet Müdürlüğü Kaçakçılık ve Organize Suçlarla Mücadele Şubesi ekipleri, Hamit Bayram ile Emniyet Müdürlüğü Bölge Trafik Şubesi'nden kaçırılan ve hakkında gıyabi tutuklama kararı bulunan Özbuz'un, Gevaş ilçesine bağlı Köklü köyünde olduğu ihbarını aldı. Bunun üzerine harekete geçen narkotik ekipleri, sabaha karşı Köklü köyüne operasyon düzenledi. Köyde yapılan aramada, bir yakınına ait evde gizlenen Özbuz ile kendisine yardım ve yataklık ettiği belirtilen iki kişi gözaltına alındı. Hakkındaki gıyabi tutuklama kararı 3. Ağır Ceza Mahkamesi tarafından vicahiye çevrilen Özbuz tutuklanarak cezaevine gönderildi. 


</TEXT>
</DOC>
