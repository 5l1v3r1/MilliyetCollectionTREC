<DOC>
<DOCNO> 258088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/son/sontur26.html </URL>
<DATE> 2004/07/25/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Ataş Rafinerisi'nde yangın... Yangın kontrol altına almaya çalışılıyor 
</HEADLINE>
<TEXT>

     Mersin'deki Anadolu Tasfiyehanesi A.Ş. ATAŞ rafinerisi dolum tesislerinde çıkan yangının devam etmesi üzerine, ATAŞ'ın içindeki lojmanlar boşaltıldı, çevredeki akaryakıt tankerleri bölgeden uzaklaştırıldı. 
     Çevre il ve ilçelerden gelen itfaiye ekipleri, yangının kontrol altına alınmasına yönelik çalışmalarını sürdürüyor. 
     AA muhabirinin aldığı bilgiye göre, rafinerinin dolum tesislerindeki 102 No'lu tankta bilinmeyen bir nedenle çıkan yangının kontrol altına alınmasına yönelik çalışmalar devam ediyor. 
     Çalışmalara Mersin Büyükşehir Belediyesi ve ATAŞ itfaiye ekiplerinin yanı sıra Adana, Tarsus, Silifke, Anamur, Mut ve Erdemli ilçelerinden gelen takviye itfaiye ekipleri katılıyor. 
     ATAŞ'ın yer aldığı Karaduvar Mahallesi'nde çok sayıda uluslararası şirketin akaryakıt dolum tesisleri ile tanklarının bulunduğu bildirildi. 
     
</TEXT>
</DOC>
