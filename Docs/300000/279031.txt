<DOC>
<DOCNO> 279031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/yazar/pulur.html </URL>
<DATE> 2004/10/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Evet, bu hep böyle gidecek... 
</HEADLINE>
<TEXT>


ELİNDEKİ gazeteyi buruşturup attı, önünde bir tomar gazete vardı, birini daha aldı, biraz karıştırdı, o da birincisinin akıbetine uğradı... 
Bir otelin kahvesinde oturuyorduk, gazeteler "müesseseden"di, sabah kahvemizi içiyorduk, göz göze geldik, selamlaştık, biraz sinirli sordu 
"Siz hiç böyle dönek gördünüz mü " 
Yaşı bizden küçüktü 
"Ooooo" dedik 
"Nelerini gördük, Hasan Yalçın'ın "Dönekler" kitabını alıp okusanıza " Kaynak Yayınları 
O halde ısrarlıydı 
"Böylesi yoktur herhalde " 
"Vardır vardır " dedik, aklımıza Cenap Şahabeddin geldi... 

CENAP Şahabeddin, Edebiyatı Cedide'nin güçlü kalemlerindendir, yazardır şairdir, öğretim üyesidir. Birinci Cihan Savaşı'nda İttihatçılara yanaşmıştır, Talat Paşa "İnkılabın kalbidir", Enver Paşa "İnkilabın pazusudur" Cemal Paşa da "Kadife eldivenli çelik yumruk"tur. 
Savaşın sonuna doğru, Cenap Şahabeddin, o güne kadar yaladığı çanağa artık tükürmenin zamanı geldiğini anlar, İttihatçıları karalar, hakaretler yağdırır. 

SAVAŞ kaybedilir, Anadolu'da "Milli Mücadele" başlamak üzeredir, Cenap Şahabeddin, Saray'la Anadolu arasında tercihini Saray'dan yana kullanır. Anadolu'da vatanı savunanlar birer eşkıyadır, hele Bursa'yı savunanlar, onlar birer canidir 
"İlkbaharsa Bursa Ovası'nı bir savaş alanı yapmak... Yarabbi Bu çılgın teşebbüs, güzelliğe, tabiatın hukukuna, zemine ve semaya, hepsine karşı ahmak bir cinayettir." 
Cenap Şahabeddin'e göre vatanı savunmanın mevsimi vardır, hele ilkbaharda Bursa Ovası'nda savaşmak ahmakça bir cinayettir 

Ona rağmen, onlara rağmen savaş kazanılır... 
Cenap Şahabeddin şimdi ne yapacaktır .. 
Hiççç Bugünkülerin yaptığı gibi, sırtında yumurta küfesi yoktur ya 
"Ben bir hakir şairim " diye af diler. 
Hakir'in sözlük anlamı "İtibarsız, değersiz, aşağı, adi, bayağı"dır. 
Af dileyen, bağışlanır, affedilir 
Artık o keskin bir devrimcidir, inkılapçıdır, Cumhuriyetçidir, Gazi, yani Atatürk "Ebedi, şanlı, inkılap kartalı"dır. 

ŞİMDİ şurada biraz duralım, nefeslenelim... 
Suçlu kimdir 
Cenap Şahabeddin'ler mi, yoksa onları her devirde baş tacı edenler mi 
Masa komşumuza bunları anlattık ve ekledik 
"Siz isterseniz, Kenan Evren'in Milliyet Yayınları'ndan çıkan bir kitabı vardı, onu okuyun... Adı 12 Eylül'den Önce ve Sonra Ne Demişlerdi Ne Dediler Ne Diyorlar " 

MASA komşumuz, bu memlekette yaşamıyormuş gibi sordu 
"Bu hep böyle mi gidecek " 
Biz de sanki kehanet yumurtlar gibi cevap verdik 
"Ona ne şüphe " 



</TEXT>
</DOC>
