<DOC>
<DOCNO> 297473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sondun01.html </URL>
<DATE> 2004/12/14/ </DATE>
<TIME> 02.06 </TIME>
<AUTHOR>  </AUTHOR>
<HEADLINE>
İsrail, AB'yi Ortadoğu'ya çağırıyor... 
</HEADLINE>
<TEXT>

     İsrail Dışişleri Bakanı Silvan Şalom, Avrupa Birliği'nin AB Ortadoğu'da daha büyük rol oynaması çağrısında bulundu. 
     Şalom, Brüksel'de AB yetkilileri ile görüşmesinden sonra düzenlediği basın toplantısında AB'nin İsrail ve Arap ülkeleri arasında arabulucu olarak yardım edebileceğini ifade etti. 
     Şalom, ''Avrupa'nın, halklarımıza yardım etmek için olumlu yöntemleri aramak ve ılımlı Arap ülkeleri ile İsrail arasındaki boşlukları kapamak için Ortadoğu'da yeni bir Marshall Planı'na öncü olabileceğine inanıyorum'' dedi. 
     İsrailli Bakan, 10 Arap ülkesi ile ilişkiler kurabileceklerine inandığını kaydederek, ''AB'deki meslektaşlarımdan Körfez ülkeleri, kuzey Afrika ülkeleriyle birlikte sürece önderlik etmelerini istedim'' dedi. 
     Silvan Şalom, AB'nin, Ürdün ve Mısır temsilcilerinin İsrail'e geri dönmelerini sağlayarak yardımcı olabileceğini söyledi. 
     
</TEXT>
</DOC>
