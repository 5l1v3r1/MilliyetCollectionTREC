<DOC>
<DOCNO> 277179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sonsiy07.html </URL>
<DATE> 2004/10/04/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Kritik haftada önemli ziyaret... 
</HEADLINE>
<TEXT>

     AB ülkelerinden İsveç Dışişleri Bakanı Laila Freivals, İlerleme Raporu'nun yayınlanacağı çarşamba günü resmi bir ziyaret için Türkiye'ye gelecek. Freivals, Diyarbakır'ı da ziyaret edecek. 
     Laila Freivals, 6-7 Ekim'de yapacağı ziyaret sırasında Başbakan Yardımcısı ve Dışişleri Bakanı Abdullah Gül ile biraraya gelecek. Bayan Freivals, ayrıca İstanbul ve Diyarbakır'da temaslarda bulunacak. 
     Dışişleri Bakanlığı'ndan yapılan açıklamada iki Dışişleri Bakanı arasındaki görüşmelerde Türkiye-AB ilişkileri, Kıbrıs, Irak, Ortadoğu Barış Süreci ve uluslararası terörizm gibi konuların ele alınacağı belirtildi. 
     İsveç, Türkiye'nin üyeliğinden yana olan AB ülkeleri arasında yer alıyor. Ancak İsveç, Türkiye'de insan hakları ve demokrasi konularını çok yakından izliyor. 
     
</TEXT>
</DOC>
