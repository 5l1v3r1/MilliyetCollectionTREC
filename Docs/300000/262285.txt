<DOC>
<DOCNO> 262285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/spor/axspo02.html </URL>
<DATE> 2004/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatura çok ağır 
</HEADLINE>
<TEXT>


Fenerbahçe, Ariel Ortega'nın bonservisi için Newell's kulübü ile 3.5 milyon dolara el sıkışırsa, Arjantinli yıldızın bir maçı 550 bin, bir golü 2.2 milyon, bir asisti ise 1.4 milyon dolara malolacak 

YUSUF KOBAL 


Farklı açıklamalar 
FENERBAHÇE Başkanı Aziz Yıldırım, Ariel Ortega'nın bonservisi konusunda dün Arjantin'in Newell's kulübü yöneticileri ile bir kez daha pazarlık masasına oturdu. Yıldız oyuncu için 3.5 milyon dolardan yaklaşık 5 trilyon lira yukarı çıkmayan Newell's Kulübü, toplantı sonrası anlaşmaya varıldığını açıklamasına rağmen Fenerbahçe henüz bir sonuca ulaşılmadığını, görüşmelerin sürdüğünü bildirdi. 

CAS kararı uygulanmadı 
SARI - Lacivertli kulüp, Ortega'yı 3.5 milyon dolara vermesi halinde büyük bir zarara uğrayacak. CAS mahkemesinin belirlediği 11 milyon dolarlık tazminata karşın, parayı bir türlü tahsil edemeyen Fenerbahçe, bu transfer yüzünden 7.5 milyon dolarını yaklaşık 11 trilyon lira sokağa atacak. Sadece 20 maç oynayan Ortega'nın bir doksan dakikası Sarı - Lacivertliler'e 550 bin dolara yaklaşık 800 milyar lira malolacak. 

Zafer yorumu yaptılar 
LİGDE sadece 5 gol atan ve sekiz asist yapan Ortega'nın bir golü 2.2 milyon dolar yaklaşık 3 trilyon lira , bir asisti ise yaklaşık 1.4 milyon dolara yaklaşık 2 trilyon lira geldi. Arjantinli yıldızın 16 ay sonra sahalara dönecek olması ise ülkesinde geniş yer buldu. Olayı "zafer" yorumlarıyla duyuran televizyonlar, Fenerbahçe'nin yaşadığı para sıkıntısı nedeniyle Newell's kulübünün şartlarını kabul ettiğini belirttiler. 

Titreten rapor 

Samsun ürküttü 
TEKNİK Direktör Daum, Rize beraberliğinden sonra Samsun'dan gelen raporla irkildi. Bu hafta rakiplerini Ankaragücü maçında yakın takibe aldıran Alman hoca, yardımcı antrenör Önder Özen'den aldığı bilgiler sonrası planlarını yeniden gözden geçirmek zorunda kaldı. Karadeniz ekibinin özellikle hücumda etkili olduğunu öğrenen Daum yeni tedbirler aldı. 

Hazırlıklar sürüyor 
SAMSUNSPOR maçının hazırlıklarını dün tek antrenmanla sürdüren Sarı - Lacivertliler taktik ağırlıklı bir program uyguladı. Orta sahada ilk kez forma giyecek olan Alex'in yanına, Ümit ile Deniz'den birisini monte etmeyi planlayan Alman hocanın, Aurelio'nun formu nedeniyle çıkmaza girdiği, yeni formüller üretmeye çalıştığı kaydedildi. 

Hooijdonk acı konuştu 

'Yaşımla uğraşıyorlar' 
SARI - Lacivertli takımın Hollandalı yıldızı Pierre van Hooijdonk önceki gün FBTV'ye ilginç açıklamalar yaptı. Ünlü golcü, "Türkiye'de herkes işini gücünü bıraktı. Benim yaşımla uğraşıyor. Şimdi onlarla mücadele ediyorum. Takım içinde Alex ile çok iyi bir arkadaşlık kurduk. Şunu herkes bilmeli ki, ben sağ, o ise sol ayakla vuruyor. Eğer maçta onun vuracağı bir pozisyonda topu bırakmazsam, aptallık olur" dedi. 

'Gerçekleri görelim' 
HOOİJDONK, Şampiyonlar Ligi için ise "Eğer gruptan çıkarsak, büyük iş başarmış oluruz. Çok ciddi rakipler var. Bazıları Fenerbahçe'nin Şampiyonlar Ligi Kupası'nı kazanması gerektiği şeklinde yorumlar yapıyorlar. Bunun için büyük adımlar atmak lazım. Takım olarak şu anda o seviyede değiliz. Gerçekleri görmek lazım. H l taktiksel hatalar yapıyoruz. Avrupa'da bunları affetmezler" ifadelerini kullandı. 

Gurbetçiler döndü 

TEKNİK Direktör Daum'un Almanya kampında denediği Önder Çengel ile Gökhan İnler dün apar topar İstanbul'a davet edildi. İki genç oyuncu Alman hoca tarafından beğenilmiş ancak bazı sorunlarını halletmeleri için serbest bırakılmıştı. Yönetimin çağrısı üzerine Fenerbahçe'ye geri dönen Önder ve Gökhan dün takımla birlikte çalışmalara başladı. 


</TEXT>
</DOC>
