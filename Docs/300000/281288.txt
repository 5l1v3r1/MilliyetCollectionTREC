<DOC>
<DOCNO> 281288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonspo32.html </URL>
<DATE> 2004/10/18/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Trabzonspor Galatasaray'ı yenerek yolumuza devam edeceğiz... 
</HEADLINE>
<TEXT>

     Trabzonspor Basın Sözcüsü İbrahim Şahin, hafta sonu Hüseyin Avni Aker Stadı'nda Galatasaray'ı yenerek yollarına devam edeceklerini söyledi. 
     Şahin, AA muhabirine yaptığı açıklamada, Büyükşehir Belediyesi Ankaraspor maçından istemedikleri bir neticeyle ayrıldıklarını belirterek, ''Uzun lig maratonunda böyle sonuçlar, böyle oyunlar olabilir. Dileğimiz bunların oldukça az olması'' dedi. 
     Bugünden itibaren camia olarak Cumartesi akşamı oynayacakları Galatasaray maçına hazırlanacaklarını ifade eden Şahin,''Galatasaray maçının önemini bütün camia biliyor. Teknik kadromuz ve futbolcularımıza güvenimiz sonsuz. İyi hazırlanıp, taraftarlarımızın da destiğiyle hafta sonu Hüseyin Avni Aker Stadı'nda Galatasaray'ı yenerek, yolumuza devam edeceğiz'' diye konuştu. 
     
     CELALETTİN'İN SAKATLIĞI 
     Öte yandan Büyükşehir Belediyesi Ankaraspor maçında sakatlanan Celalettin'in Çarşamba günü MR'ı çekileceği öğrenildi. 
     Trabzonspor Kulüp Doktoru Mesut Çelebi, AA muhabirine yaptığı açıklamada, Büyükşehir Belediyesi Ankaraspor maçında sırtından sakatlanan Celalettin'in, rontgen filmlerinin çekildiğini ve sırtının bandajlandığını belirtti. 
     Çelebi, Celalettin'in Çarşamba günü MR'ının çekileceğini ve durumunun bundan sonra netleşeceğini de kaydetti. 
     
</TEXT>
</DOC>
