<DOC>
<DOCNO> 280323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sondun48.html </URL>
<DATE> 2004/10/15/ </DATE>
<TIME> 21.09 </TIME>
<AUTHOR>  </AUTHOR>
<HEADLINE>
Sadr kentinde silah toplama kampanyası 2 gün uzatıldı 
</HEADLINE>
<TEXT>

     Irak'ın başkenti Bağdat'ın Sadr Semti'nde sürdürülen silah toplama kampanyasının süresinin iki gün uzatıldığı bildirildi. 
     Yetkililer, bugün sona eren kampanyanın ''şartsız olarak iki gün uzatıldığını, hükümetin bu süre içerisinde ağır silahların teslim edilmesini beklediğini'' belirttiler. 
     Yetkililer, ''yeniden yapılanma sürecine'' hazırlık amacıyla semtin caddelerine gömülmüş bombalar ile mayınların temizleneceğini de kaydettiler. 
     Öte yandan, Irak'ta bir İngiliz güvenlik görevlisinin öldürüldüğü bildirildi. 
     İngiltere Dışişleri Bakanlığı, merkezi Londra'da bulunan ''ArmorGroup'' güvenlik şirketi için çalışan kişinin Irak'ın kuzeyinde öldürüldüğünü belirtti. 
     Şirket, adı açıklanmayan İngilizin vurularak öldürüldüğünü doğruladı. 
     İngilizin neden öldürüldüğüne ilişkin soruşturmanın sürdüğü kaydedildi. 
     
</TEXT>
</DOC>
