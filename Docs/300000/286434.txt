<DOC>
<DOCNO> 286434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sonspo22.html </URL>
<DATE> 2004/11/05/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Trabzonsporlu Adem Koçak'ın acı günü... 
</HEADLINE>
<TEXT>

     Trabzonsporlu Adem Koçak'ın, trafik kazasında yaşamını yitiren kardeşinin cenaze töreninde, Trabzonspor ve Ankaragücü kulüplerinin yöneticileri ile futbolcu arkadaşları genç oyuncuyu yalnız bırakmadı. 
     Koçak'ın Fransa'da yaşayan 18 yaşındaki kardeşi Adnan Koçak, geçen hafta perşembe günü bu ülkede geçirdiği trafik kazası sonucu vefat etmişti. Kırıkkale'nin Çelikli İlçesi'ndeki cenaze törenine, Trabzonspor Kulübü Başkanı Atay Aktuğ, Teknik Direktör Ziya Doğan ve bazı yöneticiler ile Ankaragücü Kulübü Başkanı Cemal Aydın ile futbolcular Yılmaz ve Hakan Kutlu da katıldı. 
     Adnan Koçak'ın cenazesi, Çelikli Yeni Camii'de kılınan namazın ardından, doğum yeri olan Yozgat'ın Yerköy İlçesi'ne bağlı Yukarıihsangazili Köyü'ne götürülerek defnedildi. Bu süre içinde, Trabzonspor ve Ankaragücülü yönetici ve futbolcular, genç futbolcu Adem Koçak'ı teselli etmeye çalıştılar. 
     
</TEXT>
</DOC>
