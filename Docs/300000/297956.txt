<DOC>
<DOCNO> 297956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sonspo25.html </URL>
<DATE> 2004/12/15/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Beşiktaş İtalya'da... 
</HEADLINE>
<TEXT>

     Beşiktaş, AC Parma ile yarın yapacağı UEFA Kupası 2. Tur B Grubu 4. ve son maçı için İtalya'ya geldi. 
     Yaklaşık 2.5 saat süren uçak yolculuğundan sonra İtalya'nın Bologna kentine inen siyah-beyazlılar, daha sonra karayoluyla Parma kentine haraket etti. Yaklaşık 1.5 saat sürecek otobüs yolculuğunun ardından Parma'ya varacak olan Beşiktaş, akşam maçın yapılacağı Ennio Tardini Stadı'nda son çalışma yapılacak. 
     Beşiktaş Teknik Direktörü Vicente Del Bosque de, antrenman öncesi maçla ilgili basın toplantısı düzenleyecek. 
     Bu arada Beşiktaş kafilesini Bologna Havalimanı'nda İtalya Amatör Ligi'nde mücadele eden Türk takımı Bosphorus'un başkanı ve kaptanı amigo Birol ile birlikte karşıladılar. Karşılama sırasında Beşiktaş Kulübü Başkanı Yıldırım Demirören ile eşi Revna Demirören'e çiçek verildi. 
     Öte yandan Fenerbahçe'de forma giydiği dönemden kalan parasını alamadığı için sarı-lacivertli kulübü FIFA'ya şikayet eden ve dün duruşması için İsviçre'nin Lozan kentine giden Mustafa Doğan'ın, Parma'da takıma katılacağı bildirildi. 
     
</TEXT>
</DOC>
