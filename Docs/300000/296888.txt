<DOC>
<DOCNO> 296888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/son/sontur20.html </URL>
<DATE> 2004/12/11/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Kurda ateş etmek isterken kızını vurdu 
</HEADLINE>
<TEXT>

     Kırıkkale'de, bahçesine giren köpeği kurt zannederek dışarı çıkan baba, tüfeğinin ateş alması sonucu kızını vurdu. 
     Alınan bilgiye göre, Aşağı Mahmutlar Beldesi'nde, 6.5 yaşındaki Özge Demirci, sabah ekmek almak için fırına gitti. Bu sırada anne Sevcan Demirci, bahçede bir kurt gördüğünü söyleyerek eşi Muzaffer Demirci'yi uyandırdı. 
     Kızının hayatından endişe ederek dışarı koşan Muzaffer Demirci'nin elindeki tüfek ateş aldı. Tüfekten çıkan saçmalar, bu esnada bahçe kapısından içeri giren Özge'nin bacağına ve karnına isabet etti. 
     Saçmaların kızına isabet ettiğini gören baba Demirci, bu esnada şoka girdi. 
     Komşularının yardımıyla Kırıkkale Yüksek İhtisas Hastanesi'ne kaldırılan küçük Özge, tedavi altına alındı. 
     
</TEXT>
</DOC>
