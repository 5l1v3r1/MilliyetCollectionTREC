<DOC>
<DOCNO> 259787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/son/sontur03.html </URL>
<DATE> 2004/08/01/ </DATE>
<TIME> 07.45 </TIME>
<AUTHOR>  </AUTHOR>
<HEADLINE>
İzmir'de düğün dönüşü kaza 16 yaralı... 
</HEADLINE>
<TEXT>

     İzmir'in Çiğli İlçesi'nde, düğün sonrası davetlileri dağıtan servis aracının, bir evin duvarına çarpması sonucu 16 kişi yaralandı. 
     Alınan bilgiye göre, Güzeltepe semtinde gece saat 01.30 sıralarında, düğün davetlilerini evlerine bırakan İbrahim Arslan, 35 S 82040 plakalı servis aracıyla yokuş aşağı inerken, teknik bir arıza sonucu direksiyon hakimiyetini kaybetti. Araç, aynı sokakta bulunan bir evin duvarına çarparak durabildi. 
     Kazada, araç sürücüsü İbrahim Arslan 38 , oğlu Selçuk Arslan 14 , Hüseyin Ceylan, oğlu Özgür Ceylan, Burhan Doğan, Hasan Akyüz, Dilşan Akyüz, Ali Gündüz Ceylan, Sevim Ceylan, Yeşim Ceylan, Veysel Doğan, Müslüm Doğan, Naciye Ceylan, Hasan Ceylan, Mehmet Akyüz ve Sonay Pişkin yaralandı. 
     Ambulans ve özel otomobillerle Karşıyaka Devlet Hastanesi'ne kaldırılan yaralıların hayati tehlikelerinin olmadığı öğrenildi. Tedavisi tamamlanan Sevim Ceylan ise tedavisinden sonra taburcu edilerek evine gönderildi. 
     Yaralılar arasında bulunan ve 6 aylık hamile olduğu öğrenilen bir çocuk annesi Dilşan Akyüz, ilk tedavisinden sonra Yeşilyurt Atatürk Eğitim ve Araştırma Hastanesi'ne sevk edildi. 
     Beyin Cerrahi Servisi'nde gözlem altına alınan kadının hayati tehlikesinin bulunmadığı belirlendi. 
     
</TEXT>
</DOC>
