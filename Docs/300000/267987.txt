<DOC>
<DOCNO> 267987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/ekonomi/eko02.html </URL>
<DATE> 2004/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Goldaş dünya altın ligine giriyor 
</HEADLINE>
<TEXT>



Goldaş Kuyumculuk, Londra Kıymetli Madenler Birliği'ne LBMA üyelik için başvurma kararı aldı. İMKB'ye yapılan açıklamada, Londra Kıymetli Madenler Birliği'ne üyelik başvurusunda bulunulmasına karar verildiği kaydedildi. Dünya değerli madenler ticaretinin merkezi olan Londra'da faaliyet gösteren LBMA'ya, merkez bankaları, kıymetli maden alım satımı yapan bankalar, mücevherat üreticileri, madencilik şirketleri ve rafineri gibi sektörle ilgili kurum ve kuruluşların üye olabildikleri belirtilen açıklamada, başvuran kurumun, en az biri kurucu üye olmak üzere üç üyenin tavsiyesi ile üyeliğe kabul edildiği bildirildi. Açıklamada, üyelik başvurusunun kabul edilmesi halinde Goldaş'ın LBMA üyesi ilk ve tek Türk şirketi olacağı bildirildi. 


</TEXT>
</DOC>
