<DOC>
<DOCNO> 276849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/guncel/gun00.html </URL>
<DATE> 2004/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'İdeali tek eşlilik' 
</HEADLINE>
<TEXT>


Yeni tefsiri hazırlayan ekipteki Müftü Çağrıcı, "Geleneğe hapsolmadan yeniden yorumladığımız Kuran, tek kadınla evlenmeyi ideal evlilik olarak görüyor" dedi 

Mehmet Gündem 

Diyanet İşleri Başkanlığı yeni bir tefsir yayımladı. 10 yıllık çalışmanın ürünü 5 ciltlik tefsiri İstanbul Müftüsü Mustafa Çağrıcı, Hayrettin Karaman, İbrahim Kafi Dönmez ve Sadrettin Gümüş hazırladı. Çağrıcı, yeni tefsir üzerine sorularımızı yanıtladı. 

Siz bu tefsirle ne yaptınız Yaklaşımınız neydi 

Hiç söylenmemiş bir şeyi söyledik iddiasında değiliz. Önümüzde 13, 14 tefsir vardı. O günün dünyasında şu ayet nasıl anlaşılmış diye sık sık baktık. Kendimizi o bilgilerle sınırlamadık. Ne geleneği reddettik, ne de geleneğe hapsolduk. 

Toplumda bu tür yenilikçi çabalara "dinde reform" diye bakılıyor. Bu tefsir reform niteliğinde mi 

Dinde reform deyimini kullanmayı tercih etmiyoruz. Bu toplum, reform kelimesinden dini yozlaştırmayı anlıyor. Biz, 21. yüzyılın koşullarını da dikkate alarak bilgilerimizi sorgulamaya, Kuran'ı yeniden yorumlamaya çalıştık. 

Türk toplumu dini hissiyatı oranında bilgili değil. Bu durum din adamı için zor değil mi 

Biz tefsirde mümkün mertebe akademik dil kullanmamaya çalıştık. Ortalama bir vatandaş okuduğunda rahat anlayabilir. 

Kız çocuklarını okula göndermeyen aileler referanslarını dinden alıyor. Bu toplumda dini bilginin sorgulanması çok zor değil mi 

Zor olsa da bu çabadan vazgeçemeyiz. AB sürecinde bu tür çalışmalar daha fazla önem kazanıyor. Öteki kültürlerle temasa açık olmalıyız. Tefsirde bir anlamda bunu da yapmaya çalıştık. Din ile çağdaş dünya çatışmadan var olabilir. 

Nedir toplumun dinle imtihanı 

Kültürel gelişmeyi zenginleştiremedik. Bizde din, aşağı tabakaların hurafeleri gibi algılandı. Bu da dindar insanı hem küstürdü hem de dini düzeyi düşürdü. 

Kadın, cihat, örtüde ne deniyor 

Başörtüsü, Müslümanın binlerce ödevinden sadece biridir. Sorun olmadığı halde, başörtüsünü dünyanın sorunu yapan biziz. Kişi ve gruplar cihat ilan edemez, devlet cihat ilan edebilir. 

'Örtü farz değil' diyen de var. 

Bu çalışmada marjinal görüşlere yer vermedik. Tefsirde katılmadığımız konular var, ama bir konsensüs oluşturduk. Modern dünyanın insan haklarına bakışına aykırı gelebilecek herhangi bir görüşü biz burada savunmadık. Bizim tarihimiz, belli bir tarihten sonra erkek egemen anlayışın h kim olduğu tarihtir. Bunun sorgulanması gerekiyor. 

Bazı ayetler tarihseldir 

Gelenekle çatıştığınız noktalar oldu mu 

Oldu. Biz bazı ayetlere tarihseldir de dedik. Yani o ayetin geldiği dünyada koşullar öyle olduğu içindir ki, bu ayet o koşulları dikkate alarak, o hükmü koymuştur. Kölelikle ilgi ayette olduğu gibi. Bu ayetlerin hükümlerini yaşatacağım diye köleliğe yeniden dönmenin anlamı yoktur. Kuran'ın hedefi insanlığın köleliği değil, özgürlüğüdür. Kadın konusu da öyledir. Kuran, tek kadınla evlenmeyi ideal evlilik olarak görüyor. Kuran, bireyin onurunu, haklarını ve özgürlüğünü önemsiyor. 

Bu, 'resmi' bir tefsir mi 

Devleti değil, sadece yazarlarını bağlar. 

İstanbul Müftüsü, makamı dışında cüppe giyemiyor, bu konuda bir değişiklik oldu mu 

Henüz olmadı. İstanbul'da öteki dinlerin ruhani liderleri, hem kendileri hem de beraberindeki papazlar dini kıyafetlerini giyebiliyorlar. İstanbul Müftüsü'nü ise yasalar kısıtlıyor. Bu durum düzeltilmeli, bize de dini kıyafetle temsil imk nı verilmeli. 





</TEXT>
</DOC>
