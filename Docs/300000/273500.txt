<DOC>
<DOCNO> 273500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/guncel/gun05.html </URL>
<DATE> 2004/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tayyip, oğlumu kurtar' 
</HEADLINE>
<TEXT>



Irak'ta kaçırılan Vinsan çalışanlarının yakınları şoke oldu. Denizli Çamelili şoför Ertürk Arslan'ın rehin alındığını annesi Lütfiye Arslan 65 , köye gelen gazetecilerden öğrendi. Gazetecilerin oğlunun rehin alındığını söylemesi üzerine anne Arslan gözyaşlarını tutamadı. Rehin alınmanın ne demek olduğunu soran acılı anne, "Bu ne demek, oğlum öldü mü Oğlumu bıraksınlar. 4 dönüm arazim var. Satar, oğlumun parasını veririm" dedi. 
Evinin duvarında asılı Başbakan Recep Tayyip Erdoğan'ın posterini indirip gözyaşı döken anne Arslan, "Tayyip, sen de benim oğlumsun. Oğlumu kurtar. Oğlum sağ salim gelsin koyun keseceğim" diye konuştu. 
Rehin alınan Konyalı Metin Oğlakçı'nın 41 babası, çiftçi Fahrettin Oğlakçı 64 , "Irak'a gitmek için benden para istedi. Gitmesini istemediğim için ben de para göndermedim. Ancak arkadaşından alıp gitti" şeklinde konuştu. Denizlili muhasebeci Murat Karaahmetli'nin babası Mehmet Karaahmetli, "Gitmemesi için uyarmıştık" dedi. Rehinelerden Turgay Keskin'in 36 Muğla'nın Çobanlar köyünde çiftçilikle geçinen eşi Hacer Keskin, "Vinsan şirketi çekilsin" dedi. 


</TEXT>
</DOC>
