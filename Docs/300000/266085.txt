<DOC>
<DOCNO> 266085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sontur25.html </URL>
<DATE> 2004/08/24/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Polis, suçluyu "kırık ayna"yı izleyerek yakaladı... 
</HEADLINE>
<TEXT>

     Samsun'da bir kişiye çarparak ölümüne neden olduğu iddia edilen sürücü, olay yerinde bulunan ayna parçalarından yola çıkan polisin çalışmaları sonucu belirlenerek tutuklandı. 
     Alınan bilgiye göre, 10 gün önce meydana gelen trafik kazasında, Altınkum Beldesi'nde yolun karşısına geçmek isteyen Salih Semiz'e 39 çarparak ölümüne neden olan sürücü olayın ardından kaçtı. 
     Plakası belirlenemeyen otomobilin kırılan ayna parçalarından yola çıkan Emniyet Müdürlüğü Cinayet Bürosu ekipleri, önce otomobilin marka ve modelini belirledi. Ardından da servislerde araştırma yapan ekipler, söz konusu 55 DF 757 plakalı otomobili sanayi sitesindeki bir serviste buldu. 
     Daha sonra da kazaya neden olduğu anlaşılan sürücü Mehmet Dokur 34 yakalandı. Dokur, ilk sorgusunun ardından çıkarıldığı mahkemece tutuklandı. 
     
</TEXT>
</DOC>
