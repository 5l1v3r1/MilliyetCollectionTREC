<DOC>
<DOCNO> 255836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/sondun12.html </URL>
<DATE> 2004/07/16/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Korkunç skandal Amerikan nükleer sırları kayıp 
</HEADLINE>
<TEXT>

     Amerika Birleşik Devletleri'ndeki en önemli nükleer silah araştırmaları merkezinin çalışmaları, güvenlik sorunları nedeniyle geçici olarak durduruldu. 
     BBC'nin haberine göre, New Meksiko'daki Los Alamos labaratuarının yetkilileri çok gizli bilgilerin saklandığı iki veri depolama cihazının geçen hafta kaybolduğunu açıkladılar. 
     Yetkililer kaybolar verilerin ne olduğunu söylemiyor ama çok hassas gizli bilgiler olduğu belli. Los Alamos'un faaliyetlerine kısmen de olsa ilk kez ara verdiği düşünülüyor. 
     Verilerin saklandığı iki cihazın ortadan kaybolduğu geçen hafta ortaya çıktı. Veriler, Silah Fiziği Bölümü'ndeydi. Yetkililer, CD ve disketlerdeki hassas verilerin kapsamlı bir envanterini çıkarmaya başladı. Bunun günler sürmesi bekleniyor. 
     Bu süreçte, kaybolan verilere erişme yetkisine sahip personel, tesis içinde ancak güvenlik görevlileri eşliğinde dolaşabiliyor. 
     Bu alandaki faaliyetleri kontrol eden Ulusal Nükleer Güvenlik Dairesi, konuyla ilgili olarak tesise bir ekip gönderdi. 
     Los Alamos'un idaresine dair ihale, daha önce de hükümeti mahcup eden bir sebepten dolayı yenilenmişti İki ay önce yine gizli bazı veriler ortadan kaybolmuştu. 
     İkinci Dünya Savaşı sırasında atom silahlarını üretmek için araştırma yapan bilim adamları ve askeri personel tarafından kurulan Los Alamos laboratuvarı, yaklaşık yedi kilometrekare alana yayılmış durumda ve 12 bin personeli barındırıyor.r. 
     Tesis aramalar için kapatılırken, bu cihazlara ulaşımı olan görevlilerin de binaya ancak güvenlik görevlileri eşliğinde girebildiği bildiriliyor. 
     İki ay önce yine benzeri gizli veriler kaybolmuştu. Ancak, Amerika Birleşik Devletlerinin labaratuar yakınlarında altmış yıl önce ilk atom bombası denemesini yapmasından bu yana Los Alamos tesislerindeki faaliyetler ilk kez durduruluyor. 
     
</TEXT>
</DOC>
