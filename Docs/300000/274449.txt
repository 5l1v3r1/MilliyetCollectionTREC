<DOC>
<DOCNO> 274449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/spor/spo02.html </URL>
<DATE> 2004/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara sallandı 
</HEADLINE>
<TEXT>


YUSUF DURSUN 


Müthiş karşılama 
GENÇLERBİRLİĞİ maçı için dün sabah Ankara'ya giden Fenerbahçe'ye muhteşem bir karşılama töreni düzenlendi. Sarı - Lacivertli taraftarlar Alex'i omuzlara alırken, Hooijdonk ve Tuncay da büyük ilgiden nasibini alan isimler oldular. Teknik Direktör Daum ve futbolculara tek tek çiçek veren Fenerbahçeliler, yaktıkları meşaleler ile havalimanında adeta şov yaptılar. 

Kışlada yemek 
SARI - Lacivertli kafile daha sonra Kara Kuvvetleri Komutanı Yaşar Büyükanıt'ın verdiği öğle yemeğine katıldı. Başkan Aziz Yıldırım'ın da hazır bulunduğu Kara Kuvvetleri Komutanlığı'ndaki yemekte, koyu bir Fenerbahçeli olarak tanınan Orgeneral Büyükanıt'a imzalı top ve forma hediye edildi. Bu arada askerler oyuncularla bol bol resim çektirdi. 

Serhat oynamıyor 

AŞİL tendonundaki sakatlığı nedeniyle Serhat'ın bugünkü maçta riske edilmeyeceği öğrenildi. Daum, bu futbolcuyu Ankara'ya getirirken, maç kadrosuna dahil etmeyeceği belirtildi. Serhat'ın, Manchester United maçına yetiştirilmesi için yoğun çaba harcanıyor. Fenerbahçe son çalışmasını dün Gençlerbirliği'nin sahasında yaptı. İdmanı iki takımın başkanları Aziz Yıldırım ve İlhan Cavcav birlikte izledi. 


</TEXT>
</DOC>
