<DOC>
<DOCNO> 255142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sonspo19.html </URL>
<DATE> 2004/07/13/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Beşiktaş yarın Yıldıray Baştürk'ün takımı Hertha Berlin ile karşılaşacak 
</HEADLINE>
<TEXT>

     Birinci Süper Futbol Ligi'nde 2004-2005 sezonu hazırlıklarını yurtdışında sürdüren Beşiktaş, özel maçta yarın Almanya'nın Hertha BSC Berlin takımıyla karşılaşacak. 
     Alp Kupası turnuvası çerçevesinde Almanya'nın Rosenheim kentinde oynanacak karşılaşma TSİ 19.00'da başlayacak ve Kanal D'den naklen yayınlanacak. 
     Almanya Birinci Ligi ''Bundesliga'' takımlarından Hertha BSC Berlin, yeni sezon öncesi milli oyuncu Yıldıray Baştürk'ü kadrosuna katmıştı. 
     Beşiktaş, yeni sezon öncesi oynadığı hazırlık maçlarında Danimarka'nın Brondby ekibini 2-0, Avusturya'nın Salzburg takımını da 0-0 biten normal süre sonrası penaltılarla 3-1 yenmişti. Siyah-beyazlılar, Avusturya kampındaki 4. hazırlık maçını 16 Temmuz Cuma günü 1860 Münih ekibiyle Almanya'nın Rosenheim şehrinde yapacak. 
     
</TEXT>
</DOC>
