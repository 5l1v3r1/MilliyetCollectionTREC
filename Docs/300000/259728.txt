<DOC>
<DOCNO> 259728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/son/sondun17.html </URL>
<DATE> 2004/08/01/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Filistin'de gruplar arasında çatışmalar... 
</HEADLINE>
<TEXT>

     Yaklaşık 20 kadar silahlı Filistinli, El Fetih'in konferansında havaya ateş açtı. 
     Yaser Arafat'ın lideri olduğu El Fetih, Filistin'deki reform önerilerini tartışmak ve parlamentoya seçim çağrısı yapmak üzere bugün toplandı. 
     Filistin yönetiminde yolsuzluk ve güvenlik birimlerindeki düzensizlik nedeniyle Filistin'de haftalardır devam eden gösterilerin ardından, 70 kadar delege ve üst düzey El Fetih yetkilileri biraraya geldi. 
     Konferansı engelleyen yaklaşık 20 silahlı militan, havaya ateş açtı. Ölen ya da yaralanan olmayan olayın ardından delegeler, toplantının devam etmesi için militanlarla görüştü. 
     Kendilerini El Akva Tugayları olarak tanıtan silahlı kişilerden biri, Associated Press ajansına yaptığı açıklamada, bu toplantının Arafat'a karşı bir komplo olduğu iddiasında bulundu. 
     
</TEXT>
</DOC>
