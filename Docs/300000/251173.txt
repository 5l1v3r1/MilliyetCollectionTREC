<DOC>
<DOCNO> 251173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/guncel/gun08.html </URL>
<DATE> 2004/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gümüşhane için ne yapalım ' toplantısı 
</HEADLINE>
<TEXT>


İSTANBUL Milliyet 

Gümüşhane Sanayiciler ve İşadamları Derneği'nin GÜSİAD yeni yönetim kurulu, Doğan Holding Yönetim Kurulu Başkanı Aydın Doğan'ı ziyaret etti. Doğan Medya Center'daki görüşmede Gümüşhane Vali Yardımcısı Nihat Karabiber ve Belediye Başkanı Mustafa Canlı da yer aldı. Aydın Doğan, "Bu, Gümüşhane'nin sorunlarını aramızda konuşma toplantısıydı. Birçok arkadaşımız İstanbul'da büyük işler yaptı, şimdi Gümüşhane'ye ne yapabilir diye konuştuk. 'Büyük bir sanayi yatırımı yapalım, büyük bir iş sahası yaratalım' diye hemşerilerimle sohbet ettik" dedi. Karabiber, "Aydın Doğan memleketine büyük katkılar sağlayan, memleketini unutmayan değerli bir büyüğümüz" derken, Canlı da yoğun temposuna rağmen memleketine yakınlık gösterdiğini belirttiği Doğan'a teşekkür etti. 


</TEXT>
</DOC>
