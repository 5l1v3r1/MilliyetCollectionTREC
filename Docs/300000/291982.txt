<DOC>
<DOCNO> 291982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sondun31.html </URL>
<DATE> 2004/11/25/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Seçkin komandolar dağda çırılçıplak görüntülenince... 
</HEADLINE>
<TEXT>

     İsrail'de dağda çırılçıplak görüntülenen seçkin ''Naval Komandoları'' birliğinin 6 üyesi ordudan atıldı. 
     ''Naval Komandoları''nın en eskilerinden 6 asker, Hermon Dağı'nda, komandolar arasında yaygın bir geleneği yerine getirerek çırılçıplak soyundu. Askerlerin soyunduğu yerin yakınında bulunan ve İsrail'in İbranice yayımlanan Yedioth Ahronoth gazetesinin muhabiri, bu anı gizlice görüntüledi. 
     Komandoların fotoğrafları, dün ve bugün olmak üzere, 2 gün üst üste gazetede yayımlandı. 
     Fotoğrafların yayınlanması üzerine, birliğin komutanının askerleri çağırarak, ordudan atıldıklarını bildirdiği ve ''Büyük bir utanca neden oldunuz. Nerede sizin sorumluluk duygunuz Bu böyle devam edemez. Sizin atılmanız bir mesajdır'' dediği bildirildi. 
     Komandaların doğal güzellikler içinde fotoğraf çektirip bunları karargaha asmalarının, birliğin adetlerinden olduğu da belirtildi. Komandoların, üniformalarını tamamen çıkararak ellerini önlerinde birleştirmiş olarak gülerken çekilen fotoğraflarını dün ilk kez yayınlayan Yedioth Ahronoth, atılma kararından sonra, bugün ikinci kez fotoğrafları bastı ve haberi ''IDF İsrail Ordusu gülmedi. Striptiz yapanları attı'' başlığıyla verdi. 

     
</TEXT>
</DOC>
