<DOC>
<DOCNO> 270326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sondun06.html </URL>
<DATE> 2004/09/09/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Güney Kore, 80'lerde nükleer deneme yaptığını itiraf etti... 
</HEADLINE>
<TEXT>

     Güney Kore, 80'li yılların başında nükleer denemeler yaptığını kabul etti. 
     Kimliğinin açıklanmasını istemeyen bir hükümet yetkilisi, nükleer denemelerin plütonyum kullanılarak yapıldığını bildirdi. 
     Uluslararası Atom Enerjisi Ajansın'dan UAEA bir heyetin yakın geçmişte yaptığı inceleme ziyaretinin de daha önce hiç açıklanmamış olan bu denemelerle ilgili olduğunu belirten yetkili, ''UAEA ile 80'lerin başındaki nükleer araştırma faaliyetlerimizle ilgili olarak temas halindeyiz'' dedi. 
     Amerikan hükümeti, Seul'ün 20 yıl önce plütonyum kullanarak yasadışı nükleer faaliyetlerde bulunduğunu iddia etmişti. 
     Seul hükümeti, bazı bilim adamlarının dört yıl önce izinsiz olarak plütonyum zenginleştirme faaliyetlerinde bulunduklarını, ancak bunun herhangi bir nükleer silah programıyla ilgisi olmadığını geçen hafta açıklamıştı. 
     Bu ifşaatın, Kuzey Kore'yi nükleer programından caydırmaya yönelik çabaları daha da zorlaştıracağı kaydedildi. 
     
</TEXT>
</DOC>
