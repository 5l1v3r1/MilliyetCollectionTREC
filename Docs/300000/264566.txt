<DOC>
<DOCNO> 264566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/guncel/axgun01.html </URL>
<DATE> 2004/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Alibeyköy çıkmaz semt 
</HEADLINE>
<TEXT>


Dere yatağındaki 170 evin kaderi tartışılıyor. Başkan Kadir Topbaş'ın bu evlerin istimlak edileceğini açıklamasına rağmen, halkın yine "direneceği" konuşuluyor 

ÜMRAN AVCI, ŞENOL DEMİRCİ İstanbul - Milliyet gökyüzünde MURAT ÖZTÜRK 

İstanbul Büyükşehir Belediye Başkanı Kadir Topbaş'ın, Alibeyköy dere yatağındaki evlerin istimlak edileceğini açıklamasına rağmen, vatandaşın kolay ikna olmayacağı ortaya çıktı. Eyüp Belediye Başkanı Ahmet Genç, daha önce mahalle sakinlerine yaptığı "Evinizin yerine ev ya da bedelini verelim" teklifinin kabul edilmediğini söyledi. 
Dere yatağında riskli 170 ev bulunduğunu söyleyen Genç, 5 - 6 yıl önce yaptığı teklif üzerine halkın ayaklandığını belirterek, şunları söyledi 
"Ben onlara 'Her yağışta felaketlere maruz kalıp rahatsız olacaksınız. Gelin evlerinize karşılık ev ya da bedel verelim. Buradan çıkın, zarar göreceksiniz, biz de dereyi ıslah edelim, yeşil alan yapalım' dedim. Vatandaşlar, '40 yıldır oturuyoruz, burası bizim yerimiz yurdumuz. Bizi buradan çıkarıp atamazsınız' diye direnişe geçti. Halk 'hayır' deyince 'siz bilirsiniz deyip' erteledik." 

Yıkacaklar diye korktular 
Tekliflerinin h l geçerli olduğunu kaydeden Genç, yağışların öncesinde mahallede anonslar yapıldığı, buna rağmen çok sayıdaki mahallelinin evlerini terk etmediğini belirterek, "Yıllardır buraları istimlak etmeye çalışıyorum ama herkes en az 3 daire talep ediyor. Kimisi de buradan rant elde edeceğimiz kanaatine kapılmış" dedi. 

Mezar kiralıyorlar 
Geçmişte dere tabanının altında olan evleri mühürlediklerini, onlara da 'Gelin bu katları dolduralım. Evlerinizin üzerine birer kat atmanıza müsaade edelim' teklifini yaptıklarını kaydeden Genç, "Dolayısıyla kat kayıpları olmayacak, üst kata çıkacaklardı. Bunu da kabullenmediler. Sonra ben alt katları mühürledim. Onlar da mührü sökerek alt katları 25 - 50 milyon gibi çok küçük paralarla, İstanbul'a yeni göçe gelmiş insanlara kiraladılar" diye konuştu. Mahalle sakinlerindan bazıları, tekrar bir felaket yaşamamak için Topbaş'ın istimlak projesine destek verirken, bazıları rant kaygısı nedeniyle karşı çıktı. 

'Bize kızan devlet niye okul yaptı ' 

Alibeyköy'de evlerini su basan vatandaşlar, sadece kendilerinin suçlanmasına tepki gösterdi. Yetkililerin, dere yatağına ev yaptıkları yönünde suçlayıcı açıklamalar yaptığını hatırlatan mahalle sakinleri, "Dere yatağına ev yapan sadece biz miyiz Devlet de bu dere yatağı boyunca 4 okul yapmış. Her sel baskınında okulda öğrenciler mahsur kalıyor" dedi. 

Yağmacılar yine işbaşında 

Sel baskını yaşanan semtlerde belediye ekipleri sokakları temizlerken, vatandaşlara da yardım etti. Gece ve dün yaşanan elektrik sıkıntısı vatandaşın işlerini oldukça zorlaştırdı. Büyükşehir Belediyesi Sağlık Daire Başkanlığı'na bağlı ambulanslardaki görevliler ise vatandaşları ücretsiz sağlık taramasından geçirdi. Marketleri basan sel sularına kapılarak sokaklara sürüklenen gıda maddeleri yağmalandı. Savunmasız dükk nlara giren hırsızlar ve yağmacılar işbaşındaydı. 

Sel basan evler lüks döşenmiş 

Hasar tespit çalışmalarına başlayan Eyüp Belediyesi ekiplerine ulaşan bilgilere göre, sel basan evlerin tamamına yakını lüks laminant parke kaplı. Yine evlerin tümünde televizyon, buzdolabı, çamaşır makinesi, bulaşık makinesi ve lüks mobilyalarla döşeli. En az hasar bildirim tutarı ise 6 milyar liradan başlıyor, 12 milyara kadar yükseliyor. Belediye ekipleri 200'e yakın ev ve işyerinde hasar tespiti yaptı. İlk tespite göre, yağışların faturası 1 trilyon lirayı buluyor. 

Vatandaşın zararı karşılanacak mı 

Vatandaşların en çok merak ettiği konu, zararlarının karşılanıp karşılanmayacağı oldu. İstanbul Valisi Muammer Güler göre, afetlerle ilgili genel mevzuat hükümleri var. O hükümlere göre gerekli işlemler yapılacak. Eyüp Belediye Başkanı Ahmet Genç de, hasarın devlet fonundan karşılanacağını söyledi. Vatandaş ise zararlarının karşılanacağına inanmıyor. 

ŞAKİR AYDIN, MUSTAFA KURTARAN, MUTLU BOZDAĞ İstanbul 


</TEXT>
</DOC>
