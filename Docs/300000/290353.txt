<DOC>
<DOCNO> 290353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/spor/spo04.html </URL>
<DATE> 2004/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da 'hava' alarmı 
</HEADLINE>
<TEXT>


Ziya Doğan, Fenerbahçe önünde kanat oyuncularından yerden ve sert ortalar yapmalarını istedi, "Havadan oynarsanız etkili olamayız" uyarısında bulundu 


Son uyarılar 
TRABZONSPOR Teknik Direktörü Ziya Doğan, bugünkü Fenerbahçe maçı öncesinde takıma son uyarılarını yaptı. Serkan Balcı ve Selçuk'un cezalı olmasının Sarı - Lacivertliler'in gücünü azaltmayacağını vurgulayan Doğan, özellikle duran toplar konusunda dikkat çekti. Bordo - Mavili çalıştırıcı, "Tehlikeli bölgelerde duran top kullanmaları için pozisyon hatası yapmayın. Ceza sahası yakınlarında faullerden uzak durun" diye konuştu. 

D'Haene yok 
TOLGA Seyhan, Hüseyin, Gökdeniz, Fatih ile de özel bir görüşme yapan Ziya hoca, milli maç stresinden sıyrılmalarını istedi. Trabzonspor Teknik Direktörü Yattara, Emrah, Celalettin ve Young gibi kanat oyuncularından da, kenarları çok iyi kullanmalarını ve yerden, sert ortalarla oynamalarını istedi, "Havadan oynarsanız, hiç etkili olamayız" dedi. Karadeniz ekibinde akciğer zarı zedelenen D'Haene'nin oynayamayacağı açıklandı. 

Primlere zam geldi 

ZİRVE yarışını doğrudan etkileyen Fenerbahçe maçına büyük önem veren Trabzonspor Yönetimi, galibiyet primini 10 milyar liraya çıkardı. Zorlu karşılaşmalar için 6'şar milyar lira prim vermeyi kararlaştıran Bordo - Mavililer, bu müsabakanın önemini dikkate alarak yüzde 60'lık bir zam yapmayı uygun gördü. 

İstatistik O G B M A Y İç saha 30 14 9 7 36 23 Dış saha 30 6 10 14 30 49 Toplam 60 20 19 21 66 72 

En farklı galibiyeti 3-0 1976-1977 14.hafta En farklı yenilgisi 1-5 D 1988-1989 26.hafta En gollü maçları 5-3 D 1990-1991 7.hafta Son galibiyeti 2-1 2001-2002 15.hafta Son yenilgisi 1-3 D 2003-2004 19.hafta Son beraberliği 0-0 2002-2003 1.hafta 
Not Tablo Trabzonspor'a göre hazırlanmıştır. 


</TEXT>
</DOC>
