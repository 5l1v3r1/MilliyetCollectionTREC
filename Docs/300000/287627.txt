<DOC>
<DOCNO> 287627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/siyaset/siy02.html </URL>
<DATE> 2004/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Komisyonda Devrim Kanunu krizi yaşandı 
</HEADLINE>
<TEXT>


ANKARA Milliyet 


TBMM Adalet Alt Komisyonu'nda Ceza Muhakemeleri Usulü Kanunu CMUK görüşülürken "devrim kanunu" krizi yaşandı. CMUK'un, 233. maddesine gelindiğinde, komisyonun Barolar Birliği Temsilcisi, eski Askeri Yargıtay Başkanı Fahrettin Demiray, "Devrim Kanunları bu hükmün dışındadır" ifadesinin eklenmesi uyarısında bulundu. Komisyon üyeleri, hükmün maddeye girmesinde bir sakınca bulunmadığını belirterek, k tip Gazi Üniversitesi Öğretim Üyesi Doçent İzzet Özgenç'ten önergeyi bilgisayara girmesini istedi. TCK görüşmelerinde zina düzenlemesinin kanuna girmesini öneren Özgenç, "Ben bu ifadeyi buraya yazmam. Bu karar siyasi olarak yanlış" diye tepki gösterdi. 

'Karar parlamentonun' 
CHP'li Orhan Eraslan'ın, "Siyasi kararları parlamento verir" yanıtını verdiği Özgenç, toplantıyı terk etti. 10 dakika sonra, AKP'li Halil Özyolcu ile tekrar gelen Özgenç, "Şimdi Halil'e anlatın" diye çıkıştı. Eraslan, CHP'lilerle birlikte yeni bir raportör bulununcaya kadar toplantıya katılmayacaklarını belirterek salonu terk etti. Kriz üzerine Adalet Komisyonu Başkanı Köksal Toptan, komisyon k tipliğine Adalet Komisyonu Şefi Erdal Erenol'un getirilmesini sağladı. 

Madde ne getiriyor 

Yapılan yargılama sonunda belirlenen ceza, en çok 2 yıla kadar hapis veya adli para cezasını öngörüyor ise, mahkeme, hükmün açıklanmasının geri bırakılmasına karar verebilecek. Hükmün ertelenmesi için sanığın daha önce kasten bir suç işlememiş olması şartı aranacak. Erteleme kararı verilmesi halinde sanık 5 yıl süreyle denetimli serbestlik tedbirine tabi tutulacak. Madde kapsamına Devrim yasaları dahil bütün suçlar girecek. 


</TEXT>
</DOC>
