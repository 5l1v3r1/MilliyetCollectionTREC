<DOC>
<DOCNO> 278367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/soneko12.html </URL>
<DATE> 2004/10/08/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
OPEC Petrol üretimini artırmayı düşünmüyoruz... 
</HEADLINE>
<TEXT>

     Petrol ihraç eden ülkeler örgütü OPEC'in dönem başkanlığını da yürüten Endonezya Petrol Bakanı Purnomo Yusgiantoro, üretimi artırmayı planlamadıklarını söyledi. 
     Endonezya'nın Bali kentinde düzenlenen Petrol Konferansı'nda gazetecilerin sorularını cevaplandıran Purnomo, uluslararası borsalarda yaşanan hızlı fiyat artışlarının, arz-talep dengesinden kaynaklanmadığını kaydetti. 
     ''Bu nedenle, petrol üretimini artırmayı düşünmüyoruz'' diyen OPEC Başkanı Purnomo, şöyle konuştu 
     ''Irak'ta Ocak'ta planlanan seçimin sakin geçmesi bekleniyor. Yine ilkbahar başlangıcında Kuzey Yarımküre'nin ısınma amaçlı petrol talebi hızla gerileyecektir. Gelecek yıl başlarında fiyatlar 50 dolar seviyesinin altına iner.'' 
     
     FİYATLAR, 52 DOLARIN ÜZERİNDE BEKLEMEDE 
     Bu arada uluslararası borsalarda son 3 gündür rekor seviyelerde gezinen petrol fiyatları, 52 doların üzerinde beklemeye çekildi. 
     Kuzey Yarımküre'de yaklaşan kış yanında Nijerya ve Norveç gibi önemli üretici ülkelerdeki işçi eylemleri ve İvan Kasırgası'nın verdiği hasarla ABD'de üretimin hala eski seviyesine yükseltilememiş olması gibi endişe yayan faktörler, petrol fiyatlarını borsa tarihlerinin en yüksek noktalarına taşımıştı. 
     New York Borsası'nda dün, bir ara dolara kadar yükselen ABD hafif petrolünün varili, son işlemlerde 52.67 dolar olan kapanış fiyatının 22 sent altı olan 52.45 dolardan satılıyor. 
     
</TEXT>
</DOC>
