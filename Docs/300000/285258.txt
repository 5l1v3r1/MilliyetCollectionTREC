<DOC>
<DOCNO> 285258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/ekonomi/eko07.html </URL>
<DATE> 2004/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Airbus fiyatı ticari sır 
</HEADLINE>
<TEXT>


ANKARA Milliyet 

Maliye Bakanı Kemal Unakıtan, Türkiye'nin satın alacağı Airbus uçaklarının fiyatlarının ticari sır olduğu için açıklanamayacağını, ancak alımın iyi iskontoyla yapıldığını söyledi. Firari ülkücü Haluk Kırcı'nın üzerinden çıkan pasaportta Maliye Gelirler Kontrolörü Remzi Bulut ismine rastlandığının hatırlatılması üzerine Unakıtan, bu isimde bir kontrolör bulunmadığını ifade etti. 2005 bütçe tasarısıyla ilgili olarak "Bütçemize IMF bütçesi deniyor. Bunlar boş laflar" diyen Unakıtan, "IMF bizi borçlandırmadı. Biz borçlandık" şeklinde konuştu. Unakıtan, Maliye Teftiş Kurulu'nun "IMF devlet içinde devlettir" şeklinde bir rapor yayınladığının hatılatılması üzerine, "Bu devletin resmi raporu değildir. Tek devlet vardır, lüzumsuz tefsirlerin gereği yoktur" dedi. 


</TEXT>
</DOC>
