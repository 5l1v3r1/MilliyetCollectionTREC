<DOC>
<DOCNO> 296975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/yazar/theper.html </URL>
<DATE> 2004/12/12/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bir umut 
</HEADLINE>
<TEXT>


Yıllar öncesinden söz edeceğim, benim lisede okuduğum yıllar yani 1964-1965 falan. İşte o yıllarda İstanbul'un nüfusu bugünkü gibi on beş milyona dayanmamıştı. Belki iki üç milyon, belki daha az. Ama... Bir gecede 30-35 tiyatro sahnesi perde açar, pek çok oyun kapalı gişe oynar, Beyoğlu'ndaki sinemalar binlerce kişilik koltuğu doldurur, cadde ortasında soyulmadan veya dövülmeden evinize dönebilirdiniz. Konser-sergi gibi sair kültürel faaliyetler de asla eksik olmazdı. Ne zaman ki seksen öncesi terör insanları eve soktu, ne zaman ki şehre akın başlayıp varoşlar oluştu İstanbul'da, şehir hayatı gitti, orman kanununun h kim olduğu dağ yaşantısı geldi. Hiçbir yönetim de bu çağ dışı yaşama karşı önlem almadı, suskun kaldı, seyretti. 
Bu bataklık içinde Beşiktaş'ta bir kültür sarayı yeşerdi, adı Mustafa Kemal Merkezi. İçinde 1032 koltukluk tiyatro salonu, alışveriş merkezi, sinema salonları, konferans salonları ve Atatürk Kütüphanesi olan bir merkez. Çalışmalarının unutulmayacağı bir belediye başkanı olan Yusuf Namoğlu projeyi başlattı ve Sayın İsmail Ünal gerisini getirdi, böylece Beşiktaş emsalsiz bir kültür merkezine kavuştu. Geçen hafta da "Mucizeler Komedisi"nin galası yapıldı. 
Bunu yazmamdaki maksat, iyice ümitsizliğe kapılmış İstanbul halkını böyle bir kültür merkezinden haberdar etmek. Mutlaka gidin, görün ve bilet bulabiliyorsanız Mucizeler Komedisi'ni seyredin. Hafif, zarif bir müzikli komedi. Oyunun içinde tanıdık simaları yakalayacaksınız ve bu oyunda özellikle "Şeytan"ı izleyin, benim gibi oyununa hayran kalacaksınız. 
Bu merkez İstanbul için müjde gibi geldi, arkasının geleceğini umut etmek istiyorum, zira arkamızda genç nesle böyle perişan bir şehir bırakmak ve nefretle y d edilmek istemiyoruz. 



</TEXT>
</DOC>
