<DOC>
<DOCNO> 292780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/yazar/pulur.html </URL>
<DATE> 2004/11/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Şu CHP'nin işleri... 
</HEADLINE>
<TEXT>


ALTAN Öymen, iyi, güzel bir yöntem tutturdu, gidiyor kendi anılarıyla, o tarihlerde, Türkiye'nin ve dünyanın gündemini yan yana yürütüyor. 
Birinci kitabı "Bir Dönem, Bir Çocuk"ta, 1930'lar ve 1940'lar döneminde, hem kendi hik yesini hem de Türkiye'nin, dünyanın gündemini anlatmıştı. 
İkinci kitap "Değişim Yılları"nda X ise 1947'den 1951'e kadar İkinci Dünya Savaşı'nın ardından Soğuk Savaş dönemi, Türkiye'de ve dünyadaki "Değişim Yılları"nı anlatıyor. 
Altan Öymen'in kitapları için, yakın tarihin el altı kitapları diyebilirsiniz, hem aradığınız olayların ayrıntısını buluyorsunuz, hem de Altan Öymen'in sağlam yorumlarıyla bilgi ediniyorsunuz. 

GEÇENLERDE birkaç arkadaş, Cumhuriyet ve demokrasi döneminde "dinin siyasete alet edildiği ilk olay"ı tartıştık, din ticaretinin, demokrasiyle birlikte pazara düştüğünde oy ayrılığı yoktu. Lakin, hangi olayla başlamıştı 
Çoğunluk "Türkçe ezandan, Arapça ezana dönülmesi"ni başlangıç gösterdi. 

BU olayın ayrıntılarını Altan Öymen'den izleyelim... 
1950'de iktidara gelen Demokrat Parti'nin ilk yaptığı işlerden biri "Arapça ezan okuma yasağı"nı kaldırmak oldu, tasarı hazırdı, Adnan Menderes ve diğer bakanlar, Celal Bayar'dan yana kuşkuluydular, olur a, Atatürk'ün de başbakanlığını yapan şimdiki Cumhurbaşkanı tasarıya karşı çıkabilirdi. 
Tasarının görüşüldüğü Bakanlar Kurulu toplantısına Bayar da katılır, bütün bakanlar Menderes gibi olumludurlar, yalnız Bayar tereddüt halindedir. Bir ara müdahale eder 
"Arkadaşlar, kararımızla Atatürk'ün ruhu muazzep olmaz mı 
Bakanlardan Dr. Nihat Reşat Belger hemen atılır 
"Büyük zaferimiz üzerine, Atatürk'ün ruhu, o kadarcık kusuru bize bağışlar efendim." 
Bayar'ın tereddüdü giderilir, yatıştırılır, o da Bakanlar Kurulu'ndaki neşeli havaya katılır. 

PEKİ, sonra 
İsmet Paşa'nın başında olduğu CHP, aslanlar gibi buna karşı çıkacaktır, değil mi 
Pek o kadar değil 
Eğer partinin başında İnönü ve yanında da birkaç milletvekili olmasa, CHP grubu, belki de tasarıyı destekleyecektir. 

FAİK Ahmet Barutçu, anılarında bu olayı şöyle anlatır 
"İnönü'nün telkinleri para etmemiştir. Az kalsa, ekseriyet Türkçe ezan okumanın hata olduğunu itirafa kadar gidecek, Demokratların teklifini iştiyakle kabule karar verecekti. 
Bunun bir milli dil ve şuur meselesi olduğunu, milli devlet politikasının mümkün olan her yerde Türkçe konuşmayı emrettiğini ve milli şuur politikasının icabı olarak, Türkçe namaza da davet yapılmasını tercih ettiğimizi, Meclis'te konuşacak olan parti sözcüsünün söylemesini kabul ettirinceye kadar akla karayı seçtik." 

YAAA, işte böyle, bugünlere nasıl gelindi sanıyorsunuz 
Böyle eyyamcılıkla gelindi 
Hele CHP'lilerin eyyamcılığı... 
Şimdi de, bazıları seçimden, beş ay önce, sabah namazlarına başlayan ve cami cami dolaşarak, "mütedeyyinliğini" ispat eden birinin peşine takılmış gidiyorlar. 
Nereye kadar gidebilirlerse... 
Çetin Yetkin'in deyimiyle "karşı devrim" nereye giderse... 
- 
x Doğan Kitap. 



</TEXT>
</DOC>
