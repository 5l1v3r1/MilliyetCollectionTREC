<DOC>
<DOCNO> 262686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/yazar/cetiner.html </URL>
<DATE> 2004/08/12/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Süreyya'ya saldırının dozu kaçtı .. 
</HEADLINE>
<TEXT>


Vur deyince öldürüyoruz üç gün önce göklere uçurduğumuz, övgü yağmuruna tuttuğumuz gencecik deneyimsiz kahramanlarımızı .. 
Yahu kardeşim ne onu yap, adamı megalomani ortamı içinde büsbütün çıldırt .. Ne de böylesine yerin dibine batır. 
Şu hale bakın siz. Edirne'de Milli Takım kampında kalmış, çalışmış Süreyya ve eşi... Tesisin en lüks suit odası verilmiş onlara... Normal zamanlarda 74 sporcu kapasitesi olan atletizm pistinde 26 gün süreyle Süreyya çalışmış. İsmini açıklamayan zat söylüyor bunları 
Ee peki ne istiyor İkram ettikleri yemekleri mi Sundukları çiçekleri mi Hadi bir de onlardan geriye isteyin, bir o kaldı... Bu ne çirkinlik ya Rabbi 
Bu yağcılığın da eleştirinin de ikisi ortası yok mudur 
Bu balayı değildir 
Atletizmde başarılarımızı hazmedemeyen yabancılar acaba öküz altında buzağı mı arıyor .. Öyle ya para işidir bu Onlar için her şey mubahtır 
Ama işin başından bizim büyük yanlışlarımız var Böylesine yetenekli bir sporcu kız, hep koşmuş, çalışmış, henüz dünyayı tanımıyor 13 yıldır beraber olduğu hocası kocasıyla baş başa çalışmaya bırakılır mı .. Denir ki, "Evladım, kızım bu balayı değildir. Bu bir bilgi, organizasyon işidir, şöyle şöyle bir teknik ekip ile çalışacaksınız... İşte size apaçık imkanlar haydi buyurun .." 
Belli ki, üstün yetenekli atlet Süreyya hocası, kocası birkaç da teknik eleman kendi küçük dünyaları içinde dön baba dönelim .. Dünya ile boğuşma hazırlığı yapıyorlar. Mümkün mü 
Atletizm Federasyonu da seyirci .. Pes doğrusu, gaflet, fiyasko hıyanet değil de nedir bu .. 

Borçları eskitmek 
Nasrettin Hoca'ya sormuşlar 
- Hocam senin için borçlarını ödemez diyorlar, doğru mu .. 
- Kardeşim, ben eskimiş borçlarımı pek ödemem de ondan söylüyorlar... 
- Peki ya yenilerini n'aparsınız .. 
Hoca gülerek cevap vermiş 
- Onları da eskitirim .. 

SSK'lı vatandaş temiz çıktı .. SSK'da ilaç rezaletini yine basın ortaya çıkardı... Aylardır, haftalardır sümsük haberlerle görev yerine getiriliyordu .. Amma gümmm diye ortaya çıktı gerçekler, sepettekiler yere döküldü... 
Sözgelimi bir milyarlık ilacı üç dört milyara satın alıyormuş SSK... İlaca ödenen fazla para yaklaşık 1 milyar TL .. 
Böylece yıllardır SSK'yı iflas ettirmekle suçlanan, ömür boyu prim ödemesine rağmen ilacını alamayan... Hem de SSK'yı batırdılar diye iftiraya uğrayan vatandaşlar çok şükür temize çıktı .. 
Bakanı, müsteşarı, genel müdürü, müdürleri hep toplantıdalar... Yıllardır havanda su dövülüyor .. Bir türlü primini ödemiş hasta işçisine gerekli ilaç hangisi ise onu veremeyen SSK yetkilileri şu gayet basit işe çare bulamıyorlar .. 
Gelişmiş ilaç sanayiimiz için SSK önemli bir pazar... Amma ne çare alan müşteri nereden ne alacağını bilemiyor .. Faturaya da ara firmalar girince hem fiyatlar yükseliyor hem de çarpık olaylar çıkıyor ortaya .. 
SSK'nın kontrol mekanizmaları doğru dürüst işlese, bu fiyat farkları görülmez mi .. Görülür, hem de pazarlık edilebilir .. Hiçbir ilaç firması SSK'yı kaybetmek istemez, hele ödemeler zamanında yapılırsa ilaç satımı ballı börek haline gelebilir... 
Eczaneler fabrikalardan yüzde 35 - 40 ile mal alabiliyor. Yıl sonu primleri de ayrı. Bu konuda yere sağlam basılırsa SSK en büyük kara deliklerden birini kapatmış olur. 


</TEXT>
</DOC>
