<DOC>
<DOCNO> 263499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/guncel/gun90.html </URL>
<DATE> 2004/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

KUTLARIZ .. 

Bugün, Cumhuriyet Tarihinin en önemli günlerinden biri .. Televole 500. programını kutluyor. Yani 10. yılını bitirip 11. yılına giriyor. Olayı, Türkiye, KKTC ve yurtdışı temsilciliklerinde çılgın partiden sabaha kadar yayınlarla "manyak" kutlayacağız. O partide kimler olacak... 
Karga gibi seslerine rağmen, 2 saatte 100 defa aynı şarkıları çalınarak zorla albümleri sattırılmaya çalışılan kerameti Televole'den menkul sanatçı bozmaları...Cumhuriyetin ilan tarihini, TBMM'nin doğru açılımını, cumhurbaşkanının ismini, 2 kere 2'nin kaç ettiğini bilmeyen kendi deyimleriyle "okyanuslar kadar derin" mankenler...Haftada 1 ila 3 arası ilişki yaşayabilen ve bu ilişkilere "seviye" yükleyebilme kabiliyeti olanlar...Hiçbir şey iken, 2. maddeye mensup "okyanuslar kadar derin" mankenlerle birlikte olup "Otomobil, Bay Mo" gibi bilumum sıfatlarla bir anda ünlü ve maymun olarak Hint kumaşlığına terfi edenler... 
Bunları hep sayende tanıdık, sağ olasın Televole. Ellerinize sağlık, doyasıya kutlayacağız bu zaferi. Ev sahibesi Petek Dinçöz de konser verecektir muhtemelen. Bizi çağırmadılar ama bir şekilde gireceğiz içeri, mutlaka gireceğiz .. 

Bu arada bir de marş yazdık Mustafa Sandal gibi esinlendik, kusurumuz varsa affola... 

Çıktık valla nasıl da, on yılda her savaştan 
On yılda on beş milyon tiki yarattık her yaştan 
Başta bütün sanatçıcıkların Korktuğu Tanrıyar Can, 
Derin Flaş...Flaş...Flaşlarla gördük her rezaleti dört baştan. 

Televoleciyiz, magazinin ismimiz tunç siperi 
Televole'ye durmak yaraşmaz, her pazartesi ileri 

Bir hızda sanatı, eğitimi, kültürü boğarız, 
Skandalların üstüne güneş gibi doğarız. 
Televoleciyiz, bütün başlardan üstün olan başlarız 
RTÜK'ten önce vardık, RTÜK'ten sonra varız. 

Sen onu benim külahıma anlat .. 
Sir. Wilhelm Corn-Etto 

Yemin Et 
Aziz Üstel Emre Belözoğlu hatta mı çocuklar Haa değil... Bu arada küçük bir reklam girmemiz gerekiyor... 
Bülent Yavuz Ama benim sözüm bitmedi... 
Aziz Üstel Reklamlardan sonra devam edeceğiz... 
Bülent Yavuz Ama sonra Ankara'ya dönüyorsunuz... 
Aziz Üstel Vallahi dönmeyeceğiz... 
not reklamlardan sonra ne Bülent Yavuz'a ne de Ankara'ya dönüldü 

Pek Hoş Oldu 
"Sevgili Osman Tanburacıcığım..." b b 
</TEXT>
</DOC>
