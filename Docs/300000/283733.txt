<DOC>
<DOCNO> 283733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sondun62.html </URL>
<DATE> 2004/10/27/ </DATE>
<TIME> 23.19 </TIME>
<AUTHOR>  </AUTHOR>
<HEADLINE>
Başbakan ve eski Başbakan, Arafat'ın konutuna çağrıldı... 
</HEADLINE>
<TEXT>

     Filistin Devlet Başkanı Yaser Arafat'ın sağlık durumunun kötüleşmesi üzerine, Başbakan Ahmed Kurey ve eski Başbakan Mahmud Abbas'ın, Arafat'ın konutuna çağrıldığı bildirildi. 
     Arafat'ın bürosundan bir kaynak, Filistin Devlet Başkanı'nın sağlık durumunun bugün kötüleşmesi üzerine, bir doktor heyetinin, sağlık durumunu kontrol etmek üzere Arafat'ın konutuna gittiğini söyledi. 
     Aynı kaynak ayrıca, Arafat'ın sağlık durumunun kötüleşmesi üzerine Filistin Başbakanı Ahmed Kurey ve eski Başbakan Mahmud Abbas'ın Arafat ile görüşmek üzere konuta çağrıldığını da söyledi. 
     Filistinli kaynak, Kurey ve Abbas'ın Arafat'ın odasında olduklarını, diğer Filistinli yetkililerin ise Arafat'ın odasına sokulmadığını kaydetti. 
     Bu arada, üç doktorun Arafat'ı muayene ettiği, Arafat'ın bürosunun dışında da bir ambulansın beklediği kaydedildi. 
     
</TEXT>
</DOC>
