<DOC>
<DOCNO> 267300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/yasam/yas02.html </URL>
<DATE> 2004/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Biri 'cinayeti' gözetliyor 
</HEADLINE>
<TEXT>


Kendisini 30 kez aldattığı için karısını bir inşaatta 30 yerinden bıçaklayan inşaat mühendisinin cinayeti olduğu gibi kameraya kaydettiği anlaşıldı 

SERHAT ÜNAL İstanbul 

Büyükçekmece'de, bir inşaatta 30 yerinden bıçaklanarak öldürülmüş olarak bulunan 2 çocuk annesi öğretmen Yasemin Baykal'ın 29 katil zanlısı kocası çıktı. Aldatıldığı gerekçesiyle cinayeti işlediğini itiraf ettiği öne sürülen inşaat mühendisi Mehmet Baykal'ın 44 , cinayeti ve öncesini kameraya kaydettiği ortaya çıktı. 
Polis, Gaziantep'te yaşayan öğretmenin, ortadan kaybolan kocasını aramaya başladı. Mühendis kocanın, Fatih'te gizlendiği evi belirleyerek takibe alan polis, 2 gün önce düzenlenen baskınla onu yakaladı. 
Baykal'ın şunları söylediği öne sürüldü 
"Ankara'ya arkadaşının yanına gidip bir hafta tatil yapacağını söyledi. Orada sevgilisiyle buluşup İstanbul'a gittiğini öğrendim. Kaldığı evi buldum. Otomobile bindirdim. Büyükçekmece'de boş bir inşaatta ellerini ve ayaklarını bağladım. Kamerayı kurdum. Beni, onlarca kez aldattığını anlattı. Sonra onu defalarca bıçakladım. Namussuzca yaşamaktansa çocuklarımın ve kendi onurumu kurtarmayı tercih ettim." 
İtirafta karısının 30 kişinin ismini verdiği, bu nedenle 30 yerinden bıçakladığı öne sürülen Baykal, çıkarıldığı mahkemece tutuklandı. 



</TEXT>
</DOC>
