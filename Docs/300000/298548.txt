<DOC>
<DOCNO> 298548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sontur08.html </URL>
<DATE> 2004/12/17/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Elektrikli ısıtıcı yatağı yaktı, 75 yaşındaki kadın yanarak öldü 
</HEADLINE>
<TEXT>

     Gaziantep'te, ''5 erkek çocuk annesi'' yaşlı kadın, yalnız yaşadığı evinde yanarak, öldü. 
     Edinilen bilgiye göre, Güzelvadi Mahallesi'ndeki tek odalı evinde yalnız yaşayan Ayşe Fatma Yalıç 75 , sabah kalktığında ısınmak için elektrikli ısıtıcıyı yaktı. Elektrikli ısıtıcıdan yatağının alev aldığını fark edemeyen yaşlı kadın dışarı çıkmayı başaramayınca yanarak hayatını kaybetti. 
     Evden duman yükseldiğini fark eden komşularının olay yerine çağırdığı itfaiyenin söndürdüğü yangında hayatını kaybeden Ayşe Fatma Yalınç'ın cesedi Gaziantep Devlet Hastanesi morguna kaldırıldı. 
     Yaşlı kadının aynı mahallede oturan kızı Döne Bektaş, yaptığı açıklamada, 2'si kız 7 kardeş olduklarını belirterek, ''Evinde yalnız yaşıyordu. Zaman zaman bizler alıp evimize götürüyorduk ama evinde yalnız yaşamada inat ediyordu. İnadı hayatını bu şekilde kaybetmesine neden oldu'' dedi. 
     Ayşe Fatma Yalınç'ın komşuları da açıklamalarında, ''Gününü bizlerle sohbet ederek geçirirdi. Hayatını anlatır 5 erkek çocuk annesi olmakla övünürdü '' diyerek üzüntülerini dile getirdi. 
     
</TEXT>
</DOC>
