<DOC>
<DOCNO> 260890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sontur01.html </URL>
<DATE> 2004/08/05/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Erzurum'da şaka haberi...Kaybolduğu iddia edilen sanatçılar ortaya çıktı 
</HEADLINE>
<TEXT>

     Erzurum'da, kayboldukları yönünde ihbar edilen gazeteci ve sanatçılar ortaya çıktı. 
     Işıklı cisim gösterisini yaparak gazeteci ve sanatçıların ortadan kaybolmasını sağlayan şakacı Mustafa Karadeniz, kayboldukları iddia edilen kişilerle birlikte iki gün süreyle kaldıkları evde basın toplantısı düzenleyerek, dünya barışı için bu şakayı düzenlediklerini açıkladı. 
     Karadeniz, Mersin'de görülen ışıklı cisim olayını da kendisinin yaptığını bildirerek, şunları söyledi 
     ''Erzurum'daki olay da tamamen senaryo ve şakaydı. Bugüne kadar insanları güldürmeye çalıştım. Ancak şimdi bunları komiklik olsun diye yapmadım. Kimse buna gülmez, hatta kızarlar. Ufo görüntüleriyle dünya kamuoyunun dikkatini çekmek istedik. Savaşa hayır diyoruz, acılara, haksızlıklara hayır diyoruz. Dünya barışı için bu şakaları yaptık.'' Karadeniz, yarın Erzurum'da lazer ve savaş görüntüleriyle ayrıca şov yapacaklarını da kaydetti. 
     

     
</TEXT>
</DOC>
