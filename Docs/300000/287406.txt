<DOC>
<DOCNO> 287406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/soneko02.html </URL>
<DATE> 2004/11/09/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Borsa şirketleri karlarını açıklıyor... 
</HEADLINE>
<TEXT>

     
     DIŞBANK, 9 AYDA 60.2 TRİLYON LİRA NET KAR ELDE ETTİ 

     Dışbank, yılın 9 aylık bölümünde 60.2 trilyon lira net kar elde etti. 
     Dışbank'tan yapılan açıklamada, toplam aktifleri yılın dokuz aylık döneminde geçen yıla göre reel bazda yüzde 23 oranında artarak 7 katrilyon lirayı aşan Dışbank'ın, toplam mevduatının da 3.2 katrilyon lirayı geride bıraktığı bildirildi. 
     Açıklamaya göre, reel sektörü destekleme ve perakende bankacılık anlayışı çerçevesinde kredilerini de artıran Dışbank'ın, toplam aktifleri içindeki kredilerinin payı yüzde 44.2 olarak gerçekleşti. 
     Açıklamada, 9 aylık rakamlara göre bankacılıkta sağlıklı büyümenin işareti olan, bankacılık hizmet gelirlerinin operasyonel giderleri karşılama oranının bu dönemde yüzde 31,25 olduğu ifade edilerek, bu oranın geçen yıla göre yüzde 64'lük bir artışı gösterdiği kaydedildi. 
     Açıklamaya göre, bankanın net ücret ve komisyon gelirleri yüzde 96 artarak 87 trilyon lirayı aştı. 
     
     DENİZBANK 91.4 TRİLYON NET KAR AÇIKLADI... 

     Denizbank, yılın 9 aylık bölümünde 91.4 trilyon lira net kar elde etti. 
     Denizbank'ın Borsa'ya gönderdiği enflasyona göre düzeltilmiş gelir tablosuna göre, bankanın 30 Eylül 2004 tarihinde sona eren 9 aylık dönemdeki net karı 91 trilyon 419 milyar lira oldu. 
     Bankanın, geçen yılın aynı dönemindeki net karı 59 trilyon 468 milyar lira olarak gerçekleşmişti. 
     
     FORD OTOSAN'IN NET KARI 368.5 TRİLYON LİRA 

     Ford Otosan, yılın 9 aylık bölümünde 368.5 trilyon lira net kar elde etti. 
     Ford Otosan'dan Borsa'ya gönderilen bağımsız sınırlı denetimden geçmiş, Uluslararası Finansal Raporlama Standartları'na UFRS uygun gelir tablolarına göre, şirketin Ocak-Eylül dönemi karı 368 trilyon 467 milyar lira olarak gerçekleşti. 
     Tansaş'ın, UFRS Konsolide bilançoya göre, geçen yılın 9 aylık döneminde 49 trilyon 548 milyar lira olan zararı, bu yılın aynı döneminde 38 trilyon 32 milyar liraya geriledi. 
     
</TEXT>
</DOC>
