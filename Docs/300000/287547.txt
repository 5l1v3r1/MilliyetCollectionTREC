<DOC>
<DOCNO> 287547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sontur37.html </URL>
<DATE> 2004/11/09/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
İki kardeş, cep telefonu alacağı için bir genci öldürdü 
</HEADLINE>
<TEXT>

     Adana'da, cep telefonu satışından kaynaklanan alacak nedeniyle dün çıkan olayda bıçaklanarak öldürülen gencin katil zanlısı 2 kardeşin yakalanarak gözaltına alındığı bildirildi. 
     Onur Mahallesi 1. Sokak'taki çay ocağında çıkan kavgada karnından ve kasığından ağır yaralanarak hastaneye kaldırılırken ölen Hüseyin Adanus'un 23 , katil zanlıları olduğu iddia edilen Murat L. ve Soner L. kardeşler yakalanarak gözaltına alındı. 
     Emniyet Müdürlüğü'nde yapılan sorgulamada zanlı Murat L'nin, olayın cep telefonu satışından kaynaklandığını öne sürdüğü öğrenildi. 
     Hüseyin Adanus'a cep telefonu almak için 118 milyon lira verdiğini, ancak telefonu alamadığını iddia eden Murat L'nin, ''Olay günü de paramı istemek amacıyla kardeşlerimle birlikte bulunduğu yere gitmiştim. Paramı vermeyince olay çıktı. Böyle olmasını istemezdim'' dediği ifade edildi. 
     Olaya karışan Ferhat L'nin de yakalanmasına çalışıldığı ve soruşturmanın sürdürüldüğü bildirildi. 
     
</TEXT>
</DOC>
