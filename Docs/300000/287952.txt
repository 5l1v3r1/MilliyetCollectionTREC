<DOC>
<DOCNO> 287952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/yazar/heper.html </URL>
<DATE> 2004/11/11/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Ya seninle, ya sana karşı 
</HEADLINE>
<TEXT>


AVRUPA Birliği hayali 17 Aralık'ta yüzde 50 oranında gerçekleşmiş olacak. 
Artık bunun aksini düşünmek bile istemiyorum. 
Herhalde aralık zirvesinde müzakerelere başlamak için önümüzdeki yılın münasip bir ayı kabul edilip ilan edilecek. 
Diğer yüzde 50'inin gerçekleşmesi, yani tam üyelik içinse Türkiye'nin önünde en aşağı 11 yıl olacak. Ve esas problem herhalde o 11 yıl boyunca yaşanacak. Türkiye'yi yolundan döndürmek isteyenlere göğüs germek Ankara'nın başarısının şartı haline gelecek. 

TÜRKİYE'yi üyelikten caydırma gayretlerinin ipuçlarını bugünden görüyoruz. 
Sonuçta AB, Avrupa devleti demekse, bu oluşuma uygulamada ya federasyon ya da konfederasyon denmez mi 
Federasyonsa, federe devletlerden birini de Türkiye oluşturacak demektir. Öyleyse "azınlık, azınlık" diye tahrik niye 
Bu AB'nin müstakbel üyesi bir ülkeyi zayıflatması demektir. 
Yok, Brüksel'in kafasında federe devletleri zayıflatıp merkezin hakimiyetini daha da güçlendirme niyeti varsa, bu konuda da neden hedefte yalnız Türkiye var 

AB bugüne kadar dünya platformunda ne siyasi, ne askeri ne de ekonomik etkinlik gösterebildi. 
ABD rakipsiz güç olmayı sürdürüyor. 
AB ise Ortadoğu'da yok, Balkanlar'da yok, Kafkaslarda yok, Asya'da yok. 
Öyleyse bu AB nasıl olacak da bir dünya gücü haline gelecek 
Üstelik bu AB'nin enerji kaynakları, özellikle petrolü de yok. Dünyadaki petrol kaynakları için mücadele eden ABD'nin yanında AB'nin adı bile geçmiyor. 
Aynı AB'de İngiltere başka telden, Fransa ve Almanya başka telden, İtalya ve İspanya başka telden çalıyor. 
AB dünyada etkin bir yer sahibi olmak istiyorsa, Balkanlar'da, Ortadoğu'da, Kafkasya'da, Asya'da varlığını hissettirmek istiyorsa Türkiye'yi dışlamamak zorunda. 
Türkiye'nin kalabalık ordusu, genç nüfusu, bölgesindeki tarihten gelen etkinliği görmezden gelinemez. 

AB, Türkiye'nin mecburen başka etkilerin altında kalmasını, başka seçenekler peşine düşmesini, kendisine cephe almasını istemiyorsa Ankara'yı üye olarak kabul edecektir. 
"Türkiye'yi hem aramıza almayalım hem de dizimizin dibinden uzaklaştırmayalım..." anlamına gelen kurnazlıklara Ankara "evet" diyemez. 
Tam üyelik yolunda, daha önceki adaylara uygulanmamış şartların Ankara için geçerli sayılması verilen sözlere de, yazılı belgelere de aykırıdır. Artık bu tartışma bitirilmelidir. 
Sonuç olarak Türkiye AB'yi istiyor. AB'deki karar vericiler de Türkiye'yi samimi olarak istiyorsa 17 Aralık ilk önemli sınav günüdür. 

"KORKUNÇ KOLEKSİYONCU" AKP iktidarının elinde TRT'nin dışında, 8 kanal, 2 dijital platform, 13 radyo kanalı, çeşitli dergi ve gazeteler olduğu açıklandı. "Medya tekeli" denen şey yoksa bu mu Başbakan Gökkafes'i boykot etti. Jest yetmez. Hukuka aykırılığın idaredeki uzantıları da yargı önüne çıkarılmalı. Hukuken gecekondudan farkı yoksa o bina da yıkılmalı... 

YETER Kapkaça teslim 
Kapkaç can yakıyor. Hem de "nitelikli hırsızlık" denilerek yaptırımın 3 ile 7 yıl arasında hapis cezasına yükseltilmesine rağmen. Ama henüz, binlerce kapkaç olayında 7 yıl hapis cezası uygulanmadı. Bundan sonra da rastlanamayacak. Çünkü mahkemeler cezaların hep alt sınırını veriyor. Önceki gün TV'de kapkaça kurban giden cep telefonlarının "İMEİ" numarası sayesinde bulunabilecekleri bilgisi verildi. 
Tesadüfe bakın, benim çalınan cep telefonumun "İMEİ" numarasının savcılık tarafından Telsim, Turkcell ve Avea'ya bildirilmesinin üzerinden tam iki ay geçtiği halde, h l ses seda yok. 
İstanbul'da "İMEİ" numaralarını değiştirmeyi meslek haline getirenlerin varlığından söz edenler var. 
Göç nedeniyle büyük şehirlerin sosyal haritası değişti. Aile, hemşerilik, çevre baskısının kalkmış olması, kapkaçın artmasında rol oynuyor. 
Kapkaça yoksulluğun sebep olduğunu kabul imk nsız, öyle olsa Türkiye'nin en az yarısı kapkaççı olurdu. Sebep ne olursa olsun, devlet vatandaşın emniyetini sağlamak, kapkaçı da önlemek zorunda. 
Ama istatistikler örneğin İstanbul'da kapkaç faillerinin ancak yarısının ele geçirilebildiğini gösteriyor. 
3 - 5 kapkaççıya teslim olacaksak, vay halimize .. 

ÜNİVERSİTE 500 - 0 mağlup 
Boğaziçi'nin rektörü, Türkiye'nin en iyi beş üniversitesini açıkladı. 
Beşin dışında kalan üniversitelerin rektörleri ateş püskürüyor. 
Oysa önceki gün dünyanın en iyi 500 üniversitesi ilan edilmişti. Ve bu listede tek bir Türk üniversitesi yer alamamıştı. 5'i bırakın 500'e giren yoktu. Ama hiçbir rektörümüz kılını kıpırdatmadı. Oysa evrensel ölçüler, dünya bilim arenasındaki yarış çok daha önemli değil mi 

BOL KAZANÇ Sen neymişsin be G.O.R.A 
Oh be nihayet "G.O.R.A." yarın vizyona giriyor. 
Bir yapıt bu kadar göklere çıkartılır. 
Aylardır ortada film yoktu, ama olmayan filmi, görülmeyen filmi methediciler her yanı sarmıştı. 
Cem Yılmaz'ı sahnede seyretmeyi severim. 
Ama "G.O.R.A."yı görmeden ahkam kesemem. 
Bu kadar nümayişten sonra "G.O.R.A." herhalde kazancıyla "Türk sinema tarihi"ne geçer... 




</TEXT>
</DOC>
