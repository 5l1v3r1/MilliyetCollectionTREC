<DOC>
<DOCNO> 273418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sontur19.html </URL>
<DATE> 2004/09/20/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Hazine aramak için kazdığı çukurda can verdi .. 
</HEADLINE>
<TEXT>

     Afyon'da, hazine aramak için kazdığı çukurda, meydana gelen toprak kayması nedeniyle göçük altında kalan kişi öldü. 
     AA muhabirinin edindiği bilgiye göre, Yasin Aydın 22 , arkadaşı Üzeyir Ural'la birlikte, Afyon'un Bolvadin İlçesi Özburun Beldesi'ndeki Üç Höyük Minarelik mevkiinde, hazine aramak için toprağı kazmaya başladı. 
     Yaklaşık 5 metre derinliğindeki çukurda kazı yapmaya devam eden Aydın, toprak kayması nedeniyle göçük altında kaldı. 
     Aydın'ın cesedi, Sivil Savunma Birliği ve jandarma ekiplerinin çalışması sonucu çıkarıldı. 
     Bu arada, plakasız otomobilini olay yerine yakın bir yerde ağaçların altına sakladığı belirlenen Üzeyir Ural, gözaltına alındı. 
     
</TEXT>
</DOC>
