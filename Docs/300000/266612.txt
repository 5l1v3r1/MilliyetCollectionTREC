<DOC>
<DOCNO> 266612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sonspo09.html </URL>
<DATE> 2004/08/26/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Grekoromen güreşte yaprak dökümü sürüyor, Mehmet Özal da yenildi 
</HEADLINE>
<TEXT>

     S.Gökhan Akengin-Soner Sayımlar Bildiriyor 

28. Yaz Olimpiyat Oyunları'nda grekoromen güreşte 96 kiloda Mehmet Özal, yarı finalde yenilerek, altın madalya şansını yitirdi. 
     Ano Liossia Spor Salonu'ndaki grekoromen güreş müsabakalarının 3. gün gündüz seansında mindere çıkan 96 kiloda Dünya Şampiyonu Mehmet Özal, çeyrek finalde Kübalı Ernesto Pena'yı 4-1 sayıyla yenerek yarı finalist oldu. 
     Özal, yarı finalde de daha önce yenildiği geçen yılın dünya ikincisi Mısırlı Karam İbrahim ile karşı karşıya geldi. Müsabakaya fırtına gibi giren Mısırlı güreşçi, üstüste oyunlarla sürekli puan topladı ve minderden 1 dakika 9 saniyede 10-0 teknik üstünlükle galip ayrılarak finale yükseldi. 
     Mehmet Özal, akşam seansında bronz madalya için İranlı Mesud Haşimzade ile karşılaşacak. Bu kilonun final mücadelesini ise Karam İbrahim ile Gürcü Namaz Rozadze yapacak. 
     Grekoromen güreşte dün de altın umutlarımız Şeref Eroğlu ile Hamza Yerlikaya beklenmedik yenilgiler almıştı. Şeref Eroğlu finalde Azeri rakibine yenilip altını kaçırırken Yerlikaya ise finale yükselemedi, bronz maçında da yenilmişti. 
     
     Babası kriz geçirdi 

     ŞEREF Eroğlu'nun babası Hacı Eroğlu 63 oğlunun final maçını izlerken kalp krizi geçirdi. Baba Eroğlu'nun, yakınlarıyla birlikte TV başında aşırı heyecanlandığı için rahatsızlandığı ve Kahramanmaraş Devlet Hastanesi'nde kaldırılan altına alındığı bildirildi. 
     
</TEXT>
</DOC>
