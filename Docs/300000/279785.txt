<DOC>
<DOCNO> 279785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sonspo20.html </URL>
<DATE> 2004/10/13/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Rasim Kara Del Bosque'nin yardımcısı olmam, o benim yardımcım olsun 
</HEADLINE>
<TEXT>

     Beşiktaş'ta, hakkında teknik direktör Vicente Del Bosque'nin yardımcılığına getirileceği yönünde spekülasyonlar yapılan siyah-beyazlıların eski teknik direktörü ve kalecisi Rasim Kara, ''Ben Del Bosque'nin yardımcısı olmam, O benim yardımcım olsun'' dedi. 
     Rasim kara, bir televizyon programında yaptığı açıklamada, Beşiktaş yönetiminden kendisine bir teklif gelmediğini, ancak ateş olmayan yerden de duman çıkmayacağını ifade ederek, şunları söyledi 
     ''Ben Del Bosque'nin yardımcısı olmam. Del Bosque'nin gönderilip gönderilmeyeceği konuşuldu, oylandı, sonra çıkıp Böyle bir şey yok dediler. Eğer 5 milyon Euro tazminat olmasa, takımda kalabilir miydi Son maç takım iyi oynamış diyorlar. Trabzonspor karşısında bir tek net gol pozisyonun yok. Bu mu iyi oynamak . Sergen'e Sakaryaspor karşısında penaltı verilirken iyi, Trabzonspor karşısında penaltı verilmeyince konuş. Bunlar doğru değil'' diye konuştu. 
     Çok transfer yapmanın önemli olmadığını anlatan Kara, ''Önemli olan üstüne yakışacak kıyafet almak. Her şey planlı programlı olmalı. Serdar Bilgili'ye yapılan haksız küfürleri, ileride bu yönetime de yapsalar iyi mi olur'' dedi. 

     
</TEXT>
</DOC>
