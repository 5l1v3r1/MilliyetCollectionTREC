<DOC>
<DOCNO> 256342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/son/sontur04.html </URL>
<DATE> 2004/07/18/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
AB'den 120 öğrenciye burs... 
</HEADLINE>
<TEXT>

     Dışişleri Bakanlığı ile Avrupa Birliği AB Komisyonu arasında imzalanan anlaşmalar uyarınca yürütülmekte olan Jean Monnet Burs Programları kapsamında, 2005-2006 akademik yılı içinde en az 120 öğrenciyle burs verilecek. 
     Türkiye Cumhuriyeti'nin AB'ye tam üyelik hedefi ve Katılım Öncesi Stratejisi çerçevesinde nitelikli personel ihtiyacının giderilmesi amacıyla verilecek olan Jean Monnet Bursu, AB kaynaklarından karşılanacak. 
     Jean Monnet Burs Programı, Dışişleri Bakanlığı ile AB Komisyonu arasında imzalanan anlaşmalar uyarınca Dışişleri Bakanlığı'nca yürütülecek. 
     Burs başvurularında, kriterleri yerine getiren kişilerin bursa katılabileceklerine dair ayrıca kurumlarının yazılı onayını almaları gerekecek. Halen öğrenim görmekte olan üniversite öğrencilerinden ise öğretim elemanları hariç kurum onayı istenmeyecek. 
     Özel sektörden yapılacak başvurularda da adayların çalıştıkları kurumun yazılı onayının yanı sıra kurumları ya da şirketlerinin ticaret odasına kayıtlı olduklarını belgelendirilmesi gerekecek. 
     Serbest meslek sahibi adaylardan ise bağlı bulundukları meslek odalarına kayıtlı olduklarını belgelendirmeleri istenecek. Bu koşulu yerine getirmeyen adayların ön elemeyi geçmelerine ve yazılı sınava katılmalarına hiçbir surette izin verilmeyecek. 
     Jean Monnet Burs Programı'nın uygulanmasının son senesi olması nedeniyle, 2005 2006 akademik yılı için düşünülen 120 kişiyi kapsayacak burs, bütçenin elverdiği ölçüde artırılabilecek. Burs programına alınacakların yüzde 60'ı kamu sektöründen, yüzde 30'u üniversitelerden, yüzde 10'u da özel sektörden seçilecek. 
     Yazılı ve sözlü sınavlarda başarılı olan minimum geçer notu alan adayların aldıkları notlara bakılmaksızın, kotaların doldurulması esası geçerli olacak. 
     
     SINAV TAKVİMİ 
     Adayların eksiksiz olarak doldurulmuş başvuru formları ve diğer belgeleri, kurum ve kuruluşların resmi onay yazısını ekleyerek en geç 15 Ekim 2004 Cuma saat 12.00'ye kadar Jean Monnet Yerleştirme Ajansı, Karum İş Merkezi, 3. Kat C Asansörü No 369, Kavaklıdere Ankara adresine ulaştırmaları gerekiyor. Adaylar, posta ile de başvuru yapabilecek. Postadaki gecikmeler göz önüne alınmayacağından, belgelerin bu tarihte ulaşacak şekilde postaya verilmesi gerekiyor. 
     Başvuru formlarının alınmasının ardından bir ön elemeye alınacak adaylardan yazılı sınava girmeye ehil bulunanların listesi, Jean Monnet Programı www.jeanmonnet.org.tr , Dışişleri Bakanlığı www.mfa.gov.tr ve AB Komisyonu Türkiye Temsilciliği www.deltur.cec.eu.int web sayfalarında açıklanacak. 
     Bursiyerlerin seçimi için yazılı ön sınav, 19 Kasım 2004 tarihinde Ankara'da gerçekleştirilecek. 
     Sınav dili olarak AB'nin tüm resmi dilleri geçerli kabul edilecek. Sınavda adaylardan AB ile ilgili bir konuda kompozisyon yazmaları talep edilecek. Sınavda sözlük veya herhangi bir başka yardımcı araç kullanılmasına izin verilmeyecek. 
     Adayların, sınav sırasında geçerli bir kimlik belgesi nüfus kağıdı veya sürücü ehliyeti ibraz etmeleri de istenecek. 
     Yazılı ön elemede başarılı olan adayların isimleri, 10 Aralık 2004 günü öğleden sonra anılan web sayfalarında açıklanacak. Sınav sonuçları hakkında, telefonla bilgi verilmeyecek. 
     Yazılı ön eleme sınavını geçen adaylar daha sonra bu web sitesinde yayınlanacak tarihlerde sözlü sınava yabancı dilde alınacak. Sözlü sınavın yeri, yazılı sınav sonuçları ile birlikte yine anılan web sayfalarında duyurulacak. 
     Sözlü sınavda başarılı görülen adaylar, AB Komisyonu'na iletilecek nihai listeyi oluşturacak. Sözlü sınavı da başarıyla geçerek bursu kazananların isimleri, yine Jean Monnet Burs Programı, Dışişleri Bakanlığı ve AB Komisyonu Türkiye Temsilciliği'nin web sayfalarında yayınlanacak. Sözlü sınav sonuçları hakkında, kesinlikle telefonla bilgi verilmeyecek. 
     
     BAŞVURU KOŞULLARI 
     Jean Monnet Burs Programı'na, Türkiye Cumhuriyeti vatandaşı olmak önkoşuluyla, halen Türk kamu kurum ve kuruluşlarında çalışmakta olanlar, halen Türk özel sektöründe çalışmakta olanlar, halen üniversitede lisans düzeyinde öğrenim görmekte olanlar, üniversitede yüksek lisans ya da doktora çalışmaları yapmakta olanlar, üniversitede kadrolu olarak çalışmakta olanlar başvurabilecek. 
     Sivil toplum kuruluşlarında çalışmakta olanlar, Türkiye'de yerleşik yabancı misyonlarda çalışanlar ile serbest meslek sahibi adaylar da özel sektör kontenjanından başvurularını yapma hakkına sahip olacaklar. 
     Bu gruplamaya dahil olmayanların stajyerler dahil başvuruları kabul edilmeyecek. 
     Yurtdışındaki üniversitelerde halen öğrenim görmekte olanlar da üniversite kontenjanından başvuruda bulunabilecekler. Devlet üniversitelerinden ya da özel üniversitelerden başvuracak adayların başvuruları, üniversite kontenjanından değerlendirilecek. Halen yurtdışında yüksek lisans ya da doktora programı izlemekte olan ve ikinci seneleri için bu burstan yararlanmak isteyen adaylar da başvuruda bulunamayacak. 
     Adayların sınav tarihinde 40 yaşından 15 Ekim 1965 ve sonrası doğanlar gün almamış olmaları, dört yıllık yükseköğretim kurumlarından mezun olmaları veya üniversite öğrencisi iseler, bu tür bir kurumun son sınıf öğrencisi olmaları gerekiyor. Son sınıf öğrencilerinin burs sınavını kazanmaları halinde ise 2005 yılının Şubat ya da Haziran ayında mezun olmaları şartı aranacak. 
     40 yaşından gün almama kriteri, kamu sektörü çalışanları için geçerli olmayacak. Bu adayların daire başkanı ve daha alt kademelerde çalışıyor olmaları yeterli bulunacak. 
     Mütercim Tercümanlık, Dil Bilimi Linguistik ve Edebiyatı lisans mezunları bursa başvuramayacak. Lisans eğitiminden sonra bu yıl açıklanmış çalışma alanlarından herhangi biri ile ilgili yüksek lisans eğitimi almış ya da almakta olanlar ile çalıştıkları işyerlerinde ilgili alanlarda uzmanlaşmakta olanlar, bu durumlarını belgelendirmek koşulu ile başvurabilecek. 
     Adayların yükseköğrenim süresince 4 üzerinden en az 2.5 veya 100 üzerinden en az 63 not ortalamasına sahip olmaları da aranacak. 
     
     YABANCI DİL ZORUNLU 
     Adaylarda, yurtdışında yükseköğrenimini sürdürebilecek düzeyde dil bilmek zorunluluğu da aranacak. Dil tespit sınavlarından ''İngilizce için TOEFL 600 250 , IELTS 6.5 Almanca için DSH yüzde 65, TestDaF 4, ZOP, KDS, GDS Fransızca için DALF, DELF yüzde 60 İtalyanca için CELI'' seviyesi aranacak veya Fransızca, Almanca ve İtalyanca dillerinde eğitim yapan kurumların denklik ve yeterlilik belgesi istenecek. AB'nin resmi olarak kabul ettiği tüm dillerden de başvurular kabul edilecek. Türkçe henüz resmi dil olarak kabul edilmiyor. 
     Adayların hangi yabancı dilde eğitim yapacaklarını önceden belirleyerek o dilde yabancı dil seviye tespit sınavını almaları ve yine aynı dilde Jean Monnet yazılı ve sözlü sınavına girmeleri gerekecek. 
     Arzu edilen yabancı dil için geçerli sınav sonuç belgelerinin son başvuru tarihine kadar Jean Monnet Yerleştirme Ajansı'na ulaştırılması gerektiğinden, adayların, 15 Ekim 2004 son başvuru tarihini göz önünde bulundurarak, yabancı dil sınavlarına girmeleri gerekiyor. KPDS ve veya ÜDS Üniversite Dil Sınavı ise Jean Monnet başvurularında geçerli kabul edilmeyecek. 
     Halen yurtdışında çalışılıyor olunması ya da yurtdışında lisans master doktora öğrencisi olunması ya da daha önce yurtdışında çalışma ya da eğitim amacıyla bulunulmuş olması da yabancı dil seviye tespit sınavlarından muaf tutulmak için geçerli bir sebep olarak kabul edilmeyecek. Bu adayların da yukarıda belirtilen yabancı dil tespiti için gerekli belgeleri tamamlamış olmaları istenecek. 
     Daha önce Jean Monnet bursu kullanmamış olmaları gereken adaylarda aranan nitelikler, burs seçme prosedürünün herhangi bir aşamasında, Dışişleri Bakanlığı ve AB Komisyonu Türkiye Temsilciliği tarafından yeniden incelemeye tabi tutulabilecek. 
     Erkek adayların askerlik görevlerini tamamlamış veya tecil ettirmiş olmaları ve bu durumu belgelendirmeleri de gerekecek. 
     
     BURSUN VERİLECEĞİ ALANLAR 
     Türkiye'nin AB'ye adaylık ve uyum sürecinin geliştirilmesi veya AB ile doğrudan ilgili konularda gerçekleştirilecek eğitim ve araştırmaları desteklemek amacıyla 2002-2003 akademik yılından itibaren verilmeye başlanan burs, şu alanları kapsıyor 
     ''Gümrük Birliği, Kişilerin Serbest Dolaşımı, Sermayenin Serbest Dolaşımı, Hizmetlerin Serbest Dolaşımı, Malların Serbest Dolaşımı ve Kamu İhaleleri, Rekabet ve Devlet Yardımları, Ortak Tarım Politikası, Ekonomik ve Parasal Birlik, Sosyal Politika ve İstihdam, Endüstri Politikası, Küçük ve Orta Ölçekli İşletmeler, Bölgesel Politika, Adalet ve İçişleri, Avrupa Güvenlik ve Savunma Politikası, Mali Kontrol, Tüketici Politikası, Enerji Politikası, Ulaştırma Politikası, Çevre Politikası, İstatistik, Fikri Mülkiyet Hakları ve Telekomünikasyon Politikası.'' 
     
     ADAYLARDA ARANAN NİTELİKLER 
     Yazılı sınavı başarı ile geçen adaylar, başvuru sırasında tercih etmiş oldukları çalışma alanlarından sözlü sınava tabi tutulacaklar. 
     Yazılı sınava girecek adaylardan, yazılı sorusunun yanı sıra bursu kazandıkları takdirde hangi konuda, hangi amaçla ve hangi ülkede eğitim görmeyi öngördüklerini 8-10 cümle ile anlatmaları da istenecek. 
     Jean Monnet Bursları çerçevesinde yapılacak eğitim veya araştırma, AB üyesi ülkelerdeki bir üniversitede veya üniversiteye eş değer bir kuruluşta verilen akademik eğitim programlarını kapsayacak. Bu itibarla, burs süresi en az 3 üç ay, en fazla bir akademik yıl olacak. 
     Bursların verildiği akademik yıl içinde kullanılması esas alınacak. Kazanılan bursların ertelenmesi ve veya uzatılması, mücbir nedenler dışında ilke olarak kabul edilmeyecek. 
     Bursu kazanan kamu görevlilerinin hak ve yükümlülükleri konusunda 657 sayılı Devlet Memurları Kanunu'nun ilgili hükümleri uygulanacak. Kamu sektöründen gelecek adaylar gibi üniversitelerin son sınıf öğrencilerinin ve özel sektör çalışanlarının da yurtdışı eğitimlerini tamamlayarak Türkiye'ye dönmeleri ve en az iki yıl Türkiye'de görev yapmaları gerekecek. 
     Her üniversite, enstitü veya merkez, ancak kendi mensupları arasından gelebilecek adayların başvurularını onaylayabilecek. 
     Bursların başarılı adaylara gidecekleri ülkede asgari bir yaşam düzeyi sağlamalarını amaçladığından, bu bağlamda, bir defaya mahsus olarak sağlanan gidiş dönüş uçak bileti ekonomi sınıfı , okul ücreti her sene Avrupa Komisyonu ve Dışişleri Bakanlığı'nca belirlenecek olan üst sınırı aşmamak kaydıyla , kitap ve araştırma giderleri yardımı da dahil olmak üzere, adaylara, gidecekleri ülkedeki yaşam koşulları çerçevesinde, AB Komisyonu'nun söz konusu ülkenin ilgili makamlarıyla belirlediği miktarda, minimum yaşam seviyesini idame ettirebilecek kadar ücret verilecek. Ödemeler, en üst sınırları aşmamak koşulu ve belgelendirme usulü ile yapılacak. 
     Bursların yeni uygulama döneminde bursiyerlerin AB ülkelerine eşit düzeyde dağılımını sağlamak amacıyla bazı AB üniversitelerine yerleşimine izin vermeme hakkını Dışişleri Bakanlığı ve AB Komisyonu Türkiye Temsilciliği ellerinde tutacak. Burs sınavlarını başarıyla tamamlayacak olan adayların AB eğitim kuruluşlarına yerleştirilmeleri, Jean Monnet Yerleştirme Ajansı tarafından yapılacak. 
     
</TEXT>
</DOC>
