<DOC>
<DOCNO> 283883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sontur44.html </URL>
<DATE> 2004/10/27/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Lösemili Esin için yardım kampanyası başlatıldı 
</HEADLINE>
<TEXT>

     Yakalandığı kan hastalığı, tedavisi geciktiği için löseminin en ağır türü olan AML'ye dönüşen 8 yaşındaki Esin Köse'nin, yurt dışındaki tedavi giderlerinin karşılanması için yardım kampanyası başlatıldı. 
     Esin Köse'nin babası Ahmet Köse, AA muhabirine yaptığı açıklamada, Çalışma ve Sosyal Güvenlik Bakanlığı'nın önerisiyle ve İçişleri Bakanlığı'nın izniyle, kızının tedavi masraflarının karşılanması için yardım kampanyası başlattıklarını söyledi. 
     Kızının tedavisi için yaklaşık 500 bin Euro'ya ihtiyaç duyulduğunu ifade eden Ahmet Köse, şunları kaydetti 
     ''Kızımın yurt dışında tedavisinin yapılması için Almanya ve ABD'deki bağlantılarımız hazır. Tek eksiğimiz para. Bunun için yaklaşık 450-500 bin Euro'ya ihtiyacımız var. Bu paranın temini için İş Bankası İzmit Şubesi'nde Türk Lirası, Euro ve ABD Doları hesabı açtık. Basının ve hayırsever vatandaşların desteğine ihtiyacımız var.'' Esin Köse için İş Bankası İzmit Şubesi'nde açılan hesap numaraları şöyle 
     ''Türk Lirası 2400-2146302, Euro 2400-1208128, ABD Doları 2400- 1208133'' Kocaeli Üniversitesi Tıp Fakültesi Hastanesi'nde geçen yıl Mart ayında kan hastalığı MDS tanısı konulan Esin Köse'nin, yurt dışında yapılması gereken tedavisi, parasızlık yüzünden geciktiği için Haziran ayında lösemiye dönüşmüştü. 
     Esin'in SSK'lı olan babasının, yurt dışındaki giderlerini karşılayamaması istemiyle, Kocaeli İş Mahkemesi'nde açtığı dava Köse ailesi lehine sonuçlanmış, ancak Yargıtay bu kararı bozmuştu. Dava yerel mahkemede yeniden görülecek. 
     
</TEXT>
</DOC>
