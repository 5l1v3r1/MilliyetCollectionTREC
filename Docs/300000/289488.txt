<DOC>
<DOCNO> 289488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sondun37.html </URL>
<DATE> 2004/11/17/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Giyim mağazasında ırkçı ayrımcılıka 40 milyon dolar tazminat 
</HEADLINE>
<TEXT>

     ABD'nin önde gelen giyim markalarından ''Abercrombie Fitch'', ırkçı ayrımcılık suçlamalarına karşı siyah, Hispanik ve Asyalı çalışanlarına 40 milyon dolar ödemeyi kabul etti. 
     Giyim firması çalışanlarınca ırkçı ayrımcılık yapıldığı suçlamasıyla San Francisco ve New Jersey'de açılan davalar karşısında şirket yetkilileri, 40 milyon dolar tazminat ve 10 milyon dolar mahkeme gideri ödemeyi kabul ederek, uzlaşma yoluna gittiler. 
     Ünlü giyim firmasının siyah, Hispanik ve Asyalı çalışanları, satış bölümünde kendilerine oranla beyazlara çok daha fazla sayıda yer verildiği, ortalıkta fazla görünmeyecekleri işlere koşturuldukları ve katalog ile reklamlarda tamamen beyazlara yer verildiği suçlamalarıyla ırkçı ayrımcılık yapıldığı gerekçesiyle dava açmışlardı. 
     Şirketin CEO'su Mike Jeffries, ayrımcılığa hiçbir zaman hoşgörü tanımadıklarını söylerken, davanın uzayıp şirketin ismine zarar vermemesi amacıyla uzlaşma yoluna gittiklerini söyledi. 
     Giyim firmasının tazminat ödeyeceğini açıklamasının ardından, şirketin New York borsasında işlem gören hisse senetleri yüzde 2,1 değer kaybetti. 
     
</TEXT>
</DOC>
