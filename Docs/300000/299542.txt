<DOC>
<DOCNO> 299542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sonspo07.html </URL>
<DATE> 2004/12/21/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Trabzonspor'da Susic de listede... 
</HEADLINE>
<TEXT>

     'Hayır' yanıtı veren Şenol Güneş'in ikna edilmesini ısrarla ön planda tutan Trabzon'a Boşnak hoca Susic'den haber geldi. 
     
     Öncelik değişmedi ama... 
     Atay Aktuğ’un üç yıllığına yeniden başkanlığı seçilmesinden sonra teknik direktör arayışlarına hız veren Bordo - Mavili kulüpte adaylar da birer birer ortaya çıkmaya başladı. Şenol Güneş’in CNN Türk’teki canlı yayında Trabzonspor’a gitmeyeceğimö açıklaması ile adeta kısa süreli bir şok yaşayan yönetim, herşeye karşın tecrübeli teknik adamı listenin ilk sırasında tutmaya ve kendisini ikna turlarının artırılarak sürmesine karar verdi. 
     
     Sözleşmesi sorun değil 
     Bordo-Mavili takımı çalıştırmak isteyen isimlerden birinin de Saffet Susiç olduğu belirtildi. Konya’yı çalıştıran Boşnak hocanın menaceri, Sözleşmesinde, 4 büyüklerden teklif alması halinde tek taraflı feshedilebilir, maddesi var. Trabzonspor’dan talep gelirse bu madde yürürlüğe girerö dedi. Tecrübeli hocanın yanı sıra bir dönem Fenerbahçe’yi çalıştıran Werner Lorant ile ünlü Schaffer’in de gündeme alınabileceği sızan haberler arasında... 
     
     Menacerler boş durmuyor 
     Yönetime, sürpriz teklifler de gelmeye devam ediyor. Son olarak Alman çalıştırıcı Berti Vogts’un menacerinden, Eğer anlaşma sağlanırsa, Trabzonspor’u çalıştırmaya hazırö bilgisi geldi. Ünlü teknik direktörün, 500 bin dolara çalışan Ziya Doğan’dan bile daha az ücrete Bordo - Mavili takımda görev alabileceği belirtildi. Tüm bu gelişmelere karşın yöneticiler ise ısrarla Şenol Güneş’in tutumuna göre hareket edeceğizö açıklamasını yapıyor. 
     
</TEXT>
</DOC>
