<DOC>
<DOCNO> 277664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/yazar/cemal.html </URL>
<DATE> 2004/10/06/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Görevimiz tehlike 
</HEADLINE>
<TEXT>

BRÜKSEL 

İpin inceldiği yer neresi Bu sorunun yanıtı sır değil. Avrupa Birliği Komisyonu bu sabah Türkiye'yle üyelik müzakereleri başlayabilir diyecek mi 
Diyecek. 
Tersi, sürpriz olur. 
Ama nasıl diyecek 
Bunu demenin birçok formülü var. Mesela, Türkiye'nin Kopenhag kriterlerini yerine getirdiğini belirtirken, yeterince mi diyecek Büyük ölçüde takısını mı yeğleyecek 
Belki daha önemlisi 
17 Aralık'taki AB zirvesine müzakerelerin başlamasını önerirken, gecikmeksizin diye bir ek yapacak mı o cümleye 
Bu 'gecikmeksizin' vurgusu, 2002 yılı Kopenhag zirvesinde AB Konseyi'nin bildirisinde yer almıştı. Böyle bir vurgunun AB Komisyonu tarafından yapılması ille de gerekmiyor. Kendisini aşan bir konu sayılıyor bu. 
Ama Komisyon önerisinde yine de 'gecikmeksizin' diye bir vurgu yapılması gündemdeydi. Önceki taslakta bu vardı, sonra çıkarıldığı öğrenildi. Bu konuyla ilgili olarak dün taraflar arasında telefon trafiği yaşandı. Ankara bunun için bastırdı. Bugün öğlene kadar bu ek yine yapılabilir. 
Yapılmazsa ne olur 
Dünyanın sonu değil. 
Peki o zaman bu çekişme ne AB Komisyonu, 30 komiserden oluşuyor. Azınlıkta olan grup, nihai kararın çıkacağı 17 Aralık zirvesine mümkün olabildiğince muğlak, net olmayan bir Komisyon önerisiyle gitmenin peşinde. 
Bu küçük grup, Türkiye'yle müzakerelerin başlamasına dönük tavsiye kararını artık engelleyemeyeceğini biliyor. Onun için de zaman kazanmaya gayret ediyor. 
Bu nedenle de, bu kararın bir şartname ile çıkmasını sağlamak çabasında. AB'nin özellikle titizlendiği konu başlıklarıyla, denetim mekanizmalarıyla, altı aylık uygulama raporlarıyla Türkiye'nin sıkı bir markaj altında tutulmasını istiyor. 
Karar böyle çıkarsa ne olur 
Dünyanın sonu mu gelir 
Sanmıyorum. 
Hatta şunu söylemek mümkün 
Ankara'nın müzakere sürecinde 'disiplin'i sürdürmesi açısından böylesi mekanizmaların varlığı olumlu etki yapabilir. Ankara'da işin sıkı tutulmasını sağlayabilir. Tıpkı IMF'nin stand - by anlaşmalarının Türk ekonomisindeki yapısal değişimi hızlandırıcı etkisi gibi... 
Tekrar başa dönersek 
Brüksel'de bugün için önemli olan, "Türkiye'yle müzakerelere başlanabilir" diyen bir tavsiye kararının çıkmasıdır. Diğer konular bunun yanında şimdilik detay kalıyor. 
Peki, Komisyon'dan bu sabah böyle bir yeşil ışık yanmasıyla birlikte iş bitiyor mu 
Bir bakıma bitiyor. 
Bir bakıma bitmiyor. 
Bitiyor çünkü Chirac dahil AB'nin önde gelen tüm liderleri bugüne dek bir noktayı hiçbir kuşkuya yer bırakmayacak biçimde defalarca açıkladılar. Dediler ki, "AB Komisyonu yeşil ışık yakarsa, biz de 17 Aralık'ta müzakereleri başlatma kararı alırız." 
Bu açıdan iş bitiyor. 
Ama bir bakıma da bitmiyor. 
Çünkü 17 Aralık'a daha çok var. Önümüzdeki iki buçuk ay içinde biz Türkler kendi ellerimizle yine olmadık bir kriz yaratabiliriz. 
Zina bu bakımdan bir örnekti. 
Başbakan Erdoğan'ın yol açtığı zina krizinin yaptığı tahribat Brüksel'de kendini hemen hissettiriyor. Bu yüzden, Türkiye'yle ilgili son metinlerin yazılmasında olumsuz vurguların çoğaldığı belirtiliyor. Zina olayı, öyle anlaşılıyor ki, Brüksel'de Türkiye'ye karşı olanların elini güçlendirmiş ve zihinlerde AKP hükümetine yönelik güven eksiği yaratmış... 
Avrupa'nın başkentinde zinayla ilgili olarak diplomatik kuliste kulaklara çarpan bir ilginç nokta daha var. Bu krizin uzun zamandır ilk kez CHP'ye prim verilmesine yol açtığı belirtiliyor. 
17 Aralık'a kadar ne gibi olumsuzluklar yaşanabilir Türkiye'de Bu tarihe kadar müzakere kararı açısından AB zirvesini kötü etkileyecek nelerle karşılaşabiliriz İnsanın düşünmek bile istemediği bazı ihtimaller şöyle sıralanabilir 
1 Kasım ayında mahkemesi olan Leyla Zana'nın yeniden tutuklanması... 2 Türk Silahlı Kuvvetleri'nin Kuzey Irak'ta büyük bir operasyonu... 3 Siyaset meydanında sivil - asker dengelerini altüst edebilecek olaylar... 4 Ya da radikal İslamın, kökten dincilerin Türkiye'yi karıştırması vs... 
Bütün bunlar, bizde olsun Avrupa'da olsun, Türkiye'ye karşı bulanık suda balık avlamak isteyenler için eşsiz fırsatlar sunabilir 17 Aralık'a kadar... 
Yani görevimiz tehlike 
Evet, buralara kolay gelinmedi. 
Ama bugün için artık önemli olan AB Komisyonu'ndan "Türkiye'yle müzakerelere başlanabilir" cümlesinin yer aldığı tavsiye kararının çıkmasıdır. 
Bunun da aksi beklenmiyor. 
Brüksel'den üçüncü yazı yarın. 



</TEXT>
</DOC>
