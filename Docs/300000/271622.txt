<DOC>
<DOCNO> 271622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sondun11.html </URL>
<DATE> 2004/09/14/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
ABD'de bireysel silahlanma 'serbest' 
</HEADLINE>
<TEXT>

     Yasak kararı, okullarda düzenlenen saldırılar sonrasında gelmişti Amerika Birleşik Devletleri'nde isteyen artık saldırı silahı alabilecek ve evinde bulundurabilecek. 
     10 yıl önce onaylanan bireysel silahlanmaya ilişkin yasa yürürlükten kaldırıldı. ABD'liler kalaşnikof ve uzi gibi saldırı silahlarını satın alabilecek. 
     1994 yılında Bill Clinton'ın başkanlığı döneminde çıkarılan yasa, 19 çeşit saldırı silahını kapsıyordu. Bunlar arasında özellikle hafifliği ve kullanım kolaylığıyla tanınan kalaşnikof tüfekleri de vardı. 
     
     'Bush'un silah üreticilerine jesti' yorumu 
     Yasağın kasım ayındaki başkanlık seçimleri öncesinde kaldırılmasına dikkat çekiliyor. Bu adım, ABD Başkanı George Bush'un silah üreticilerine jesti olarak yorumlanıyor. 
     Silah üreticilerinin Cumhuriyetçi Parti'ye yakın olduğu biliniyor. 
     Saldırı silahlarına yönelik yasak kararı, ABD'de okullarda ard arda düzenlenen saldırılar sonrasında gelmişti. 
     
</TEXT>
</DOC>
