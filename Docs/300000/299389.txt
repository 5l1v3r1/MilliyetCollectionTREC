<DOC>
<DOCNO> 299389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/yazar/asik.html </URL>
<DATE> 2004/12/21/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Sermayemiz laf... 
</HEADLINE>
<TEXT>


Devlet yetkililerinin her birinin özel uçağı var. Türkiye'nin her türden sivil ve askeri uçağı, helikopteri var. Ama bütün bu "var"lara karşın Bağdat'taki büyükelçiliğimizi korumaya giden güvenlik görevlilerimize tahsis edeceğimiz bir uçak "yok"... Onları ölümün kol gezdiği bir ülkeye, altlarına zırhlı araç bile vermeden karayoluyla gönderiyoruz ve sonuçta beş şehit veriyoruz. 
Üslerimizi Amerikalılara açmışız. Amerikan askerleri üslerimizi kullanarak Bağdat'a havadan iniyorlar. Biz güvenlik görevlilerimizi aynı yoldan Bağdat'a indiremiyoruz. Karadan ölüme yolluyoruz. 
Sonra gelsin törenler, gelsin hamasi nutuklar... Kuran'dan ayet okumalar vs... 
Laftan başka sermayemiz kalmadı galiba, öyle değil mi 

Dışişleri Bakanı Gül, "Türkiye'de artık ara rejimler, askeri müdahaleler olmayacak" demiş. O açıdan bakınca, AKP'nin parti olarak hedefine ulaştığı kesin... 
Haldun Ertem 

Film arası maç Okurumuz Lerzan Düz, şaşkınlığını h l atamamış, telefonda anlatıyor. 
"Cumartesi akşamı, TRT'nin birinci kanalında, Türk sinemasının en güzel filmlerinden Muhsin Bey'i izliyordum. Ortalara doğru film bir anda kesildi, ekrana "İş Bankası Sunar" gibisinden bir yazı, ardından o gün oynanan Fenerbahçe - Konyaspor maçının özet görüntüleri geldi. İki dakika kadar sonra maç bitti, film yine pat diye kaldığı yerden devam etti. Böyle bir yayıncılık değil Avrupa'da, bana kalırsa Ortadoğu ya da Afrika'da bile yoktur." 

Olası referandum... Fransa ve Avusturya halkları, şu anda Türkiye'nin üyeliğine çoğunlukla karşı... Acaba 10 - 15 yıl sonra bu eğilim değişir mi 
Fransa Ulusal Meclis Dışişleri Komisyonu Üyesi Eduard Balladur'ün 19 Aralık 2004 tarihinde Le Monde'da yer alan sözlerini aktaralım 
- 2025'ten sonra AB fonlarından Türkiye'ye her yıl 28 milyar euro ödenecektir. Fransa halkının AB'ye katkısı yüzde 30 artacaktır... 
Fransa halkı bu durumda Türkiye'nin üyeliğine evet der mi Neden desin 

Hızlı üyelik var mı Hükümet Sözcüsü ve Adalet Bakanı Cemil Çiçek "Müzakereleri 5 yılda tamamlarız, tam üyelik sürecini kısaltırız" diyor... 
Böyle bir şey mümkün mü Hayır... Bakınız anlaşmada ne deniyor 
"...Birliğe büyük mali yük getirecek aday ülkelerin üyeliğe kabulü... 2014 yılı sonrası mali çerçeve hazırlandıktan sonra olabilir." 
Yani siz yükümlülükleri 5 yılda tamamlasanız da 10 yıldan önce üyelik yok... 
Hükümet sözcüsü bunu bilmiyor mu Gazeteleri okumuyor mu Hayret 

Fiyasko havası... Fransa Cumhurbaşkanı Jacques Chirac'ın, geçen çarşamba gecesi yaptığı tarihi konuşma, ertesi gün Türk basınında büyük tezahüratla karşılanırken, bizim sütunda bu konuşmanın Türkiye'nin önünü açtığı değil, kapadığı yazılmıştı. 
Acaba uyanmak istemeyenleri veya uyur taklidi yapanları Hollanda Dışişleri Bakanı Bernard Bot'un sözleri uyandırdı mı 
"Türkiye Avusturya ve Fransa'da düzenlenecek referandumlar nedeniyle, büyük ihtimalle Avrupa Birliği'ne giremeyecektir..." 
Tayyip Erdoğan ve Abdullah Gül'ün, referandumu gündeme sokan Chirac'ın yüzüne çarpması gereken sözleri de yine Bot telaffuz ediyor 
"Maç sırasında kale direklerinin yerini değiştirmeyi çok adil bulmuyorum. Biz, Türklere, ne 1999'da ne de 2002'de tüm bu prosedürlerin ardından bir referandumun geleceğini söyledik..." 
İsveç Başbakanı Göran Persson, bizimkilerin topluma yutturmaya çalıştığı "zafer"in içyüzünü anlatıyor 
- Biz olsaydık bu şartlı üyelik konusunu kabul etmezdik. Fakat Türkiye fazla direnemedi. Türkiye kabul etmeye yönelince, biz öne çıkıp engel olmak istemedik... 

AB, Türkiye'ye müzakerelere yeni başlayacak ülkelerle aynı koşulların uygulanacağını söylüyor... 
Doğru mu 
CHP Milletvekili Onur Öymen diyor ki 
- Hırvatistan ile ilgili kararın metnini inceledik. Ne ucu açık müzakere uygulanıyor Hırvatistan'a, ne hak kısıtlaması... Kendilerine referandum uygulanacağı da söylenmedi hiç... 
Türk hükümeti, 1999 Helsinki'de verilen sözü anımsatarak, "Bize diğer üyelerle aynı koşulları uygulayacaktınız, neden sözünüzden caydınız " diyememiştir... 

Güney Kıbrıs Rum Yönetimi lideri Papadopulos, "AB zirvesinde fazlasını istedik ama azını aldık" demiş Olsun. Biz de "Azını vereceğiz" dedik ama fazlasını verdik. 
Arif Ayhan 



</TEXT>
</DOC>
