<DOC>
<DOCNO> 271310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/yazar/temelkuran.html </URL>
<DATE> 2004/09/13/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
L l Kızlar Korosu 
</HEADLINE>
<TEXT>

Devlet ve sırıtkan hoca kızları, 'İç Anadolu terbiyesine' davet ediyor dilsiz kızların makbul olduğu... Onlara göre kadın öncelikle 'ev kızı' olmalı. Genel müdür olsa bile kadın, susmalı 

Kurallarını kadınlardan korkan erkeklerin belirlediği bir oturma odası terbiyesi içinde, uslu olduğu için onaylanmanın şevkiyle "hocasını" savunan bir kız çocuğu. ATV stüdyolarında "uygunsuz" şeylerden bahseden bir başka kız çocuğu. Telefonla bağlanıp "Hoca beni de dövdü" diyen başka kadınlar... İzleyebilmek için arada bir gözünüzü başka tarafa çevirip mola almayı gerektirecek kadar mide bulandırıcı bir sahne. Sırıttıkça sevimsizleşen, kızlar dayaktan ve tacizden bahsedince "Delilleri var mı " diye soracak kadar alçalan bir "hoca". Devletin, madalyaları takarken sahiplendiği ama uygunsuz şeylerden bahsedince eteğinden silkelediği halterci kızlar... Geçen hafta gündemin en midesiz konusuydu Halterci kızlar ve meşum hocaları... Devlet Bakanı ve Başbakan Yardımcısı Mehmet Ali Şahin önceki gün nihayet bir açıklama yaptı. Dün gazetelerdeydi 
"Marifet ağırlığı kaldırmak değil, ağır olmaktır " 
Sözü kızlaraydı. Kızlar halteri kaldırıp sonra da dilsiz ev kızları olarak dayaktan, tacizden bahsetmemeliydi. Bütün kızlar, ne yaparsa yapsın öncelikle ev kızı olmalıydı L l, susmalıydı. 
Enteresan bir biçimde açıklama, taciz ve dayakla suçlanan hocanın, bu iş ilk gündeme geldiği gün ettiği cümleyle aynı şekilde tınlıyordu. Sırıtkan hoca, sporcu kadınlar tarafından suçlandığında, son sözü söylemenin dramatik havasıyla şöyle demişti 
"İç Anadolu terbiyesi almış kızlar böyle konuşmaz " 
Bütün bu olayın en önemli cümlesi buydu benim için. Diğer her şey, bütün pislik, bu cümlenin, bu "terbiyenin" yan ürünleriydi. Bu "İç Anadolu terbiyesi" devlet katında da öyle onaylanmış olmalı ki Milli Eğitim Bakanlığı "hocayı" geçen yıl, benzer nedenlerle soruşturmadan geçirdikten sonra sadece görev yerini değiştirerek "cezalandırmıştı" . Devlet, "Buradaki kızlar bitti. Git başka yerdeki kızlara sarkıntılık et" mi demiş oluyor acaba böylece İç Anadolu terbiyesi almış çok kız var çünkü. Nasılsa... 
O yüzden zaten böyle kızlar seçilmiyor mu dövülmek, koşturmak, halter kaldırtmak için Nişantaşı'ndaki hangi kıza yapabilirdi "hoca" bunu Etiler'deki hangi kıza Mamak'tan seçmiyor mu devletimizin hocaları taciz edilecek kızları Susmak zorundalar nasılsa 

Ev kızı müdürler Sınıfsal bir yanı var elbette. Ama sınıflar üstü bir yanı var ki, kadınlar ne kadar başarılı olsalar da en başından beyinlerine kazınan "terbiyeyi" reddedebilecek güçte hissetmiyorlar kendilerini. Bu yüzden genel müdür, müdür kadınlarla yapılan "başarı röportajlarında" bile eğreti duruyor kadınlar. Şöyle bir rahat oturup, rahat konuşamıyorlar. Mutlaka bir de çocuklarıyla, kocalarıyla, oturma odalarında veya mutfakta da bir poz veriyorlar. Oturma odası veya İç Anadolu terbiyesini terk ettikleri sanılmasın yani. "Onayla beni Sev beni " diye bağırıyor kadınlar Meclis'te Türkiye'yi, şirkette en büyük paraları yönetseler bile... Ne kadar güçlü olabilirdik onaylanmak ihtiyacını sıyırıp atabilseydik Sevilmek için bacaklarımızı bitiştirip oturmayı bilmek zorunda olduğumuza inanmak zorunda olmasaydık, belki o zaman hakikaten insan gibi olabilirdik... Kendi güçlerinden korkar kadınlar. Erkekler sevmez o zaman onları. Atılırlar oturma odasından. En eğitimli, en üst sınıf kadınlar bile yapar bunu. Bir hayatı olması için "hocaya" katlanmak zorunda olan Mamak kızları niye yapmasın Evdeki oturma odasından kurtulmak için tek yolu işkencecisini onaylamak zorunda, o kızlar. 

Başarını erkeğe ver Şimdi devletin adamları, konuşan kızlar üzerine şüphenin sindirici gölgesini düşürmeye çalışıyor 
"Kızlar niye bu zamana kadar susmuşlar ACABAAA " 
Ne istiyorsun devlet abi Kızlar "İç Anadolu terbiyesi" ile davranmışlar. "Ağır" olmuşlar. Spor salonunda yeniden üretilen o müstehcen oturma odasının ahl kına uymuşlar. Başarılarını daha lafın başında kocalarına armağan eden yönetici kadınlar gibi, madalyalarını kendilerini döven hocalarına hediye eden kız çocukları... Aman ses çıkmasın. Dağılmasın, müstehcen suçlarla dolu, "İç Anadolu terbiyesiyle" kurulmuş l l kızlar korosu 



</TEXT>
</DOC>
