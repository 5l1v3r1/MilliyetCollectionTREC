<DOC>
<DOCNO> 251169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/guncel/gun05a.html </URL>
<DATE> 2004/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
28 Şubat'lı tanıtım CD'si 
</HEADLINE>
<TEXT>


NATO Zirvesi için hazırlatılan Türkiye'yi tanıtım CD'sinde RP'nin kapatılmasından yerli dizilere birçok konu var... 

PINAR AKTAŞ İstanbul 

NATO Zirvesi için İstanbul'a gelen konuklara ve basın mensuplarına dağıtılan tanıtım CD'sinde, son yıllarda Türkiye'nin gündemine damgasını vuran olaylara yer verildi. RP'nin iktidara gelişi ve 28 Şubat sürecinin de anlatıldığı CD'de Başbakan Recep Tayyip Erdoğan'ın hapse girmesine değinilmedi. 
Başbakanlık Basın Yayın Enformasyon Genel Müdürlüğü'nün Türk Haberler Ajansı'na hazırlattığı "Türkiye 2003 Tanıtım CD'si", 501 sayfadan oluşuyor. Türkçe dahil 7 dilde hazırlanan CD, 5000'in üzerinde delege ve basın mensubuna dağıtılıyor. Türkiye tarihinin Cumhuriyet dönemiyle birlikte ele alındığı CD'de ihtilaller, Adnan Menderes'in idamı anlatılıyor. CD'de Nazım Hikmet, Yaşar Kemal, Orhan Pamuk gibi yazarlara ve Ferzan Özpetek'in filmle-rine değinilirken, Zerda, Çocuklar Duymasın, Asmalı Konak gibi TV dizilerinden de söz ediliyor. 


</TEXT>
</DOC>
