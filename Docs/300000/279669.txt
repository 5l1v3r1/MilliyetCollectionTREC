<DOC>
<DOCNO> 279669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sondun02.html </URL>
<DATE> 2004/10/13/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Son kapışma öncesi CBS News anketi Bush'u önde gösteriyor... 
</HEADLINE>
<TEXT>

     Seçimler yaklaştıkça ABD başkanlık yarışında tansiyon yükselirken, bu gece yapılacak son yüzyüze tartışma öncesinde yapılan bir anket, iki aday arasında hala başabaş bir mücadelenin gözlendiğini ortaya koymakla birlikte, Başkan Bush'u üç puan önde gösteriyor. 
     Bu gece Arizona, Tampa'da üçüncü kez yüzyüze tartışacak olan adayların ikinci tartışmalarından sonra CBS News televizyonu için yapılan ankette Cumhuriyetçi Parti adayı ABD Başkanı George Walker Bush'un yüzde 48'lik oy oranı ile yüzde 45'lik bir oy alan Demokrat Parti'den rakibi Senatör John F. Kerry'ye üç puanlık fark attığı kaydediliyor. 
     Buna rağmen, CBS News anketine göre Amerikalı seçmenin yüzde 'ü ekonomi ve istihdam artışı konusunda Kerry'den yana tavır alırken, bu konuda Bush'a destek verenlerin oranı yüzde 39'da kalıyor. Bu arada, Başkan Bush'un ekonomi politikalarını onaylayanların oranı yüzde 40'ı, onaylamayanların oranı ise yüzde 51'i buluyor. 
     Seçmenlerin yüzde 61'i Başkan Bush'u ekonomiyi olduğundan daha iyi göstermeye çalışmakla itham ederken, Kerry'yi ekonomiyi olduğundan daha kötü göstermekle itham eden seçmenlerin oranı ise yüzde 41'i buluyor. Seçmenin yüzde 44'ü Kerry'nin ekonomik durumu tam olarak yansıttığına inanırken, aynısını Bush için düşünenlerin oranı yüzde 34'te kalıyor. 
     CBS News New York Times ortaklığında geçen hafta yapılan ankette ise seçmenin yüzde 50'si Başkan Bush'un Irak konusunda olduğundan çok daha olumlu bir tablo çizdiğine inandığını ifade etmişti. 
     Öte yandan, Irak'taki durumun üstesinden gelinmesi konusunda Başkan Bush'un bir plana sahip olduğuna inanan seçmenlerin oranı yüzde 41'i bulurken, Kerry için aynısını düşünenlerin oranı yüzde 28'de kalıyor. 
     Kerry'nin seçilmesi durumunda Irak'taki durumun daha iyiye gideceğine inanların oranı yüzde 30'u bulurken, Başkan Bush'un yeniden seçilmesi durumunda bu ülkedeki durumum daha iyi olacağını düşünenlerin oranı yüzde 32'yi buluyor. Buna rağmen seçmenin yüzde 'ü Başkan Bush'un Irak'ı ele alış tarzını tasvip etmiyor. 
     Sıradan seçmende CBS televizyonu anketinde önde gözüken Başkan Bush'un esas başkanlık kapılarını kendisine açacak olan seçici delege yönünden de yine önde olduğu kaydediliyor. CBS News televizyonunun incelemesine göre, 26 eyalette önde olan Başkan Bush seçici delegenin 222'sinin oyunu alıyor. Kerry ise 17 eyaletteki 217 seçici delegeyi kazanırken, 99 delgesiyle 8 eyalette durumun başabaş olduğu ifade ediliyor. 
     Bir adayın başkan seçilebilmesi için 8 seçici delegeden 270'inin oyuna ihtiyaç duyulduğu belirtilirken, başkanlık yarışının adayların başabaş olduğu Florida, Iowa, Nevada, New Hampshire, New Mexico, Pennsylvania, Wisconsin ve Ohio'da yoğunlaşacağı ifade ediliyor. 
     
</TEXT>
</DOC>
