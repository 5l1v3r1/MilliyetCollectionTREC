<DOC>
<DOCNO> 274818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/son/sondun19.html </URL>
<DATE> 2004/09/25/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Karamanlis, Schröder ile görüştü... 
</HEADLINE>
<TEXT>

     Yunanistan Başbakanı Kostas Karamanlis ile Almanya Başbakanı Gerhard Schröder Atina'da bir araya geldi. 
     Atina'ya bir günlük özel ziyarette bulunan Schöreder, Karamanlis ile Başbakanlık binasında görüştü, görüşmeden sonra basına açıklama yapılmadı. 
     Yunan televizyonları, 45 dakika süren görüşmeden sonra, Karamanlis ve Schöreder'in Türkiye-AB ilişkileri, ikili ilişkiler, Irak krizi başta olmak üzere uluslararası gelişmeler ve AB konularını ele aldığını duyurdu. 
     Televizyonlar, Atina ve Berlin'in Türkiye'nin AB perspektifinin desteklenmesi konusunda fikir birliği içinde olduğunu da kaydetti. 
     Ana muhalefet partisi PASOK'un Genel Başkanı Yorgo Papandreu ve eski Başbakan Kostas Simitis ile de birer görüşme yapacağı açıklanan Schöreder'in, bu gece Yunanistan'dan ayrılması bekleniyor. 
     
</TEXT>
</DOC>
