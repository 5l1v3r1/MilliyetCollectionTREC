<DOC>
<DOCNO> 286102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sonspo12.html </URL>
<DATE> 2004/11/04/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
NBA'de 13 maçta 3 Türk basketbolcusu sahaya çıktı 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 13 maçla devam edildi. 
     Doğu Konferansı Güneydoğu Grubu'ndan Orlando Magic'in, sahasında Merkez Grubu'ndan Milwaukee Bucks'ı 93-92 yendiği maçta, Hidayet Türkoğlu ve gürcü asıllı Türk vatandaşı Zaza Pachulia karşı karşıya geldi. 
     Magic forması giyen Türkoğlu, 19 dakika forma giydiği maçta, 4 sayı, 1 hücum ve 2 savunma olmak üzere 3 ribaunt, 4 asist ve 1 top çalmayla oynadı. Türkoğlu, 2 sayılık atışlarda 7'de 2 isabet bulurken, 1 kere denediği 3 sayılık atışta başarılı olamadı. 
     Magic'de, son saniye basketiyle galibiyeti getiren Steve Francis, 26 sayı, 9 ribaunt ve 7 asistle maçın yıldızı oldu. 20 sayı, 4 ribaunt ve 2 asistle Grant Hill maçın en skorer 2. ismi olurken, Dwight Howard da aldığı 10 ribauntla galibiyete pota altından katkıda bulundu. 
     Bucks adına 26 dakika oyunda kalan Zaza Pachulia ise 11 sayı, 2'si hücum ve 4'ü savunma olmak üzere 6 ribaunt, 2 asist ve 1 blokla maçı tamamladı. 
     Bucks'ta Michael Redd 19 sayı, 3 ribaunt ve 3 asistle takımda en çok sayı atan isim oldu. 
     
     OKURLU UTAH JAZZ, LAKERS'I 104-78 YENDİ 
     Mehmet Okur'un forma giydiği Batı Konferansı Kuzeybatı Grubu takımlarından Utah Jazz, sahasında konuk ettiği Los Angeles Lakers'ı 104-78 mağlup etti. 
     20 dakika oyunda kalan Mehmet Okur, serbest atışlardan 2 sayı, 1'i hücum 4'ü savunma olmak üzere 5 ribaunt, 4 asist, 1 top çalma ve 2 blokla oynadı. Okur, 4 kere denediği 2 sayılık atışlarda isabet bulamadı. 
     Jazz'da, Carlos Boozer, 27 sayı, 11 ribaunt ve 3 asistle galibiyette önemli rol oynarken, Matt Harpring 23 sayı, 7 ribaunt ve 4 asistle maçı tamamladı. 
     Lakers'da ise 38 sayı, 4 ribaunt ve 1 asistlik oyun çıkaran başarılı oyuncu Kobe Bryant maçın yıldızı olurken, bu performansı galibiyet için yeterli olmadı. 
     Batı Konferansı Kuzeybatı Grubu'nda mücadele eden ve İbrahim Kutluay'ın ''sakatlar listesi''ne alındığı için 5 maç boyunca forma giyemeyeceği Seattle Supersonics, deplasmanda Los Angeles Clippers'a 114-84 mağlup oldu. 
     NBA'de günün diğer maçlarında alınan sonuçlar şöyle 
     Indiana Pacers-Cleveland Cavaliers 109-104 2 uzatma . 
     Toronto Raptors-Houston Rockets 95-88 . 
     Philadelphia 76'ers-Boston Celtics 98-95 . 
     Washington Wizards-Memphis Grizzlies 103-91 . 
     Miami Heat-New Jersey Nets 100-77 . 
     Minnesota Timberwolves-New York Knicks 99-93 . 
     Dallas Mavericks-New Orleans Hornets 106-91. San Antonio Spurs-Sacramento Kings 101-85 . Phoenix Suns-Atlanta Hawks 112-82 . 
     Portland Trail Blazers-Golden State Warriorus 78-75 . 
     
</TEXT>
</DOC>
