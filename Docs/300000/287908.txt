<DOC>
<DOCNO> 287908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/guncel/gun90.html </URL>
<DATE> 2004/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Internet kullanıcısının gelişimi 

İlk 3 ay... 
Sabahlara kadar bilgisayar başından kalkılamaz...İlk girilen siteler, her ne kadar kimse kabul etmese de daima porno sitelerdir....Chat ve mesajlaşma had safhadadır...Bu mesajlaşma zamanla "forward" denilen, gönderilen mesajı tüm yazışılan kişilere iletmeye dönüşür...Internet'in en faydalı yanı olan "bilgiye ulaşma", harcanan toplam sürenin ancak yüzde biri kadardır... 

İlk 3 aydan sonra... 
Bünye, geceler boyu uykusuz kalmayı kaldıramaz. Okul, iş, sağlıkta yaşanan sorunlar ve alınan heves, sabahlama sayısını azaltır...Porno siteler artık sıkmıştır, bu sitelerden kapılmış olan virüsler yüzünden ciddi sıkıntılar çekilmektedir...Yükselen telefon faturaları yüzünden Internet'e giriş saatlerinde mecburi bir azalma yaşanır... Chat'in pek bir anlamı kalmamıştır, karşı cinsle tanışmak için Internet'in iyi bir yol olmadığı anlaşılmıştır. "Forward'çının arkadaşı forward'çı olur" mantığı artık kavranmış, aynı mesajın 10 kere gelmesinden bıkılmış ve forward işine son verilmiştir verdirilmiştir ..Internet'ten akıllıca faydalananlar, kendilerine yeni bir dünya yaratmışlardır, anlayamayanlar için ise yapacak bir şey yoktur. Bu kişiler sayesinde Internet hızla bir bilgi çöplüğüne dönüşmekte, her gün mail kutuları defalarca boşaltılmaya çalışılmaktadır. Edilen ve yenen küfürler de cabasıdır... 

Sen gökyüzünde doğan güneş, ben yollarda çilekeş... 
Michael Schumacher 

Toplu taşıma araçlarında farklılık yaratmaya çalışırken yapılan saçmalıklar ve yakalanmak istenen havalar Top5 

1 Henüz otobüsün bütün koltukları dolmamış olmasına rağmen otobüsün ortasında ayakta durulması ve bakan gözlere sert bakışlar fırlatılması... isyankar mod 
2 Herhangi bir toplu taşıma aracına binerken "Selamünaleyküm hayırlı işler" şeklinde giriş yapılması, sonrasında inilecek durağa kadar ön kapının solundaki boşlukta dikilip şoförün belediyeyle olan problemlerinin dinlenmesi ve son olarak da inerken "hayırlı işler, kazasız belasız" gibi cümleleri sarf edilmesi... samimi mod 
3 İnilecek durak civarlarında oluşan potansiyel bir yanlışla şoförün durağı es geçmesi. Ve buna karşın kişinin kesinlikle herhangi bir söz sarf etmemesi. Otobüsten hiçbir şey olmamış gibi inilmesi ve geriye anlık bir bakış attıktan sonra yola devam edilmesi... ağır abi modu 
4 Gece yolculuğu esnasında dışarıdaki karanlıkla birlikte ayna görevi yapan cama kafanın yaslanması. Ardından uzun uzun dışarıdaki hiçliğe bakılıyormuşçasına otobüsün içindeki insanların kesilmesi... marjinal mod 
5 Binerken veya inerken oluşabilecek herhangi bir sıra kavgasında arabuluculuğa soyunulması. Olayı uzatan kişinin üzerine gidilerek olayın kapatılması ve bir kahraman edasıyla otobüse binilmesi. Ardından da 2 ve 3 numaralı maddelerin uygulamaya konulması... kahraman modu 

The Godfather 
"Babayı gördüğünüzde neler hissettiniz b b 
</TEXT>
</DOC>
