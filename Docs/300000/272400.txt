<DOC>
<DOCNO> 272400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sonspo30.html </URL>
<DATE> 2004/09/16/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Trabzonspor-A.Bilbao maçından notlar... 
</HEADLINE>
<TEXT>

     Trabzonspor, Hüseyin Avni Aker Stadı'na, Avrupa Şampiyonlar Ligi 3. ön eleme turunda Dinamo Kiev'e yenilerek elenmesinden 23 gün sonra, bu kez UEFA Kupası ilk tur maçı için çıktı. 
     UEFA Kupası 1. tur ilk maçında İspanya'nın Athletic Bilbao takımyla karşılaşan Trabzonspor'a, taraftarlardan beklenen ilgi gelmedi. 
     Bordo-mavili taraftarlar, bilet fiyatları düşük tutulmasına rağmen maça fazla ilgi göstermedi. 18 bin dolayında bordo-mavili taraftarın izlediği karşılaşmda, 30 kişilik İspanyol taraftar grubu da tribündeki yerini aldı. 
     Misafir takımın stata gelişte kullandığı güzergah ile stat içi ve çevresinde geniş güvenlik tedbirleri alındı. 
     Trabzonspor-Athletic Bilbao maçını izlemek için 37'si yabancı toplam 170 gazeteci akredite yaptırdı. 
     Karşılaşmayı, CHP Trabzon Milletvekilleri Akif Hamzaçebi ile Şevket Arz da izledi. 
     
     69. MAÇ 
     Trabzonspor, Athletic Bilbao maçıyla, Avrupa Kupaları'ndaki 69. karşılaşmasına çıktı. 
     Bordo-mavililer bügüne kadar yaptıkları 68 maçta 25 galibiyet, 28 yenilgi ve 15 beraberlik aldı. Rakip filelere 91 gol atan bordo-mavili ekip, kendi kalesinde 105 gol gördü. 
     Trabzonspor, bundan önce Avrupa kupalarında karşılaştığı 8 İspanyol takımından hiçbirini eleyemedi. 
     
     BILBAO'DA KAPTAN OSCAR VALES YOK 
     Athletic Bilbao Teknik Direktörü Ernesto Valverde, kaptan Oscar Vales, Cesar Fernandez de las Heras, Filipe Gurendez ile genç futbolculardan Gorka Azkorra, Aritz Solabarrieta ve Igor Angulo'yu Türkiye'ye getirmedi. 
     İspanyol ekibinin kadrosunda 19 futbolcu yer aldı. 
     
</TEXT>
</DOC>
