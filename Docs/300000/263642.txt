<DOC>
<DOCNO> 263642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/son/sontur15.html </URL>
<DATE> 2004/08/15/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Kartal'da trafik kazası 1 ölü, 6 yaralı... 
</HEADLINE>
<TEXT>

     Kartal'da meydana gelen trafik kazasında 1 kişi öldü, 6 kişi yaralandı. 
     E-5 Karayolu'nun Kartal mevkiinde gerçekleşen kazada, Gebze Devlet Hastanesi'nden Kartal Dr. Lütfi Kırdar Eğitim ve Araştırma Hastanesi'ne Emir Çilhoroz 61 adlı hastayı taşıyan Serhat Yılmaz'ın kullandığı 34 UN 2790 plakalı ambulans, yağışın da etkisiyle sürücünün direksiyon hakimiyetini kaybetmesi sonucu karşı şeride geçti. 
     Ambulans daha sonra Ankara istikametine gitmekte olan Mustafa Ertaş'ın kullandığı 34 SZC 12 plakalı otomobille çarpıştı. 
     Kazada ağır yaralanan Emir Çilhoroz ile çeşitli yerlerinden yaralanan ambulansın sürücüsü Serhat Yılmaz, ambulans görevlisi Ramazan Özcan, hemşire Sema Sevgin, otomobil sürücüsü Mustafa Ertaş, eşi Tülay Ertaş ve yeğenleri 6 yaşındaki Samet Döner, Kartal Dr. Lütfi Kırdar Eğitim ve Araştırma Hastanesi'ne kaldırıldı. Ancak Emir Çilhoroz, hastanede yapılan müdahalelere rağmen hayatını kaybetti. 
     Tedavi altına alınan diğer yaralıların, hayati tehlikelerinin olmadığı bildirildi. 

     
</TEXT>
</DOC>
