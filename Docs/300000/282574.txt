<DOC>
<DOCNO> 282574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sonyas13.html </URL>
<DATE> 2004/10/22/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
En azılı haydut öldürüldü, şimdi herkes sakladığı dolarların peşinde 
</HEADLINE>
<TEXT>

     Hindistan'ın en azılı haydudunun pazartesi günü ''ölü ele geçirilmesinden'' sonra, şimdi de Koose Munisvami Veerappan'ın ormana sakladığı milyonlarca doların peşine düşüldü. 
     Karnataka eyaleti polis şefi D.N. Borkar, onlarca köylünün, paraları bulabilmek umuduyla, 130 kişinin ölümünden sorumlu tutulan Veerappan'ın 30 yılını geçirdiği ormana akın ettiğini söyledi. 
     Borkar, polisin, Veerappan'ın parasının yanı sıra hazine avcılarının da peşine düştüğünü bildirdi. 
     Polis, Veerappan'ın kaçakçılık, şantaj, adam kaçırma ve başka yasadışı yollarla elde ettiği milyonlarca doları bulunduğunu tahmin ediyor. Veerappan'ın paralarını ağaçların altına gömdüğü düşünülüyor. 
     Veerappan'ın öldürülmesinden sonra polis 350 bin rupi 112 milyar lira ile 2 AK-47 tüfeği bulmuştu. 
     Veerappan, Karnataka ve Nadu eyaletlerinden özel polis gücünün katıldığı operasyonda pazartesi günü öldürülmüştü. 
     
</TEXT>
</DOC>
