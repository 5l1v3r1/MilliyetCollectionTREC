<DOC>
<DOCNO> 277347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/spor/spo15.html </URL>
<DATE> 2004/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Kasparov yenildi 

AVRUPA Satranç Birliği ECU tarafından Çeşme de düzenlenen Avrupa Kulüpler Şampiyonası na katılan dünya satranç şampiyonu Garry Kasparov yenildi. Altıyunus'ta Otel'de yapılan şampiyonada Kasparov oldukça çekilmeli geçen bir karşılaşma sonrası sürpriz bir şekilde Sergei Rublevsky'e teslim oldu. 

Cim-Bom'a sambacı pivot 

GALATASARAY Basketbol Takımı'nın prensipte anlaştığı Brezilyalı pivot Estevam Ferreira, İstanbul'a geldi. Kulüp menajeri Turabi Genç, bu oyuncunun Brezilya Milli Takımı'nda da oynadığını belirterek, "Kendisi 2.11 metre boyunda. Kontrollerinde bir problem çıkmazsa sözleşme yapacağız" dedi. 

En yüksek not Tatlı'ya 

FUTBOL Federasyonu, 8. haftada görev yapan hakemlerin notlarını açıkladı. En yüksek notu 8.5 ile Diyarbakırspor - Sakaryaspor maçının hakemi Serdar Tatlı alırken, en düşük notlar, 7.3 ile Trabzonspor - Beşiktaş maçının hakemi Kuddusi Müftüoğlu ve İstanbulspor - Kayserispor maçının hakemi Hakan Sivriservi'ye verildi. 

15 taya 2 trilyon 

TÜRKİYE Tarım İşletmeleri Genel Müdürlüğü Anadolu Tarım İşletmesi'nde yetiştirilen 15 safkan arap tayı toplam 2 trilyon 517 milyar liraya satıldı. Veliefendi Hipodromu'nda gerçekleştirilen açık artırmada, en yüksek fiyat, 361 milyar lirayla Engin Sezen tarafından Özgünkan'a verildi. 


</TEXT>
</DOC>
