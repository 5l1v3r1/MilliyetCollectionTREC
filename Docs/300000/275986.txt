<DOC>
<DOCNO> 275986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sonspo36.html </URL>
<DATE> 2004/09/29/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Kocaman Çaykur Rizespor maçından puanla ayrılmalıyız... 
</HEADLINE>
<TEXT>

     Malatyaspor Teknik Direktörü Aykut Kocaman, Çaykur Rizespor maçından puanla ayrılmaları gerektiğini söyledi. 
     Kocaman, geçen hafta kendi sahalarında Konyaspor maçında aldıkları farklı galibiyetin morali ile deplasmanda yapacakları Çaykur Rizespor maçı hazırlıklarını sürdürdüklerini bildirdi. 
     Başarılı olmaları için özellikle sahalarındaki maçlarda galibiyete daha fazla ihtiyaçları olduğunu ifade eden Kocaman, şöyle dedi 
     ''Bütün hedefimiz, bu moral ile Çaykur Rizespor maçından puan almaktır. Bu maç çok zorlu geçecek. Çünkü, direnci ve mücadele gücü çok yüksek bir takımla oynayacağız. Ancak, Rize'ye galibiyet için gideceğiz. Galip gelemesek de, puanla dönmek istiyoruz. Hedefimiz deplasman maçlarından da puan almak.'' Bu akşam yapacağı tek çalışmanın ardından, yarın sabah uçakla İstanbul'a gidecek Malatyaspor kafilesi bir gece burada kaldıktan sonra cuma günü uçakla Trabzon'a, oradan da karayolu ile Rize'ye geçecek. 
     
</TEXT>
</DOC>
