<DOC>
<DOCNO> 251482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/sontur08.html </URL>
<DATE> 2004/06/28/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Midesindeki 10 kiloluk ur ameliyatla alındı... 
</HEADLINE>
<TEXT>

     Çorum'da bir kadının midesinden 10 kilo ağırlığında ur çıktı. 
     Edinilen bilgilere göre, Çorum Merkeze bağlı Pınarçay Köyü'nde oturan 5 çocuk annesi Satı Şahin 48 , midesinden rahatsızlanması üzerine eşi tarafından Devlet Hastanesi'ne kaldırıldı. 
     Opr. Dr. Meftun Akbay tarafından muayene edilen Şahin'in midesinde ur olduğu tespit edildi. Hemen ameliyata alınan Satı Şahin'in 4 saat süren ameliyat sonunda midesinden 10 kilo ağırlığında ur çıkarıldı. 
     Opr. Dr. Meftun Akbay, AA muhabirine yaptığı açıklamada, Şahin'in midesindeki kitlenin, hastanın hastaneye zamanında müracaat etmemesi nedeniyle büyüyerek, midesini dolduracak boyutlara ulaştığını söyledi. 
     Akbay, erken tanı konularak tedavi yapıldığında urun tehlikesiz olduğunu, ancak geç kalınması durumunda Şahin'de görüldüğü gibi büyüyerek, midede şişmeye ve hastanın ağrı çekmesine neden olduğunu kaydetti. 
     Satı Şahin'in sağlık durumunun iyi olduğu bildirildi. 
     
</TEXT>
</DOC>
