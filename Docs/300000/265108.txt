<DOC>
<DOCNO> 265108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sontur47.html </URL>
<DATE> 2004/08/20/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Tavşancıl'daki tren kazası... Makinist Yücedağ tutuklandı .. 
</HEADLINE>
<TEXT>

     Kocaeli'nin Gebze İlçesi'ne bağlı Tavşancıl Beldesi'nde meydana gelen tren kazasında yaralanan ve tedavi gördüğü hastaneden bugün taburcu olan Başkent Ekspresi'nin makinisti Hasan Yücedağ tutuklandı. 
     Kartal Dr. Lütfi Kırdar Eğitim ve Araştırma Hastanesi Ortopedi Servisi'nden taburcu olduktan sonra jandarma gözetiminde Gebze Adliyesi'ne getirilen Hasan Yücedağ, Cumhuriyet Savcısı Veysel Ertuğrul'a ifade verdi. 
     Savcılık'ta yaklaşık 1.5 saat süren ifadesinin ardından, 'Olaya sebep olduğu gerekçesiyle deliller toplanıncaya ve bilirkişi raporu tamamlanıncaya kadar tutuklanması'' istemiyle nöbetçi mahkemeye sevk edilen Yücedağ, tutuklanarak Gebze Cezaevi'ne gönderildi. 
     Yücedağ'ın ailesi de Gebze Adliyesi'ne gelerek sonucu bekledi. 
     
</TEXT>
</DOC>
