<DOC>
<DOCNO> 295277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sontur05.html </URL>
<DATE> 2004/12/06/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
ATM önündeki kuyrukta öldü 
</HEADLINE>
<TEXT>

     Recep İSTEK KAYSERİ, DHA 

KAYSERİ'de memur emeklisi 49 yaşındaki Şükrü Oral, maaşını çekmek için ATM önündeki kuyrukta beklerken kalp krizi sonucu yaşamını yitirdi. Emekli Şükrü Oral'ın maaşını çekemediği ve cebinden 5 milyon lira çıktığı belirtildi. 
     Olay, dün saat 10.00 sıralarında Ziraat Bankası Kayseri Şubesi'nde meydana geldi. Melikgazi İlçe Nüfus Müdürlüğü'nden emekli Şükrü Oral, maaşını çekmek için ATM otomatik para çekme makinası önündeki kuyrukta beklemeye başladı. 
     Aniden yere yığılan Şükrü Oral, kuyrukta bekleyenler tarafından hemen Kayseri Devlet Hastanesi Acil Servisi ne kaldırılmak istendi, ancak yaşamını yitirdiği anlaşıldı. Kalp rahatsızlığı bulunan Şükrü Oral ın kalp krizi sonucu yaşamını yitirdiği belirlendi. 
     Maaşını çekemediği belirtilen ve cebinden 5 milyon lira çıkan emekli Şükrü Oral ın kesin ölüm nedeninin saptanabilmesi için otopsi yapılmasına karar verildi. Olayla ilgili soruşturmanın sürdürüldüğü bildirildi. 
     
</TEXT>
</DOC>
