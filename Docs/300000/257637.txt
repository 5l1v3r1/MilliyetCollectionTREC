<DOC>
<DOCNO> 257637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sonsiy11.html </URL>
<DATE> 2004/07/23/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Erdoğan gazetecilere kızdı Haddinizi bilin 
</HEADLINE>
<TEXT>

     Başbakan Recep Tayyip Erdoğan, bazı siyasilerin olayları ranta çevirme gayreti içine girebileceğini ifade ederek, ''Her kazada aklınıza gelen, tasarruf sahibi olan hükümetti, bakandı, görevden mi alınacak...'' dedi. 
     Erdoğan, Subayevleri'nde yapımı devam eden Aksa Camisi'nde cuma namazını kıldıktan sonra gazetecilerin dün akşam meydana gelen hızlandırılmış tren kazasına ilişkin sorularını yanıtladı. 
     Erdoğan, bir gazetecinin ''Ulaştırma Bakanı ve diğer bürokratlarla ilgili herhangi bir tasarrufunuz olacak mı, yoksa olay makinistlerin sorumluluğuyla mı kalacak'' sorusuna, ''Siz hangi gazetedensiniz '' sorusuyla karşılık verdi. 
     Radikal Gazetesi muhabirinin kendini tanıtmasının ardından, ''Çok radikalsiniz'' diyen Erdoğan, ''Soru sormak çok önemli de sorunun şekli de çok önemli. Acı paylaşmıyorsunuz'' şeklinde konuştu. 

     
</TEXT>
</DOC>
