<DOC>
<DOCNO> 279077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sondun43.html </URL>
<DATE> 2004/10/11/ </DATE>
<TIME> 20.03 </TIME>
<AUTHOR>  </AUTHOR>
<HEADLINE>
Irak'ta öldürülen Türk rehinenin adının Mahir Kemal olduğu bildirildi 
</HEADLINE>
<TEXT>

     Aşırı dinci bir internet sitesinde, El Cezire Televizyonu'nca öldürüldüğü duyurulan Türk'ün, adının Mahir Kemal olduğu bildirildi. 
     Ensar el Sünnet grubu, bu sitede yayımladığı bildiride, ölen Türkün adını Mahir Kemal olarak belirtti. 
     Grubun yayınladığı diğer bildiride de Irak Kürdistan Demokrat Partisi IKDP üyesi olduğu ifade edilen Iraklı tercüman Lukman Hüseyin'in başının kesildiği kaydedildi. 
     El Cezire televizyonu, Irak'taki bir grubun, ''bir Türk ile bir Iraklı tercümanı, başlarını keserek öldürdüğünü açıkladığını'' duyurmuş, öldürülen Türk vatandaşının, Ensar el Sünnet grubundan iki maskeli militan önünde durduğu anın görüntülerini içeren bir video kaset yayımlamıştı. El Cezire, bu Türk ile bir Iraklının, daha sonra öldürüldüklerini belirtmişti. 
     
</TEXT>
</DOC>
