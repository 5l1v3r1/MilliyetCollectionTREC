<DOC>
<DOCNO> 273638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/soneko21.html </URL>
<DATE> 2004/09/21/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Şok etkisi geçti... Piyasalar Perşembe'ye kilitlendi... 
</HEADLINE>
<TEXT>

     Dünkü sert düşüşün ardından bugün toparlanan piyasalar, Perşembe günü Brüksel'de yapılacak olan Erdoğan - Verheugen görüşmesine kilitlendi. 
     İMKB Bileşik Endeksi, 2. seansı 382.76 puanlık artışla 21,192.85 puandan kapandı. 
     Hisse senetleri 2. seansta ortalama yüzde 1.84 oranında değer kazandı. 
     İlk seanstaki 436.67 puanlık artış dikkate alındığında, Borsa endeksi günün tamamında 819.43 puan yükseldi. Hisse senetlerinin günlük ortalama değer kazancı yüzde 4.02 oldu. 
     Endeks 2. seansa, 14.13 puan artarak 20,824.22 puan seviyesinde başladı. Seansın ilk yarısını 20,980.69 puandan geçen endeks, seans içinde en düşük 20,771.71 puana kadar gerilerken, kapanış değeri olan 21,192.85 puana kadar yükseldi. 
     2. seans kapanışında, mali endeks 557.58 puan artarak 29,102.48 puana, sanayi endeksi 277.61 puan artarak 18,995.82 puana ve hizmetler endeksi 227.43 puan artarak 11,071.79 puana yükseldi. 
     Böylece ilk seansa göre mali grup hisseler ortalama yüzde 1.95, sanayi grubu hisseler ortalama yüzde 1.48 ve hizmet grubu hisseler ortalama yüzde 2.10 değer kazandı. 
     2. seansta işlem gören toplam 302 hisse senedinden 170'i değer kazandı, 67'si değer yitirdi, 65 hisse senedinin fiyatında değişiklik olmadı. 
     Seansta, 636 trilyon 902 milyar 974 milyon liralık işlem hacmi kaydedildi. Günlük işlem hacmi 1 katrilyon 196 trilyon 578 milyar 298 milyon lira olarak hesaplandı. 
     2. seansta Yapı ve Kredi Bankası, Doğan Holding, Sabancı Holding, İş Bankası C ve Turkcell en çok işlem gören hisse senetleri oldular. 
     
     Dolar 1 milyon 540 bin liradan döndü... 

     Güne 1 milyon 540 bin liradan başlayan dolar, ilerleyen saatlerde düşüşe geçti. 
     İstanbul ve Ankara serbest piyasalarında alınıp satılan döviz türlerinin, dün ve bugün itibarıyla alış ve satış kapanış fiyatları şöyle 
     

İSTANBUL SERBEST PİYASA Pazartesi Alış Pazartesi Satış Salı Alış Salı Satış ABD Doları 1,528,000 1,536,000 1,522,000 1,526,000 Euro 1,858,000 1,866,000 1,864,000 1,870,000 İng. Sterlini 2,710,000 2,740,000 2,710,000 2,755,000 İsviçre Frangı 1,197,000 1,215,000 1,199,000 1,210,000      

ANKARA SERBEST PİYASA Pazartesi Alış Pazartesi Satış Salı Alış Salı Satış ABD Doları 1,525,000 1,540,000 1,516.000 1,527,000 Euro 1,850,000 1,870,000 1,858,000 1,872,000 İng. Sterlini 2,710,000 2,758,000 2,701,000 2,746,000      
     Bankalararası dolar kotasyonları 

     Bankalararası piyasada dolar kotasyonları, saat 14.35 itibariyle, alışta en düşük 1 milyon 522 bin 500 lira, en yüksek 1 milyon 525 bin 500 lira, satışta en düşük 1 milyon 527 bin 500 lira, en yüksek 1 milyon 534 bin lira seviyesinde bulunuyordu. 
     
     Parite 

     Uluslararası piyasalarda euro-dolar paritesi 1.2254, sterlin-dolar paritesi 1.7938, yen-dolar paritesi ise 109.76 düzeyinde seyrediyor. 

     
</TEXT>
</DOC>
