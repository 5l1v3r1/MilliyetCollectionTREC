<DOC>
<DOCNO> 256553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sonspo04.html </URL>
<DATE> 2004/07/19/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Yok mu Lukunku'yu alan 
</HEADLINE>
<TEXT>

     Galatasaray, Lukunku'yu h l elinden çıkaramadı. Yönetimin Belçika'da Kongolu santrfora takım aradığı ortaya çıktı 
     
     Kontenjan sorunu 

     Galatasaray, kadroda bulunduğu sürede hayal kırıklığı yaratan Ali Lukunku problemini çözemiyor. Kadroya yeni yabancılar dahil edebilmek için Kongolu santrforu elinden çıkarmak isteyen Sarı-Kırmızılılar, golcü oyuncuya Belçika’da kulüp aramaya başladı. Geçtiğimiz sezonun devre arasında Fransa’nın Lilles takımına kiralanan Lukunku’nun, burada da kötü bir performans sergilemesi nedeniyle şu ana dek ciddi bir taliplisinin çıkmadığı ifade edildi. 
     
     Maliyeti çok fazla 

     Bonservisi için Standart Liege’e 2 milyon 680 bin Euro ödenen ve kendisine yıllık 900 bin dolar verilen Lukunku, kendine bir takım bulamadığı takdirde, Cim Bom aynı miktarı ödemeye devam edecek. Hem Lukunku’nun ücretini ödemek istemeyen hem de siyahi oyuncuyu satarak az bir miktar da olsa kulübe katkı sağlamak isteyen Sarı-Kırmızılılar, bu futbolcuyu zararına dahi olsa bonservisiyle satamamaları durumunda geçtiğimiz yıl olduğu gibi kiralamayı planlıyor. 
     
     Dönmek istemiyor’ 

     Geride kalan sürede bazı kulüplerle temasta bulunan Kongolu oyuncu da henüz bir sonuç alabilmiş değil. Charleroi ve eski kulübü Standart Liege’le anlaşma yollarını arayan Lukunku da Türkiye’ye dönmeye sıcak bakmıyor. Siyahi santrforun rahatsızlığı bulunan kızının tedavisi için futbol hayatını Belçika’da sürdürmek istediği öğrenildi. Lukunku’nun satılamaması durumunda Hagi’nin bu oyuncuya şans verip vermeyeceği de merak konusu. 

     
</TEXT>
</DOC>
