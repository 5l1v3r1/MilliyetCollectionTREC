<DOC>
<DOCNO> 295290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sontur18.html </URL>
<DATE> 2004/12/06/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Habersiz yazılan trafik cezalarını internetten öğrenin... 
</HEADLINE>
<TEXT>

     İstanbul Emniyet Müdürlüğü, sürücülerin, haber verilmeden tescil plakalarına yazılan cezaları internetten öğrenebileceklerini bildirdi. 
     İstanbul Emniyet Müdürlüğü Basın Protokol ve Halkla İlişkiler Şubesi'nden yapılan yazılı açıklamada, ticari araçların trafik ışığı altında, yeşil ışık yandığı zaman dahi bekleme yaparak, trafik akışını engelledikleri belirtildi. 
     Trafik ekiplerinin bu tür ihlallere izin vermediği ve gerekli trafik cezasını yazarak araçları kaldırdığı ifade edilen açıklamada, ''Trafikte seyir halinde iken sürücülerin haberi olmadan araçların tescil plakalarına yazılan cezaları 'www.iem.gov.tr' adresindeki 'duyurular' bölümünde linklere girilerek veya 'http trfdenetleme.iem.gov.tr' internet adresinden tüm vatandaşlarımız öğrenebilmektedir'' denildi. 

     
</TEXT>
</DOC>
