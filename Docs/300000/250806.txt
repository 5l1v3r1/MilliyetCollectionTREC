<DOC>
<DOCNO> 250806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sondun24.html </URL>
<DATE> 2004/06/25/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Çin'de 18 kişi idam edildi... 
</HEADLINE>
<TEXT>

     Çin'de, uyuşturucuyla mücadele günü öncesinde, büyük bölümü uyuşturucu kaçakçılığı yapmaktan suçlu bulunan 18 kişinin idam edildiği bildirildi. 
     Yeni Çin haber ajansının haberine göre, ülkenin güneybatısındaki Kunming'de, ülkeye 1995-2001 yılları arasında 5 ton uyuşturucu soktuğunu itiraf eden Tan Minglin 42 adlı Çinli idam edildi. 
     2,5 ton uyuşturucunun yakıldığı güneydeki Canton bölgesinde 6, Hainan'da 2 ve Chongqing'de de 3 uyuşturucu kaçakçısının idam edildiği belirtildi. 
     Habere göre, doğudaki Hangzhou eyaletindeyse cinayetten suçlu bulunarak idam cezasına çarptırılan 5 kişinin cezaları infaz edildi. Bu eyalette de 1 kişi uyuşturucu kaçakçılığı yaptığı gerekçesiyle idam edildi. 
     Çinli bir milletvekili, geçen mart ayında yaptığı açıklamada, ülkede her yıl en az 10 bin kişinin idam edildiğini ileri sürmüştü. 
     
</TEXT>
</DOC>
