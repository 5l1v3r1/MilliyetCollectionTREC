<DOC>
<DOCNO> 292547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/spor/spo02.html </URL>
<DATE> 2004/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bana da bilet sorun' 
</HEADLINE>
<TEXT>


Fenerbahçe Başkanı, tribün terörüne geçit vermemek amacıyla Saracoğlu Stadı'nın kapı ve güvenlik görevlilerine talimat yağdırdı, "Biletsiz kimseyi almayın. Yoksa işinize son veririm" diyerek gözdağı verdi 

ERDOĞAN DERMANCI 


Testi kırılmadan.... 
SARI - Lacivertli Kulübün Başkanı Aziz Yıldırım, Beşiktaş - Çaykur Rizespor maçında yaşanan üzücü olayın ardından valilik ile ortaklaşa alınan kararları yürürlüğe geçirmek için kolları sıvadı. İlk etapta Şükrü Saracoğlu Stadı'nın güvenlik ve kapı görevlileriyle bir araya gelen Yıldırım, "Bileti olmayan kimseyi içeri almayacaksınız. Görevli olmayan polis, koruma ve tanıdık, arkadaş, akraba kimse girmeyecek" diye konuştu. 

'Taviz vermeyin' 
KENDİSİNE kapı açıldığı sırada beraberindeki diğer kişilerin bilet sorulmadan içeri alındığını belirten Yıldırım, "Kimseye taviz yok. Bana bile bilet soracaksınız" yorumunu yaptı. Fenerbahçe Başkanı, "Stadda ayakta hiç kimseyi istemiyorum. Merdivenlerde de hiç kimse olmayacak. Eğer anlattıklarımı uygulamazsanız, hemen sizin işinize son veririm" diyerek, sert bir şekilde görevlilerin dikkatini çekti. 

D.Bakır'ın çilesi 

DİYARBAKIRSPOR, hava muhalefeti nedeniyle İstanbul'a gelişte büyük sıkıntı yaşadı. Öğlen saatlerinde bir saat uçakta bekleyen Yeşil-Kırmızılılar, kar kesilmeyince tesislere döndü. Daha sonra yeniden havaalanına gelen kafile, tipinin durması üzerine Onur Air'e ait uçakla saat 22.30 sıralarında havalanabildi. 

Sağlık seferberliği Kadıköy'de kayıp yok 

ŞAMPİYONLAR Ligi'nde Sparta Prag galibiyetiyle UEFA Kupası'na yelken açan Fenerbahçe, Süper Lig'de de Diyarbakırspor'u yenerek, kayıp vermeden çıkışını devam ettirmenin hesaplarını yapıyor. Sarı - Lacivertliler, Diyarbakır'ı mağlup etmeleri halinde bu sezon Kadıköy'deki altıncı maçını da galibiyetle kapatmış olacaklar. 

Sakatlara tedavi 
SAĞLIK ekibi, sakatlıkları bulunan kaleci Rüştü ve Ümit'in tedavisi için seferber oldu. Kulüp Doktoru Ethem Kavukçu, "İkisi de büyük ihtimalle oynar" dedi. Tedavisi süren Deniz ve Van Hooijdonk'un kadroya alınmayacağı öğrenildi. Cezalı Nobre'nin yerine forvette Serhat ya da Murat Hacıoğlu'nun oynaması bekleniyor. 

Daum'dan aynı nakarat 

'Çok üzülüyorum' 
FENERBAHÇE Teknik Direktörü Christoph Daum, Prag'da oynanan Şampiyonlar Ligi maçından sonra medyada çıkan bazı haberlerin gerçekleri yansıtmadığını, bunun hem Fenerbahçe'ye, hem de Türk futboluna zarar verdiğini söyledi. Kulübün resmi sitesine özel açıklama yapan Alman hoca, "Gerek şahsım, gerekse Fenerbahçe ile ilgili medyada bilinçli yapılan yanlış haber ve yorumlar sürüyor. Bunları duydukça hayal kırıklığına uğruyor ve çok üzülüyorum" diye konuştu. 

Yine yanlış anlaşıldı 
BAŞKAN Aziz Yıldırım ve yönetime verdikleri destekten dolayı teşekkür eden Christoph Daum, "Sparta Prag maçından sonra canlı yayında yapılan röportaja paralel olarak sözleşmemle ilgili durumumu dile getirdim. Ancak çoğu zaman olduğu gibi konu başka yönlere çekildi" yorumunu yaptı. Fenerbahçe'nin hocası, "Şunu herkesin bilmesini istiyorum ki, sözleşmemle ilgili görüşmeleri sadece Fenerbahçe Başkanı ve yönetimi ile yaparım. Kamuoyu aracılığı ile değil" dedi. 

F.BAHÇE-D.BAKIR 

Kadrolar 
F.Bahçe 
Rüştü 
Kemal 
Luciano 
Önder 
Servet 
Ümit 
M.Yozgatlı 
Aurelio 
Alex 
Selçuk 
Serhat 
Murat 
Tuncay 

D.Bakır 
Fadhel 
Burhan 
Cem Beceren 
Göksel 
Juppi 
Yasin 
Cumhur 
Sylla 
Sinan D. 
Cem Yanık 
Sinan K. 

STAT Şükrü Saracoğlu, SAAT 19.00, HAKEM Cem Deda, TV Lig TV, SAKATLAR Deniz, Hooijdonk F.Bahçe , Talip, Sertan D.Bakır , CEZALILAR Volkan, Nobre F.Bahçe , Recep D.Bakır 

İstatistik 

TOPLAM O G B M A Y 16 8 4 4 28 21 
En farklı galibiyeti 5-0 1978-1979 
En farklı yenilgisi 0-3 d 2002-2003 
En gollü maçları 5-0 1978-1979 
Son galibiyeti 2-1 d 2003-2004 
Son yenilgisi 0-3 d 2002-2003 
Son beraberliği 2-2 2003-2004 
NOT Tablo Fenerbahçe'ye göre hazırlanmıştır. 


</TEXT>
</DOC>
