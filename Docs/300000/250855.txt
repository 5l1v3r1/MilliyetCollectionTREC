<DOC>
<DOCNO> 250855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/soneko31.html </URL>
<DATE> 2004/06/25/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Onur Air İç hatlarda bu yıl 1,5 milyon yolcu bekliyoruz... 
</HEADLINE>
<TEXT>

     Onur Air İletişim Direktörü Rauf Gerz, 2004 yılında iç hatlarda 1,5 milyon yolcu beklediklerini bildirdi. 
     Gerz, Aydın'da Mado Restorant'da düzenlediği basın toplantısında, 1990'lı yılların başında kurulan 39 özel havayolu şirketinden 8'inin ayakta kaldığını, Onur Air'ın 1992'de faaliyete geçtiğini anlattı, Şirketin 24 uçaktan oluşan bir filoya sahip olduğunu kaydeden Gerz, uçakların ağırlıklı olarak MD 88 ile Airbus 320 ve 321 tiplerinden oluştuğunu kaydetti. 
     Gerz, düşük maliyetli bir havayolu şirketi olduklarını ve bu yaklaşımın dünyada yeni bir oluşumu içerdiğini ifade ederek, ''Bizim amacımız, havayoluyla hiç seyahat etmemiş kitleyi hareketlendirmekti. Bu yönde de önemli mesafe aldık. İç hatlarda bu yıl 1,5 milyon yolcu bekliyoruz'' dedi. 
     Biletlerin yüksek olan vergi oranının, Ulaştırma Bakanı'nın, ısrarcı tutumu sayesinde makul seviyeye çekildiğini belirten Gerz, ''Tek yön bilet fiyatlarının ''her şey dahil'' 89 milyon lira olduğunu, akaryakıt ve dolarda çok ekstra bir artış olmadığı müddetçe rakamları bu seviyede tutmayı düşündüklerini bildirdi. 
     Akaryakıt ve dolarda ciddi bir düşüş olursa, rakamları da aşağı çekeceklerini belirten Gerz, dış hatlarda hedefledikleri yolcu sayısının 3 milyon olduğunu söyledi. 
     
</TEXT>
</DOC>
