<DOC>
<DOCNO> 281664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonyas15.html </URL>
<DATE> 2004/10/19/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Beyazperdede Çin fırtınası... 
</HEADLINE>
<TEXT>

     Çin sinemasının seçkin örnekleri Türkiye'ye taşındı. ''Çin Film Haftası'' kapsamında İstanbul ve Ankara'da ücretsiz film gösterimleri gerçekleştirilecek. 
     Kültür ve Turizm Bakanlığı'nın resmi desteği ve Çin Halk Cumhuriyeti Ankara Büyükelçiliği'nin katkılarıyla düzenlenen hafta kapsamında Çin Halk Cumhuriyeti tanıtılacak ve Türk Sineması ile Çin Halk Cumhuriyeti sinema endüstrisi arasında ortak üretim, dağıtım ve gösterim süreci de zenginleştirilecek. 
     1990'lı yıllardan bu yana dünya sineması ölçeğinde önemli yer edinen Çin sinemasının birbirinden önemli beş filmi Çin Film Haftası ile 23-28 Ekim'de Başkent'te, 6- 12 Kasım'da da İstanbul'da ücretsiz olarak sinemaseverlerle buluşacak. 
     Hafta kapsamında, ''Cengiz Han'', ''Eve Dönüş'', ''Ejderha Kayığı'', ''Güzel Annem'' ve ''Küçük Beyzbolcular'' adlı filmler gösterilecek. 
     Filmler, Ankara'da Kavaklıdere Sineması'nda, İstanbul'da ise Atatürk Kültür Merkezi Sinema Salonu'nda sunulacak. 
     
     ÇİN FİLM HAFTASI'NDA HANGİ YAPIMLAR VAR 
     Çin Film Haftası kapsamında gösterilecek filmlerden ''The Road Home'' adlı yapımın yönetmeni Zhang Yimou. 
     Zhang Ziyi, Sun Honglei ve Zheng Hao'nun rol aldığı yapıt, Zhao Di adlı genç, güzel ve akıllı bir kızın eğlenceli ve komik genç öğretmene olan basit ama dokunaklı aşk öyküsünü anlatıyor. 
     ''Cengiz Han-Gengis Khan'' isimli yapıtın yönetmenliğini Sai Fu ve Mai Lisi ortak olarak üstleniyor. Başrolünü Ai Liya, Ba Yaertu, Tu Men, Ba Sen ve Qi Naritu'nun üstlendiği yapım, 12. yüzyılın başlarında Temudjin kabile savaşlarının arasında doğup büyümesine rağmen sayesinde kabile savaşları ve katliamların son bulan ''Temdujin'' namı diğer Cengiz Han'ın hikayesi... 
     ''Dragon Boat Regetta''... Pearl Nehri kıyısında yaşanan modern bir aşk hikayesini işleyen yapım, yönetmen Wang Hengli'nin imzasını taşıyor. Filmde Geng Le ve Mei Ting rol alıyor. 
     Sun Zhou'nun yönettiği ''Breaking The Silence'' adlı yapımda Gong Li ve Gao Xin rol alıyor. Oğlu işitme engelli olan ve eşi tarafından terkedilen Sun Liying'in mücadelesini işliyor. 
     Beyzbola gönül veren bir grup gencin hikayesini konu alan ''Baseball Boys'' filminin yönetmeni Qi Jian. Shi Guanghui ve Sun Yanglong'ın başrolünü üstlendiği bu yapım, cesaret, çalışma ve takım ruhlarıyla Asya Şampiyonası'nda zafer kazanan bir takımı ilgi çekici öyküsü... 
     
</TEXT>
</DOC>
