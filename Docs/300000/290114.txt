<DOC>
<DOCNO> 290114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sondun41.html </URL>
<DATE> 2004/11/19/ </DATE>
<TIME> 18.36 </TIME>
<AUTHOR>  </AUTHOR>
<HEADLINE>
Alman ekonomi bakanı Türkiye'ye tank satışından yana... 
</HEADLINE>
<TEXT>

     Almanya Ekonomi ve Çalışma Bakanlığı Müsteşarı Rezzo Schlauch, Türkiye'ye tank satışını desteklediğini belirtti. 
     Yeşiller Partisi'nden olan Schlauch, ''Heilbronner Stimme'' adlı yerel gazeteye yaptığı açıklamada, Türkiye'ye tank satılmasına izin verilmemesinin yapıcı bir tutum olmayacağını kaydetti. 
     Schlauch, ''Türkiye'nin AB üyeliğine taraftar olan bir kişi NATO üyesi bu ülkeye yapılacak tank satışına karşı olamaz'' dedi. 
     Türkiye'ye 1999 yılında insan haklarının ihlal edildiği gerekçesiyle tank satışına karşı çıkan Yeşiller Partisi, Türkiye'de şartların çok değiştiğini belirterek artık büyük çoğunlukla tank satışını destekliyor. 
     
</TEXT>
</DOC>
