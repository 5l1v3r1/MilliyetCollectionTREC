<DOC>
<DOCNO> 273756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sonyas09.html </URL>
<DATE> 2004/09/21/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Şeker hastalığına iğnesiz tedavi 
</HEADLINE>
<TEXT>

     BBC 
Yeni bir buluş, şeker hastalarını ömür boyu ensülin iğnesine bağımlı olmaktan kurtarabilecek. 
     Deneyler tamamlanana kadar şeker hastaları ensülin iğnesi kullanmaya devam edecek Hindistanlı bilimadamlarının buluşu olan jöle kıvamındaki ilaçlar, sadece şeker hastaları değil midesi hassas olduğundan hap alamayan bir çok hastayı da sevindirebilir. Fakat tabii, önce ilaçlar üzerinde yapılan deneylerin tamamlanması gerekiyor. 
     Araştırmalar, uzun dönemli tedavi gören hastaların yarısının, verilen ilaçları reçeteye uygun bir şekilde almadıklarını ortaya koyuyor. 
     Bunun sebepleri çeşitli kuşkusuz. İğne korkusundan, hap yutmanın sevimsizliğine ve ilaçların mide rahatsızlıklarına yol açmasına kadar çok çeşitli nedenler sayılabilir. 
     O nedenle, uzmanlar uzun zamandır, ilaçları daha kolay alma yolları arıyor. Cilde yapıştırılan ilaçlar ya da burun spreyleri bu araştırmaların sonuçları. 
     Şimdi de Hindistan Jabalpur'dan iki uzman Sunil Bajpai ile Seema Dubey, içine çeşitli ilaçların katılabileceği jöleyi buldular. 
     Jölenin en önemli avantajlarından biri, mide asitlerinden etkilenmemesi, ve bağırsakta çözülerek ilacı bırakması. Bu, özellikle bağırsak hastalıklarının tedavisi için büyük umut vaadediyor. 
     İşe yarayabileceği bir başka alan ise Şeker hastalığı tedavisi. Hastalar bu şekilde ömür boyu ensülin iğnesine bağımlı olmaktan kurtulabilecek. 
     Jöle içine yerleştirilen ilaçların laboratuar deneyleri tamamlanmış ve başarılı olmuş. Fakat, uzmanlar, hastalar üzerinde uzun vadeli deneylerin tamamlanması için henüz zamana ihtiyaç olduğunu söylüyor. 
     Tabi aslında jöle, midede çözülmeyen ilk ilaç türü olmayacak. Uzmanlar, sıvı şeklinde alınan ilaçların da çoğunlukla bağırsakta etkilerini gösterdiğine dikkat çekiyorlar. 
     
</TEXT>
</DOC>
