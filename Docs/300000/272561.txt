<DOC>
<DOCNO> 272561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/yasam/axyas02.html </URL>
<DATE> 2004/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgili yaktı 
</HEADLINE>
<TEXT>


Yıllardır aranan 'sahte para profesörü', sevgilisi takibe alınarak 6 trilyonluk sahte dövizle ele geçti 

ERDAL KILINÇ İstanbul 

Mali Şube Müdürlüğü ekipleri, 'sahte para profesörü' olarak anılan Yusuf Delener'i sonunda yakaladı. Ekipler, 6 kez cezaevine giren ve 5 yıldır polisi peşinden koşturan Delener'in sevgilisi Sevtap Demir'in, bir ay önce otomobil aldığını belirledi ve izini bularak teknik takip başlattı. 
Delener'in K ğıthane'de bir evde kaldığı tespit edildi. İki sevgiliyi izleyen polis, Delener'in yeni bir sahte para işinin içinde olduğu bilgisine ulaştı. Uygun zamanı bekleyen polis, Delener ve Demir'i gözaltına aldı. Delener ve Demir'in sorgusu sonucu, K ğıthane'de bir matbaada yapılan aramada sahte 1.5 milyon euro yaklaşık 2 trilyon 730 milyar lira , 2 milyon dolar 3 trilyon lira ve 20'şer milyon liralık banknotlardan oluşan 750 milyar lira ele geçirildi. Daha önce PKK KONGRA - GEL için sahte para bastığı iddiasıyla gözaltına alınan Delener'in geçen yıl da İzmir'de polisten son anda kurtulduğu bildirildi. Delener'in, sahte euro ve dolarları terör örgütünün siparişi üzerine yaptığı, sahte 750 milyar lirayı da adamlarının piyasaya süreceği iddia edildi. 


</TEXT>
</DOC>
