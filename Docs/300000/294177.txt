<DOC>
<DOCNO> 294177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sonspo02.html </URL>
<DATE> 2004/12/02/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
Basketbol Avrupa Ligi... Benetton Trebviso 50 - Ülkerspor 65 
</HEADLINE>
<TEXT>

     Ülkerspor Basketbol Takımı, Erkekler Avrupa Ligi C Grubu'ndaki 5. maçında, İtalya'nın Benetton Treviso takımını deplasmanda 65-50 yendi. 
     İlk çeyreği Ülkerspor sürekli önde götürmesine karşın, ilk periyot 14-14 eşitlikle sonuçlandı. 
     İkinci periyoda 2 top kaybıyla başlayan Benetton Treviso'yu dış atışlara zorlayan Ülkerspor, 13. dakikada Zukauskas'ın da oyunda etkili oluşuyla farkı 8 sayıya 22-14 'e kadar çıkardı. Ev sahibi ekip bu periyottaki ilk sayısını 14. dakikada Bulleri ile buldu. 17. dakikada fark 3 sayıya kadar inse de Serkan'ın skorer oyunuyla devre 32-26 Ülkerspor lehine sonuçlandı. 
     İkinci yarının başlangıcında Zukauskas'ın blokları ve Serkan'ın üçlükleriyle aradaki farkı açmaya başlayan Ülkerspor, periyodun sonlarına doğru oyundan düştü. Benetton Treviso, farkı birara 3 sayıya kadar indirdi. Ancak Glover'in üst üste bulduğu üçlüklerle Ülkerspor periyodu 51-37 önde kapadı. 
     Son çeyrekte hücumlarda süreyi sonuna kadar kullanan turuncu-yeşilliler, 35. dakikayı -42 önde geçti. Bu dakikadan sonra Kerem ve Zukauskas'ın 5 faulle oyun dışı kalması Ülkerspor'u pota altında sıkıntıya soktuysa da dışardan Kerem Tunçeri, Serkan, Praskeviçius ile sayılar bulan Türk ekibi karşılaşmayı 65-50 galip tamamladı. 
     Bu galibiyetle evinde kazanamayan Ülkerspor, deplasmandaki ikinci galibiyetini elde etti. 
     KÜNYE 
     
     
BENETTON TREVISO 50 - ÜLKERSPOR 65 Salon Palaverde Hakemler Stelios Kokuleikıdıs Yunanistan xxx, Sosa Pukl Slovenya xxx, Arnis Ozols Letonya xxx Benetton Treviso Soragna xx 10, Marconato xx 8 , Bulleri xx 11, Garnett xx 9, Goree x 7, Siskauskas x 3, Slokar x 2, Beard x Ülkerspor Glover xxx 12, Stombergas xxx 15, Zukauskas xxxx 12, Kerem Tunçeri xx 2, Kerem Gönlüm xx 4, Serkan xxxx 15, Praskevicius xxx 5, Fatih x, Tutku x 1. Periyot 14-14 İlk yarı 32-26 Ülkerspor lehine 3. Periyot 37-51 Beş Faulle Çıkanlar 35.43 Kerem Gönlüm, 36.00 Zukauskas Ülkerspor 
     
</TEXT>
</DOC>
