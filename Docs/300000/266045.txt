<DOC>
<DOCNO> 266045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sonspo21.html </URL>
<DATE> 2004/08/24/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Del Bosque, UEFA'nın seçkin teknik direktörler seminerine gitmiyor 
</HEADLINE>
<TEXT>

     UEFA tarafından bu yıl 6. kez düzenlenecek Seçkin Teknik Direktörler Semineri'ne davet edilen Beşiktaş Teknik Direktörü Vicente Del Bosque'nin, İstanbul'daki işleri nedeniyle toplantıya katılamayacağı bildirildi. 
     Siyah-beyazlı kulübün resmi internet sitesinde yapılan açıklamaya göre, İsviçre'nin Nyon kentinde 3 Eylül'de yapılacak toplantıya, Türkiye'den yalnızca Del Bosque'nin çağrıldığı vurgulandı. 
     Son birkaç yıldır sürekli olarak bu organizasyona katıldığını vurgulayan Del Bosque, yaptığı açıklamada şunları kaydetti 
     ''Burada futbolun sorunları konuşuluyor. Ne gibi yenilikler yapılacağı tartışılıyor. UEFA, Avrupa Şampiyonlar Ligi'ne çok önem verdiği için, özellikle bu turnuvada nasıl değişiklikler yapılacağı, bu toplantılarda yapılan konuşmalardan sonra şekilleniyor. Büyük kulüplerin teknik direktörleri de buraya davet ediliyor ve hep biraraya gelerek, bu konular üzerinde fikir alışverişinde bulunuyorlar. Ben de son yıllarda katıldığım bu organizasyona bu yıl burada daha önemli işlerim olduğum için katılamayacağım.'' 
     
</TEXT>
</DOC>
