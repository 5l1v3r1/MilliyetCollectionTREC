<DOC>
<DOCNO> 258298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sonspo27.html </URL>
<DATE> 2004/07/26/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Trabzonspor, Letonya'da... 
</HEADLINE>
<TEXT>

     Trabzonspor, Avrupa Şampiyonlar Ligi 2. ön eleme turu ilk raundunda deplasmanda Skonto Riga ile yapacağı karşılaşma için özel bir uçakla Letonya'nın başkenti Riga'ya geldi. 
     Yaklaşık 3.5 saat süren yolculuktan sonra Riga'ya gelen bordo- mavili takımı, Skonto Riga Kulübü yetkilileri karşıladı. 
     Trabzonspor'un kafilesinde AKP Trabzon Milletvekili Mustafa Cumhur ile Asım Aykan, CHP Trabzon Milletvekili Şevket Arz, Trabzon Emniyet Müdürü Ramazan Akyürek, Trabzon Belediye Başkanı Volkan Canalioğlu da yer alıyor. 
     Trabzonspor, bu akşam TSİ 19.00'da Skonto Riga takımının tesislerinde yapacağı antrenmanla hazırlıklarını sürdürecek. Çalışma, ilk 10 dakikanın ardından basına kapatılacak. 
     Karadeniz ekibi, yarın akşam da maçın yapılacağı statta son antrenmanını yaparak maç saatini beklemeye başlayacak. 
     
</TEXT>
</DOC>
