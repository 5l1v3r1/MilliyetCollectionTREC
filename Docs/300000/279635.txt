<DOC>
<DOCNO> 279635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/spor/spo05.html </URL>
<DATE> 2004/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümitler tükenmedi 1-1 
</HEADLINE>
<TEXT>


Ay-Yıldızlı ekibimiz, lider Danimarka'dan deplasmanda bir puan kopararak gruptaki şansını sürdürdü, beraberlik golünü atan İbrahim Akın'ın bir şutu da direkten döndü 


Goller ilk yarıda 
ÜMİT Milli Takımımız Avrupa Şampiyonası Grup Elemeleri'ndeki dördüncü maçında Danimarka'dan deplasmanda bir puan alarak şansını sürdürdü. Grup lideri karşısında 36. dakikada Rasmussen'in golüyle yenik duruma düşen Ay - Yıldızlı ekibimiz çabuk toparlandı. 38'de İbrahim Akın rakip fileleri havalandırdı ve ilk yarının skorunu belirledi. 

Bayrak tepkisi 
İKİNCİ yarıda ise karşılıklı ataklar vardı. Ancak iki ekibin de çabası sonucu değiştirmedi ve karşılaşma 1 - 1 sona erdi. Bu arada maçın 15. dakikasında İbrahim Akın'ın vuruşu yan direkten döndü. Karşılaşmayı iki bini Türk yaklaşık dört bin kişi izlerken asılan Türk Bayrağı'nın bir hayli küçük olması gurbetçilerin tepkisine neden oldu. 

'Yarıştan kopmadık' 

ÜMİT Milli takımı Teknik Direktörü Raşit Çetin karşılaşma sonrası yaptığı açıklamada, "Önemli bir maçtı. İki maçta altı puan alan ev sahibi Danimarka bizi yenip saf dışı bırakmak istiyordu. Ancak buna izin vermedik ve puan almayı başardık. Yarıştan kopmadık" dedi. Çetiner, "Direkleri bir türlü geçemiyoruz, bu konudaki şanssızlığımız sürüyor. Artık önümüzdeki maçlara bakacağız. Ukrayna'yı yenip şansımızı devam ettireceğiz" diye konuştu. 

Ukrayna'dan gol şov 

ÜMİTLERİMİZİN grubunda yer alan Ukrayna kendi evinde Gürcistan'a gol yağdırdı. Rakibini 6-0'lık skorla geçen ev sahibi ekip puanını dokuza çıkararak liderliğe yükseldi. Arnavutluk ise deplasmanda Kazakistan'ı 1-0 yendi. 

2.GRUP PUAN DURUMU TAKIMLAR O G B M A Y P Ukrayna 4 3 0 1 10 3 9 Danimarka 3 2 1 0 6 4 7 Türkiye 4 1 2 1 3 3 5 Yunanistan 3 1 1 1 3 3 4 Arnavutluk 4 1 1 2 4 5 4 Gürcistan 3 1 1 1 2 7 4 Kazakistan 3 0 0 3 0 3 0 

</TEXT>
</DOC>
