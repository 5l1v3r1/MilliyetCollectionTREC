<DOC>
<DOCNO> 270940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/soneko08.html </URL>
<DATE> 2004/09/11/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta ABD Doları, önemli paralar karşısında değer kaybederken, altın fiyatları Londra Borsası dışında geriledi. 
     ABD Doları'nın Avrupa döviz borsalarında önemli para birimleri karşısında hafta başı ve sonu kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 110.11 109.41 İsviçre Frangı 1.2708 1.26 Kanada Doları 1.2989 1.2861 
     Londra Borsası'nda pazartesi 1.2064 dolardan kapanan euro, cuma kapanışta 1.2292 dolara çıktı. 
     Aynı borsada haftanın ilk günü 1.7789 dolarda kapanan İngiliz Sterlini ise hafta sonunda 1.7991 dolara çıktı. 
     
     ALTIN FİYATLARI 
     Altının ons fiyatı bazı borsalarda pazartesi ve cuma kapanışları itibariyle şöyle 
     
     
BORSA PAZARTESİ CUMA Londra 401.60 402.50 Zürih 401.55 401. Hong Kong 401.85 400.15 
     Londra Borsası'nda pazartesi 6.51 dolardan kapanan gümüşün ons fiyatı ise cuma kapanışta 6.18 dolara geriledi. 
     
     MENKUL KIYMET BORSALARI... 
     ABD'de endeksler, petrol fiyatlarındaki gerileme ve Amerikan ekonomisine yönelik olumlu gelişmeler nedeniyle, haftayı yükselişle tamamladılar. 
     ABD'nin, dış ticaret açığı, Temmuz ayında 50.15 milyar dolara geriledi. 
     Otomobil, uçak ve bilgisayar ihracatının artması, buna karşın, gerileyen petrol fiyatlarının ithalat faturasını azaltmasıyla, dış ticaret açığı geriledi. 
     ABD'de ithalat, neredeyse bir yıldan buyana gerilemiş oluyor. Ekonomistler, dış ticaret açığını 51.75 milyar dolara olarak tahmin ediyorlardı. 
     ABD'de üretici fiyatları çekirdek endeksi Ağustos'ta beklenmedik bir şekilde yüzde 0.1'e geriledi. 
     Çalışma Bakanlığı verilerine göre, enerji, gıda ve araç maliyetleri düşüş gösterdi. Çekirdek endeksinin yüzde 0.1 artması bekleniyordu. 
     Bu göstergeler, ABD'de enflasyonist baskının azaldığını gsöteriyor. 
     ABD Merkez Bankası FED Başkanı Alan Greenspan'in, bu hafta içinde, petrol fiyatlarındaki artışa rağmen, enflasyonist beklentinin azaldığını açıklamasına rağmen, FED'in, 21 Eylül'de yapacağı toplantıda, faiz oranlarını çeyrek puan daha arttırarak, yüzde 1.75'e yükseltmesi bekleniyor. 
     New York Menkul Kıymetler Borsası'nda Dow Jones Endeksi, yüzde 0.52 oranında artış göstererek, 10,313.07 puandan kapandı. 
     Standard and Poor's 500 endeksi, yüzde 0.92 oranında değer kazanarak 1,123.92 puandan haftayı kapattı. 
     Nasdaq Bileşik Endeksi, hafta içinde yüzde 2.7 oranında değer kazanarak,üç haftadan buyanaki en yüksek endeks değeri olan 1,894.31 puandan haftayı kapattı. 
     Londra Borsası'nın FTSE Endeksi, haftayı 5.8 puanlık değer kaybıyla, 4,550.8 puanda tamamlarken, Frankfurt Borsası'nın DAX Endeksi'nin haftalık kazancı 19.04 puan oldu. 
     Paris'in CAC-40 Endeksinin haftalık kazancı ise 11.67 puan oldu. 
     Tokyo Borsası'nda da Nikkei Endeksi 60.74 puanlık yükselişle, 11,083,23 puanda kapandı. 
     
     PETROL FİYATLARI GERİLEDİ... 
     Uluslararası ham petrol fiyatları geriledi. ABD'nin Batı Teksas türü petrolünün varil fiyatı, 43 doların altına inerek, 42.81 dolardan işlem gördü. 
     
</TEXT>
</DOC>
