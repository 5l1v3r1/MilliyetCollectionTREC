<DOC>
<DOCNO> 295481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sondun27.html </URL>
<DATE> 2004/12/07/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Papadopulos, AB'ye bastırıyor Türkiye'yi bizi tanımaya mecbur bırakın 
</HEADLINE>
<TEXT>

     Güney Kıbrıs Lideri Tasos Papadopulos, AB Dönem Başkanı Hollanda Başbakanı Peter Balkenende'den Türkiye ile ilgili zirvenin sonuç bildirisine Türkiye'yi AB üyesi tüm ülkelerle ilişkilerini normalleştirmeye çağıran bir ifade konulmasını isteyecek. 
     Bu ifade ile Türkiye'nin 'Kıbrıs Cumhuriyeti'ni tanımaya mecbur bırakılacağı düşünülüyor. 
     Balkenende bugün Yunanistan ve Güney Kıbrıs'a gidip, görüşmelerde bulunacak. 
     Papadopulos'un Balkenende ile yapacağı görüşmede ayrıca, Türkiye'nin 'komşu ülkeleriyle iyi ilişkiler içerisinde olma taahhüdünün' metinde kalmasını talep edeceği ve 'Kıbrıs Cumhuriyeti'nin Türkiye tarafından tanınması için de somut takvim verilmesini' isteyeceği sanılıyor. 
     
     Papadopulos 'Kıbrıs' sorununu BM'de çözmeye karşı 
     Rum medyasında yer alan haberlere göre, Papadopulos Kıbrıs sorunun BM şemsiyesi altında çözülmesine karşı çıkıyor ve AB aracılığıyla çözüm istiyor. 
     Papadopulos'un bu görüşlerini de Hollanda Başbakanı Balkenende'ye iletmesi bekleniyor. 
     
</TEXT>
</DOC>
