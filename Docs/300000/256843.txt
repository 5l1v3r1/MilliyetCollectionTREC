<DOC>
<DOCNO> 256843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sonspo01.html </URL>
<DATE> 2004/07/20/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Dellas'tan Cimbom için yorum yok 
</HEADLINE>
<TEXT>

     Galatasaray’dan aldığı teklifi doğrulayan Yunan yıldız Dellas, şimdilik bu konuda konuşmak istemiyorum dedi 
     
     Ser verip, sır vermedi 

     Fanatik Gazetesi, Galatasaray’ın transfer gündemini meşgul eden Yunanistan Milli Takımı’nın yıldızı Triananos Dellas’a ulaştı. Avrupa Futbol Şampiyonası ve yoğun transfer trafiğinin ardından dinlenmek için Girit Adası’na geçen savunma oyuncusuyla arkadaşımız Gökhan German konuştu. Transferi hakkında ser verip sır vermeyen Dellas, Galatasaray’ın kendisiyle ilgilendiğini ve Roma kulübüyle görüşmelerde bulunduğunu doğruladı. 
     
     5 milyon Euro iddiası 

     Yapılan pazarlıklar hakkında yorum yapmak istemediğini ifade eden yıldız futbolcu, Bu konuda konuşmak istemiyorum. Kulübümle olan sözleşmem sürüyor. Galatasaray’ın, Roma’yla anlaşması gerekiyor. Ben de gelişmeleri takip ediyorumö şeklinde kısa bir açıklama yaptı. Öte yandan Yunanistan’ın Sportime Gazetesi, Roma’nın Dellas’ı elden çıkarmak istediğini ancak bonservis ücreti olarak 5 milyon Euro istediğini iddia etti. 

     
</TEXT>
</DOC>
