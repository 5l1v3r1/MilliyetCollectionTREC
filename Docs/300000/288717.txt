<DOC>
<DOCNO> 288717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/son/sondun02.html </URL>
<DATE> 2004/11/14/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Filistinli yetkili "İsrail'in Arafat'ı zehirlediğine dair kanıt yok" 
</HEADLINE>
<TEXT>

     Filistin'in BM temsilcisi Nasır El Kidva, perşembe günü ölen Filistin lideri Yaser Arafat'ı İsrail'in zehirlediğine dair bir kanıt olmadığını söyledi. 
     Arap ülkelerinde yoğun biçimde gündeme getirilen iddiayla ilgili soruya yanıt veren El Kidva, Arafat'ın zehirlenmiş olmasının bir olasılık olduğunu, ancak bu iddiayı destekleyecek bir kanıt olmadığını söyledi. 
     El Kidva, herşeye rağmen Arafat'ın ölüm nedeninin araştırılması gerektiğini ifade etti. 
     Arafat'ın Ürdünlü doktoru, Filistinli liderin kanında görülen trombosit eksikliğinin zehirlenme nedenlerinden biri olabileceğini, bu yüzden otopsi yapılması gerektiğini söylemişti. 
     Filistinli yetkililer ve Arafat'ın Fransa'daki tıbbi ekibi, Filistinli liderin ölüm nedeni hakkında herhangi bir açıklama yapmamıştı. 
     İsrailli yetkililerse iddialara sert tepki göstermiş, yabancı tıbbi ekiplerin Arafat'ı muayene etmesine ve tedavisi için Fransa'ya gitmesine izin verdiklerini bildirmişlerdi. 
     
</TEXT>
</DOC>
