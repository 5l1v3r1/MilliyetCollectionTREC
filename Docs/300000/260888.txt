<DOC>
<DOCNO> 260888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sonspo46.html </URL>
<DATE> 2004/08/05/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Genç Ozan Hayallerim gerçek oldu 
</HEADLINE>
<TEXT>

     Beşiktaş'ta Teknik Direktör Vicente Del Bosque'nin isteği üzerine A takımla idmanlara çıkmaya başlayan genç oyuncu Ozan Tahtaişleyen, hayallerinin gerçekleştiğini belirtti. 
     19 Yaşaltı Milli Takım'ın Avrupa ikincisi olduğu şampiyonada Teknik Direktör Del Bosque'nin ilgisini çekmeyi başaran genç oyuncu, Beşiktaş Kulübü'nün resmi internet sitesine yaptığı açıklamada, duygularını şöyle dile getirdi 
     ''12 yıldır Beşiktaş altyapısında oynuyorum. Tesislere adım attığım günden itibaren, hedefim Beşiktaş A takımına yükselmekti. Hayalimi gerçekleştirdiğim için mutluyum. Artık elimden gelenin en iyisini yaparak burada kalıcı olmaya çalışacağım.'' İspanyol çalıştırıcının, kendisini Genç Milli Takım'daki başarısı nedeniyle kutladığını belirten Ozan, ''Hocamız beni başarımdan dolayı kutladı ve beni takip ettiğini söyledi. Ayrıca ben hocamın benimle ilgili sözlerini okudum ve çok mutlu oldum'' dedi. 
     
</TEXT>
</DOC>
