<DOC>
<DOCNO> 298352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/ekonomi/aeko.html </URL>
<DATE> 2004/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
AB yoluna çıkan parayı buluyor 
</HEADLINE>
<TEXT>


Avrupa Birliği'nden müzakere tarihi almak bile ekonomik verilerin iyileşmesine yetiyor. Müzakere tarihi alan ülkeler daha fazla yabancı yatırım çekiyorlar. AB fonlarından yararlanıyorlar. Kişi başı gelirleri artıyor 

EKONOMİ SERVİSİ 

Avrupa Birliği'nin AB , Türkiye için müzakere tarihi kararı vermesi beklenirken, birliğe son katılan 10 üyenin tarih aldıktan sonraki süreçte ekonomik verilerinin iyileştiği gözleniyor. 
AB, tarihinin beşinci ve en büyük genişlemesini 1 Mayıs 2004 tarihinde gerçekleştirdi. Bu tarihte birliğe giren Estonya, Letonya, Macaristan, Çek Cumhuriyeti, Slovakya, Slovenya, Malta, Güney Kıbrıs, Litvanya ve Polonya'yla müzakereler 1998 - 2001 arasında başlatıldı. AB'ye katılmak için 1995'te başvuran Romanya ve Bulgaristan'ın 2007 yılında üye olması bekleniyor. 
Müzakerelere başlayan ülkelerin birçoğunda üye olana kadar geçen süreçte, kişi başına düşen milli gelirle doğrudan yabancı yatırımında artış ve kamu borcunun azalması gibi olumlu gelişmeler yaşandı. Bunun yanı sıra bu ülkeler ekonomik, politik, çevre, altyapı ve tarım gibi konularda AB'nin oluşturduğu uyum fonlarını kullandılar. Yani aday ülkeler, daha AB üyesi olmadan AB'nin nimetlerinden faydalanmaya başladılar. 

Yılda 3.1 milyar euro 
AB, geçen yıl toplam 101.4 milyar euroluk bütçesinden müzakere sürecindeki adaylara 3.1 milyar euroluk yardım yaptı. Aynı dönemde yeni üyelere yapılan yardım ise 6.7 milyar euro oldu. 
Birlik, bu yıl, 2005 ve 2006'da da müzakere halinde bulunduğu ülkelere yine 3.1 milyar euro yardım etmeyi planlıyor. Bu yıl AB bütçesinden 8.9 milyar euroluk yardım alan yeni üyelere ise 2005'te 11.4 milyar euroluk, 2006'da da 14.2 milyar euroluk kaynak aktarılması bekleniyor. 

FT Türkiye, AB'ye güç katar Financial Times gazetesi, AB'nin müzakereler konusunda Türkiye'ye evet demesinin, AB'nin ticaretini güçlendireceğini bildirdi. Haberde, "Hızlı büyüyen ekonomisi, genç ve gittikçe eğitim düzeyi artan nüfusuyla Türkiye, AB'ye güç katar. Türkiye'nin AB'de olması hepimizin çıkarına" yorumu yer aldı. AB'nin, ekonomik açıdan nispeten zayıf olan Türkiye'den ilk başta kaygı duyabileceği ancak Türkiye'nin reformlarla bu kaygıları giderebileceği ifade edildi. 

AB üyeliği için kim, ne zaman başvurdu Türkiye 14 Nisan 1987 Kıbrıs 3 Temmuz 1990 Malta 16 Temmuz 1990 Macaristan 31 Mart 1994 Polonya 5 Nisan 1994 Romanya 22 Haziran 1995 Slovakya 27 Haziran 1995 Letonya 13 Ekim 1995 Estonya 24 Kasım 1995 Litvanya 8 Aralık 1995 Bulgaristan 14 Aralık 1995 Çek Cumhuriyeti 17 Ocak 1996 Slovenya 10 Haziran 1996 

Yeni AB üyesi ve adaylarının kişi başı GSYİH'si euro ecu 1998 1999 2000 2001 2002 Bulgaristan 1.380 1.480 1.680 1.930 2.100 Çek Cumhuriyeti 4.900 5.000 5.400 6.200 7.200 Estonya 3.400 3.600 4.100 4.600 5.200 Güney Kıbrıs 11.900 12.600 13.800 14.500 15.000 Letonya 2.300 2.600 3.300 3.700 3.800 Litvanya 2.700 2.800 3.500 3.800 4.200 Macaristan 4.100 4.400 5.000 5.700 6.900 Malta 8.100 8.800 9.900 10.300 10.400 Polonya 3.700 3.800 4.600 5.300 5.200 Romanya 1.700 1.500 1.800 2.000 2.200 Slovakya 3.600 3.500 4.000 4.300 4.700 Slovenya 8.800 9.500 10.300 10.900 11.700 Türkiye 2.800 2.700 3.200 2.400 2.800 

Yeni AB üyelerine ve aday ülkelere yapılan doğrudan yabancı yatırım milyon euro ecu 1998 1999 2000 2001 2002 Bulgaristan 479 747 1.114 755 - Çek Cumhuriyeti 2.416 4.792 - 5.489 9.889 Güney Kıbrıs 237 642 872 728 466 Estonya 513 284 425 603 307 Letonya 318 352 445 198 410 Litvanya 826 456 410 497 772 Macaristan - - 1.785 2.730 1.281 Malta 238 770 674 350 - Polonya 5.677 6.821 10.133 6.377 4.335 Romanya 1.812 977 - - - Slovakya - - 2.317 1.763 4.260 Slovenya 256 351 492 486 1.950 Türkiye 838 763 1.064 3.647 1.097 

2000 - 2003'te AB'nin aday Ülkelere sağladığı hibe nitelikli toplam mali yardım Aday Ülkeler PHARE ISPA SAPARD Toplam Bulgaristan 582 424 219 1.225 Çek Cumhuriyeti 406 285 92 783 Estonya 146 119 51 316 Macaristan 452 366 159 977 Letonya 148 194 91 433 Litvanya 314 213 125 652 Polonya 1.859 1.450 705 4.014 Romanya 1.106 986 632 2.724 Slovakya 299 187 76 562 Slovenya 146 68 26 240 Toplam 5.458 4.292 2.176 11.926 
Yeni üyelerin ekonomik ve politik uyum süreci için. 
Çevre ve ulaşım altyapısı için. 
Tarım kesiminde yapısal reformlar için. 


</TEXT>
</DOC>
