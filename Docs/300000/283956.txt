<DOC>
<DOCNO> 283956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/spor/axspo01.html </URL>
<DATE> 2004/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Rövanş zamanı 
</HEADLINE>
<TEXT>


Beşiktaş'ın önünde bir fırsat var. Geçen yıl 10 puan farkla nasıl yakalandıysa Bu periyodun nasıl olduğunu söylemiyorum , şimdi Siyah-Beyazlı futbolcuların bunu denemesi gerek 

Lucescu, Beşiktaş-Fenerbahçe derbisini MİLLİYET için değerlendirdi 


Son günlerde Türk futbolunun gündemine şike oturdu. İşin ilginç ve üzücü yanı, bu söylentilerde Beşiktaş'ın da adının geçmesi... Ben, şike yapıldığına hiç ihtimal bile vermiyorum. Beşiktaş'ı bu tür kirli işlere bulaştırmaya kimsenin hakkı yok. Zaten haksızlığa uğrayan taraf bu takım değil miydi Bu tür olayların şimdi gündeme gelmesi, Türk futboluna zarar verir. 
Ancak bu şike söylentilerinin çok daha ötesinde, Beşiktaş ile Fenerbahçe'nin oynayacağı çok zorlu bir derbi var. Bana göre bu maç çok yüksek tansiyonlu geçecek. Beşiktaş'ın yavaş yavaş formuna ulaşması, takıma yeni katılan isimlerin kaynaşması, Siyah - Beyazlılar için olumlu bir gelişme... Bu artılar, Beşiktaş'ı biraz daha öne çıkarıyor. 

Şampiyon olmasa da 
Ama unutulmaması gereken diğer bir olay var. Beşiktaş'ın sadece bu derbiyi kazanmasıyla iş bitmeyecek. Kalan tüm maçlarını da kazanıp, aradaki puan farkını azaltmak zorundalar. Bu, onlar için rövanşı almak için iyi bir fırsat... Biz nasıl 10 puanlık farkta yakalandıysak Bu periyodun nasıl olduğunu söylemiyorum Beşiktaş'ın şimdi bunu denemesi gerek. Ama şunu da söylemeden geçemeyeceğim, geçen yıl Beşiktaş'ın vitrininde her ne kadar kupa görünmese de, futbolseverlerin şampiyonu biz olmuştuk. Ama Beşiktaş, Beşiktaş'tır. Şampiyon olsa da, olmasa da Beşiktaş bir markadır. Bunu kimse unutmasın. 
Del Bosque, iç sıkıntısını her ne kadar dışarıya vurmasa bile, derbinin kendisi ve takımı için ne kadar önemli olduğunun farkında olması gerekir. Sakin karakterli bir hoca. İşini doğru yapan bir teknik adam. O yüzden bu derbiyi kazanıp, yüzünün gülmesini diliyorum. Tıpkı Real Madrid'te olduğu gibi... 

Ligi boş verin 
Ligi boş verin... İsterseniz 15 puan önde şampiyon olun, Şampiyonlar Ligi'nde başarı olmadıktan sonra boş... Avrupa'da zafer gelmedikten sonra şampiyonluk hiç göze gözükmüyor. Fenerbahçe gibi bir takım bunu yapamadı. 
Bu derbi Hagi ve Galatasaraylılar için de büyük bir fırsat. Son maçlarını televizyondan izledim. İyi bir hava yakalamışlar. Takım, istikrarlı bir hava sergileyeceğe benziyor. Futbolcuların tecrübeleri de hissediliyor. Umarım böyle devam ederler. 
Ersun Yanal'ın Hakan konusundaki kararı hakkında ise yorum yapmam. Ancak Hakan Şükür, milli takım için büyük bir kayıptır. Ona layık olduğu şekilde davranılmalı. Onun, kimsenin başaramadığı kariyerine skandal haberlerle leke sürülmesin. 

'Fener'i yeneceğiz' 

BEŞİKTAŞ Koleji'nde dün Siyah - Beyazlılar'ın fırtınası esti. Siyah - Beyazlı ekipten Carew, İbrahim Toraman ve Genel Sekreter Kenan Öner, dün Çilekli'de öğrencilerin sorularını yanıtladı. Norveçli futbolcu, Fenerbahçe maçını yenmek zorunda olduklarını belirterek, "Çıkışımızı sürdüreceğiz" diye konuştu. 
İBRAHİM Toraman ise üç puanlık sistemde puan farkının önemli olmadığını vurgulayarak, "Kazanmak için elimizden geleni yapacağız" dedi. Genel Sekreter Kenan Öner ise, matematiksel olarak umut olduğu sürece sonuna kadar mücadeleye devam edeceklerini ifade etti, "Artık kazanıyoruz" yorumunu yaptı. 

Baskete gelene futbol bedava 

BEŞİKTAŞ Yönetimi, 30 Ekim'de yapılacak Akatlar Spor Kompleksi'nin açılış töreni için derneklere bir davet gönderdi. Saat 15.00'te İTÜ ile oynanacak basketbol karşılaşması için dernek yöneticilerine iki kişilik davetiye dağıtılacağını belirten Siyah - Beyazlı idareciler, ayrıca buraya katılacak kişilerin, Fenerbahçe derbisi için iki kişilik kontenjanları bulunduğunu da bir notla duyurdu. 

Ahmet kenara Okan sahaya 

SÜLEYMAN HATISARU 

BEŞİKTAŞ Teknik Direktörü Vicente del Bosque, Fenerbahçe derbisi için tüm hesaplarını galibiyet üzerine kuruyor. Savunma kurgusunda Fatih Sonkaya, Emre Aşık, Mustafa Doğan ve İbrahim Üzülmez dörtlüsünü bozmayı düşünmeyen İspanyol çalıştırıcı, cezası biten Okan Buruk'a yine defansın önünde görev verecek. Ancak Bosque'nin, Ahmet Yıldırım'ı kenara çekeceği öğrenildi. 
BOSQUE'NİN, Ahmed Hassan'ı da yedeğe çekerek, derbide Sergen'e görev vereceği belirtildi. Cordoba sakatlığı geçmesine rağmen on sekizde yer alamayacak. Siyah-Beyazlılar, Fenerbahçe derbisinin hazırlıklarını dün yine iftar sonrasında yaptığı çalışmayla sürdürdü. Bu arada Asbaşkan Kıvanç Oktay, PFDK'nın verdiği 20 günlük hak mahrumiyetiyle ilgili olarak, "Kimseye hakeret etmedim. Ceza bana değil kulübe verilmiştir" dedi. 

'Fenerbahçe soldan çöker' 

SİYAH - Beyazlılar'a bu sezon Fenerbahçe'den transfer olan Ali Güneş, Fenerbahçe'nin zaaflarını anlattı. Sarı - Lacivertliler'in özellikle sol kanatta büyük sorun yaşadığını belirten Siyah - Beyazlı futbolcu, özellikle solda İbrahim Üzülmez ve Juanfran'a büyük iş düştüğünü belirtti. 


</TEXT>
</DOC>
