<DOC>
<DOCNO> 298814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/guncel/gun90.html </URL>
<DATE> 2004/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Bu filme gidin .. 

Eğer gülmek istiyorsanız, ama ciddi şekilde gülmek istiyorsanız, bu filmi kaçırmayın .. İlk bakışta garip gelebilir, saçmaladığımız düşünülebilir, hatta beynimizin sulandığı ve tıbbi yardıma ihtiyacımız olduğu düşünülebilir. Ama ısrarla ve tekrar tekrar söylüyoruz Eğer gülmek istiyorsanız "Büyü" filmine mutlaka gidin. Çünkü... 
Oyuncular henüz ortada hiçbir yokken korkmaya başladıkları için birazdan ne olacağını çok net anlıyorsunuz, bu yüzden niye korkmanız gerektiğini sorguluyorsunuz. "Dur bakalım, birazdan korkmam lazım " diyorsunuz. Oyuncuların korkmak için gösterdiği çaba da sizi ancak güldürüyor...Görsel anlatım yetmediği için, her hareket tek tek anlatılmış. Özgü Namal, babası profesöre, "Ben kızın değilim, cinim, anlamadın mı " dediğinde babası "Hayır kızımsın" diyor, kız "Hayır cinim, anlamıyor musun " diye babasını bıçaklıyor, babası ölürken bile hala "Hayır sen kızımsın" demeye devam ediyor. Kız, cin olarak bütün arkadaşlarını parçalıyor, babasını öldürüyor ama kimseyi ikna edemiyor. Baba bir de "Ben sana cin olamazsın demedim, adam olamazsın dedim " deseymiş tam olacakmış...Film, sinema tarihine geçecek kadar çok mantık ve devamlılık hatasına sahip. Ece Uslu "Göğsüm kanıyor" diyor, arkadaşları ve profesörden tık yok kız "Canım çok acıyor" diyor, kimseden yine tık yok. Bir insanın göğsünden durduk yere kan fışkırması, son derece doğal bir şeymiş gibi hiç sallamıyorlar, o sahne de öylece kapanıyor gidiyor... Diyaloglara gelince, "Cin Ali" serilerindeki diyaloglar çok daha karmaşık, çok daha çetrefilli. "Seyirci anlamaz" diye "Bak bu cin ", "Bak bu lanetli köy " şeklinde her şey tek tek vurgulanmış. Olacak şey değil dedirtiyor, helal olsun...İpek Tuzcuoğlu'nun kafasını mağaranın tavanına vurur vurmaz "bir şeyim yok, iyiyim" dediği sahne ve arkeolog profesörün ki kendisi mutlaka görülmelidir, o nasıl oyunculuktur öyle ölüm sahnesi, kaçırılmamalı ..2 ampul, bir televizyon çalıştırabilecek kadar küçük bir jeneratörle, neredeyse koca bir köy aydınlatılmış...Türk sinemasına destek vereceksek ve bu hakkımızı tek bir film için kullanabileceksek, o film kesinlikle bu filmdir .. İnsanın bir korku filmine gidip de bu kadar güleceği hiç aklına gelmiyor. Üstelik filmin en dramatik sahnelerine bütün salon kahkahalarla güldüğü için doğal bir kahkaha efektiniz de hediye... 
O yüzden bu filme gidin, GORA falan hikaye .. 

NEVADA ARAŞTIRMALARI 

Nevada'da yapılan bir araştırmaya göre OGS'den geçen araçların 94'ü düzenli olarak borcunu ödedikleri bir OGS cihazı ile geçiş yapmaktalar. Bunların 88'i cihazlarını araçlarının ön camına yapıştırırken, diğer 12'lik bölümü cihazlarını sol elle camdan sarkıtmayı uygun görmekteler... OGS'den geçen 6'lık kesim ise kaçak geçiş yapmakta bunların 30'u plakayı örtmeyi tercih ederken, kalan 70'i kaçak geçiş cezalarını hiç umursamadan gayet rahat geçmektedirler... 

Final İncileri No 1 
"Sen emeline ulaştın kızım Sinem'e , sen de sevdin sazanım Ata'ya " b b 
</TEXT>
</DOC>
