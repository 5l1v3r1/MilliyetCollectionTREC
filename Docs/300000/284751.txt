<DOC>
<DOCNO> 284751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/siyaset/siy04.html </URL>
<DATE> 2004/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen Avrupa dünya gücü olmalı 
</HEADLINE>
<TEXT>


Sorumlu üye Verheugen, "Yeni bir dünya gücü olarak Avrupa'yı daha iyi hazırlamalıyız" dedi 

GÜRSEL KÖKSAL Frankfurt 


AB'nin genişlemeden sorumlu üyesi Günter Verheugen, Avrupa'nın küresel oyuncu olarak ciddiye alınması için "dünya gücü" haline gelmesi gerektiğini savundu. Avrupa Parlamentosu'nda, AB'nin yeni komiserleriyle ilgili krizden sonra, Bild gazetesine açıklamada bulunan Verheugen, "Yeni komisyon mümkün olduğunca en kısa zamanda çalışmaya başlamalı" dedi. Yaşanan krizin, parlamentoyla komisyon arasında "bilinçli güç yoklaması" olduğunu savunan Verheugen, yeniden belirlenecek görev dağılımında, aynı komiserliği üstlenmesinin kesin olduğunu söyledi. Eski komisyonun görev süresinin uzaması nedeniyle, genişlemeden sorumlu üyeliği devam eden Verheugen şunları söyledi 
"AB politikası, Avrupa'nın ekonomik gücünü çok daha belirgin biçimde geliştirmeli, büyümeyi teşvik etmeli ve yeni iş alanları açmalı. Her yeni yasa ve karar, ekonomimizi güçlendirmek açısından kontrol edilmeli. Yeni bir dünya gücü olarak Avrupa'yı daha iyi hazırlamalıyız." 


</TEXT>
</DOC>
