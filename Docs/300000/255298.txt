<DOC>
<DOCNO> 255298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/yasam/yas04.html </URL>
<DATE> 2004/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>



200 milyon liraya 'piramit' karpuz 

Daha önce de küp şeklinde karpuzların satışa sunulduğu Japonya'nın Sapporo kentindeki bir süpermarket, şimdi de piramit şeklinde karpuz satmaya başladı. Mısır'daki piramitlerden esinlenerek üretilen karpuzların satıldığı standın önüne de Mısır etkisi yaratmak için deve maketleri konuldu. 15 bin yene yaklaşık 200 milyon lira satılan karpuzların, özellikle yakınlarına farklı hediyeler almak isteyenlerin ilgisini çektiği belirtildi. 

Türkmenbaşı, çölde buzdan saray istedi 

Emir yerine geçen ilginç istekleriyle sık sık gündeme gelen Türkmenistan Devlet Başkanı Saparmurat Niyazov, şimdi de çöllerle kaplı ülkede buzdan bir saray yapılmasını istedi. Türkmenbaşı olarak anılan Niyazov, "Çocuklarımızın buz pateni yapabilmesi için buzdan bir saray yapalım" dedi. Hükümete, projenin tamamlanması için 10 ay süre tanıyan Türkmenbaşı, buzdan sarayın 1000 kişi kapasiteli olmasını istedi. Projenin ne kadara mal olacağı açıklanmadı. Yaz aylarında hava sıcaklığının 50 dereceye kadar yükseldiği Türkmenistan'ın topraklarının büyük kısmı çölden oluşuyor. 

Kızı için son umudu Başbakan 

Uyuşturucu batağında 10 yıldır çırpınan Esrahan'ın annesi Nahide Koçyiğit, kızı Esra Erdoğan'ı evlendiren Başbakan Recep Tayyip Erdoğan'a mektup yazarak, "Ben de kızımın mürüvvetini görmek istiyorum. O'nu kurtarın" dedi. Mahkeme, Esrahan'ı 32 hastaneye yatırabilmek için bir kez daha başvuruda bulunan Koçyiğit'in talebini değerlendirerek, Esrahan'ın yeniden hastaneye yatırılmasına karar verdi. 
Koçyiğit, Erdoğan'a da mektup yazarak, kızı için yardım istedi. Mektubuna, "Medyada ve kamuoyunda uyuşturucu bağımlısı olarak bilinen Esrahan'ın annesiyim" diyerek başlayan Koçyiğit, şunları kaydetti "14 yıldan beri eroin belasından kurtarmaya çalıştığım kızım, yaklaşık 60 kez tedavi altına alındı. Ancak her defasında hasteneden kaçtı. Sokaklarda potansiyel bir suçlu olarak dolaşıyor. Kızımın sokaklarda ölmesini istemiyorum. Size yalvarıyorum, kızımı kurtarın." 

Laila, Anadolu yakasında... 

İSTANBUL'UN en çok ilgi gören eğlence mek nlarından Laila, cafe - bar projesini ilk olarak Kalamış'ta hayata geçiriyor. Türkiye'nin değişik yerlerine Laila markasını yaymayı hedefleyen projenin ilk adımı İstanbul Anadolu Yakası'nda atılıyor. Özel dekorasyonuyla fark yaratacağı belirtilen Laila Cafe - Bar, bugün Kalamış Münir Nurettin Selçuk Caddesi'nde açılıyor. Mek nın Anadolu yakasının eğlence hayatına yeni bir soluk getirmesi bekleniyor. 




</TEXT>
</DOC>
