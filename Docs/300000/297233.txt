<DOC>
<DOCNO> 297233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/soneko13.html </URL>
<DATE> 2004/12/13/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Dünya Bankası, Türkiye'nin satınalma gücü paritesini değerlendirecek 
</HEADLINE>
<TEXT>

     Ekonomi yönetimi, Türkiye'nin gerçek ekonomik gelişmişlik düzeyini göstermesi için, Dünya Bankası'ndan, Kişi Başına Satınalma Gücü Paritesi PPP açısından çalışma yapmasını istedi. 
     Edinilen bilgiye göre, Dünya Bankası'nın, sadece Milli Gelir ya da Kişi Başına Milli Gelir yerine, ABD Doları cinsinden ''ABD'de 1 dolara alınan bir sepet malın Türkiye'de kaç liraya alınabildiğini'' gösteren PPP açısından çalışma yapması, Türkiye'nin Maastricht kriterlerini yakalamasını da kolaylaştıracak. 
     Uluslarararası Para Fonu IMF , daha önce yayınladığı yıllık raporunda, Türkiye'nin satınalma gücü paritesine göre yaklaşık yarım trilyon dolarlık bir ekonomi olma yolunda ilerlediğini açıklamıştı. 
     
     TÜRKİYE, 500 MİLYAR DOLARLIK EKONOMİ... 
     IMF, Türkiye'nin PPP'ye göre milli gelirinin 2005 yılında 523.7 milyar dolara erişeceğini bildirmişti. 
     Türkiye'de PPP'ye göre milli gelir, 7 bin 213 dolar olarak tahmin ediliyor. Bu, 25 AB ülkesindeki ortalama kişi başına milli gelir düzeyinin yüzde 33'ü civarında bir rakamı ifade ederken, 2007 yılı sonunda bu düzeyin yüzde 37'ye çıkarılması hedefleniyor. 
     
     TÜRKİYE'YE FAYDASI NE OLACAK ... 
     Milli gelir rakamlarının daha yükselmesinin, Türkiye'nin kamu borç stoku, cari ve bütçe açıklarının milli gelire oranında, halen hesaplanandan 'daha düşük bir düzeyde'' olunduğunu göstereceğini belirten yetkililer, bu durumun da, Türkiye'nin kredibilitesi ve gelişmişlik düzeyini daha net ortaya koyacağını söylüyorlar. 
     2004 yılı sonunda Gayri Safi Milli Hasıla'nın GSMH 280 milyar dolar düzeyinde gerçekleşmesinin beklendiğini hatırlatan yetkililer, milli gelirin hesaplanma yöntemi konusunda tartışmalar bulunduğunu, Türkiye'nin milli gelirinin daha yüksek olduğu yönünde görüşler bulunduğunu vurguluyorlar. 
     Bu arada Devlet İstatistik Enstitüsü de DİE , Avrupa İstatistik Ofisi Eurostat hesaplamalarına paralel milli gelir çalışması yürütüyor. 
     DİE'nin yeni hesaplama yöntemine göre, bazı tablolarda AB kriterlerine Mastricht kriterleri yakınlık sağlanabilecek. 
     
</TEXT>
</DOC>
