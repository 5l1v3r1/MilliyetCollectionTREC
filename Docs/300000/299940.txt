<DOC>
<DOCNO> 299940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sonspo16.html </URL>
<DATE> 2004/12/22/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Türkiye Kupası'nda bugün... 
</HEADLINE>
<TEXT>

     

Türkiye Kupası İkinci Kademe maçları bugün oynanıyor... 
     Türkiye Kupası'nda Fenerbahçe Uşak'la, Beşiktaş Göztepe'yle, Trabzon ise Antalya ile deplasmanda karşılaşacak. Galatasaray'ın Sami Yen'deki konuğu da Kardemir Karabük. 
     Türkiye Kupası ikinci kademesinde bugün 14 maç oynanacak. Tek maçlı eleminasyon sistemine göre oynanacak karşılaşmaları kazanacak takımlar tur atlayacak. Kupayı 21 yıldır kazanamayan Fenerbahçe, İkinci Lig B'nin A Grubu'nda mücadele eden Uşakspor'a konuk olacak. 
     İşte son gelişmeler, kadrolar ve program... 
     

Adiyamanspor Gaziantepspor Ankaraspor Denizlispor Bursaspor Istanbulspor Diyarbakirspor Mersin Gaziantep Malatyaspor Goztepe Besiktas Karagumruk Samsunspor Kayserispor Genclerbirligi Konyaspor Altay Mardinspor Sariyer Rizespor Kocaelispor Usakspor Fenerbahce Antalyaspor Trabzonspor Galatasaray Kardemir      
     EGE'DE TUR GÜNÜ 

     Fenerbahçe, Türkiye Kupası 2. tur maçında Uşakspor karşısında. 1 Eylül Stadı'ndaki maç 13 00'te başlayacak. 
     
     Tam kadro çıkacak 

     Süper Lig’in ilk yarısını en yakın takipçisinin 4 puan önünde lider olarak kapatan Fenerbahçe, ikinci cephede. Sarı - Lacivertliler, Türkiye Kupası 2. kademesinde 2. Lig B Grubu ekiplerinden Uşakspor ile karşı karşıya geliyor. Uşak 1 Eylül Stadı’nda saat 13 00’de oynanacak maça Kanarya tam kadro çıkacak. Mücadele TRT 1 ve Show TV tarafından naklen yayınlanacak. 
     
     Rüştü götürülmedi 

     Ağrıları artan Rüştü’yü kadrodan çıkaran Daum, onun yerine Volkan’a şans verecek. Fenerbahçe’nin Volkan-Serkan, Önder, Servet, Ümit-Mehmet, Selçuk, Aurelio, Alex-Tuncay, Nobre ev sahibi Uşakspor’un ise Ergin-İlker, Mustafa, Ufuk, Ümit-Ali Kemal, Mahmut, Abdullah, Gürsoy-Veli, Mehmet 11’iyle mücadele etmesi bekleniyor. 
     
     Avrupa bileti için son çağrı 

     Hedeflerden bir bir uzaklaşan Beşiktaş için Türkiye Kupası, Avrupa'ya gidiş bileti demek. Kartal, bugün Göztepe'yi kesinlikle yenmek zorunda. 
     
     Bu yıldan umut yok 

     14 puan... Bu rakam, ligin ilk yarısı itibarıyla Beşiktaş’ın lider Fenerbahçe ile arasındaki puan farkı. Siyah - Beyazlılar’ın, ikinci sıradaki Galatasaray’la da ile arasında 10 puan var. Bu tabloya bakıldığında Kara Kartal’ın sezon sonunda Avrupa’ya gitme ihtimali az. Parma yenilgisiyle UEFA’ya da veda eden Beşiktaş’ın artık tek bir hedefi var. 
     
     BEŞİKTAŞ'TA 8 EKSİK BULUNUYOR 

     Gelecek sezon oturmuş bir kadroyla mutlaka Avrupa’da mücadele etmek isteyen Beşiktaş’ın tek bir seçeneği var Türkiye Kupası’nı kazanmak. Bu yüzden Göztepe karşılaşması Siyah - Beyazlılar için büyük önem taşıyor. Kadrosunu da buna göre hazırlayan Bosque, Carew, Ahmet, Tayfun, Sergen, İbrahim Toraman, Cordoba, Ronaldo ve Juanfran’ı İzmir’e götürmedi. 
     Göztepe Cenk, Yusuf, Özkan, Gökhan, Aydın, Erdal, Metin, Hüseyin, Süleyman, Hakan, Enver. 
Beşiktaş Ramazan, Fatih, Emre, Çağdaş, İbrahim Ü., Ahmed Hassan, Okan, Tayfur, Tümer, Veysel Berkant , Pancu. 
Stat Alsancak. 
Saat 13.00. 
Yayın Kanal D. 
Hakem Özgüç Türkalp. 

     
</TEXT>
</DOC>
