<DOC>
<DOCNO> 264825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/sontur49.html </URL>
<DATE> 2004/08/19/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Ailesinin cesediyle 3 gün geçirdi... 
</HEADLINE>
<TEXT>

     Antalya'nın Gündoğmuş İlçesi'nde uçuruma yuvarlanan araçta anne-babası ölen ve 3 gün ailesinin cesediyle kaldıktan sonra köylüler tarafından yaralı olarak kurtarılan 8 yaşındaki Yusuf Yıldız'ın hayati tehlikesinin bulunmadığı bildirildi. 
     Çocuğun tedavisinin sürdürüldüğü Alanya Devlet Hastanesi Başhekimi İsmail Başaran, AA muhabirine yaptığı açıklamada, Yusuf Yıldız'ın hayati tehlikesinin bulunmadığını belirterek, sadece dinlenmesi ve bünyesinin biraz daha güçlendirilmesi için 3 gün daha hastanede tutulacağını söyledi. 
     Yapılan tahlillerin olumlu olduğunu da dile getiren Başaran, ''3 gün boyunca su içmediğini düşünerek böbrek yetmezliğinden kuşkulanıyorduk. Ancak böyle bir bulgu ortaya çıkmadı'' dedi. 
     Dr. Başaran, Yusuf Yıldız'ın 3 gün sonra taburcu edileceğini ve taburcu edildikten sonra da bir süre psikolog ve psikiyatrist kontrolü atında tutulacağını sözlerine ekledi. 
     
</TEXT>
</DOC>
