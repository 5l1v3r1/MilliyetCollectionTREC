<DOC>
<DOCNO> 272593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sondun05.html </URL>
<DATE> 2004/09/17/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Kerry, Bush'a Irak'ı sordu Çarpıtma dünyasında yaşıyorsun .. 
</HEADLINE>
<TEXT>

     ABD Başkanı George Bush'un Irak politikasına yönelik eleştirilerini artıran Demokrat Parti'nin başkan adayı John Kerry, Irak'ta her geçen hafta durumun kötüleştiğini belirterek, Bush'u gerçekleri çarpıtmak ve Amerikan halkından saklamakla suçladı. 
     Las Vegas kentinde emekli askerlerin bir toplantısında konuşan Kerry, ''Bush, sizden gerçekleri sakladı. Size, her geçen hafta Irak'ta kaosun ve şiddetin arttığını, her geçen hafta düşmanlarımızın daha cüretkar hale geldiğini anlatmadı'' dedi. 
     Kerry, ''Size, çarpıtmalardan oluşan bir fantazi dünyasında yaşamayan bir başkan gerekiyor'' diye konuştu. 
     2 Kasım'daki başkanlık seçiminde Kerry'nin rakibi Cumhuriyetçi Bush'un kampanya başkanı Mark Racicot ise Irak konusunda sıklıkla konum değiştirmekle suçladığı Kerry'nin yenilgi edebiyatı yaparak Amerikan halkından oy istediğini söyledi. 
     Minnesota eyaletinde seçim kampanyasını sürdüren Bush ise Irak'ta son günlerde meydana gelen şiddet olaylarına değinmeyerek, ''Irak, demokrasiye doğru ilerliyor. Orada güçlü bir başbakan var ve seçimlerin Ocak ayında yapılması öngörülüyor'' dedi. 
     
</TEXT>
</DOC>
