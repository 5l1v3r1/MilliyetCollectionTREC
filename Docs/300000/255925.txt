<DOC>
<DOCNO> 255925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/sonsiy15.html </URL>
<DATE> 2004/07/16/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Öymen'den, Dışişleri'ndeki atamalarla ilgili sert açıklama... 
</HEADLINE>
<TEXT>

     CHP Genel Başkan Yardımcısı Onur Öymen, ''Dışişleri Bakanlığı'na Anayasa'nın öngördüğü laik devlet anlayışıyla bağdaşmayacak kişileri atayan sorumluluğun altında kalır'' dedi. 
     Öymen, yaptığı yazılı açıklamada, ''Bazı gazetelerde, Dışişleri Bakanlığı'nda görevlendirilen uzmanların kişisel eğilimlerinin laik devlet anlayışı ile bağdaşmadığına dair'' haberlere yer verildiğini belirtti. Öymen, şunları kaydetti 
     ''Sayın Bakanı uyarıyoruz, Hükümet'i uyarıyoruz, bu yola gitmesinler. Türban konusunda biz anayasamızın hakim, amir hükümlerine saygı gösterilmesi gerektiğini düşünüyoruz. Devletin yüksek mahkemelerinin görüşlerine saygı gösterilmesi gerektiğini düşünüyoruz. Dışişleri Bakanlığı'na Anayasa'nın öngördüğü laik devlet anlayışıyla bağdaşmayacak kişileri atayan sorumluluğun altında kalır. Bu konuda dikkatli olunmalı, devletimizin 700 yıldan beri, cumhuriyetimizin 80 yıldan beri devam eden gelenekleri bozulmamalı, iç politika dışında kalan Dışişleri Bakanlığı politikaya alet edilmemeli.'' 
     
</TEXT>
</DOC>
