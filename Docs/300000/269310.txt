<DOC>
<DOCNO> 269310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/guncel/gun12.html </URL>
<DATE> 2004/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çivi'nin ailesi perişan oldu 
</HEADLINE>
<TEXT>


MUSTAFA İNSAN Mersin DHA 

IRAK'ta "İslami Direniş Hareketi - Numan Tugayları" adlı örgütün kaçırdığı Antakyalı şoför Mithat Çivi'nin 52 ailesi perişan oldu. 3 çocuk babası Çivi'nin Mersin'de oturan eşi Sevgi Çivi 48 "En son 1 ay önce Irak'a gitti. Uzun zamandır gitmiyordu. 'Gitmeyeceğim, para da almayacağım' diyordu. En son şirket baskı yapmış 'Gideceksin' demiş. 1 aydır haber alamıyorduk. Kaçırıldığını televizyondan duyduk" dedi. Çivi'nin başını kesmekle tehdit eden örgüt üyelerinin Irak'tan çekilmesini istediği Renay, bu ülkedeki faaliyetlerini durdurduğunu açıkladı. Çivi'nin çalıştığı Reyna Nakliye Şirketi'nin sahibi Selim Rende, El Arabiye televizyonuna verdiği demeçte de, örgüt üyelerinden bir kişinin kendisini uydu telefonundan iki kez aradığını belirterek, "Araçlarınızı çekin. Buradan çekildiğinizde biz de onu sağ salim bırakacağız. Çekilmezseniz kellesini keseceğiz' dedi" diye konuştu. 


</TEXT>
</DOC>
