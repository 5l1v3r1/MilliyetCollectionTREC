<DOC>
<DOCNO> 295599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sonspo09.html </URL>
<DATE> 2004/12/07/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Memo 11 sayı attı Jazz, Miami'ye yenildi Hido 4 sayı kaydetti... 
</HEADLINE>
<TEXT>

     ABD Profesyonel Basketbol Ligi'nde NBA , 8 maç yapıldı. 
     Mehmet Okurlu Utah Jazz, sahasında Miami Heat'e 100-80 yenildi. Okur, 16 dakika oyunda kalarak 11 sayı attı, 2 savunma ve 1 hücum ribauntu aldı, 2 de asist yaptı. Okur, 2 sayılık atışlarda 7'de 4 ve 3 sayılık atışlarda 3'de 3 isabet buldu. 
     Jazz'da Matt Harpring, 12 sayı, 4 ribaunt ve 1 asist, Carlos Boozer 11 sayı ve 10 ribauntluk oyun çıkardı, ancak bu galibiyet için yeterli olmadı. 
     Miami'de ise 21 sayı, 13 ribaunt ve 5 asistle double-double yapan Shaquille O'Neal, kariyerinin 10 bininci ribauntunu bu maçta aldı. 
     Dwyane Wade'in 23 sayı, 4 ribaunt ve 4 asisti ile Damon Jones'un 21 sayı, 4 ribaunt ve 6 asisti, galibiyeti getiren performanslar oldu. 
     
     HİDAYET'TEN 4 SAYI 

     Hidayet Türkoğlu'nun forma giydiği Orlando Magic, deplasmanda Denver Nuggets'a 115-102 yenildi. Türkoğlu, 24 dakika oynadığı maçta 4 sayı attı, 3 savunma ribauntu aldı, 1 asist yaptı ve 1 de top çaldı. 2 sayılık atışlarda 7'de 2 isabet bulan Türkoğlu, 4 kez denediği 3 sayılık atışlarda başarılı olamadı. 
     Magic'de 23 sayı, 3 ribaunt ve 8 asistle Steve Francis ile 23 sayı, 10 ribaunt ve 4 asistle double-double yapan Dwight Howard, takımın en çok sayı üreten isimleri oldular, ancak yenilgiyi engelleyemediler. 
     Grant Hill'in 20 sayı, 3 ribaunt ve 3 asisti, Cuttino Mobley'nin de 17 sayı, 3 ribaunt ve 2 asisti yeterli olmadı. 
     Nuggets'da ise Andre Miller, 29 sayı, 7 ribaunt ve 7 asistle kaçın yıldızı oldu. Carmelo Anthony, 28 sayı, 3 ribaunt ve 4 asistle, Kenyon Martin de 23 sayı, 12 ribaunt ve 1 asistle double-double yaparak galibiyete katkıda bulundular. 
     
     TIM DUNCAN BU SEZONKİ 16. DOUBLE-DOUBLE'INI YAPTI 

     Günün bir diğer maçında San Antonio Spurs, deplasmanda Chicago Bulls'u 91-75 yendi ve üst üste 8. galibiyetini aldı. 
     Spurs'de Tony Parker, 17 sayı, 3 ribaunt ve 5 asistle, Devin Brown 14 sayı ve 6 ribauntla, Manu Ginobili 12 sayı, 5 ribaunt ve 5 asistle galibiyeti getirdiler. 
     Tim Duncan ise 12 sayı ve 11 ribauntla bu sezonki 16. double-double'ını yapmış oldu. 
     Şimdiye kadar karşılaştıkları 13 maçta, Spurs'ü sadece 1 kez yenen Bulls'da ise Tyson Chandler, 17 sayı ve 12 ribauntla bu sezonki 5. double-double'ını yaptı ancak takımını yenilgiden kurtaramadı. 
     
     Ligde alınan diğer sonuçlar şöyle 

     Atlanta Hawks-Philadelphia 76'ers 96-92. 
     New Jersey Nets-Toronto Raptors 88-86. 
     Detroit Pistons-Dallas Mavericks 101-85. 
     Golden State Warriors-Boston Celtics 110-106. 
     Los Angeles Clippers-Charlotte Bobcats 99-93. 
     Lige, yarın yapılacak 7 maçla devam edilecek. 
     
</TEXT>
</DOC>
