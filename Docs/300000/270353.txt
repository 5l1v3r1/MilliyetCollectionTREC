<DOC>
<DOCNO> 270353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sondun33.html </URL>
<DATE> 2004/09/09/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Fransa'da rehin gazeteciler için temaslar sürüyor 
</HEADLINE>
<TEXT>

     Fransa Başbakanı Jean-Pierre Raffarin, meclis ve senatoda temsil edilen siyasi partilerin liderlerini, Irak'ta rehin tutulan 2 Fransız gazetecinin kurtarılması konusunda sürdürülen çalışmalarla ilgili bilgilendirdi. 
     Toplantıya, Meclis Başkanı Jean-Louis Debre, Senato Başkanı Christian Poncelet ile birlikte Dışişleri Bakanı Michel Barnier, İçişleri Bakanı Dominique de Villepin ve Savunma Bakanı Michele Alliot-Marie de katıldı. 
     Toplantıdan sonra açıklama yapan UMP temsilcisi François Baron, ''Rehinelerin kurtarılması konusunda umut vermesi ve çok önemli olması itibariyle ulusal birlik ve beraberliğimizi teyit ettik'' dedi. 
     Hükümetin ricası üzerine, toplantıya katılan temsilciler, rehinelerin kurtarılması amacıyla sürdürülen çalışmalar hakkında basına bilgi vermedi. 
     Christian Chesnot ve Georges Malbrunot isimli Fransız gazeteciler 19 gündür Irak'ta rehin tutuluyor. 
     Rehineler için 5 milyon dolar fidye isteyen teröristler, Fransa'nın Irak ile diplomatik, ticari ilişkisini kesmesini ve Usame Bin Ladin'in ilkbahar aylarında yaptığı ''ateşkes'' önerisinin kabul edilmesini talep ediyor. 
     
</TEXT>
</DOC>
