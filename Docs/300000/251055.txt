<DOC>
<DOCNO> 251055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sondun07.html </URL>
<DATE> 2004/06/26/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Afganistan'da kaçırılan Türk mühendis kurtarıldı... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Afganistan'da kaçırılan Türk vatandaşı Salih Aksoy'un uzun ve titiz bir çalışma sonucu bugün kurtarıldığını söyledi. 
     Gül, AA muhabirine telefonla yaptığı açıklamada, 5 Mart'ta kaçırılan Aksoy'un şu anda Türkiye'nin Kabil Büyükelçiliği'ne götürüldüğünü bildirdi. 
     Aksoy'un kurtulması için aylardır uzun ve titiz bir çalışma sürdürüldüğünü söyleyen Gül, bu çerçevede kendisinin defalarca Afgan yetkililerini aradığını, Başbakan Recep Tayyip Erdoğan'ın da Afganistan Devlet Başkanı Hamid Karzai'ye mektup yazdığını söyledi. 
     Bir şirkette mühendis olarak çalışan Salih Aksoy ile Tolga Erdem, Kabil-Kandahar yolunda Taliban militanlarının saldırısına uğramış, Erdem saldırıda ölürken, Aksoy Afgan tercümanıyla birlikte kaçırılmıştı. 

     
</TEXT>
</DOC>
