<DOC>
<DOCNO> 269174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/yazar/tamer.html </URL>
<DATE> 2004/09/05/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Her milletvekilinin 10 tabanca kontenjanı var 
</HEADLINE>
<TEXT>

Gencecik oğlunu bir serseri kurşuna kurban veren Nazire Dedeman tarafından kurulan Umut Vakfı'nın düzenlediği toplantıda, giderek ürkütücü boyutlara varan bireysel silahlanmayı enine boyuna masaya yatırdık. 
Hukukçulardan emniyet müdürlerine, akademisyenlerden psikiyatristlere, avcılardan gazetecilere, seçilmiş dar bir grubu bir araya getiren toplantıda görüş birliğine vardık ki Türkiye'de hızla artan bireysel silahlanma, eğitimsizlik yada at - avrat - silah geleneğimizden çok marazilikle ilgili, yani psikiyatrik bir sorun. Ancak tedavi edilmesi için siyasi iradenin kararlılığına da şiddetle ihtiyaç var. 
Siz her milletvekilinin 10 tabancalık kontenjanı bulunduğunu biliyor muydunuz Ben, Umut Vakfı'nın toplantısında 19. dönem milletvekili Selçuk Maruflu'dan öğrendim ve çok hayret ettim. 

750 yerine 150 milyona 
Maruflu milletvekili olduktan hemen sonra, tabanca alabileceğine ilişkin resmi yazı gelmiş. İlgilenmeyince bir süre sonra kendisini telefonla arayarak silahını MKE'den alabileceğini bildirmişler. Maruflu tabanca edinmeyi düşünmediği için yine ilgilenmemiş. Bir süre sonra yeniden arayıp piyasada 750 milyona satılan tabancanın, milletvekillerine 150 milyon liraya verildiğini söyleyerek silahı cazip hale getirmeye çalışmışlar. Maruflu yine reddedince bu kez "Siz o silahı MKE'den teslim almazsanız, başkasının eline geçebilir ve bir silahlı olayda ruhsat sahibi olarak suçlu duruma düşebilirsiniz" denince Maruflu yelkenleri suya indirip silahı kabul etmiş. Ancak geri kalan 9 silahlı kontenjanını -belki 1000 kişi ricada bulunduğu halde- kullanmamış. 
Toplantıda Bahçeşehir Üniversitesi Hukuk Fakültesi öğretim üyelerinden Prof. Dr. Timur Demirbaş'ın yönetiminde İstanbul'da 734 kişiyle yüz yüze görüşülerek gerçekleştirilen bireysel silahlanmayla ilgili kamuoyu araştırmasının sonuçları da açıklandı. Araştırmaya katılanların 44 kadın, 56'sı erkek. 66'sı 19 - 39 yaş arası. 26'sı işçi - memur - emekli, 20'si serbest meslek sahibi, 46'sı öğrenci. 91'i şehir merkezinde yaşıyor. 54'ü üniversite, 35'i orta - lise mezunu. 

Size karşı bir suç işleneceği endişesini duyuyor musunuz 
Çok endişeliyim 13.4 
Biraz endişeliyim 44.6 
Hemen hemen hiç endişelenmedim 25.5 
Kesinlikle endişelenmedim 12.1 
Bilmiyorum cevap yok 4.5 

Suç korkunuz var ise, günün hangi saatlerinde ve nerede daha yoğun 
Geceleri korku 65.1 
Günboyu korku 24.7 
Evde korku 10.2 

Polisin ülkemizdeki görüntüsü konusunda düşünceniz nedir 
Çok olumlu 5.5 
Oldukça olumlu 14.3 
Oldukça olumsuz 42.0 
Çok olumsuz 28.3 
Bilmiyorum cevap yok 9.9 

Bir suçtan korunmak amacıyla silah bulundurmayı hiç düşündünüz mü 
Çok 15.9 
Bazen 30.3 
Hemen hemen hiç 19.0 
Kesinlikle düşünmedim 32.6 
Bilmiyorum cevap yok 2.3 

Hiç silah bulundurdunuz mu 
Evet, ruhsatlı 9.9 
Evet, ruhsatsız 11.4 
Hayır 76.3 
Cevap yok 2.4 

Silah bulundurma amacınız nedir yukarıdaki soruya olumlu cevap verenler için 
Güvenlik 56.4 
Kişisel merak 17.6 
Örf ve adet 7.5 
Gösteriş 4.8 
Diğer 13.8 

Bireysel silahsızlanma ruhsatlı veya ruhsatsız silah bulundurmanın azaltılması konusunda ne düşünüyorsunuz 
Çok yerinde olur 52.6 
Olabilir 28.1 
Mümkün değil 16.4 
Bilmiyorum cevap yok 2.9 

Toplumda silahlanmanın yaygınlığı sizi rahatsız ediyor mu 
Evet 64.4 
Hayır 12.0 
Bazen 21.1 
Bilmiyorum cevap yok 2.6 

Düğünlerde ve kutlamalarda silah atılması konusunda ne düşünüyorsunuz 
Evet, uygundur 6.8 
Hayır, kullanılmamalıdır 75.6 
Bazen kullanılabilir 14.9 
Bilmiyorum cevap yok 2.7 



</TEXT>
</DOC>
