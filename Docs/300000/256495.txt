<DOC>
<DOCNO> 256495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/soneko02.html </URL>
<DATE> 2004/07/19/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Borsada yükselişin sürmesi bekleniyor 
</HEADLINE>
<TEXT>

     Geçtiğimiz haftanın son günü, ABD'den gelen verilerin faiz artışı tedirginliğini azaltmasıyla yükselişe geçen endeks, 19 bin 100 direncini aşarak haftayı en yüksek seviyesi olan 19 bin 157 puandan tamamlamıştı. 
     Seans, Kıbrıs Referandumu'ndan bu yana görülen en yüksek işlem hacmi ile 897 trilyondan kapanmıştı. 
     Uzmanlar, artışın bugün de devam edip 19 bin 200 direncinin kırılmasının muhtemel olduğunu belirtirken, bu seviyenin aşılması ile ikinci bir direnç seviyesi olan 19 bin 600'ün denenebileceğini ifade ettiler. 
     Hafta içinde Hazine ihalelerinin piyasayı etkileyebileceğine değinen uzmanlar, işlem hacminin artması ile yükselişin devam edebileceğine de dikkat çektiler. 
     19 bin 200 aşılırsa, 19 bin 500-19 bin 800 denenebilir 
     Ekinciler Yatırım'ın borsaya ilişkin beklentileri şöyle 
     Geçtiğimiz haftanın analizini yaptığımızda 19 bin seviyesinin kanal direnci olması karşın endeksin kapanışı 19 bin 157 seviyesinden yaptığını görmekteyiz. Bu görüntüye göre her ne kadar rakamsal olarak kanal direnci üzerinde bir görüntü oluşsada tam anlamıyla kanal direncinin kırıldığını söylemek mümkün değildir. 
     Bunun nedenlerine gelecek olursak 19 bin 200 seviyesi endekste Fibonacci direnci olarak görünmektedir. Endeksin yukarı yönlü hareketini devam ettirebilmesi için kanaldan mümkün olduğunda uzaklaşması gerekmektedir. Şayet 19 bin 200 direnci üzerinde hareket kabiliyeti sağlanabilirse kademeli olarak 19 bin 500 - 19 bin 800 ve 20 bin dirençlerinin yeninden test edilmesi mümkün olabilir. 
     Endeksin 19 bin 200 direnci üzerine çıkamaması halinde yeninden olası bir satış baskısı ile karşı karşıya kalması uzak bir durum değildir. Bu koşulda yeniden kanal içine geri dönen endekste öncelikle 18 bin 700 kırılması halinde ise 18 bin 200 18 bin 400 trend desteğine kadar bir geri çekilme yaşaması beklenmelidir. 
     Böyle bir senaryonun gerçekleşmesi halinde ortaya bir gerçek çıkacaktır. Piyasanın bu koşulda yukarı yönlü hareket edebilmesi için lokal hareketten ziyade genel harekete ihtiyaç duyduğudur. 
     Yeni haftaya 19 bin 200' ün üzerinde hareketin sağlanıp sağlanmayacağını dikkatle takip edeceğiz. Şu aşamada trendin yönü yukarı görünüyor. Ancak 19 bin 200 direnci aşılamazsa bu durum kar satışlarına bahane teşkil edebilir. 
     
</TEXT>
</DOC>
