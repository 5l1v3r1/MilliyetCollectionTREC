<DOC>
<DOCNO> 273183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/son/sontur29.html </URL>
<DATE> 2004/09/19/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Düğünde "Halay başı" tartışması kanlı bitti 
</HEADLINE>
<TEXT>

     Tekirdağ'ın Çorlu İlçesi'nde, bir düğünde, ''halay başının kim olacağı'' konusunda gençler arasında çıkan tartışmada, 1 kişi bıçaklanarak öldürüldü. 
     Alınan bilgiye göre, Nusratiye Mahallesi'ndeki düğünde, Yusuf Ciritler 20 ve arkadaşları halay çekmeye başladı. Daha sonra düğün yerine gelen başka gençler ile Yusuf Ciriter ve arkadaşları arasında, halayın başını kimin çekeceği konusunda tartışma çıktı. Tartışmanın kavgaya dönüşmesi üzerine diğer davetliler araya girerek, tarafları ayırdı. 
     Kavgaya karışanlar bir süre sonra Nusratiye Mahallesi Dereiçi 5. Sokak'ta tekrar karşılaşarak kavga etmeye başladılar. 
     Kavgada, çeşitli yerlerinden bıçaklanan Yusuf Ciritler kaldırıldığı Çorlu Devlet Hastanesi'nde yaşamını yitirdi. 
     Kavgaya karıştıkları belirlenen, Önder Ö, Tamer K, İ.İ, S.K, S.Ü, M.D, K.T ve M.S, Çorlu İlçe Emniyet Müdürlüğü ekipleri tarafından gözaltına alındı. 
     
</TEXT>
</DOC>
