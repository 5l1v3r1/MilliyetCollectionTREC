<DOC>
<DOCNO> 265046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sonspo10.html </URL>
<DATE> 2004/08/20/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Gençlerbirliği'nde Boliç şoku... 
</HEADLINE>
<TEXT>

     Gençlerbirliği'nin golcü futbolcusu Elvir Boliç, Bosna-Hersek'in, Fransa ile yaptığı özel maçta sakatlandığı için lig ve UEFA Kupası maçlarında forma giyemeyecek. 
     Milli maçta sakatlanan Elvir Boliç, 10 gün sahalardan uzak kalacak. Yıldız futbolcu, ligde bu haftaki Büyükşehir Belediyesi Ankaraspor ile Hırvatistan temsilcisi HNK Rijeka ile yapılacak UEFA Kupası 2. ön eleme turu rövanş karşılaşmasında takımındaki yerini alamayacak. 
     Arka adalesinde birinci dereceden zorlanma olan Boliç'in dün MR'ı çekildi. Hemen tedavisine başlanan Boliç'in, Trabzonspor maçıyla sahalara dönebileceği bildirildi. 
     Sakatlığı süren Erkan'dan sonra Boliç'in de sakatlanması teknik direktör Erdoğan Arıca'yı da zor durumda bıraktı. 
     Bu arada Gençlerbirliği, bu akşam yapacağı çalışmayla Büyükşehir Belediyesi Ankaraspor maçı hazırlıklarını tamamlayacak. 
     Öte yandan başkent derbisinde bilet fiyatları da 5, 7.5 ve 10 milyon lira olarak belirlendi. 
     
</TEXT>
</DOC>
