<DOC>
<DOCNO> 259502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/spor/spo06.html </URL>
<DATE> 2004/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞİKE diyalogları 
</HEADLINE>
<TEXT>


İsveç'te yayınlanan Offside dergisi, Avrupa Şampiyonası'nda çok tartışılan 2 - 2'lik Danimarka maçının anlaşmalı olduğunu savunup, karşılaşma öncesi ve sonrası oyuncuların yaptığı konuşmaları yayınladı 

İRFAN KURTULMUŞ 


PORTEKİZ'DEKİ Avrupa Şampiyonası'nda C grubunun son maçlarında karşı karşıya gelen iki komşu ülke İsveç ve Danimarka'nın 2-2'lik skor konusunda anlaştığı gün yüzüne çıktı. Bu sonuçla iki ülke çeyrek final vizesi alırken, elenen İtalya evinin yolunu tutmuştu. İsveç'te yayınlanan "Offside" Ofsayt adlı iki aylık dergi, son sayısında iki takım oyuncularının maç öncesi ve saha içinde karşılaşma esnasındaki bazı konuşmalarını yayınladı. 
ISINMA sırasında İsveç'ten Erik Edman'ın, Hollanda'nın Heereven takımından eski takım arkadaşı olan Daniel Jensen'e "2-2 oynayalım mı" dediği, "Evet, hallederiz" cevabı ile karşılaştığı yazıldı. Andersson'un "İlk golü bırakın biz atalım" sözü üzerine Jensen'in gülümseyerek kafa salladığı iddia edildi. Dergide 2-1 yenik durumdayken İsveç'ten Anders Andersson'un, Thomas Gravesen'e "Kardeşim bırakın o kadar asılmayın" sözleri yer aldı. 
OFFSIDE dergisi ayrıca, maçın bittiği an Aston Villa'dan takım arkadaşı olan İsveçli santrfor Marcus Allback ile Danimarka'nın kalecisi Thomas Sörensen arasındaki şu diyaloğa da yer verdi Hakemin bitiş düdüğünün ardından Allback Sörensen'in "Arkadaş, Arkadaş" diye seslenmesi üzerine Allback geri döndü. Sörensen'in kendisini kucaklaması üzerine golcü, "Beni yere bırak, yere bırak, bu utanç verici" diye bağırdı. 


</TEXT>
</DOC>
