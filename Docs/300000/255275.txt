<DOC>
<DOCNO> 255275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/siyaset/siy07.html </URL>
<DATE> 2004/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitim-Sen'e 60 gün süre 
</HEADLINE>
<TEXT>


GÖKÇER TAHİNCİOĞLU Ankara 


Eğitim-Sen'in, kapatılması istemiyle açılan davanın ilk duruşmasında sendikaya tüzüğünü düzeltmesi ya da düzeltmeyeceğine karar vermesi için 60 günlük süre tanındı. Mahkeme, son Anayasa değişikliği ile AB'ye uyum paketlerini avukatlardan talep etti. Tüzüğündeki "Bireylerin anadillerinde öğrenim görmesini savunur" ifadesi nedeniyle Genelkurmay Başkanlığı'nın talebiyle, Ankara Başsavcılığı'nın "davaname" hazırlamasıyla açılan davanın görülmesine, Ankara 2. İş Mahkemesi'nde başlandı. Avukatların itirazıyla yargıç, davanın sendika tüzelkişiliğine açılması gerektiğini kabul etti. 
5 bin Eğitim - Sen'linin gerçekleştirdiği protesto mitingi, sabah saatlerinden itibaren Ankara trafiğinin felç olmasına neden oldu. Mitingde, AKP ile sendikaya destek vermeyen CHP, ağır biçimde eleştirildi. 



</TEXT>
</DOC>
