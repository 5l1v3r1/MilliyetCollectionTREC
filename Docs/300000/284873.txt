<DOC>
<DOCNO> 284873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sonspo07.html </URL>
<DATE> 2004/10/31/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Erman Kunter'in çalıştırdığı Asvel, ligde liderlik koltuğuna oturdu... 
</HEADLINE>
<TEXT>

     Fransa Birinci Basketbol Ligi'nde mücadele eden ve Türk antrenör Erman Kunter'in çalıştırdığı Asvel, Strasbourg'u 80-72 yenerek liderlik koltuğuna oturdu. 
     Strasbourg karşısında baştan sona üstün bir oyun ortaya koyan Asvel, kendi sahasında aldığı bu galibiyetle, rakibinin yenilmezlik unvanına da son verdi ve averajla ilk sıraya yerleşti. 
     Fransa Birinci Basketbol Ligi'nde 7. hafta sonunda Asvel ve Strasbourg, 6 galibiyet ve 1 yenilgiyle ilk iki sırayı paylaşıyor. 
     Asvel'de forma giyen Türk basketbolcu Hüseyin Beşok ise başarılı oyunuyla takımının aldığı bu galibiyette önemli rol oynadı. 
     Asvel'in ABD'li oyuncuları Miller 22 ve Lday'den 18 sonra 15 sayıyla maçı tamamlayan Hüseyin, takımının en skorer 3. oyuncusu oldu. 
     Geçirdiği sakatlık nedeniyle uzun süre sahalardan uzak kalan milli basketbolcu, L'Equipe gazetesi tarafından ''en iyi yabancı oyuncular'' sıralamasında geçen haftanın karmasına seçilmişti. 
     
</TEXT>
</DOC>
