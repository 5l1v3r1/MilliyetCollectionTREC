<DOC>
<DOCNO> 251546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/guncel/gun90.html </URL>
<DATE> 2004/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Soğuk füzyon .. 

İtalyan Metroseksüelizmin önde gelen isimlerinden Özcan Deniz, yeni albüm çıkardıktan hemen sonra, her "Büyük Türk Sanatçısının" yaptığı gibi "enteresan" açıklamalara başladı. Bir röportajında, yeni müziği için "füzyon" benzetmesini kullandıktan sonra "İmaj mı yaptınız " sorusuna, "İmaja ihtiyacım yok. Michael Jackson'ın kaç kere bıyık bıraktığını gördünüz Ebediyete kadar aynıdır..." demiş... 
Özcan Bey, "füzyon" gibi "şekil" kelimeler kullanmaya başlamış, yakında "Foucault'nun da dediği gibi..." formatına da girer... 
Bizim takıldığımız noktaya gelince Michael Jackson doğduğunda siyahtı, şimdi beyaz... Her albümünde, hatta her şarkısında başka bir kılığa, başka bir imaja büründü. Saç, renk, elbise vs. derken olabilecek her tip kombinasyonu denedi. Değil ebediyete, akşama kadar bile aynı tipte görülmedi. Bıyık bırakmayı belki isterdi, ancak estetikten dökülen yüz derisiyle epey zor... Özcan Bey'in kendini kıyasladığı ve "imajsızlık" konusunda örnek verdiği isim Michael Jackson. Tek bir albümü Thriller 40 milyon satan Michael Jackson. Adam saf-katıksız imaj, külçe imaj .. Fakat yine de eskiden country, şimdi pop söylemiyor, her ne kadar füzyon uygulanmış bir görüntüsü olsa da sırf iş olsun diye füzyon müzyon gibi kelimeler kullanmıyor. Muhtemelen ünlü olmasını sağlayan şeyleri de küçümsemiyor, aşağılamıyor... 
Özcan Deniz, ısrarla üzerine uymayan bir gömleğin içine girmeye çalışıyor. Böyle örnekli benzetmeli, bir yerlerden duyulup da cümle arasında kullanılan yabancı kelimeli konuşmaya devam edecekse işimiz var valla. Neyse ki önlemimizi aldık. 5 sözlük, 3 takım ansiklopedi hazırda beliyoruz .. Laboratuar için de siparişi verdik, bugün yarın hazır olur... 

Yeterli ödenek verselerdi dik yapardık... 
Bonanno Pisano Pisa Kulesinin Mimarı 

Enteresan sinematik notlar... 

Edward Norton, "Primal Fear" filminin sonunda şok etkisini arttırmak için hiç tanınmamış birini bulmak amacıyla açılan seçmelerde, daha önce hiçbir oyunculuk tecrübesi olmamasına rağmen binlerce kişi arasından seçilmiş. Üstelik bu rolle Norton ilk oyunculuk denemesinde 1996'da Altın Küre'yi kazanıp, Oscar'a da adayı olmuş...The Shining'in çekildiği Timberline Lodge otelinin yöneticileri Stanley Kubrick'e, Stephen King'in kitabında geçen 217 numaralı odayı kullanmamasını çünkü o odada filmden sonra kimsenin kalmak istemeyeceğini söylemişler. Bunun üzerine Kubrick filmdeki oda numarasını otelde mevcut olmayan 237 numaraya çevirmiş...The Matrix'de Neo rolü için Keanu Reeves'den önce düşünülen ve teklif götürülen kişiler Ewan McGregor, Leonardo DiCaprio, Will Smith... Morpheus rolü için ise bir ara Val Kilmer düşünülmüş...Fight Club'da üç dedektifin adları Dedektif Andrew, Dedektif Kevin ve Dedektif Walker... "Andrew Kevin Walker", David Fincher'in "Se7en" filminin yazarı... New Line şirketi Se7en'in "kötü sonunu" değiştirmek için girişimde bulunmuş fakat Brad Pitt, filmin sonu değiştirilirse filmde rol almayacağını açıklamış. Bunun üzerine New Line geri adım atmış... 

61 Sakattır 
"Bu 61. dakikalarda hep bir şeyler olur zaten .." b b 
</TEXT>
</DOC>
