<DOC>
<DOCNO> 252924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/siyaset/siy01.html </URL>
<DATE> 2004/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Don Kişot değiliz 
</HEADLINE>
<TEXT>


GÜNSELİ ÖNAL Ankara 


AKP'li milletvekilleri imam hatip liselerine yönelik girişimleri hatırlatarak, "meslek liselerinde yavrularını okutanlar çocuklarına sahip çıkmadı" diyen Başbakan Erdoğan'a destek verdi. AKP'lilerin Erdoğan'ın sözlerine ilişkin görüşleri şöyle 
Ersönmez Yarbay Ankara Erdoğan haklı. Halk, YÖK Yasası konusunda yeterli desteği vermedi. Yasaya karşı profesörler yürüdü, ama YÖK Kanunu'ndan şik yetçi olanlar yürümedi. Yeterli destek gelmedi. Bu adaletsizliğin düzeltilmesini istiyoruz, ancak toplumsal destek gelmiyor. Hükümetin görevi, oy verenlerin talebi doğrultusunda kamuoyunu hazırlayıp bu kanunu çıkarmak.Ziyaettin Yağcı Ankara Vatandaşı arkamda görmezsem ne yapabilirim ki Ben Don Kişot değilim. Her gittiğimiz yerde bu taleple karşılaşıyorduk. Yoksa keyfimizden çıkarmadık. Ama tepkilere karşı tepkiyi göremedik. Fısıltı halinde kulağımıza söylediklerini yüksek sesle söyleyemediler. Karşı taraftakiler yüksek sesle tepki gösterirken, talebi olanlar bunu fısıltı halinde söylüyorsa o zaman talebin şiddetinde bir eksiklik vardır.Mehmet Çiçek Yozgat Mesele imam hatiplilerin üzerinde kalınca onlar kendilerini savunmak durumunda oldu. İmam hatip mezunlarının kuruluşları dışında, hiçbir meslek lisesi velileri veya kuruluşlar meseleye sahip çıkmadı. Meslek lisesi mensupları, kamuoyu önünde kendilerinin haklarının gasp edildiğini söyleyip hükümetten hak talebinde bulunduklarında, hükümet görevini yapar. 
Ertuğul Yalçınbayır Bursa Kamuoyu Başbakan Erdoğan'ın açıklamasını tartışacaktır. 


</TEXT>
</DOC>
