<DOC>
<DOCNO> 279832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sontur40.html </URL>
<DATE> 2004/10/13/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
7 yıl önce öldürdüğü kişinin oğlu tarafından öldürüldü .. 
</HEADLINE>
<TEXT>

     Gaziantep'te bir kişi, 7 yıl önce öldürdüğü kişinin oğlu tarafından öldürüldü. 
     AA muhabirinin aldığı bilgiye göre, Gaziantep'te 1997 yılında Mehmet B'yi tabancayla öldürdüğü gerekçesiyle cezaevine giren Erhan Arpacı 24 , 2000 yılında ''Şartla Salıverilme ve Cezaların Ertelenmesi Yasası''ndan yararlanarak dışarı çıktı. 
     Cezaevinden sonra Ankara'da yaşamaya başlayan Arpacı, bir süre önce akrabalarını ziyaret etmek amacıyla Gaziantep'e geldi. 
     Babasını 1997 yılında öldüren Arpacı'yı Barış Mahallesi Özocak Caddesi'nde 06 AH 4597 plakalı araçta gören Mehmet B. 25 ve yanındaki arkadaşı, aracın yanına yaklaşarak Arpacı'yla tartışmaya başladı. Tartışmanın büyümesi üzerine Mehmet B, tabancayla Erhan Arpacı'yı öldürdü. 
     Polis yetkilileri, olayın ardından kaçan Mehmet B. ve kimliği henüz tespit edilemeyen kişinin yakalanması için çalışma başlatıldığını kaydettiler. 
     
</TEXT>
</DOC>
