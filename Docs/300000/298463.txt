<DOC>
<DOCNO> 298463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sondun31.html </URL>
<DATE> 2004/12/17/ </DATE>
<TIME> 19.54 </TIME>
<AUTHOR>  </AUTHOR>
<HEADLINE>
AB genişlemeden sorumlu üyesi Rehn'in açıklaması 
</HEADLINE>
<TEXT>

     AB Komisyonu'nun genişlemeden sorumlu üyesi Olli Rehn, zirve kararının, AB Konseyi'nin Kıbrıslı Türklere yapacağı mali yardım paketini onaylamasını çabuklaştıracağını umut ettiğini söyledi. 
     Zirve sonrası AA muhabirinin konuyla ilgili sorularını yanıtlayan Rehn, ''Bu zirve kararından sonra Kıbrıslı Türklere yapılacak mali yardım paketinin konsey tarafından en kısa zamanda kabul edilmesini umut ediyoruz'' dedi. 
     AB, söz konusu paketin onaylanması halinde KKTC'ye yaklaşık 259 milyon euro civarında mali yardımda bulunulması ve Kıbrıslı Türklerin bazı tarım ürünlerini ihraç etmelerine izin verilmesini öngörüyor. 
     Rehn, zirve kararından sonra, AB'nin Türkiye ile ''tarama'' sürecini de ilkbahar aylarında başlatmayı planladığını söyledi. 
     Bu konuda komisyonun yetkili olduğunu söyleyen Rehn, yeni bir karara gerek olmadığını ifade etti. 
     Rehn, AB Konseyi kararından sonra, AB Komisyonu'nun Türkiye ile müzakere çerçeve belgesi hazırlıklarına hemen başlayacağını söyledi. 
     
</TEXT>
</DOC>
