<DOC>
<DOCNO> 294801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sontur08.html </URL>
<DATE> 2004/12/04/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Paran kadar savun... Avukat ağzını 100 milyondan açacak 
</HEADLINE>
<TEXT>

     Türkiye Barolar Birliği, TBB avukatlık asgari ücret tarifesini yeniden belirledi. Buna göre avukatların bürolarına giderek sözlü danışmada bulunanlar ilk saat için 100 milyon, sonraki her saat içinse 50'şer milyon TL ödemek zorunda olacak. Uluslararası mahkemelerde takip edilen duruşmalı işler için avukatlara 3.5 milyar ödenmesini gerektiren tarfiye göre, Yüce Divan'da yargılanan eski sanık ve başbakanların avukatları ise en az 1.5 milyar alacak. 
     TBB'nin Resmi Gazete'de yayımlanan ve TL ile YTL üzerinden gösterilen tarifesine göre, dava konusu parayla ilgili olan işlerde avukatlara, söz konusu miktar üzerinden hesaplanacak yüzdelik dilimlere göre ödeme yapılacak. 
     Tarifede yer alan kimi ücretler şöyle 
     "-Büroda sözlü danışma ilk bir saate kadar 100 YTL, sonraki her saat için 50'şer YTL, -Avukatın çağrılarak kendisine danışılması durumunda ise 200 YTL ve sonraki her saat için 100'er YTL ödenecek. 
     -Yazılı danışma 175 YTL, -Her türlü dilekçe yazımı, ihbarname, ihtarname, protesto düzenlenmesi 100 YTL, -Kira, tüzük, yönetmelik, miras, vasiyetname, vakıf senedi, şirket ana sözleşmesi, şirket devir-birleşmesi gibi ticari sözleşmelerin hazırlanması 175-600 YTL, -Vergi uzlaşma komisyonlarında takip edilen işler için 
     400 YTL, 
     -Uluslararası yargı yerlerinde takip edilen işlerde, duruşmasızlarda 2000, duruşmalılarda ise 3500 YTL, -Avukatlara, yapı kooperatiflerinde 300, anonim şirketlerde ise 500 YTL ödenecek, -Kamu kurum, kuruluşlarıyla özel ve tüzel kişilerin sözleşmeli avukatlara ödeyecekleri aylık avukatlık ücreti 
     500 YTL, 
     -Görülen dava içinde olmaması koşuluyla ihtiyati haciz, ihtiyati tedbir, kanıtların saptanması, icranıng eri bırakılması, ödeme ve tevdi yeri belirlenmesi için duruşmalı işlerde 150 YTL, duruşmasızlarda ise 100 YTL, -Vergi mahkemelerinde takip edilen duruşmalı işlerde 350, duruşmasızlarda ise 250 YTL, 
     -Konusu para olmayan veya para ile değerlendirilemeyen işlerde İcra dairelerinde 100 YTL, hazırlık aşamasında takip edilen işlerde 150 YTL, sulh mahkemelerinde 175 YTL, isliye mahkemelerinde 350 YTL, tüketici mahkemelerinde 150 YTL, fikri ve sınai haklar mahkemesinde takip edilen işlerde 1100 YTL, ağır ceza mahkemelerinde 800 YTL, askeri 
     mahkemelerde 450 YTL, idare ve vergi mahkemelerinde tüakip edilen duruşmalı işlerde 350 YTL, duruşmasızlarda 250 YTL, Yargıtay'da ilk derecede görülen davalar için 800 YTL, Danıştay, AYİM'de görülen ilk derece davalarda duruşmasızlarda 350 YTL duruşmalılarda 800 YTL, Yargıtay, Danıştay, Askeri Yargıtay ve Sayıştay'da temyiz yolu ile görülen işlerin duruşması için 400 YTL, Uyuşmazlık Mahkemesindeki davalar için 400 YTL, Anayasa Mahkemesinde görülen dava ve işlerde Yüce Divan sıfatı ile bakılan davalarda 1500 YTL, diğer dava ve işlerde ise 800 YTL." 
     
</TEXT>
</DOC>
