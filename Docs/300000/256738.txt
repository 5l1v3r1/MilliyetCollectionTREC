<DOC>
<DOCNO> 256738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sondun09.html </URL>
<DATE> 2004/07/20/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Seçimler yaklaştı, herkes onların peşine düştü... 
</HEADLINE>
<TEXT>

     Seçimler yaklaştıkça bulabildikleri her desteği almaya çalışan ABD başkanlık seçimi için yarışan Cumhuriyetçiler ve Demokratlar, son olarak Asya kökenli Amerikalıları keşfetti. 
     Hispaniklerden Orta ve Güney Amerika kökenliler sonra en hızlı büyüyen azınlık durumundaki Asya kökenli Amerikalıların, Hispaniklerin aksine ulusal siyasetle bugüne kadar fazla ilgilenmedikleri kaydediliyor. 
     Bunu değiştirerek Asya kökenli Amerikalıların potansiyel desteğini kendi partilerine kanalize etmek isteyen, hem Demokrat Parti hem de Cumhuriyet Parti yandaşları bu konuda yoğun çaba içine girdikleri bildiriliyor. 
     Özellikle seçimlere katılmaları konusunda ikna faaliyetleri yürüten bu kişilerin Asya kökenli Amerikalıların seçmen kayıtlarını yaptırmaya çalıştıkları ifade ediliyor. 
     Amerikan Nüfus Bürosu'nun 2003 Temmuz verilerine göre, ABD'de oy kullanabilen 9 milyon Asya kökenli Amerikalı bulunuyor. 
     Üç yıl önce bu sayının sadece 1 milyon olduğu kaydediliyor. Seçmen sayısıyla 26,3 milyon seçmeni olan Hispaniklerin ve 25,7 milyon seçmeni bulunan siyahlardan sonra 3. sırada yer alan Asya kökenli Amerikalılar, 2000 yılındaki seçimlerde seçmenlerin sadece yüzde 2'sini oluşturuyordu. Aynı seçimlerde siyahlar yüzde 10 ve Hispanikler yüzde 5'lik seçmen oranına sahipti. 
     Asya kökenli Amerikalıların ABD nüfusunun yüzde 4'ünü oluşturduğu ifade edilirken, bu grubun yüzde 55'inin bundan önceki başkanlık seçimlerinde Demokrat aday Al Gore'a, yüzde 44'ünün de Cumhuriyetçi George Bush'a oy verdiği kaydediliyor. 
     
</TEXT>
</DOC>
