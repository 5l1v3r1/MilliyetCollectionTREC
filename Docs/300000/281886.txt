<DOC>
<DOCNO> 281886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonspo01.html </URL>
<DATE> 2004/10/20/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Tuncay Futbolda kaybetmek de var... 
</HEADLINE>
<TEXT>

     Fenerbahçe'nin yıldız oyuncusu Tuncay Şanlı, kazanmaları gereken karşılaşmada Olympique Lyon'a yenildikleri için üzgün olduklarını söyledi. 
     Tuncay, maçtan sonra yaptığı açıklamada, ilk yarıda kontrollü oynadıklarını ve rakibe gol pozisyonu vermediklerini ifade ederek, ''Ancak ikinci yarıda yakaladıkları pozisyonları iyi değerlendirip bir anda öne geçtiler. Maç 2-2 bitse iyi olurdu, ancak kaybettik. Futbolda kaybetmek de var. Üzgünüz'' dedi. 
     Bundan sonra yollarına kenetlenerek devam edeceklerini vurgulayan Tuncay, ''Bu yenilgi dünyanın sonu değil. Bundan sonra kenetlenmeliyiz. Genç bir takımız. Mücadelemizi sonuna kadar vereceğiz. Takım olarak elimizden geleni yapacağız'' diye konuştu. 
     Fenerbahçe'nin Hollandalı futbolcusu Van Hooijdonk da maçta çok top kaybı yaptıklarını ve basit gollerle yenildiklerini söyledi. 
     Hücumda çoğalamadıklarını da ifade eden Hooijdonk, ''Rakibimiz karşısında çok top kaybıyla oynadık. Daha sonra topları kazanmak için çok uğraştık. Bu şartlar altında kazanmamız zordu. Rakibimizin çok hızlı oyuncuları vardı'' diye konuştu. 
     
</TEXT>
</DOC>
