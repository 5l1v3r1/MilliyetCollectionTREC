<DOC>
<DOCNO> 289066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sontur32.html </URL>
<DATE> 2004/11/15/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Bayramın 2. günü trafik kazası bilançosu... 17 ölü, 47 yaralı 
</HEADLINE>
<TEXT>

     Ramazan Bayramı'nın ikinci gününde yurt genelinde meydana gelen trafik kazalarında 17 kişi öldü, 47 kişi yaralandı. 
     Saat 17.30'a kadar yurt genelinde meydana gelen trafik kazaları şöyle 
     
     KOCAELİ 
     Kocaeli'nin Gölcük İlçesi'ne bağlı Halıdere Beldesi'nde, D-130 karayolunda İzmit yönüne giden Aykut Kuran'ın 32 kullandığı 41 E 9672 plakalı otomobil ile Bursa yönüne giden Fevzi Öztürk'ün 28 kullandığı 17 TE 617 plakalı otomobil çarpıştı. Kazada, 4 kişi öldü, 3 kişi yaralandı. 
     
     KAYSERİ, SİVAS 
     Kayseri-Sivas karayolunun 15. kilometresinde, Ahmet Özsoy yönetimindeki 38 NF 283 plakalı otomobil, Sedat Şahin'in kullandığı 38 HR 067 plakalı kamyonla çarpıştı. Kazada, 1 kişi öldü, 3 kişi yaralandı. 
     
     İSTANBUL 
     Üsküdar'dan Kadıköy'e giden Erhan Varol'un 22 kullandığı 34 VRL 95 plakalı otomobil, yolda kontrolden çıkarak bariyerlere çarptı. Kazada 1 kişi öldü, 1 kişi yaralandı. 
     E-5 Karayolu Küçükçekmece Cennet Mahallesi mevkiinde de Uğur Emin Köşeci'nin kullandığı 34 JD 315 plakalı akaryakıt tankeri, maddi hasarlı bir kazanın tespitini yapan 34 A 5569 plakalı ekip otosuyla çarpıştı. Boş olduğu belirtilen tanker, daha sonra park halindeki 34 HE 335 ve 34 VG 629 plakalı otomobillerle çarpışarak durdu. Kazada 2 polis hafif şekilde yaralandı. Bu kazanın yaklaşık 150 metre gerisinde yarım saat sonra meydana gelen kazada da 34 GEE 99 plakalı cip, Deniz Bayram'ın kullandığı 34 TZB 55 plakalı minibüse arkadan çarptı. Kaza sonucu takla atan dolmuşta bulunan 1 yolcu yaralandı. 
     
     YALOVA 
     Yalova'dan akraba ziyareti için Bursa'ya gelen Engin Çeker'in 30 kullandığı 77 DA 615 plakalı otomobil, ilçeye bağlı Keramet Köyü kavşağında, Mehmet Biçer 19 yönetimindeki 16 H 7772 plakalı minibüsle çarpıştı. Çarpışma nedeniyle 4 kişi öldü, 5 kişi yaralandı. 
     
     TOKAT 
     Tokat'ın Erbaa İlçesi'nde, Serdar Özdemir yönetimindeki 60 KH 223 plakalı otomobil, Gazi Bulvarı'nda, yol kenarındaki elektrik direğine çarptı. Kazada, araçta sıkışan 1 kişi hayatını kaybetti, 1 kişi yaralandı. 
     
     SAMSUN 
     Samsun'un Çarşamba İlçesi'nde, Ferhat Keskin yönetimindeki 06 EED 35 otomobil, Dörtyol yöresinde, Caner Reis'in kullandığı 55 HC 952 plakalı kamyonla çarpıştı. Kazada 4 kişi yaralandı. 
     Samsun'dan Ordu yönüne giden Uğurcan Kısa yönetimindeki 34 MNH 46 plakalı otomobil, ilçe girişinde tali yoldan ana yola girmek isteyen Mehmet Baş'ın kullandığı 52 EP 728 plakalı ciple çarpıştı. Kazada, 8 kişi yaralandı. 
     
     ESKİŞEHİR 
     Eskişehir'de, Talih Batı yönetimindeki plakasız motosiklet Esentepe Mahallesi'nde devrildi, 2 kişi yaralandı. 
     Eskişehir'de Tolgahan Özbek yönetimindeki motosiklet, Yeni Mahalle'de, sulama kanalına düştü, motosiklet sürücüsü yaralandı. 
     
     DENİZLİ 
     Denizli'de, Halit Sarı'ın kullandığı 20 PP 723 plakalı otomobil, Tavas-Denizli karayolunun 12. kilometresinde, önündeki Kerim Pala'nın kullandığı 20 DR 766 plakalı otomobille çarpıştıktan sonra kontrolden çıkarak, karşı yönden gelen 35 PF 115 plakalı kamyonla çarpıştı. Kazada, 3 kişi yaralandı. 
     
     ISPARTA 
     Dinar-Isparta karayolunun 3. kilometresinde Muammer Özçelik idaresindeki 32 DY 732 plakalı otomobil, karşı yönden gelen İsmet Çakır yönetimindeki 06 GDL 14 plakalı otomobille çarpıştı, 1 kişi öldü, 7 kişi yaralandı. 
     Yakınlarının trafik kazası geçirdiğini öğrenerek 10 DR 649 plakalı otomobille yola çıkan Mehmet Yollar 39 ve Önder Tekçevik 46 Havran İlçesi'ne bağlı Küçükşapçı Köyü mevkiinde yol kenarında bulunan ağaçlara çarptı. Kazada, 1 kişi öldü, 1 kişi yaralandı. 
     
     YOZGAT 
     Yozgat'tan Kayseri yönüne giden Duran Korkmaz yönetimindeki 66 NC 240 plakalı kamyon, Sarıkaya-Sorgun karayolunun Çayözü mevkiinde, Hava Astsubay Ayhan Holta yönetimindeki 44 FY 954 plakalı otomobille çarpıştı, 2 kişi öldü, 2 kişi yaralandı. 
     
     EDİRNE 
     Edirne'nin Keşan İlçesi'nden Uzunköprü yönüne giden Fuat Çakır l7 yönetimindeki 22 FY 264 plakalı otomobil, şarampole yuvarlandı. Kazada 1 kişi öldü, 2 kişi yaralandı. 
     
     BURSA 
     Bursa'nın Orhangazi İlçesi'nde, meydana gelen trafik kazasında, bayram şekeri toplamak için dolaşan 10 yaşındaki Mücahit Şen 10 , İznik Caddesi'nde, topladığı bayram şekerleriyle yolun karşısına geçmek isterken, Güray Kaya 39 yönetimindeki 16 VF 685 plakalı kamyonun altında kalarak, feci şekilde can verdi. 
     
</TEXT>
</DOC>
