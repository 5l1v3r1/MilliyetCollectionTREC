<DOC>
<DOCNO> 286433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sonspo21.html </URL>
<DATE> 2004/11/05/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Ç. Rizespor Sakaryaspor maçını kazanarak çıkışımızı sürdürmek istiyoruz 
</HEADLINE>
<TEXT>

     Çaykur Rizespor Kulübü Genel Sekreteri Mustafa Tüylüoğlu, hafta sonu sahalarında yapacakları Sakaryaspor maçını kazanarak çıkışlarını sürdürmek istediklerini söyledi. 
     Tüylüoğlu, Çaykur Rizespor'un ligde çok iyi bir çıkış yakaladığını belirterek, ''Sakaryaspor maçını kazanarak bu çıkışı sürdürmek istiyoruz'' dedi. 
     Sakaryaspor maçının hafife alınmaması gerektiğini ifade eden Tüylüoğlu, ''Sakaryaspor ligde sıkıntılar yaşıyor. Ligde sıkıntılı olan takımlarla oynanan maçların temposu çok farklı olur. Bu nedenle Sakaryaspor maçı, en zorlu maçlarımızdan biri olacak'' diye konuştu. 
     Taraftarların maça gelerek takıma destek olmalarını isteyen Tüylüoğlu, şöyle devam etti 
     ''Bilindiği gibi başbakanımız da maça gelecek. Pazar günü Rizeliler stadı tıklım tıklım doldurmalı. Kısıtlı imkanlarımıza rağmen takımımız çok iyi konumda. Yönetim, teknik heyet ve futbolcularımız çok iyi bir uyum içerisinde. Yakaladığımız bu güzel havayı devam ettirmek istiyoruz.'' Öte yandan, Çaykur Rizespor-Sakaryaspor maçının bilet fiyatları, 5 ile 10 milyon lira olarak belirlendi. 
     
</TEXT>
</DOC>
