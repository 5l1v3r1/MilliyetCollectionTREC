<DOC>
<DOCNO> 290792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/yasam/axyas02.html </URL>
<DATE> 2004/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
5 altın bilezik için 19 bıçak darbesi 
</HEADLINE>
<TEXT>


2 ay önce 19 yerinden bıçaklanarak öldürülen yaşlı kadının katil zanlıları, onun 5 bileziğine göz koyan bir tamirci ve 2 arkadaşı çıktı 

ELVAN EZBER İstanbul 

Üsküdar'da 2 ay önce Müzeyyen Hacı Evliyagil'i bıçaklayarak öldürdükleri öne sürülen 3 kişi yakalandı. Evliyagil'in 69 cesedi, Bulgurlu'daki evinde, 20 Ağustos'ta elleri kadın çorabıyla bağlanıp 19 yerinden bıçaklanmış halde bulundu. Cinayet Bürosu ekipleri, yaşlı kadının 5 altın bileziğinin alındığını belirledi ve son günlerde görüştüğü kişileri incelemeye aldı. 

Payının bir kısmını çaldırmış 
Cinayetten 2 gün önce güneş enerjisi sistemini tamire gelen Ayhan Öztürk'ün, kontrol bahanesiyle birçok kez eve girip çıktığı, cinayet günü de olayın olduğu saatlerden sonra Adana'ya gittiği belirlendi. Önceki gün Ümraniye'de yakalanan Öztürk'ün ifadeleri doğrultusunda O.K. 17 ve A.Ö. de 16 gözaltına alındı. Öztürk, kendisinin plan yaptığını, K. ve Ö.'nün ise cinayeti işlediğini öne sürdü ve gittiği Adana'da paranın bir kısmını çaldırdığını iddia etti. 


</TEXT>
</DOC>
