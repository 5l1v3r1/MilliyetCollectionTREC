<DOC>
<DOCNO> 290427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/soneko12.html </URL>
<DATE> 2004/11/20/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Autoshow 2004 Fuarı ziyaretçilere kapılarını açtı 
</HEADLINE>
<TEXT>

     ITF İstanbul Fuarcılık organizasyonu ve Otomotiv Distribütörleri Derneği'nin ODD desteğiyle düzenlenen 10. Uluslararası Otomobil Fuarı-Autoshow 2004, ziyaretçilere kapılarını açtı. 
     Yeşilköy CNR Expo'daki fuara, 100'ün üzerinde firma ve 36 otomobil markası katılıyor. Otomobil tutkunlarının bir araya geldiği fuara ilk günde ilginin büyük olduğu görüldü. 
     Autoshow 2004'de Mercedes, BMW, Hyundai, Volkswagen, Toyota, Citroen, Fiat, Volvo, Nissan, Alfa Romeo, Chrysler, Opel, Saab, Ford, Dacia, Daihatsu, Jaguar, Mazda, Peugeot, Porsche, Renault, Smart, Land Rover, Seat, Skoda, Subaru, Mini, Suzuki, Honda, Chevrolet, Kia, Mitsubishi, Audi ve Proton gibi firmalar geniş ürün yelpazelerini sunuyor. 
     Akbank'ın ana sponsorluğunda gerçekleştirilen fuara, ADR, CMS, Jant ve Trakya Cam gibi çok sayıda aksesuar firması da katılıyor. Markaların ağırlıklı olarak 2005 modellerini sergiledikleri fuarda, çok sayıda yeni araç ilk kez otomobilseverlerin karşısına çıktı. 
     
</TEXT>
</DOC>
