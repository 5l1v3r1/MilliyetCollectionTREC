<DOC>
<DOCNO> 265330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/sontur26.html </URL>
<DATE> 2004/08/21/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Gazeteciye doktor dayağı .. 
</HEADLINE>
<TEXT>

     Osmaniye'nin Kadirli İlçesi'nde, yerel bir gazete yazarı, köşe yazısında eleştirdiği doktorun saldırısına uğradığı gerekçesiyle Cumhuriyet Savcılığı'na suç duyurusunda bulundu. 
     Gazeteci İsmail Sezer, Cumhuriyet Savcılığı'na yaptığı başvuruda, bir süre önce Kadirli Devlet Hastanesi'ne tedavi için gelen yaşlı bir kadınla tartışan Dahiliye Uzmanı Dr. Cengiz I'nin tutumunu köşe yazısında eleştirdiğini, aynı gün annesinin tedavisi için gittiği hastanede ise saldırıya uğradığını iddia etti. 
     Sezer, Dr. Cengiz I'nın saldırısının ardından 5 gün süreyle ''iş göremez'' raporu aldığını ileri sürdü. 
     Şikayet üzerine Dr. Cengiz I'nın, ifadesi alındıktan sonra serbest bırakıldığı, olayla ilgili soruşturmanın sürdürüldüğü bildirildi. 
     
</TEXT>
</DOC>
