<DOC>
<DOCNO> 257181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/son/sontur28.html </URL>
<DATE> 2004/07/21/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
"Sosyete Pazarı"nda kavga .. 
</HEADLINE>
<TEXT>

     Yukarı Ayrancı'da ''sosyete pazarı'' olarak adlandırılan pazarda izinsiz tezgah açan seyyar satıcılar ile zabıta görevlileri arasında çıkan kavgada, bir zabıta memuru yaralandı. 
     Emniyet Genel Müdürlüğü'nün yanı başında kurulan Yukarı Ayrancı Pazarı'nda, Çankaya Belediyesi zabıta görevlilerinin izinsiz tezgah açan seyyar satıcılara yönelik denetimleri sırasında kavga çıktı. 
     Zabıta ekipleri ile seyyar satıcılar arasında sözlü münakaşa ile başlayan kavga sonucunda, zabıta memuru Ensar Karabulut sopa darbeleriyle yaralandı. 
     Karabulut Hacettepe Üniversitesi Tıp Fakültesi Hastanesi'ne kaldırılırken, kavgaya karışan 3 işportacı gözaltına alındı. 
     
</TEXT>
</DOC>
