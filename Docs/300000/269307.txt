<DOC>
<DOCNO> 269307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/guncel/gun09.html </URL>
<DATE> 2004/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Şamil Basayev ölüm makinesi 
</HEADLINE>
<TEXT>



TERÖR uzmanlarının verdiği bilgiye göre Çeçen teröristler terör dünyasının özel güçleri. Güvenlik birimleri Şamil Basayev'in çok tehlikeli olduğunu ve komutasındakilerin El Kaide ile yakın ilişkisi olduğunu belirtiyor. Basayev'in yanında savaşan bir Çeçen militanın Express gazetesine verdiği bilgiye göre Baseyev tam bir "ölüm makinesi". İngiliz uzmanlara göre Baseyev El Kaide'den çok farklı ve tehlikeli. Uzmanlar, Basayev'in Avrupa'ya sıçradığı takdirde büyük tehlikelerle yüz yüze kalınabileceğini belirtiyor. İsrail gizli servis görevlilerine göre Baseyev ve komutasındakilere İran ve Suudi Arabistan finansal yardım yapıyor. Amerikan Kongresi geçici terör organiazyonu başkanı Yossef Bodansky'nin verdiği bilgiye göre Çeçen militanlar Lübnan'da Hizbullah'ın kamplarında terör eğitimi görüyor. 

Mashadov rehine eylemini kınadı 

Ayrılıkçı Çeçen lider Aslan Mashadov da iki yolcu uçağının düşürülmesiyle Beslan'daki rehin alma eylemini kınayarak "Masum insanlara yönelik terör hiçbir şekilde kabul edilemez" dedi. İnternette Çeçen ayrılıkçıların görüşünü yansıtan Kavkaz sitesi de eylemi Osetyalı Müslümanların düzenlemiş olabileceğini iddia etti. 


</TEXT>
</DOC>
