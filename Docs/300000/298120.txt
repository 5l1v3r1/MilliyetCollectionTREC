<DOC>
<DOCNO> 298120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/yasam/yas03.html </URL>
<DATE> 2004/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
14'ündeki kıza toplu tecavüz 
</HEADLINE>
<TEXT>


Trabzon'da ilköğretim öğrencisi, 7 aylık hamile çıktı. Kız ve ablasına tecavüz etmekten 8 kişi gözaltında... 

ENİS YILDIRIM Trabzon DHA 

Trabzon'un Akçaabat İlçesi'nde, ilköğretim okulu öğrencisi S.T. 14 ile ablası M.T.'ye 16 tecavüz ettikleri iddia edilen 8 kişi gözaltına alındı. 
Olay, Kavaklı Pansiyonlu İlköğretim Okulu Müdürü Ali Kemal Evcan'ın, öğrencilerden S.T.'nin büyüyen karnı nedeniyle, hamile olduğundan şüphelenmesiyle ortaya çıktı. Öğrencisiyle görüşen Müdür Evcan, küçük kızın tecavüze uğradığını söylemesi üzerine, Cumhuriyet Başsavcılığı'na suç duyurusunda bulundu. 

Akrabaları da var 
Hastanede kontrolleri yapılan küçük S.T.'nin 7 aylık hamile olduğu ve defalarca tecavüze uğradığı belirlendi. 
Soruşturmada, S.T.'nin okulla ilişkisi olmayan ablasına da aynı kişilerin tecavüz ettiği anlaşıldı. Aralarında mağdurların akrabalarının da bulunduğu A.T. 19 , E.P. 15 , A.T. 16 , H.T. 21 , M.T. 16 , M.A. 16 , İ.Ç. 17 , O.T. 14 gözaltına alındı. Akçaabat Cumhuriyet Savcılığı'nın talebi üzerine Sulh Ceza Mahkemesi davayı gizli yürütecek. 


</TEXT>
</DOC>
