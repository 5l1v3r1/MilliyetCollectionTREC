<DOC>
<DOCNO> 286571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/spor/spo02.html </URL>
<DATE> 2004/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum'un gazabı 
</HEADLINE>
<TEXT>


Takım içinde köklü değişikliğe giden Alman teknik adam, Hooijdonk'tan sonra Alex'i de kulübeye çekmeye hazırlanıyor. Ankaraspor maçında orta sahanın Serkan, Aurelio, Selçuk ve Deniz'den oluşması bekleniyor 

YUSUF DURSUN 


Operasyon sürüyor 
FENERBAHÇE Teknik Direktörü Christoph Daum yıldız oyuncularını bir bir yedek kulübesine çekmeye devam ediyor. Beşiktaş derbisinde Tuncay, Lyon deplasmanında da Pierre van Hooijdonk'un formasını alan Alman çalıştırıcı, Ankaraspor maçının son hazırlığında da Alex'i yedeklerin arasına attı, orta sahayı Serkan, Aurelio, Selçuk ve Deniz'den oluşturdu. 

Sağda Önder Turacı 
FORVET hattında Nobre - Tuncay ikilisine şans tanıyan Daum'un sağ kanatta sakatlığı geçen Önder Turacı'ya görev vermesi bekleniyor. Tecrübeli hocanın, Van Hooijdonk'u yine ilk onbirde düşünmediği belirtildi. Antrenmana sakatlığı nedeniyle Serhat katılmazken, Daum oyuncularıyla yapttığı toplantıda, "Sizlerden herşeyinizi ortaya koyup, kazanmanızı istiyorum" dedi. 

'Eleştirilere alışığım' 

ŞAMPİYONLAR Ligi'nde 4 maçta kalesinde 13 gol gören Fenerbahçe'nin tecrübeli file bekçisi Rüştü, Lyon karşılaşması sonrası yoğunlaşan eleştirilere ilginç yanıt verdi. Milli kaleci, "Eğer karşılaşma 2 - 2 sona erseydi kahraman olurdum. Şimdi ise hedef isim haline geldim. Ben buna alışığım" dedi. Bu çeşit eleştirilere hazırlıklı olduğunu belirten Rüştü, "Geldiğimde ateşten gömlek giyeceğimi söylemiştim. Bu lafı bu günler için söyledim. Yani buna hazırlıklıydım" diye konuştu. 

F.BAHÇE-ANKARA 

Kadrolar 
FENERBAHÇE 
Rüştü 
Volkan 
Önder 
Luciano 
Servet 
Ümit Özat 
Serkan 
Aurelio 
Selçuk 
Deniz 
Nobre 
Tuncay 

ANKARA 
Şenol 
Savaş 
Ramazan 
İsmail 
Hasan 
Molnar 
Hürriyet 
Mustafa 
Wederson 
Jaba 
Tita 

STAT Şükrü Saracoğlu, 
SAAT 20.00, HAKEM Bülent Demirlek, TV Lig TV - Naklen 


</TEXT>
</DOC>
