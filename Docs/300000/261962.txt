<DOC>
<DOCNO> 261962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/yasam/yas04.html </URL>
<DATE> 2004/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bana hemen bir dişçi bulun ' 
</HEADLINE>
<TEXT>


DIŞ HABERLER 

DünyanIn en zeki gorili unvanına sahip "Koko", işaret dilini kullanarak bakıcılarına dişinin ağrıdığını anlattı. 1000 işareti doğru anlayıp kullanan Koko'nun eliyle ağzını göstererek ısrarla şik yette bulunması üzerine dişi çekildi. ABD'deki Woodside Goril Vakfı'nda bakılan 150 kilo ağırlığındaki Koko, 33 yaşında. 
İNGİLİZ "Guardian" gazetesinin haberine göre, Koko bir ay önce ağrısı olduğunu belli etmeye başladı. Bunun üzerine uzmanlar bir acı çizelgesi oluşturarak, birden 10'a kadar derecelendirdi. Acısı artan Koko, son günlerde çizelgede ısrarla 9 ve 10'u gösterdi. Koko, bunun üzerine dişçi kontrolünden geçirildi. 
UyuŞturulan Koko'nun çürüyen dişi çekilirken, 12 uzman doktor ve veteriner tarafından da sağlık testleri yapıldı. Dişi goril Koko'nun 11 yaşındaki eşiyle uzun süre bebek yapmaya çalışmasına karşın neden döllenemediği araştırıldı. Tetkikler sonunda Koko'nun herhangi bir sağlık sorunu olmadığı anlaşıldı. 


</TEXT>
</DOC>
