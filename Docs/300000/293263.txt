<DOC>
<DOCNO> 293263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/siyaset/siy02.html </URL>
<DATE> 2004/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK kapısını açıyor 
</HEADLINE>
<TEXT>


Alpagon, sekreterliğin kapılarını yerli ve yabancı medya mensuplarıyla yabancı misyon şeflerine açarken, tanıtıma akredite olmayan gazeteler de katılabilecek 

ANKARA Milliyet 


Milli Güvenlik Kurulu'nun MGK ilk sivil Genel Sekreteri Büyükelçi Yiğit Alpogan, sekreterliğin kapılarını yerli ve yabancı medya mensuplarıyla yabancı misyon şeflerine açacak. Basınla tanışma ve tanıtım brifingine, Genelkurmay Başkanlığı nezdinde akredite olmayan tüm basın yayın kuruluşlarının temsilcilerinin de katılacağı bildirildi. 
Alpogan tarafından verilecek tanıtım brifingi, bugün 12.30'da Eskişehir Yolu üzerindeki Genel Sekreterlik binasının Lozan Salonu'nda verilecek. Alpogan brifingde, 7. Uyum Paketi ile değişiklik yapılan 2945 sayılı MGK Kanunu ve buna uygun olarak değiştirilen yönetmelik hakkında bilgi verecek. 178 farklı kurum ve kuruluşun katılımıyla gerçekleştirilmesi planlanan tanıtıma, aralarında Yeni Şafak, Zaman, Vakit, Milli Gazete'nin de bulunduğu, Genelkurmay Başkanlığı nezdinde akredite olmayan bazı basın kuruluşlarının temsilcileri de katılabilecek. 



</TEXT>
</DOC>
