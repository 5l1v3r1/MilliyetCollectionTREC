<DOC>
<DOCNO> 257923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sonyas03.html </URL>
<DATE> 2004/07/24/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
''Baba''nın evini Jack Nicholson alacak... 
</HEADLINE>
<TEXT>

     Hayata gözlerini yuman sinema efsanesi Marlon Brando'nun Los Angeles'taki evini yakın dostu ünlü aktör jack Nicholson satın alıyor. 
     Internetteki ''imdb'' sitesinin haberine göre, uzun yıllar yakın bir dostluk sergilediği arkadaşı Marlon Brando'ya vefa borcunu ödemek isteyen Nicholson, aktörün Los Angeles Mulholland Drive'da senelerce oturduğu evini satın almaya hazırlanıyor. 
     Birbirine komşu oturan ve ziyaretçilerin geçmesini yıllarca elektrikli bir telle engelleyen iki ünlü aktörden Brando ebediyete uğurlanınca Nicholson da arkadaşının evini almaya karar verdi. 
     Nicholson'ın bu düşüncesinin altında 10 milyon dolarlık evini korumanın da yattığını dile getiren arkadaşları, ''Sağda Jack, solda Marlon otururdu. Jack şimdi orada başka birini görmek istemiyor. Onun için de evini satın alacak'' açıklamasında bulundu. 
     ''Baba'' filminin efsane oyuncusu Marlon Brando, 2 Temmuz'da hayata veda etmişti. 
     
</TEXT>
</DOC>
