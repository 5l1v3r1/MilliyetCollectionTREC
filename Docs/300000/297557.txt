<DOC>
<DOCNO> 297557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/soneko24.html </URL>
<DATE> 2004/12/14/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Moghadam Vergi idaresi reformu konusunda mutabakata varıldı 
</HEADLINE>
<TEXT>

     IMF Türkiye Masası Şefi Rıza Moghadam, Finansal hizmetler yasa taslağı ve vergi idaresi reformu konularında belli alanlarda bir mutabakata varıldığını söyledi Moghadam, Devlet Bakanı Ali Babacan'ın düzenlediği basın toplantısında soruları yanıtladı. 
     ''Finansal hizmetler yasa taslağı ve vergi idaresi konularında bir uzlaşmaya varıldı mı Gelinen nokta nedir '' şeklindeki soruya Moghadam, yeni programın temel unsurları üzerinde tam bir mutabakat halinde olduklarını, bu kapsamda vergi idaresi reformunun önemli bir yere sahip olduğunu bildirdi. Moghadam, şöyle devam etti 
     ''Bankacılık alanına bakıldığında, hükümetin bu alanda önümüzdeki 3 yıla ilişkin hedefi, Türkiye'nin bankacılık sistemi ve gözetimini AB ve uluslararası uygulamalara daha paralel bir noktaya getirmektir. Çerçeveyi bu stardartlara örtüşük bir şekilde oluşturmaktır. 
     Bu konuda önemli bir adım da, yeni hazırlanmakta olan kanun ve bu kanunun hazırlanmasında hükümetin ortaya koyduğu amaç. Tam olarak mutabık olduğumuz bu amaç. Bankacılık sisteminde bu kanunla, uluslararası uygulamalara paralel bir yapı oluşturulması öngörülmektedir.'' 
     
     DESTEK 

     Moghadam, bir başka soruya karşılık, Türkiye Odalar ve Borsalar Birliği'nin TOBB yanı sıra diğer finans ve iş çevrelerinden bir önceki program konusunda önemli destek alındığını hatırlatırken, ''Onların desteği bu programda vardı. Ama ben inanıyorum ve güveniyorum ki yeni programa da desteklerini vereceklerdir'' dedi. 
     Ekonomi politikalarında, tüm tarafların desteği ve tüm ekonomik birimlerine danışılarak oluşturularak sağlanmasının onemli olduğunu anlatan Moghadam, bunun, kendilerinin Türkiye'de bulunduğu süre içerisinde yaptıkları görüşmelerde önem verdikleri bir konu olduğunu belirtti. Moghadam, şöyle devam etti 
     ''Yeni bir programa başlarken bu destek önemlidir. Hükümet bu yöndeki kararını bildirmeden evvel, ilgili çevreler bu tür bir programa kendilerinin destek verdiklerini, böyle bir programı istediklerini bize bildirmişlerdi. Bunun dışında her çevrenin, temsil ettiği değerler açısından teklifleri, fikirleri olabilir. Ancak bu konulara ilişkin karar hükümetindir. Hükümet bu kararını da, kendisi için öncelikli alanlara bakarak, kendi öncelikleri doğrultusunda vermektedir. 
     Bu politikalar, sonuçta bugüne kadar büyümede sağlanan başarıyı, enflasyonda düşürülmesinde gelinen noktayı teminat altına alarak, kamu maliyesininde disiplinin sağlanmasına dikkat ederek yapılmaktadır. Öncelikler bu temel çerçevede belirlenmektedir.'' Hükümet temel çerçeveyi belirlerken, TOBB ve diğer kuruluşların görüşlerini aldığından emin olduğunu söyleyen Moghadam önümüzdeki dönemde de bu kuruluşların yeni düzenlemelere destek olacağı görüşünde olduğunu vurguladı. 
     Temel hedeflerden vazgeçilmemesi gerektiğini vurgulayan Moghadam, ''tabii ki herkes daha fazla harcama olmasını, verginin daha düşük olmasını talep edebilir. Önemli olan, buradaki sıralamanın temel hedefler ile örtüşük bir şekilde belirlenmesidir'' dedi. 
     Moghadam, bugüne kadar sağlanan kazanımların devamının önemine de işaret etti. 

     
</TEXT>
</DOC>
