<DOC>
<DOCNO> 273197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/son/sonyas07.html </URL>
<DATE> 2004/09/19/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
1 kg. vücut yağının erimesi için 125 km koşmak gerekiyor... 
</HEADLINE>
<TEXT>

     Vücut yağlarının kolay erimediği, 1 kilogram vücut yağının erimesi için 43 saat voleybol oynamak, 13.4 saat ip atlamak ya da 125 kilometre koşmak gerektiği bildirildi. 
     İstanbul Teknik Üniversitesi İTÜ Gıda Mühendisliği Bölümü Öğretim Üyesi Prof. Dr. Hikmet Boyacıoğlu, düzensiz beslenmenin genellikle sağlık sorunlarını beraberinde getiren fazla kilolara yol açtığını söyledi. 
     Fazla kiloların kalp ve damar rahatsızlıkları başta olmak üzere çok sayıda hastalığa yol açtığını belirten Boyacıoğlu, kilo vermenin ise göründüğü kadar kolay olmadığını anlattı. 
     Vücut yağlarının kısa sürede ve kolay erimediğini ifade eden Boyacıoğlu, ''Ortalama bir kişinin 1 kilogram vücut yağını eritebilmesi için 20,5 saat tenis, 43 saat voleybol, 16.1 saat basketbol oynaması, 13.4 saat ip atlaması, 5,1 saat güreş yapması, 17,2 saat yüzmesi ve 125 kilometre koşması gerekiyor'' dedi. 
     Boyacıoğlu, zayıflamanın birden gerçekleşmediğini dikkat çekerek, ''Zayıflama yavaş yavaş olduğu için öncelikle sabır gerekiyor. Alanında uzman bir diyetisyenden alınacak diyet programı ve düzenli spor ile fazla kilolardan sağlıklı bir şekilde kurtulmak mümkün'' diye konuştu. 
     
</TEXT>
</DOC>
