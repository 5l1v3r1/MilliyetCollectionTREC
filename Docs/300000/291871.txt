<DOC>
<DOCNO> 291871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/ekonomi/eko03.html </URL>
<DATE> 2004/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet Business Ege'ye ödül 
</HEADLINE>
<TEXT>


İzmir Ticaret Odası, Milliyet Business Ege'ye 'Ege'nin sesini Türkiye'ye duyurması' nedeniyle özel ödül verdi 

İZMİR DHA 

İzmir Ticaret Odası'nın İZTO , 20'ncisi düzenlenen 'Ekonomi Gazetecileri Başarı Yarışması'nda ödüller sahiplerini buldu. DHA ekonomi muhabiri Mert İlkutluğ röportaj dalında birincilik, haber dalında da jüri özel ödülünü alırken, İZTO Yönetim Kurulu, Milliyet Business Ege ekine, 'İzmir'in sesini Türkiye'ye duyurması nedeniyle' özel ödül verdi. Ödülü, Milliyet Gazetesi Ekonomi Servisi Müdürü Murat Sabuncu ve Milliyet Gazetesi Ege Bölge Temsilcisi Bülent Zarif aldı. 
Yarışmada haber dalında birinciliği 'Balıkçıların olimpiyat sevinci' haberiyle Anadolu Ajansı'ndan Tolga Albay, Araştırma - İnceleme - Yorum dalında birinciliği Milliyet Bussines Ege'de yayınlanan 'Levanten ruhu yaşıyor' çalışmasıyla Gülfem Varlık alırken, televizyon haberi dalında Kemal Kamburoğlu birinci oldu. 



</TEXT>
</DOC>
