<DOC>
<DOCNO> 257630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sonsiy04.html </URL>
<DATE> 2004/07/23/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Meclis heyetleri neredeyse her gün yurt dışına çıktı... 
</HEADLINE>
<TEXT>

     TBMM 22. Dönemin ikinci yasama yılında yurt dışı ziyaretleri açısından da yoğun bir dönem geçirdi. Ekim 2003 ile Temmuz 2004 tarihleri arasındaki 10 aylık sürede 
     TBMM'den toplam 214 heyet yurt dışına ziyarette bulunurken, bu kısa sürede neredeyse günde bir heyet yurt dışına çıktı. 
     TBMM Başkanı Bülent Arınç, ikinci yasamı yılında 10 yurt dışı ziyarette bulundu. Toplam 214 heyet tarafından gerçekleştirilen yurt dışı gezilerinde başı 75 ziyaretle Avrupa Konseyi Parlamenterler Birliği ve BAB Asamblesi çekti. Bunu da 26 ziyaretle AB Uyum Komisyonu izlerken, NATO Parlamenter Asamblesi 20, AB Karma Parlamento Komisyonu da 18 heyetle yurt dışı ziyaretlerinde bulundu. Toplam 214 
     heyet tarafından Ekim 2003 ile Temmuz 2004 tarihleri arasında gerçekleştirilen TBMM'nin yurt dışı temasları ise şöyle "TBMM Başkanı Arınç'ın yurt dışı ziyaretleri 10 heyet , Başkanvekillerinin yurt dışı ziyaretleri 2 heyet , Uluslararası Gruplar NATO Parlamenter Asamblesi 20 heyet , AB-Karma Parlamento Komisyonu 18 heyet , Parlamentolararası Birlik Türk Grubu 3 heyet , İslam Konferansı Örgütü Parlamento Birliği 1 heyet , Karadeniz Ekonomik İşbirliği Parlamenterler Asamblesi 8 heyet , Avrupa Konseyi Parlamenterler Birliği ve BAB Asamblesi 75 heyet , Avrupa Güvenlik ve İşbirliği Teşkilatı Parlamenter Asamblesi 14 heyet , AB Uyum Komisyonu 26 heyet , Avrupa Akdeniz Asamblesi Türk Grubu 1 heyet , AB Konvansiyon 5 heyet , Dışişleri Komisyonu 9 heyet , İhtisas komisyonları 14 heyet , Dostluk Grupları 8 heyet ." 
     
     ARINÇ'IN KONUKLARI 
     Bu yasama döneminde toplam 168 heyet ise TBMM'nin konuğu oldu. Başta uluslararası komisyonlar olmak üzere ihtisas komisyonları, Dışişleri Komisyonu ve dostluk gruplarını ziyaret eden heyetlerin yanı sıra 9 cumhurbaşkanı, 9 meclis başkanı, 3 meclis başkan yardımcısı, 2 başbakan ve bir de AB Komisyon Başkanı TBMM Başkanı 
     Arınç'ın konuğu olarak Türkiye'ye geldi. 
     
     MECLİS DOSTLUK GRUBU ZENGİNİ 
     Dış ilişkilere bu yıl büyük önem veren TBMM'de toplam 73 ülke parlamentosu ile dostluk grubu kuruldu. 
     Bu ülkelere ek olarak Arjantin, Letonya ve Slovenya parlamentoları ile dostluk grupları kurulması çalışmaları sonuçlanma aşamasına gelirken, Meclis tarihinde bir ilk gerçekleştirildi ve Türkiye-Filistin Parlamentolararası Dostluk Grubu heyeti Filistin'i ziyaret etti. 
     
</TEXT>
</DOC>
