<DOC>
<DOCNO> 288178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sonyas07.html </URL>
<DATE> 2004/11/11/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Hatırlar mısınız, bir zamanlar bayram tebriği gönderirdik .. 
</HEADLINE>
<TEXT>

     İbrahim ÖZÇEKİÇ KAYSERİ, DHA 

BAYRAMLAŞMALAR bugünün koşullarında daha çok internet ve SMS yoluyla yapılırken, tebrik göndererek nostalji yaşamak isteyenler de PTT şubelerinde kuyruk oluşturdu. 
     Kayseri PTT Başmüdürü Seyit Gürer, bayram öncesi PTT şubelerinde gönderi yoğunluğu yaşandığını, bu nedenle sevdiklerine tebrik veya mektup göndermek isteyenlerin gönderilerini son güne bırakmamaları gerektiğini söyledi. Gelişen teknolojiyle birlikte bayram tebriği geleneğinin önemini yitirmeye başladığını kaydeden Gürer, insanların internet ve SMS yoluyla sevdiklerine ulaşma gayreti içerisine girdiklerini belirtti. Gürer, "Bugün tek bir tebrik 350 bin liraya gönderiliyor, iyi bir tebrik kartı ise 500 bin lira. Bunun yanısıra insanlar tebrik için zaman kaybetmek istemiyorlar. Çözüm olarak ta internetten mail göndermeyi veya cep telefonundan SMS atmayı tercih ediyor'' dedi. 
     Tüm bunlara karşın eski gelenekleri yaşatmak isteyen çok sayıda vatandaşın sevdiklerine tebrikg önderdiğini kaydeden Seyit Gürer, PTT şubelerinde yoğunluk yaşandığını anlattı. 
     Bu arada PTT önünde tebrik kartı satanlar ise müşterilirenin özellikle orta yaşın üzerindeki vatandaşlarla askerler olduğunu söyledi. 
     
</TEXT>
</DOC>
