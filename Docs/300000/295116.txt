<DOC>
<DOCNO> 295116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sondun18.html </URL>
<DATE> 2004/12/06/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Kaçırılan polisin cesedi bulundu 
</HEADLINE>
<TEXT>

     Irak'ın başkenti Bağdat'ın kuzeyindeki El Anbar bölgesinde dün gece kaçırılan Iraklı polisin cesedinin bulunduğu bildirildi. 
     Polis kaynakları, dün gece bir karakolu basarak içerdekileri etkisiz hale getiren silahlı kişilerin kaçırdığı polisin kurşunlanmış cesedinin bu sabah bulunduğunu açıkladı. 
     Aynı kaynaklar, öldürülen polisin niçin kaçırıldığının henüz bilinmediğini belirtirken, Ramadi'de bir polis yetkilisi, silahlı kişilerin ektisiz hale getirdiği diğer polisleri karakoldaki hücrelere kapattığını ve karakoldaki silahlarla 4 adet pikabı alarak kaçtığını söyledi. 
     
     KERKÜK 
     Bu arada, Irak'ın kuzeyindeki Kerkük'te Türkmen Cephesi üyesi Anji Tarık'ın evinin önünde silahlı kişilerce kaçırıldığı bildirildi. 
     Polis yetkilileri, veteriner olan Tarık'ın bu sabah erken saatlerde kent merkezindeki evinin önünde silahlı 4 kişi tarafından kaçırıldığını kaydetti. 
     Kentte cumartesi günü de petrol şirketi NOC'ta çalışan Samira İsmail Jinnu kaçırılmıştı. 
     
</TEXT>
</DOC>
