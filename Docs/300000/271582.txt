<DOC>
<DOCNO> 271582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/spor/spo05.html </URL>
<DATE> 2004/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Rekor üstüne rekor 
</HEADLINE>
<TEXT>


ABD Açık Şampiyonu Rofer Federer, üç rekor birden kırdı. 14 yıl aradan sonra bir sezonda üç grand slam kazanan ilk tenisçi olan İsviçreli raket, finalde Hewit önünde 6-0'lık iki set skoruyla da turnuva tarihine geçti 


Wimbledon'u da kazanmıştı 
ABD Açık finalinde Lleyton Hewitt'i 6 - 0, 7 - 6 ve 6 - 0'lık setlerle mağlup eden İsviçreli Rofer Federer, 14 yıl aradan sonra bir sezonda üç grand slam kazanan ilk tenisçi oldu. Finaldeki mükemmel oyunuyla rakibine iki sette oyun şansı bile vermeyen İsviçreli raket, daha önce 4. turu geçemediği bu turnuvada ilk zaferine kolay ulaştı. 2003 Wimbledon'ı da kazanan Federer, böylece Açık tarihinde üst üste oynadığı 4 grand slam finalini de kazanan ilk isim olarak da tarihe geçti. 

Kendi de inanamadı 
DÜNYA klasmanında zirvedeki yerini büyük puan farkıyla korumayı başaran 23 yaşındaki Federer, kendi deyimiyle "rüyalarında bile görmediği" mutluluğa ulaştığında "Bunu başardığıma inanamıyorum. Sezon bitip geriye baktığımda bu kadar turnuvayı nasıl kazandım diye kendi kendime soracağım" diye konuştu. Federer, iki seti 6 - 0 alarak turnuva tarihinde bir rekora daha imza attı. İsviçreli raket, 1 milyon dolar 150 milyar lira para ödülü de kazandı. 

İSTATİSTİK Federer Hewitt 11 Ace 1 1 Çift hata 5 26 Basit hata 23 78 1.Servis 56 55 2.Servis 35 40 Toplam kazanç 12 100 Toplam puan 64 


</TEXT>
</DOC>
