<DOC>
<DOCNO> 262899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sontur43.html </URL>
<DATE> 2004/08/12/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Zeytinburnu'nda trene kaçmak binme tartışması 1 yaralı 
</HEADLINE>
<TEXT>

     Zeytinburnu Tren İstasyonu'nun güvenlik görevlisi ile trene kaçak binmeye çalışan kişiler arasında çıkan tartışmada 1 kişi tabancayla vurularak yaralandı. 
     AA muhabirinin aldığı bilgiye göre, Zeytinburnu Tren İstasyonu gişesinden jeton atmadan geçmeye çalışan kişiyi fark eden güvenlik görevlisi Erhan Baran 30 , duruma müdahale etti. 
     Baran ile tartışan bu kişi, daha sonra arkadaşları Lokman ve Abdülkadir Arslan'ın da aralarında bulunduğu 4 kişi ile yeniden istasyona geldi. 
     Tartışmanın büyümesi üzerine bu kişiler tarafından sopalarla dövülen Baran, üzerinde taşıdığı tabanca ile ateş ederek Lokman Arslan'ı yaraladı. 
     Sırtından giren kurşun kanından çıkan Arslan, Haseki Eğitim ve Araştırma Hastanesi'ne kaldırılarak, ameliyata alındı. Arslan'ın sağlık durumunun iyi olduğu belirtildi. 
     Güvenlik görevlisi Baran ise ifadesine başvurulmak üzere Zeytinburnu Polis Merkezi'ne götürüldü. 
     
</TEXT>
</DOC>
