<DOC>
<DOCNO> 273408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sontur09.html </URL>
<DATE> 2004/09/20/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
74 yaşındaki babaannesini dövdü .. 
</HEADLINE>
<TEXT>

     Bursa'nın merkez Osmangazi İlçesi'nde, yüksek sesle müzik dinlediği için kendisini uyaran babaannesini dövdüğü öne sürülen genç, gözaltına alındı. 
     Alınan bilgiye göre, Bağlarbaşı Mahallesi Boncuk Sokak'ta, babaanne Kamile Ü. 74 , birlikte yaşadığı torunu Emrah Ü'yü 24 , odasında yüksek sesle müzik dinlememesi konusunda uyardı. Uyarıyı dikkate almayan ve babaannesini döverek evin camlarını kırdığı öne sürülen Emrah Ü, komşuların şikayeti üzerine eve gelen polislere zor anlar yaşattı. Polisleri eve yaklaştırmayan Emrah Ü, falçatayla kendini yaraladıktan sonra evden kaçmaya çalışırken sokakta polislerce yakalandı. 
     Gözaltına alınan Emrah Ü'nün, sorgulamasının tamamlanmasının ardından ''aile efradına kötü muamele, icra-i rezalet ve kesici aletle kendini yaralama'' suçlarından adliyeye sevk edileceği bildirildi. 
     
</TEXT>
</DOC>
