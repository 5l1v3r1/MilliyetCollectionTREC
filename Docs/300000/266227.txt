<DOC>
<DOCNO> 266227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sondun08.html </URL>
<DATE> 2004/08/25/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Cheney, eşcinsel oylara göz kırptı... 
</HEADLINE>
<TEXT>

     ABD Başkan Yardımcısı Dick Cheney, eşcinsel evliliğe destek veren sözleriyle Kasım ayındaki başkanlık seçimi öncesinde eşcinsel oylara göz kırptı. 
     Cumhuriyetçi Parti'nin New York'taki kongresine günler kala Iowa eyaletinde seçim kampanyasına katılan bir kadının, ''Eşcinsel evlilik konusunda ne düşünüyorsunuz '' sorusuyla karşılaşan Cheney, ''Karım Lynne ve benim eşcinsel bir kızımız var. Bu yüzden bu konuya uzak değiliz. Bana göre özgürlük demek, herkes için özgürlük demektir. İnsanlar, istedikleri her türlü ilişkiye girmekte özgür olmalılar'' yanıtını verdi. 
     Cheney, hükümet tarafından ne tür bir onay verilebileceği sorusunu yanıtlarken de bu konuda kararın eyalet yetkililerine kaldığını, evliliğin tanımına ilişkin temel kararın, eyaletler tarafından verilebileceğini kaydetti. 

     
</TEXT>
</DOC>
