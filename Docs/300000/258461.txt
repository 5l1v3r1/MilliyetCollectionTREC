<DOC>
<DOCNO> 258461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sondun14.html </URL>
<DATE> 2004/07/27/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Suç işleyen çocuklara uyuşturucu testi yapılacak 
</HEADLINE>
<TEXT>

     İngiltere'de suç işleyen çocukların uyuşturucu testine tabi tutulacağı pilot uygulama, 10 bölgede önümüzdeki hafta sonunda başlıyor. 
     Uygulama, 14-17 yaşları arasındaki gençleri hedef alacak, gençlerin kanında kokain, eroin ve benzeri A sınıfı uyuşturucular aranacak. 
     İçişleri Bakan Yardımcısı Canoline Flint, 2001 yılının Kasım ayında İngiltere'deki yetişkinler için başlatılan benzeri uygulamanın başarıyla sonuçlandığını, yeni uygulamanın sonucunun da yakın zamanda kamuoyuna açıklanacağını bildirdi. 
     Yapılan test sonucunda uyuşturucu kullandığı tespit edilen çocuk ve gençlere bedava tedavi imkanı önerileceğini belirten Flint, pilot uygulamanın Bradford, Calderdale, Hull, Liverpool, Londra'nın Camden, Newham ve Southwark bölgeleri ile Manchester, Middlesborough ve Nottingham kentlerinde başarılı olması halinde ülke çapına yaygınlaştırılacağını ifade etti. 
     
</TEXT>
</DOC>
