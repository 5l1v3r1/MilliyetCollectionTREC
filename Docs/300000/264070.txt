<DOC>
<DOCNO> 264070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sondun28.html </URL>
<DATE> 2004/08/17/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Çin'den ABD'ye yine "yanlış sinyal" uyarısı... 
</HEADLINE>
<TEXT>

     Çin yönetimi, ABD'den bu kez, ''Doğu Türkistan terör gücüne yanlış sinyal göndermemesini'' istedi. 
     Çin Dışişleri Bakanlığı sözcüsü Kong Çüen Kong Quan , ''Doğu Türkistan terör gücünün, uluslararası terör güçlerinin bir parçası olarak, Çin ve ABD de dahil, dünya ülkeleri ve halkları için ciddi tehdit oluşturduğunu'' savundu. 
     Kong, Amerikan tarafının terörle mücadelede uluslararası işbirliği, uluslararası hukuk ve Çin-ABD ilişkileri açısından hareketle ''Doğu Türkistan terör gücüne yanlış sinyal göndermemesi'' gerektiğini söyledi. 
     Sözcü, bu açıklamayı, ABD Dışişleri Bakanı Colin Powell'in Japon basınına Guantanamo'da tutulan bazı Çin vatandaşı terör zanlılarının Çin'e iade edilmeyeceği yönünde demeç vermesi üzerine yaptı. 
     Çin yönetimi, daha önce ABD'den, gelişmiş silahlar satarak Tayvan'daki bağımsızlık yanlılarına ''yanlış sinyal'' göndermemesini istemişti. 
     
</TEXT>
</DOC>
