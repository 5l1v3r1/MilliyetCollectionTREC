<DOC>
<DOCNO> 299292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sontur57.html </URL>
<DATE> 2004/12/20/ </DATE>
<TIME> 21.37 </TIME>
<AUTHOR>  </AUTHOR>
<HEADLINE>
Şehit polis Nihat Akbaş'ın cenazesi Van'a getirildi... 
</HEADLINE>
<TEXT>

     Musul'daki saldırıda şehit olan 5 Türk güvenlik görevlisinden Nihat Akbaş'ın cenazesi Van'a getirildi. 
     MNG Havayolları'na ait uçakla Van'a getirilen Başkomiser Nihat Akbaş'ın 31 cenazesi, Ferit Melen Havaalanı'nda, eşi Sevda Akbaş, kızı Kübra Akbaş, Emniyet Müdürü Tacettin Kurt, Şube Müdürleri ve çok sayıda şehit yakını tarafından alındı. 
     Özel Harekat Şube polisleri tarafından uçaktan indirilen cenaze, bir süre eller üzerinde taşındı. Emniyet Müdürü Kurt da cenazeyi taşıdı. 
     Şehit polisin eşi Sevda Akbaş, cenazenin taşındığı sırada sinir krizi geçirdi. Akbaş'ın cenazesi Devlet Hastanesi morguna götürüldü. 
     Şehit Akbaş için yarın Valilik Bahçesi'nde tören düzenlenecek. Cenaze, Hz. Ömer Cami'nde kılınacak öğle namazının ardından Akköprü Asri Mezarlığı'nda defnedilecek. 
     
</TEXT>
</DOC>
