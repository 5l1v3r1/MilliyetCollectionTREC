<DOC>
<DOCNO> 254058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sondun09.html </URL>
<DATE> 2004/07/09/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Brezilya'da skandal Seks kölesi çocuklar için herkes suçlandı... 
</HEADLINE>
<TEXT>

     Brezilya Kongresi tarafından hazırlanan bir raporda, aralarında siyasetçi, yargıç ve din adamlarının da bulunduğu yaklaşık 250 kişi, çocuk fahişeliği suçuna karışmakla suçlandı. 
     Çeşitli parti temsilcilerinden oluşan 22 kişilik komisyonun 1 yıllık araştırması sonucunda hazırlanan raporda, çocuk fahişeliği zincirinin engellenmesi ve kız ve erkek çocuklara tecavüz edenlerin serbest kalmasına olanak sağlayan yasaların gözden geçirilmesi talepleri yer aldı. 
     Raporda bir vali yardımcısıyla çeşitli siyasetçilerin adlarının yer aldığı bir listenin bulunduğu belirtildi. Söz konusu şahısların bu listenin rapordan kaldırılması için baskı yaptıkları kaydediliyor. 
     Çocuk fahişeliğinin engellenmesini amaçlayan raporun son hali gelecek hafta oylandıktan sonra eyalet ve federal savcılıklarına gönderilecek ve böylece bu suça karışanlar hakkında dava açılması mümkün olabilecek. 
     Birleşmiş Milletler BM , 175 milyon nüfuslu ve gelir uçurumunun çok yüksek olduğu Brezilya'da, 500 bin civarında çocuğun çocuk fahişeliğinin kurbanı olduğunu tahmin ediyor. 
     BM, Brezilya'nın yerli ve yabancı seks turizminde öne çıkan ülkenin en yoksul yerlerinden Salvador'da, kız çocukların kendilerini 20 sent yaklaşık 300 bin lira gibi bir fiyata sattığını belirtiyor. 
     
</TEXT>
</DOC>
