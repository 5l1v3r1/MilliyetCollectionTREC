<DOC>
<DOCNO> 285836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sontur16.html </URL>
<DATE> 2004/11/03/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
İlköğretim öğrencilerine döner bıçağıyla saldırı ve gasp 
</HEADLINE>
<TEXT>

     Cem BAKIRCI ERZURUM, DHA 

ERZURUM'da 70'inci Yıl İlköğretim Okulu öğrencileri Tolga Yıldız ve Sedat Üst döner bıçaklı zorbaların saldırısına uğradı. Öğrencilerden Tolga Yıldız yaralanırken Sedat Üst, saldırganlara 4 milyon vererek kurtuldu. 
     İlköğretim öğrencilerine yönelik saldırı önceki gün Yenişehir Semti'nde meydana geldi. 70'nci Yıl İlköğretim Okulu 8 A sınıfından 14 yaşındaki Tolga Yıldız ve Sedat Üst, öğle tatilinde evlerinin yolunu tuttular. İki öğrencinin yolu, Adnan Menderes Caddesi üzerindeki yaya kaldırımında eli bıçaklı 3 kişi tarafından kesildi. Kimlikleri saptanamayan döner bıçaklı saldırganlar Tolga Yıldız ile Sedat Üst'e, "Para verin, yoksa öldürürüz'' diyerek tehdit savurdu. Paramız yok' diyen Tolga Yıldız'a döner bıçağını savuran saldırganlar, öğrenciyi sol eli ile başından yaradı. Arkadaşının durumunu gören Sedat Üst cebinde bulunan 4 milyon lirayı vererek kurtuldu. 
     Olaydan sonra arkadaşını Atatürk Üniversitesi Tıp Fakültesi Aziziye Araştırma Hastanesi'ne götürülen Tolga Yıldız'a tıbbi müdahale yapıldı. Yıldız, "Kocaman bıçakları görünce çok korktum. Bıçağı kılıç gibi savurdu, kanı görünce bayılmışım'' dedi. 
     Polis döner bıçaklı üç kişiyle ilgili soruşturma ve arama çalışmalarını sürdürüyor. 
     
</TEXT>
</DOC>
