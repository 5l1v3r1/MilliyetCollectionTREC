<DOC>
<DOCNO> 257366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sonsiy11.html </URL>
<DATE> 2004/07/22/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
İran'ın Erzurum Başkonsolosu Ülkemde PKK'ya operasyonlar sürüyor 
</HEADLINE>
<TEXT>

     İran'ın Erzurum Başkonsolosu Ali Rezaghmanesh, ülkesinde terör örgütü PKK Kongra-Gel'e yönelik operasyonların sürdüğünü söyledi. 
     İşadamlarını Tebriz Ticaret Fuarı'na davet etmek için Diyarbakır'a gelen Rezaghmanesh, Vali Nusret Miroğlu'nu ziyaret etti. 
     Ziyaretten sonra gazetecilerin sorularını yanıtlayan Rezaghmanesh, iki ülke arasındaki ticari ilişkileri geliştirmek istediklerini belirtti. 
     Rezaghmanesh, Tebriz Ticaret Fuarı hakkında bölgedeki 21 ilde bulunan işadamlarına bilgi vermek ve fuara davet etmek için il il dolaştığını kaydetti. 
     Bir gazetecinin, ''Terör örgütü PKK Kongra-Gel'i ülkenizde terör örgütleri listesine alacak mısınız '' sorusunu, Başkonsolos Rezaghmanesh, şöyle yanıtladı 
     ''PKK Kongra-Gel'in terör örgütleri listesine alınmasıyla ilgili konu, Başbakan Recep Tayyip Erdoğan'ın Tahran ziyaretinde ele alınacak. Şu anda ülkemde PKK Kongra-Gel'e yönelik operasyonlar sürüyor.'' 
     
</TEXT>
</DOC>
