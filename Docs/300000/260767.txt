<DOC>
<DOCNO> 260767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sondun25.html </URL>
<DATE> 2004/08/05/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Silahlı Filistinliler, basın toplantısını bastı... 
</HEADLINE>
<TEXT>

     Gazze Şeridi'nin Beyt Hanun kentinde silahlı Filistinliler, bir basın toplantısını basarak, 3 bakandan konuşmayı kesmeleri ve kenti terk etmelerini istedi. 
     El Aksa Şehitleri Tugayları'ndan saç bandını takan ve asker kıyafetleri giyen maskeli 6 kişinin, belediye binasına girdiği ve bakanlara binadan ayrılmalarını söylediği belirtildi. 
     Filistinlilerden biri, bakanlara ''Son 37 gündür Beyt Hanun işgal altındayken neredeydiniz Niye hükümetten kimse işgal sırasında gelmedi. Sizi burada istemiyoruz. Şimdi ayrılın, yoksa daha kötüsünü görürsünüz'' diye seslendi. 
     Filistinli bakanlar, gazetecilere yaptıkları açıklamada, söz konusu üç bakandan oluşan komitenin, halkın zararlarını karşılamak ve yıkımı araştırmak için Başbakan Ahmed Kurey tarafından kurulduğunu söylediler. 
     İsrail askerleri, 6 haftadır operasyon yürüttüğü Beyt Hanun'dan bu sabah ayrıldı. 
     
</TEXT>
</DOC>
