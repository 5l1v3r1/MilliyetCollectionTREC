<DOC>
<DOCNO> 289818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/soneko14.html </URL>
<DATE> 2004/11/18/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Vakıfbank 6 oteli satışa çıkardı... 
</HEADLINE>
<TEXT>

     Vakıfbank tarafından, borçlarına karşılık icra kanalıyla satın alınan dört ve beş yıldızlı turistik oteller, Vakıfbank iştiraklerinden Taksim Otelcilik tarafından satışa çıkarıldı. 
     Taksim Otelcilik tarafından gazetelere verilen ilanlarda, Antalya'da faaliyette bulunan 19 katlı 342 odalı 705 yatak kapasiteli 5 yıldızlı Falez Oteli, Kemer İlçesi'nde bulunan 360 odalı 900 yatak kapasiteli Simena Tatil Köyü, Side Beldesi'ndeki 14 suit ve 260 odası bulunan beş yıldızlı Side Palace, Alanya İlçesi'ne bağlı Oba Beldesi'ndeki 14 suit ve 260 odalı Obaköy Oteli ile Kuşadası'ndaki 4 yıldızlı 80 odalı Kuşadası Oteli ile yine 5 yıldızlı Mersin Oteli satışa çıkarıldı. 
     Kapalı zarf usulü ve ihale yöntemiyle satışa çıkarılan otellerin satış şartnamesi bin dolar olarak belirlendi. Otel ve tatil köylerinin satışıyla ilgili tekliflerin en geç 10 Aralık Cuma saat 11.00'e kadar Taksim Otelcilik A.Ş.'ye verilmesi gerekiyor. 
     
</TEXT>
</DOC>
