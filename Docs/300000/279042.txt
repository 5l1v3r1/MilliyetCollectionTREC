<DOC>
<DOCNO> 279042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sondun08.html </URL>
<DATE> 2004/10/11/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Verheugen Günün birinde Türklerin göçüne sevineceğiz " 
</HEADLINE>
<TEXT>

     AB Komisyonu'nun Genişlemeden Sorumlu üyesi Günter Verheugen, Avrupalıların günün birinde Türklerin göçüne sevineceklerini söyledi. 
     Alman Der Spiegel dergisine konuşan Günter Verheugen, Avrupa ülkelerinde sadece nüfusun gerilemesinden dolayı bile Türkiye'ye ihtiyaç duyulacağını belirtti. Verheugen, ''günün birinde Türklerin göçüne sevineceğiz. Önemli olan doğru kişilerin gelmesi'' dedi. 
     
     AB Türkiye’yle dünya siyasetinde önemli rol oynarö 

     Türkiye'nin AB üyeliğinin bazı risklere rağmen Avrupa kıtası için büyük avantajlar sağlayacağını dile getiren AB Komisyonu’nun Genişlemeden Sorumlu üyesi Verheugen, AB'nin Türkiye ile birlikte dünya siyasetinde önemli rol oynayacağını ve büyük bir ekonomik potansiyele sahip olduğunu söyledi. 
     
     Rapora sadece Bolkenstein karşı çıktı 

     Der Spiegel, AB Komisyonu tarafından Türkiye hakkında hazırlanan rapora sadece Hollandalı komisyon üyesi Frederik Bolkestein'ın karşı çıktığını yazdı. 
     Haberde Verheugen’in en yoğun tartışma konusu olan Kıbrıs sorunuyla ilgili olarak diğer bazı komisyon üyelerinin endişelerini giderdiğine de yer verildi. 
     Verheugen’ın Kıbrıs konusunda AB Komisyonu üyelerini ikna ederken, Ada’da yapılan referandumlarda KKTC'de alınan olumlu sonuçtan dolayı Kıbrıslı Türklerin cezalandırılamayacağı görüşünü dile getirdiği ifade edildi. 
     
     Rumların mali yardımı engellediği ifade edildi 

     Der Spiegel’in haberinde, Kıbrıs Rum kesiminin daha şimdiden KKTC'ye yapılması planlanan 259 milyon euro mali yardımı engellediğini de yazdı. 
     
</TEXT>
</DOC>
