<DOC>
<DOCNO> 284692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sontur22.html </URL>
<DATE> 2004/10/30/ </DATE>
<TIME> 19.52 </TIME>
<AUTHOR>  </AUTHOR>
<HEADLINE>
Kilis'te usulsüz atama iddiası... 
</HEADLINE>
<TEXT>

     Kilis'te Milli Eğitim İl Müdürlüğü tarafından açılan ''Okul Öncesi Eğitim Kursu''nu tamamlayarak atama bekleyen bazı kursiyerler, atamalarda usulsüzlük yapıldığını ileri sürdü. 
     İl Milli Eğitim Müdürlüğü'nce açılan kursa 105 kursiyerin katıldığını, ancak bunlardan yalnızca 'ünün atamasının yapıldığını savunan bazı kursiyerler, yaptıkları basın açıklamasında atamalarda haksızlık yapıldığını iddia ettiler. 
     Yüksek puan aldıklarını ileri süren kursiyerler adına açıklama yapan Mahide Şerbetçioğlu, sınav sonunda 70-80 arasında puan alan bazı arkadaşlarının ataması yapılmamasına rağmen, 60-70 puan alanların atamalarının yapıldığını ileri sürerek, şöyle konuştu 
     ''Bizler bunu anlamakta zorluk çekiyoruz. Böyle adaletsizlik olur mu Bizim gibi başarılı olanlar açıkta kalırken, diğer yanda daha önceden adamını ayarlayan ve sınava formalite icabı giren kişiler işe başlıyor. Bazı arkadaşlarımızın hakkı olmadığı halde atamaları yapıldı. Bunları isim olarak verebiliriz. 70 puanın altında derece alan kursiyerlere sertifika bile verilmeyecekti. Bunlar nasıl sertifika aldı ve 80 puan alanlar varken nasıl yerleştirildiler.'' Konuyla ilgili şikayet dilekçemizi Kilis Valiliği'ne verdik. Hakkımızı sonuna kadar arayacağız. Yürütmenin durdurulması için Bölge İdare Mahkemesi'ne dava açmayı düşünüyoruz. Bununla yetinmeyip ilgililer hakkında Cumhuriyet Savcılığı'na suç duyurusunda bulunacağız. Şayet bunlardan da bir sonuç bu skandalı Avrupa İnsan Hakları Mahkemesi'ne AİHM kadar taşımaya kararlıyız. Bizler gibi birçok kişinin hakkı gasp edilmiş durumda. Mağdur olan arkadaşlarımızın mağduriyetinin giderilmesi için yardımlarını bekliyoruz.'' Kilis Vali Yardımcısı Muammer Aşık ise konuyla ilgili olarak AA muhabirine yaptığı açıklamada, Anaokulu öğretmenin görevine başladığını, haksızlığa uğradığını iddia eden kişilerin verdiği dilekçelerin kendilerine ulaştığını, şikayetleri incelediklerini söyledi. 
     
</TEXT>
</DOC>
