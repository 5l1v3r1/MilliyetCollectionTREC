<DOC>
<DOCNO> 258362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sonyas13.html </URL>
<DATE> 2004/07/26/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Fransa'da genetik mısır söküldü 
</HEADLINE>
<TEXT>

     Fransa'nın güneybatısında, genetik yapısı değiştirilmiş mısır ekili bir tarlada toplanan yüzlerce protestocu ürünü söktü. Tarla Toulouse kenti yakınlarındaki Melville'deydi. 
     BBC'nin haberine göre, protesto grubunun başını çeken radikal çiftçi Jose Bove, eylemi tüketicilerin çıkarlarını gözetmek için düzenlediklerini söyledi. 
     Yaklaşık 15 polis memuru eylemi izleyip katılımcıların fotoğraflarını çekti, ancak müdahale etmedi. 
     Jose Bove ise protestolarının sonuçlarına katlanmaya hazır olduklarını söyledi. 
     Avrupa'da genetik yapısı değiştirilmiş ürünlere karşı son aylarda bu türden bir dizi eylem yapıldı. 
     Genetik protestocular Fransa'da son yedi sene içinde yaklaşık 10 kez mahkum oldu. 
     Son olarak mayıs ayında üç protestocu, 1997 yılında bir deney tarlasındaki ürünlere zarar vermekten hüküm giyerek 600'er euro para cezasına çarptırıldı. 
     Protestocular genetik yapısı değiştirilmiş ürünlerin yeterince denenmediğini ve güvenli olduklarına henüz emin olunmadığını söylüyor. 
     
</TEXT>
</DOC>
