<DOC>
<DOCNO> 295489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sondun35.html </URL>
<DATE> 2004/12/07/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Dünyanın en iyi belediye başkanı seçildi 
</HEADLINE>
<TEXT>

     Arnavutluk'un başkenti Tiran'ın Belediye Başkanı Edi Rama, internet üzerinden yapılan yarışmada dünyanın en iyi belediye başkanı seçildi. 
     Merkezi Londra'da bulunan Belediye Başkanları Teşkilatı'ndan yapılan açıklamada, Rama'nın Tiran'daki hayat koşullarını iyileştirme konusundaki çabalarından dolayı ''2004 Dünya Belediye Başkanı'' seçildiği belirtildi. 
     Meksiko Belediye Başkanı Andres Manuel Lopez Obrador'un, 400 belediye başkanının aday gösterildiği yarışmada 35 bin oyun 5500'ünü alan Rama'nın ardından ikinci olduğu kaydedildi. 
     Yarışmada Roma Belediye Başkanı Walter Vetroni de üçüncülüğü elde etti. 
     Arnavutluk'ta iktidardaki Sosyalist Parti'nin üyesi olan 40 yaşındaki Rama, geçen yıl yapılan seçimlerde bir kez daha 3 yıllığına seçilmişti. 
     Belediye Başkanları Teşkilatı, geçen ocak ayında kurulmuştu. 
     
</TEXT>
</DOC>
