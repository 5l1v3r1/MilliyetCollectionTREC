<DOC>
<DOCNO> 260672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/guncel/gun04.html </URL>
<DATE> 2004/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tren güvenliğini böyle sağlıyorlar 
</HEADLINE>
<TEXT>


Trenlerin güvenliğini, çadırlarda gece gündüz nöbet tutan geçici işçiler sağlıyor. Seferlerin durdurulmasına rağmen h l nöbetteler 

GARBİS ÖZATAY Sakarya 

Gelişmiş ülkelerde hızlı trenlerin güzerg hı, güvenlik için tel örgülerle ve özel duvarlarla çevrilirken, Türkiye'de alelacele sefere konduğu için kaza yapan hızlandırılmış trenin güvenliğini asgari ücretli, demiryolu bilgisi olmayan geçici işçiler sağlıyor. Demiryolu tarafından vardiyalı olarak çalışan bu işçiler, seferlerin durdurulmasına rağmen h l nöbetlerine devam ediyorlar. TCDD tarafından kendisine tahsis edilen çadırlarda gece gündüz nöbet bekleyen işçiler, ekmek parası için bu işi yaptıklarını söylüyorlar. Nöbetçiler, "Bu geçitlerden daha çok traktör, büyükbaş hayvan, at arabası ve insanlar geçiyor. Bunlara karşı burada nöbet bekliyoruz" dediler. 

Enkaz kaldırılıyor 
Facia sonrasında enkaz kaldırma çalışmalarına başlandı. TCDD'den gelen 40 kişilik ekip, 2 saat süren çalışmayla vagonlardan birini raylara oturtup Mekece İstasyonu'na götürdü. Bölgede bulunan 3 vagonun daha götürüleceği ve daha sonra Adapazarı'ndaki tesislere nakledileceği belirtildi. 


</TEXT>
</DOC>
