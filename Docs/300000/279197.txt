<DOC>
<DOCNO> 279197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sontur16.html </URL>
<DATE> 2004/10/11/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Park yüzünden baba ve kızını yumrukladı 
</HEADLINE>
<TEXT>

     Süheyla GÖZDERELİLER YALOVA, DHA 

YALOVA'da aynı yere otomobillerini park etmek isteyen iki sürücü arasında çıkan kavgada şehir magandası, tartıştığı baba ile küçük kızını yumruklayarak yere yıktı. 
     Kızları Muazzez 22 ve Melike Metinyurt'la 12 güzel bir hafta sonu geçirmek için İstanbul'dan Çınarcık'a gelen Mehmet Ali Metinyurt 54 , kullandığı 34 VJ 2591 plakalı otomobilini Vali Akı Caddesi'ndeki boş bulduğu yere park etmek istedi. Bu sırada, Metinyurt'un yanına yaklaşan bir sürücü, bu yeri önceden kendisinin gördüğünü, bu nedenle aracını buraya kendisinin park edeceğini söyledi. İki sürücü arasında çıkan tartışma kavgaya dönüştü. Metinyurt, tartıştığı kimliği meçhul sürücüden aldığı yumruk darbeleri sonucu yere yıkıldı. Maganda sürücü, bu kez babasının yere düştüğünü görünce ağlayarak kendisine engel olmak isteyen Melike Metinyurt'u da yumruklayarak yere düşürdü. 
     Araya girenlerin güçlükle ayırdığı kavga sonucu ismi öğrenilemeyen sürücü, bindiği füme renkli otomobille olay yerinden kaçarken, karakola giden Mehmet Ali Metinyurt, kendisini ve kızını döven sürücüden şikayetçi oldu. Polis, maganda sürücüsünün kimliğini araştırıyor. 
     
</TEXT>
</DOC>
