<DOC>
<DOCNO> 263916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/son/sontur51.html </URL>
<DATE> 2004/08/16/ </DATE>
<TIME> 22.14 </TIME>
<AUTHOR>  </AUTHOR>
<HEADLINE>
Meteorolojinin yağış raporu... 
</HEADLINE>
<TEXT>

     Ankara'da akşam saatlerinde başlayan sağanak yağışların hafifleyerek gece boyunca devam edeceği bildirildi. 
     Devlet Meteoroloji İşleri Genel Müdürlüğü'nden alınan bilgilere göre, sağanak yağışın hafta sonuna kadar aralıklarla süreceği tahmin ediliyor. 
     
     İSTANBUL'DAKİ YAĞIŞLAR 
     İstanbul'da ise yağışların bu gece ve yarın öğle saatlerine kadar yer yer etkili olmak üzere çarşamba gününe kadar aralıklarla devam edeceği bildirildi. 
     İstanbul'da bugün saat 21.00 itibarıyla kaydedilen yağışlar ise şöyle 
     Şile 41 kilogram, Kumköy 37 kilogram, Göztepe 11 kilogram, Sarıyer 6 kilogram. 
     
     SALI VE ÇARŞAMBA GÜNÜ YURTTA HAVA DURUMU 
     17 Ağustos Salı günü, yurdun kuzey ve batı kesimleri parçalı çok bulutlu, Marmara, Ege, batı ve orta Karadeniz, İç Anadolu'nun kuzeybatısı ile batı Akdeniz yağışlı, diğer yerler parçalı ve az bulutlu geçecek. Yağışlar Marmara ve Batı Karadeniz'de etkili olmak üzere sağanak ve gökgürültülü sağanak yağış şeklinde olacak. 
     18 Ağustos Çarşamba günü ise, yurdun kuzey ve iç kesimleri parçalı çok bulutlu, Trakya, Marmara'nın doğusu, iç Ege, Karadeniz, İç Anadolu, Doğu Anadolu'nun kuzeyi, doğu Akdeniz'in iç kesimleri ile göller yöresi yağışlı, diğer yerler parçalı ve az bulutlu geçecek. Yağışlar Marmara'nın doğusu ile Batı Karadeniz'de etkili olmak üzere sağanak ve gökgürültülü sağanak yağış şeklinde olacak. 
     
</TEXT>
</DOC>
