<DOC>
<DOCNO> 288608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/sontur09.html </URL>
<DATE> 2004/11/13/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Abant ve Kaynaşlı gişelerinde yoğunluk yaşanıyor... 
</HEADLINE>
<TEXT>

     Ramazan Bayramı tatiline çıkan sürücüler E-80 otoyolunun Abant ve Kaynaşlı gişelerinde yoğunluğa neden oldular. 
     E-80 otoyolunun Abant ve Kaynaşlı gişelerinde bekleyen araçların artması nedeniyle gişe görevlileri yoğunluğu önlemek için gişe biletlerini elden dağıtıyorlar. 
     Tatilciler özellikle E-80 otoyolunun Kaynaşlı gişelerinde uzun süre beklemek zorunda kaldılar. Yetkililer, Kaynaşlı gişelerinde toplam 4 gişenin sürekli çalıştığını belirterek, ''Geçişlerde öğle ve akşam saatlerinde yoğunluk yaşanıyor. Bayram tatilini az olması nedeniyle araç yoğunluğu geçtiğimiz yıllara oranla daha az'' dediler. 
     Tatile çıkan sürücüler ise gişelerde her yıl yaşanan yoğunluğu bildikleri için yola erken çıktıklarını ifade ederek, bu sene alınan tedbirler sayesinde fazla yoğunluk yaşanmadığını, yoğunluğu bildikleri için sahur vakti yola çıktıklarını söylediler. 
     Gişelerde görev yapan Bolu Emniyet Müdürlüğü Trafik Bölge Müdürlüğü ekipleri ise sürücülere broşür dağıtarak, sözlü uyarılarda bulunuyorlar. Abant kavşağında görevli ekipleri ise araç yoğunluğunu önlemek için trafiği yönlendiriyorlar. 

     
</TEXT>
</DOC>
