<DOC>
<DOCNO> 261457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/ekonomi/eko01.html </URL>
<DATE> 2004/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüketici kredisi üç kat arttı 
</HEADLINE>
<TEXT>


Geçen yıl temmuz ayında 4.2 katrilyon lira olan tüketici kredileri toplamı bu yıl aynı ayda yüzde 184.1 oranında artarak 12.1 katrilyon liraya ulaştı 


Tüketici kredisi ve kredi kartı kullanımı hız kesmiyor. Temmuz ayı sonu itibariyle son bir yıllık dönemde, tüketici kredilerindeki artış yüzde 184.1'i buldu. 
Merkez Bankası verilerine göre, bankaların ticari işletmelere kullandırdıkları tüketici kredisi niteliğindeki kredilerin tüketici kredileri kapsamından çıkarılmasına rağmen, tüketici kredileri geçen yıl temmuz ayı sonundaki 4 katrilyon 270 trilyon lira seviyesinden 12 katrilyon 130 trilyon liraya çıktı.Bu dönemde, özel bankaların kullandırdıkları tüketici kredisi miktarı 2 katrilyon 945 trilyon liradan 7 katrilyon 491 trilyon liraya çıkarken yüzde 154.3 oranında arttı. 
Geçtiğimiz aylarda limitleri dolduğu gerekçesiyle tüketici kredisi faizlerini artıran kamu bankalarının verdikleri tüketici kredilerinin tutarı da yüzde 242.7 artarak 3 katrilyon 893 trilyon liraya çıktı. 

Kart kullanımı da arttı 
Bu dönemde kredi kartı kullanımı ise yüzde 86.1 artış gösterdi. 5.3 katrilyon lira seviyesinde olan kredi kartı kullanımı 9.9 katrilyona kadar çıktı. Bu arada, kamu bankalarından kredi kartı kullanımı yüzde 61.3 artarken, özel bankalardan kredi kartı kullanımı yüzde 89.6 yükseldi. 
Tüketici kredilerindeki yüzde 184.1'lik artışa karşılık, tasfiye edilecek alacakların tutarı sadece yüzde 10.5 artarak 105 trilyon oldu. 

Tasfiye olacak alacaklar sadece yüzde 10.5 yükseldi Trilyon TL Temmuz 2004 Temmuz 2003 Değişim Tük.kre ve kredi kartı 22.062 9.606 129.7 Tüketici kredileri 12.130 4.270 184.1 -Kamu bankaları 3.893 1.136 242.7 -Özel bankalar 7.491 2.945 154.3 Kredi kartları 9.932 5.336 86.1 - Kamu 855 530 61.3 - Özel 8.176 4.313 89.6 Tasfiye olacak alacaklar Tüketici kredileri 105 95 10.5 -Kamu bankaları 35 20 75.0 -Özel bankalar 67 70 -4.3 Kredi kartları 420 292 43.8 - Kamu bankaları 23 22 4.5 - Özel bankalar 369 253 45.8 
- TL kredi kartlarını içermektedir. 
Not Yuvarlamalar nedeniyle toplamlar farklılık gösterebilir. 


</TEXT>
</DOC>
