<DOC>
<DOCNO> 296749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/spor/yaksoy.html </URL>
<DATE> 2004/12/11/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Tarih 
</HEADLINE>
<TEXT>



Olaylardan ve sonrasından bahsederken daha başından onları maziye aktarmak gayretiyle kullandığımız bir kelimedir tarih. Maç başlamadan tarihi karşılaşma deriz. Kazanınca da tarihi zaferden bahsederiz. Olayın ve zaferin büyüklüğünü göstermek için tarih kelimesine ihtiyaç duyulması nedendir acaba 
Olayların tarihe maledilmesinde kendimizde hak bulurken, acaba bu davranışımız bir kompleksten mi kaynaklanır bilinemez Ama unutulmamalıdır ki, Dünya'da bugün gelişen her olay zaten büyüklüğüne göre başarılı olsa da, olmasa da tarihe yazılır. Onun için bizim olaylara daha başından tarihi demek hakkımız yoktur. Sporda da, politikada da, ekonomide de olayın tarihe yazılıp yazılmayacağına zaman ve tarihçiler karar verir. Herkes taraf tutar gibi tarihi kendine yontarsa, tarih kitapları daha başından romana dönüşür. 


</TEXT>
</DOC>
