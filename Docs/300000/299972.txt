<DOC>
<DOCNO> 299972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sonspo48.html </URL>
<DATE> 2004/12/22/ </DATE>
<TIME> 19.08 </TIME>
<AUTHOR>  </AUTHOR>
<HEADLINE>
Denizlispor maçı sonrası notlar... 
</HEADLINE>
<TEXT>

     Denizlispor Teknik Direktörü Giray Bulak, Türkiye Kupası 2. kademesinde, 2-1 kazandıkları Büyükşehir Belediyesi Ankaraspor maçının ardından yaptığı açıklamada, maç boyunca oyunun kontrolünün kendilerinde olduğunu söyledi. 
     Bulak, maçın ligler bittikten sonra oynanmasının motivasyonlarını olumsuz etkilediğini belirterek, ''Bölgemizden bir takımla eşleşmeyi bekliyorduk. Yabancı oyuncularımıza yılbaşı nedeniyle izin verdik, ancak iptal ettik. Yönetenlere bile angarya gelen bir maç oynadık. İyi oynayan ve pozisyona giren taraf bizdik. Kazandığımız için mutluyuz'' diye konuştu. 
     Kırmızı kart gören Ersen Martin hakkında ise Giray Bulak, şu değerlendirmeyi yaptı 
     ''Ligin önemli santrforlarından bir tanesi. Yaptığı hareket hiç şık olmadı. Bu üçüncü kez atılışı. Bir noktaya kadar affederim. Mutlaka ceza alacaktır.'' Büyükşehir Belediyesi Ankaraspor Teknik Direktörü Samet Aybaba ise Denizlispor ile eşit koşullarda bir maç oynadıklarını ifade ederek, ''Futbolcularım iyi mücadele ettiler. 10 kişi kaldıktan sonra gücümüz azaldı. Çok net pozisyonlar kaçırdık. Artık lige bakacağız'' dedi. 
     
</TEXT>
</DOC>
