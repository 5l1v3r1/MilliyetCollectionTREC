<DOC>
<DOCNO> 291949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/yazar/toruner.html </URL>
<DATE> 2004/11/25/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Gözden kaçmayan küçük şeyler II 
</HEADLINE>
<TEXT>


Barbara Pachter iş hayatında gözden kaçırılmaması gereken küçük ama önemli davranış biçimlerini bir kitapta toplamış. Gerçekten de bu küçük şeyler sayesinde hakkınızda verilen veya verilecek olan karar değişebiliyor. Geçen haftaki yazımda, bunlardan bazılarına değinmiştim. 
İşte diğerleri 
İyi bir yönetici olmak istiyorsan, her şeyi olumlu yönden gör. Hedefleri belirle. Bir taraftan kendini eğitmekten geri kalma. Teknolojiyi takip et. Kurumun politikalarını iyi uygula.Bir eleştiri karşısında, hemen kendini korumaya geçme. Açık yürekli ol. Gerekirse, değiş. Eleştiri getireni hoş karşıla.Zamanını planla. Önceliklerini belirle. İşlerin bitirilmesi için gerçekçi süreler tanı. İş devrinden kaçınma.Telefonla arayanlara aynı gün içinde cevap ver. İzin almadan arayan kişiyi beklemeye alma. Bir misafirin varsa, telefona cevap verme. Telefonla konuşan kişiye, dışarıdan bir şeyler söylemeye kalkma. Arayanın sesini odadaki herkesin duyması istiyorsan, bunu arayana bildir. Konferans görüşme yapılıyorsa, herkesin kendisini tanıtmasına olanak tanı.Uluslararası iş yaparken "Roma'da Romalı gibi" davranmayı bil. Kendi gelenek ve davranış biçimlerinde ısrar etme. Gittiğin ülkenin geleneklerine saygı göster. Ülkenden gelirken küçük hediyeler getir. Davetleri kabul et. Yurtdışından gelen misafirinin otel odasına çiçek veya meyve gönder.Bir işten ayrılırken, kovulmuş olsan bile sakin ol. İş arkadaşlarınla iyi ayrıl. Patronunla köprüleri atma.Birisine kötü bir haber vereceksen, yalnız konuş. Doğrudan ve basitçe olanları anlat. Nazik ol. Ona alternatifleri anlat. Yardım teklif et.Bay veya bayan olsun, hiyerarşik olarak yukarıda olan daima tokalaşmak için elini önce uzatır. Hiyerarşik olarak yukarıdaysan bunu unutma.Artık baylar bayanların sandalyelerini çekmek, paltolarını tutmak veya paketlerini taşımak zorunda değiller. Eski kurallar değişiyor.Dik dur. Dik otur. Konuşurken karşındakinin gözlerine bak. Küçük komplimanları kabul et.Bir şeyi biliyorsan, "Sanırım" veya "Zannederim" deme. Soruyu, soruyla cevaplama.İzin almadan başka birisinin internet posta adresini kimseye verme. "Teşekkür" yazılarını internet postasıyla gönderme.İş ilişkilerinde sıkıntı yaratmak istemiyorsan, kimseye karşı suçlayıcı cümleler sarf etme. "Sen" yerine "ben" ile başlayan cümleler kur. Örneğin, "Dinlemiyorsun" demek yerine "Bunu dikkatle dinlemenizi istiyorum" diyebilirsin. Münakaşa çıktığında, yumuşak üsluplar kullanmayı dene. "Senin de bildiğin gibi" veya "Bunu kötü anlamda kullanmadığını biliyorum" gibi sözcüklerle cümle kur. Vücut dilini kontrol et. Sesini yükseltme. Gerekirse, bu kişiyle uygun bir zamanda özel olarak görüş. 
Anlaşmak için "orta bir yol" bulmak zorundayız. Çoğu zaman başka çözüm bulamayabiliriz. Küçük bir sızıntı, büyük bir gemiyi batırabilir. 



</TEXT>
</DOC>
