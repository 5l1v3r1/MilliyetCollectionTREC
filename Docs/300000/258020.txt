<DOC>
<DOCNO> 258020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/son/sondun20.html </URL>
<DATE> 2004/07/25/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Talat ABD'den somut adım istedi 
</HEADLINE>
<TEXT>

     Kıbrıs Türk Cumhuriyeti Başbakanı Mehmet Ali Talat, Amerika'dan, Türk tarafının uluslararası alanda tecrit edilmiş durumuna son verilmesi yönünde somut adımlar atmasını istedi. 
     Başbakan Talat, bu isteğini Cumartesi günü Lefkoşa'da görüştüğü Amerika Dışişleri Bakan yardımcılarından Laura Kennedy'e iletti. 
     Talat, Amerika'dan beklediği somut adımlar arasında Ercan hava alanının uluslararası seferlere açılması ve serbest ticarete izin verilmesini saydı. 
     Laura Kennedy ise Kıbrıs konusunda fazla bilgisi olmadığını, bu gezisinin esas amacının tarafların görüşlerini almak olduğunu söyledi. 
     Büyükelçi Kennedy, Amerika Dışişleri Bakanlığı'nın Kıbrıs Özel Koordinatörlüğü görevini önümüzdeki ay Büyükelçi Thomas Weston'dan devralacak. 
     
</TEXT>
</DOC>
