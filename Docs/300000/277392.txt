<DOC>
<DOCNO> 277392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sondun18.html </URL>
<DATE> 2004/10/05/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
2004 Nobel fizik ödülü Gross, Politzer ve Wilczeck'e 
</HEADLINE>
<TEXT>

     Nobel fizik ödülünün bu yılki sahibi, Amerikalı bilim adamları David Gross, David Politzer ve Frank Wilczek oldu. 
     İsveç Kraliyet Bilimler Akademisi tarafından yapılan açıklamada, Amerikalı bilim adamlarının, maddenin mümkün olan en küçük parçası kuark üzerinde yaptıkları çalışmalar göz önüne alınarak 1.36 milyon dolarlık Nobel ödülüne layık görüldükleri bildirildi. 
     Açıklamada, bilim adamlarının ödüle hak kazanan ''parçacıkların çevremizde gördüğümüz her şeyi nasıl oluşturdukları ve işlevleri'' hakkındaki çalışmalarının, yerçekimi dahil, ''her şeyi açıklayabilecek teori'' rüyasına yaklaştırdığı belirtildi. 
     California Üniversitesi, California Teknoloji Enstitüsü ve Massachussetts Teknoloji Enstitüsü'nde çalışan araştırmacıların, proton ve nötron içindeki kuarklar arasında hareket eden atom çekirdeğindeki güce dair önemli bir kuramsal buluş yaptıkları kaydedildi. 
     Amerikalı bilim adamlarının teorisi, elektromanyetik kuvvet, güneşin enerji üretimi açısından önem taşıyan zayıf kuvvet ve kuarklar arasında hareket eden kuvvetle bağlantılı tüm fiziksel kuramları açıklayan Standart Model teorisine destek veriyor. 
     Standart Model teorisi, dünyanın çekirdeğini, kuark, gluon ve lepton olarak tanımlanan yapı taşlarından oluşan hareketli bir yapı olarak tanımlıyor. Kuarklar sadece ikili ya da üçlü gruplar halinde bulunuyor ve bünyelerinde gizemli renkler taşıyor. Gluonlar ise proton ve nötron gibi parçacıkların içinde yaşıyorlar. Bütün hepsi bir araya geldiğinde aşırı çekingen bir yapı sergiliyor, insanın onu gözlediğini fark edince yapısını değiştiriyor. 
     
     1985'TEN BU YANA ÖDÜL ALANLAR... 

     İsveç Kraliyet Bilimler Akademisi tarafından verilen Nobel fizik ödüllerini 1985'ten bu yana kazananların listesi şöyle 
     1985 Klaus von Klitzing Almanya . 
     1986 Ernst Ruska, Gerd Binnig Almanya , Heinrich Rohrer İsviçre . 
     1987 Johannes Georg Bednorz Almanya , Karl Alexander Mueller İsviçre . 
     1988 Leon M. Lederman, Melvin Schwartz, Jack Steinberger ABD . 
     1989 Norman Foster Ramsey, Hans Dehmelt ABD , Wolfgang Paul Almanya . 
     1990 Jerome Friedman, Henry Kendall ABD , Richard Taylor Kanada . 
     1991 Pierre-Gilles de Gennes Fransa . 
     1992 Georges Charpak Fransa . 
     1993 Russell A. Hulse, Joseph H. Taylor Jr ABD . 
     1994 Bertram N. Brockhouse Kanada , Clifford G. Shull ABD . 
     1995 Martin L. Perl, Frederick Reines ABD . 
     1996 David M. Lee, Douglas D. Osheroff, Robert C. Richardson ABD . 
     1997 Steven Chu, William D. Phillips ABD , Claude Cohen-Tannudji Fransa . 
     1998 Robert B. Laughlin, Daniel C. Tsui ABD , Horst L. Stoermer Almanya . 
     1999 Gerardus't Hooft, Martinus Veltman Hollanda . 
     2000 Zhores Alferov Rusya , Herbert Kroemer, Jack Kilby ABD . 
     2001 Wolfgang Ketterle Almanya , Eric Cornell, Carl Wieman ABD . 
     2002 Masatoşi Koşiba Japonya , Raymond Davis, Riccardo Giacconi ABD . 
     2003 Aleksey A. Abrikosov ABD ve Rusya , Anthony J. Leggett ABD ve İngiltere , Vitali L. Ginzburg Rusya . 
     
</TEXT>
</DOC>
