<DOC>
<DOCNO> 292430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sontur07.html </URL>
<DATE> 2004/11/26/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Kız kardeşiyle ilişki yaşayan adamı öldürdü 
</HEADLINE>
<TEXT>

     Yılmaz ÖLMEZ DHA 

AYDIN'ın Söke İlçesinde Şükrü Bademkıran, kızkardeşi ile gayrımeşru ilişki yaşadığını öne sürdüğü Mehmet Bakan'ı sokak ortasında kurşun yağmuruna tutarak öldürdü. 
     Olay dün saat 11.00 sıralarında, Cumhuriyet Mahallesi, Erkan Sokak'ta meydana geldi. Söke Garajı'nda büfe işleten 26 yaşındaki Şükrü Bademkıran, kızkardeşi ile yasak aşk yaşadığı gerekçesiyle 42 yaşındaki çiftçi Mehmet Bakan'ı evinden çıktıktan sonra yolunu kesti. Bademkıran'ın arka arkaya 8 el ateş ettiği Mehmet Bakan, belindeki ruhsatlı silahını çekmeye fırsat bulamadan kanlar içinde yere yığıldı. Üç yıl önce eşinden boşanan Mehmet Bakan olay yerinde hayatını kaybetti. Kaçan Bademkıran ise polis tarafından garajdaki büfesinde yakalanarak emniyete getirildi. Şükrü Bademkıran, verdiği ilk ifadesinde, "Namusumuzu temizledim'' dediği öğrenildi. 
     Mehmet Bakan'ın, üç yıl önce ölen Tariş Pamuk Birliği Başkanı Mehmet Bakanoğlu'nun yeğeni olduğu öğrenildi. 

     
</TEXT>
</DOC>
