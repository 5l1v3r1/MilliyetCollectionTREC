<DOC>
<DOCNO> 255024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sondun26.html </URL>
<DATE> 2004/07/13/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
17 yaşındaki kıza tecavüz edip filme alan 3 kişi tutuklandı 
</HEADLINE>
<TEXT>

     Suudi Arabistan'da Nijeryalı bir şoförün 17 yaşındaki bir Suudi kıza tecavüz etmesini planlamak ve tecavüzü filme almakla suçlanan iki Suudinin tutuklandığı bildirildi. 
     Adının açıklanmasını istemeyen bir Suudi yetkili, olayın, iki Suudinin filme alınan görüntülerden parçaları cep telefonlarına göndermeleri üzerine ortaya çıktığını belirtti. 
     Yetkili, olaya karıştıkları sanılan iki Suudi ve bir Nijeryalı şoförün, tecavüze uğrayan genç kızın ailesinin suç duyurusunda bulunması üzerine 1 hafta önce tutuklandıklarını söyledi. 
     Suudi yetkili, ''Suudiler suçlu bulunursa Şeriat'a göre en ağır cezaya çarptırılacaklar'' dedi. 
     Suudi Arabistan'da tecavüz suçlularına idam cezası uygulanıyor. 
     Görüntülerde, Nijeryalının tecavüzü esnasında genç kız yardım isterken, Suudi gençlerden birinin kıza hakaret ettiği görülüyor. 
     Polis kaynakları, kızın ailesinin, Suudi gençlerin ailelerine saldırmasını engellemek amacıyla önlem alındığını belirtti. 
     Suudi Arabistan'da kameralı telefonlar resmen yasak olmasına rağmen yaygın olarak kullanılıyor. 
     
</TEXT>
</DOC>
