<DOC>
<DOCNO> 254659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/ekonomi/aeko.html </URL>
<DATE> 2004/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'2 sentin izahı yok' resti 
</HEADLINE>
<TEXT>


Akaryakıt bayi k r payında 2 sent artışın 5 ayda 300 trilyon, 2005'te 1 katrilyon ek yük getireceğini belirten üst düzey bir ekonomi yetkilisi, 'Bunu topluma izah edemeyiz' dedi 

EKONOMİ SERVİSİ 

Ekonomi yönetimi, akaryakıt bayilerinin k r payında 2 sentlik artış talebinin Türkiye'nin mevcut şartlarında mümkün olmadığı görüşünde. 
Akaryakıt bayileri daha önce yaptıkları açıklamalarda k r payında artış olmaması halinde bugün uyarı eylemi başlatacaklarını açıklamıştı. Üst düzey bir ekonomi yetkilisi dün yaptığı açıklamada 2 sentlik artışın önümüzdeki beş ayda 300 trilyon, 2005 yılı için ise 1 katrilyon liralık ek yük getireceğine dikkat çekti. 

'Kasap et derdinde' 
Hayvancılık desteği için çiftçilere verilmesi öngörülen kaynağın 300 trilyon lira, ürün destekleri için bütçeden ayırılan kaynağın 350 trilyon lira olduğuna dikkat çeken yetkili, şöyle konuştu 
"Toplumun geniş ve desteğe ihtiyacı olan kesimlerinden kısıp, k r paylarını biraz daha artırsınlar diye dağıtım firmalarına ve benzin istasyonlarına kaynak aktarmamızın talep edilmesi makul ve sağduyulu bir yaklaşım değildir. Bu biraz da 'Koyun can derdinde, kasap et derdinde' sözünü çağrıştırıyor." 

'İzah etmek zor' 
"Bir yandan toplumun bir kesimi asgari ücretle evine ekmek götürmek için gece gündüz çalışacak, siz bu çalışanın ücretine imk nları zorlayarak cüzi zamlar yapacaksınız, diğer yandan bir başkası çıkıp, 'Ben az kazanıyorum, daha fazla kazanayım' diyecek ve bunu bütçeye yük getirerek elde etmeyi isteyecek. Bunu topluma ve kamuoyuna izah etmek zor." 
Son üç yıllık dönemde k r oranının yüzde 8.9'dan yüzde 11.3 arasında gidip geldiği, geçen sene benzinde k r payının 9 sentten 11 sente çıkartıldığını hatırlatan aynı yetkili, şöyle devam etti "Şimdi 13 sent istiyorlar. Motorinde ise k r payı 7 sentten 9 sente çıkartılmıştı. Şimdi 11 sente çıkartılmasını istiyorlar. Burda k r oranı dediğimde dağıtım payının KDV'siz pompa fiyatı içindeki yüzdesini kast ediyorum." 

'Kabul edilemez' 
Akaryakıt bayilerinin 2 sentlik k r payı artışı talebinin yerine getirilmesinin mevcut şartlarda mümkün olmadığını vurgulayan yetkili, "2 sent yine yoksuldan, dargelilerden çıkacak. Böyle bir dönemde bu kabul edilemez" dedi. 

Güvence geldi, eylem ertelendi Ankara'daki akaryakıt bayilerinin bugün yapacakları pompa kapama eylemi hükümetten "güvence" alınınca iptal edildi. ATO Basın Danışmanı Melih Çuhadar, ilgili bakanlarla yapılan görüşmeler sonrasında, ilk Bakanlar Kurulu toplantısında konunun ele alınıp çözümlenmesi doğrultusunda hükümetten güvence alındığını, bu nedenle pompa kapatma eyleminin durdurulduğunu kaydetti. 
Akaryakıt bayileri 1998'de yüzde 8.5 düzeyinde olan bayi kar marjının günümüzde yüzde 4.54'lere indiğini gerekçe göstererek uyarı anlamında bugün Ankara'da pompa kapatma eylemi yapma kararı almışlardı. 


</TEXT>
</DOC>
