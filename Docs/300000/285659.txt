<DOC>
<DOCNO> 285659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sondun05.html </URL>
<DATE> 2004/11/03/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
'ABD-Kuzey Kore-Japonya masalı' Çavuş, 40 yıl sonra mahkemede 
</HEADLINE>
<TEXT>

     Kuzey Kore ile Güney Kore'yi ayıran sınır hattından 40 yıl önce Kuzey Kore'ye firar eden ABD ordusu çavuşu Charles Robert Jenkins 64 , bugün Japonya'da ABD askeri mahkemesine çıktı. 
     Kırk yıl önce, Kore Savaşı'ndan 1950-19 sonra BM gözetiminde kurulan Askerden Arındırılmış Bölge'de AAB birliğinden kaçarak Kuzey Kore'ye sığınan ve bir Japon kadınıyla evlenen Çavuş Charles Robert Jenkins, bugün Japonya'nın başkenti Tokyo'ya yakın Amerikan Zama Ordugahı'nda askeri mahkeme önünde üniformasıyla hazır bulundu. 
     Amerikan askeri mahkemesi, Japon hükümetinin de Jenkins'in Japon eşi Hitomi Soga'nın 45 durumunu göz önünde bulundurarak, Jenkins'e verilebilecek en hafif cezayı verdi. Mahkeme, 40 yıldır firari Jenkins'i, 30 gün ''evde gözetim hapsi'', 6 ay tecilli hapis cezası ve rütbe tenziliyle ordudaki en düşük emekli maaşı cezasına çarptırdı. 
     ''Güney Kore'de görev almak ve Vietnam'da çarpışmak istemiyordum'' diyen Jenkins, mahkemede ''firar suçunu'' kabul etti. 
     Yorgun ve hastalıktan yeni çıkmış Jenkins, duruşmada çok duygulandı ve devamlı hıçkırıklarını düğümlemeye çalışarak, şunu anlattı 
     ''Ocak 1965'te, 10 bardak bira içerek birliğimden Kuzey Kore toprağına firar etmeye karar vermiştim. Orası beni Hitomi Soga ile huzurlu evliliğimize kavuşturacakmış.'' 
     
     MASAL GİBİ 
     Jenkins, Amerikalı yetkililerce ''gözaltına alınma'' ihtimaline karşı Japonya'ya temmuzda ayak bastı. 
     Dünya ajanslarının ''acil flaş haber'' olarak bildirdiği, ''40 yıllık asker kaçağı'' Charles Jenkins ile Japon eşi Hitomi Soga 45 ve çiftin Kuzey Kore'de doğmuş iki kızı Mika 21 ile Brinda 19 , 18 Temmuz 2004'te Endonezya'nın başkenti Cakarta'daki otellerinden ayrılarak, Japon hükümetinin desteğiyle Japonya Havayolları'na ait uçağa bindi ve o gün Tokyo havalimanına indi. 
     
     SOGA'YI KUZEY KORE AJANLARI KAÇIRDI 
     Japonya'da ve ABD'de büyük merak uyandıran öykü, Hitomi Soga'nın eskiden Kuzey Kore ajanlarınca Japon diline hakim casus yetiştirme amacıyla Kuzey Kore'ye kaçırılmasından ötürü başka anlam kazanmıştı. 
     Kuzey Kore, Bayan Soga'yı 2002 yılında serbest bıraktı ve Jenkins'ten iki kız çocuğu olan Soga vatanı Japonya'ya yalnız döndü. 
     Çavuş Jenkins'in ''tersine Kuzey Kore'ye firarının'' 13 yıl ardından Kuzey Kore'ye kaçırılmış olan Soga, burada, Kuzey Kore ajanlarına Japonca dil dersi veriyor, Japon kültürünü öğretmek zorunda kalıyordu. 
     Bu faaliyet sırasında Soga, ''Amerikalı asker kaçağı Kuzey Kore'ye bağlı ve onlar için çalışmak zorunda kalan'' Jenkins ile tesadüfen dil dersinde tanıştı ve evlendiler. 
     
     JAPONYA'DA ABD KANUNU 
     Japonya, İkinci Dünya Savaşı sonunda ABD'ye 2 atom bombasıyla yenildiğinden, ABD yasalarının Japonya'da bir Amerikan yurttaşı üzerinde uygulama imkanı bulunuyor. 
     Bu yüzden, Çavuş Jenkins, tüm ailesiyle Japonya'ya dönmeyi geciktirdi. Jenkins Japonya'ya temmuzda vardığından uzun süre hastanede tedavi gördü. 
     ''Kuzey Kore tebasında firari Çavuş Jenkins''in kronolojisi şöyle 
     Jenkins, 1965'te 24 yaşındayken, 1950- Kore Savaşı sonundaki ateşkesle çizilmiş 4 kilometre genişliğindeki AAB içinde Kuzey Kore'ye firar etti. 
     1970'li yıllar AAB içine yayılan dalgalarla, Kuzey Kore tarafındaki propaganda hoparlörleri ''Amerikan karşıtı ses patlamalarını'' bizzat Jenkins'in sesiyle yapar oldu. 
     1978 19 yaşındaki Japon hemşiresi Hitomi Soga, annesiyle birlikte Japonya'nın Sado Adası'ndaki evleri yakınında alışveriş yaparlarken Kuzey Kore ajanlarınca kaçırıldı. 
     Evliliğe giden rastlantı, Kuzey Kore'ye gönül vermiş Amerikan çavuşu Jenkins'in ajanların elindeki Soga'nın İngilizce hocası olmasıydı. 
     Ağustos 1980 Jenkins ile Soga, Kuzey Kore'de evlendiler. İki kız çocukları oldu. 
     1996 ABD Savunma Bakanlığı-Genelkurmay Başkanlığı Pentagon, Çavuş Jenkins ile birlikte toplam 4 Amerikan askerinin Kuzey Kore'ye sığınmış kaçak zanlılar ve hayatta olduklarını doğruladı. 
     Pentagon, 4 askerle temas kurmak için çok deneme yaptı. Kuzey Kore hükümeti, ABD hükümetiyle bu konuyu konuşmak istemediğini belirtti. 
     Eylül 2002 Tarihi ziyaret Japon Başbakanı Juniçiro Koizumi, Kuzey Kore'nin başkenti Pyongyang'a gelerek Kuzey Kore lideri Kim Jong-il ile ilk zirve toplantısını yaptı. 
     Bu tarihi dorukta Kuzey Kore, 1970'li ve 80'li yıllarda 13 Japon yurttaşını ''casus eğitmek amacıyla kaçırdığını'' doğruladı, ancak 8'inin hayatta olmadığını bildirdi. 
     Ekim 2002 Kuzey Kore, Jenkins'in eşi Soga ile birlikte, hayatta olan toplam 5 Japon yurttaşına ülkelerine dönme hakkı tanıdı. 
     Jenkins, ''divanı harbe gitme kaygısından'' ötürü iki çocuğuyla birlikte Japonya'ya gitmedi ve Kuzey Kore'de kaldı. 
     
     KOİZUMİ JENKİNS'LE BULUŞTU 
     Mayıs 2004 Japon Başbakanı Koizumi Kim Jong-il ile ikinci zirveyi yaptı ve Çavuş Jenkins'le buluştu. 
     9 Temmuz 2004 Jenkins, iki kızıyla birlikte, eşi Soga ile buluşmak üzere Kuzey Kore'den Cakarta'ya uçtu. Yetkililer, Jenkins'in hasta olduğunu ve hastaneye yatması gerektiğini Japon hükümetine bildirdi. 
     18 Temmuz 2004 Jenkins, Soga ve iki kızları, Japonya'ya vardı. 
     
</TEXT>
</DOC>
