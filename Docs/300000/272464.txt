<DOC>
<DOCNO> 272464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sonyas09.html </URL>
<DATE> 2004/09/16/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İstanbul'da, Gay lezbiyen filmleri festivali ekimde 
</HEADLINE>
<TEXT>

     Festivalde Even Benestad'ın 'Babam Hakkında Her Şey' isimli filmi de gösterilecek İstanbul, 1-6 ekim tarihleri arasında gerçekleşecek Türkiye'nin ilk uluslararası gay ve lezbiyen film festivali 'OutIstanbul'a merhaba demeye hazırlanıyor. 
     'OutIstanbul', dünyadaki diğer gay ve lezbiyen festivallerini düzenleyen OutFest'in Türkiye halkası. 
     İlki 22 yıl önce Los Angeles'ta gerçekleştirilen organizasyon Norveç, İsrail, Portekiz ve Bulgaristan gibi ülkelerde de düzenleniyor. 
     Festival, şubat 2004'te üçüncüsü yapılan ' F İstanbul Bağımsız Filmler Festivali'ndeki gay ve lezbiyen filmlerinin gösterildiği gökkuşağı filmleri bölümüne olan aşırı talebin bir sonucu da sayılabilir. 
     
     Bağımsız film akımına destek 
     OutIstanbul 1. Uluslarasası Gay Lezbiyen Film Festivali, bağımsız film akımını desteklemeyi amaçlarken diğer ülkelerdeki gay, lezbiyen, travesti kültürünü de İstanbul seyircisiyle buluşturacak. 
     Son senelerin uluslararası festivallerde ödül almış sıradışı gay ve lezbiyen filmlerini izleyebileceğimiz organizasyona, Beyoğlu Alkazar ve Sinepop sinemaları ev sahipliği yapacak. 
     
</TEXT>
</DOC>
