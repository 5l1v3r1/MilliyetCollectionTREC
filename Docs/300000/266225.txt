<DOC>
<DOCNO> 266225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sondun06.html </URL>
<DATE> 2004/08/25/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Bush ile Kerry'nin temel konulardaki görüş farklılıkları... 
</HEADLINE>
<TEXT>

     ABD başkanlık seçimlerinin yapılacağı 2 Kasım yaklaştıkça Cumhuriyetçi Parti başkan adayı ABD Başkanı George W. Bush ile rakibi Demokrat Parti adayı John F. Kerry arasındaki yarış kızışıyor. 
     Msnbc.com internet sitesinde yer alan bir haberde, Bush ile Kerry arasında dünya için önemli olan temel konulardaki yaklaşım farklılıkları şöyle sıralandı 
     
     DIŞ POLİTİKA 

     Bush Irak savaşı yüzünden Avrupalı müttefikleri ve Birleşmiş Milletler ile olan ilişkilerin gerilmesinden sonra dış politika ağırlığını büyük Ortadoğu girişimi ile demokrasinin yayılmasına veren Bush, bölgenin siyasi, ekonomik ve sosyal problemlerini demokratik reformlarla çözmeyi hedefliyor. Irak'ta savaş sebebi saydığı kitle imha silahlarını bulamamakla eleştirilen Bush, nükleer silahların karaborsaya düşmesini ve İran ile Kuzey Kore'nin nükleer programlarını engellemeyi amaçlıyor. 
     Kerry ABD'nin güvenliğine hiçbir ulusun halel getirmesine müsaade etmeyeceğine ve gerektiğinde güç kullanacağına vurgu yapan Kerry, Beyaz Saray'ın dış politikadaki tek taraflı yaklaşımının yerine ''yeni bir müttefikler çağı''nı ikame edeceğini ileri sürüyor. ABD'nin bir dış politika aracı olarak diplomasiyi yeniden tesis edeceğine söz veren Kerry, BM'ye 'tam ortak' muamelesi yapacağını ve ortak güvenlik düzenlemeleri politikası takip edeceğini kaydediyor. 

     
</TEXT>
</DOC>
