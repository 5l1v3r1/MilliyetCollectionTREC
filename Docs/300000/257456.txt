<DOC>
<DOCNO> 257456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sontur53.html </URL>
<DATE> 2004/07/22/ </DATE>
<TIME> 23.35 </TIME>
<AUTHOR>  </AUTHOR>
<HEADLINE>
Biletlerde isim yazılmadığı için kimlik tesbitnde zorluk çekilmekte 
</HEADLINE>
<TEXT>

     TCDD Genel Müdür Yardımcısı Ali Kemal Ergüleç, biletlere isim yazılması uygulamasına geçilemediği için kimlik tespit çalışmalarında sıkıntılar yaşanabileceğini söyledi. 
     TCDD Genel Müdür Yardımcısı Ali Kemal Ergüleç, yaptığı açıklamada, isim yazma uygulaması için bir süre önce çalışma başlattıklarını, ancak henüz faaliyete geçilmediğini kaydetti. Ergüleç, bu nedenle kimlik tespiti çalışmalarında sıkıntı çekilebileceğini kaydetti. 
     Bu arada yetkililer, Sakarya'nın Pamukova İlçesi yakınlarında raydan çıkan hızlandırılmış trenin makinistlerinin gerekli tecrübeye sahip olduklarını bildirdi. 
     TCDD Genel Müdürlüğü yetkilileri, kaza yapan hızlandırılmış Yakup Kadri Karaosmanoğlu treninin makinistleri Recep Sönmez ve Fikret Karabulut, uzun yıllardır kurumda çalıştıklarını ve tecrübeli olduklarını bildirdi. 
     
     İPTAL EDİLEN SEFERLER 
     Öte yandan, yarın sabahki hızlandırılmış tren seferleri iptal edildi. 
     Enkaz kaldırma çalışmalarının ardından demiryolu tamiratının başlayacağı bildirildi. Tamiratın yarına kadar tamamlanması durumunda diğer tren seferlerine izin verileceği kaydedildi. 
     
     HIZLANDIRILMIŞ TRENLER 
     Hızlandırılmış trenlerde kullanılan lokomotiflerin Bosna Hersek'ten getirildiği belirten yetkililer, ''Konçer'' marka bu lokomotiflerin 160 kilometre hıza uygun olduğunu kaydetti. 
     Yetkililer, bu lokomotiflere Türkiye'de 2000 yılından itibaren üretilen ve 160 kilometre hıza uygun olan TVS 2000 vagonlar eklendiğini bildirdiler. 
     
</TEXT>
</DOC>
