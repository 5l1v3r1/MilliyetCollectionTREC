<DOC>
<DOCNO> 278661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/son/sondun09.html </URL>
<DATE> 2004/10/09/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
ABD'nin Irak takviyesi için Rumsfeld, savunma bakanlarıyla buluşacak 
</HEADLINE>
<TEXT>

     ABD Savunma Bakanı Donald Rumsfeld, eski Sovyet ülkelerinin de aralarında bulunduğu 17 ülkenin savunma bakanlarıyla Irak'a asker takviyesini ele almak üzere Bahreyn'in başkenti Manama'ya geldi. 
     Amerikan 5. Filosu üssünün bulunduğu, Basra Körfez-Umman Denizi arasındaki Hürmüz Boğazı ülkesine gelen Rumsfeld, USS John F. Kennedy uçak gemisinde 17 ülkenin savunma bakanlarıyla muhtemelen bugün buluşacak. 
     ABD Savunma Bakanlığı Pentagon'un bildirdiğine göre, Irak'taki Amerikalı en üst düzey komutan George Casey ile Körfez bölgesindeki Amerikan güçlerinin komutanı John Abizaid'in eşlik edeceği toplantıya daveti Arnavutluk, Azerbaycan, Bahreyn, Bulgaristan, Çek Cumhuriyeti, Danimarka, Katar, Estonya, Letonya, Litvanya, Gürcistan, Makedonya, Moğolistan, Polonya, Romanya ve Ukrayna savunma bakanları kabul ettiler. Toplantıya Bahreyn'in savunma bakanı da katılacak. 
     Toplantıda, Irak'ta ABD tarafından eğitilen 100 bin kişilik güvenlik gücü personelinin 40 bin artırılması ile Irak'ta bulunan 138 bin Amerikan askerinin sayısının yükseltilmesi konuları ele alınacak. 
     ABD, Irak'ta ocak ayında yapılacak genel seçimden önce güvenlik tedbirlerini artırmak istiyor. 
     
</TEXT>
</DOC>
