<DOC>
<DOCNO> 298879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sondun11.html </URL>
<DATE> 2004/12/19/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Türkmenistan sandık başına gidiyor... 
</HEADLINE>
<TEXT>

     Türkmenistan'da halk bugün parlamento seçimleri için sandık başına gidiyor. 
     Tüm yetkinin devlet başkanın elinde olduğu ülkede, güçsüz durumdaki parlamento için yapılan seçimlere katılımın düşük olması bekleniyor. 
     Seçim yetkilileri, öğlene kadar katılımın çok düşük olması halinde, seçim sandıklarını kapı kapı dolaştıracaklarını söylediler. 
     Yaklaşık 3 milyon seçmen, parlamentonun 50 üyesini 131 aday arasından belirleyecek. 
     Devlet Başkanı Saparmurat Türkmenbaşı'nın liderliğindeki, ülkenin tek partisi olan Demokratik Parti'yi ve çeşitli kamu örgütlerini temsil eden adaylar, resmi olarak Türkmenbaşı'nın politikalarını destekliyorlar. 
     Adaylar kampanyalarını da Türkmenbaşı'nın Ruhname adlı kitabındaki fikirlere dayandırıyorlar. Vatandaşlara yönelik bir rehber niteliğindeki Ruhname kutsal kitap gibi görülüyor. 
     Türkmenbaşı, anayasal değişiklikler yapma hakkını elinden alarak, 2003'te parlamentonun yetkisini azaltmıştı. 
     
</TEXT>
</DOC>
