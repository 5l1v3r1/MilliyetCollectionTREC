<DOC>
<DOCNO> 287862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sonyas03.html </URL>
<DATE> 2004/11/10/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
'Et bulamazsanız böcek yiyin ..' 
</HEADLINE>
<TEXT>

     BBC 

Birleşmiş Milletler, böceklerin alternatif protein kaynağı olarak kullanılması çağrısında bulundu. 
     BBC bilim muhabiri Ania Lichtarowicz'nin haberine göre, BM'nin Gıda ve Tarım Örgütü'nün orman böcekleri üzerine hazırladığı bir raporda böceklerin vahşi hayvan eti ve balığa iyi bir alternatif olabileceği belirtiliyor. 
     Örgüte göre böcek tüketimi, besin kaynaklarının sınırlı olduğu Afrika'nın orta kesimlerinde açlık tehlikesine karşı iyi bir önlem olabilir. 
     Rapora göre Orta Afrika'da zaten çok miktarda tırtıl tüketiliyor. 
     Araştırmaya katılanlardan yüzde 90'ı protein, karbonhidrat, mineral ve vitaminler açısından zengin olan bu hayvanı yediklerini söyledi. 
     Üstelik ormanlardan toplanan tırtıllarda zararlı böcek ilaçlarına da rastlanmıyor. 
     Bölgede böcek alım satımı da giderek hareketlenen bir işkolu. 
     Özellikle kadın ve çocuklar bunları kolayca toplayıp pazarlarda satabiliyor. 
     Böcek yemek, insanlara verdiği enerjinin yanısıra, çevre ve diğer hayvanlar için de yararlı oluyor. 
     Gıda ve Tarım Örgütü, böcek tüketimi artarsa soyu tükenmeye yüz tutan yabani hayvanların ve azalmakta olan balık stoklarının da yenilenebileceğini söylüyor. 
     
</TEXT>
</DOC>
