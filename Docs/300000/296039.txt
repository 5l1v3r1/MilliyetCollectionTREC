<DOC>
<DOCNO> 296039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sonyas04.html </URL>
<DATE> 2004/12/08/ </DATE>
<TIME> 07.45 </TIME>
<AUTHOR>  </AUTHOR>
<HEADLINE>
En çok hemşirelere, en az otomobil satıcılarına 'güven'iliyor 
</HEADLINE>
<TEXT>

     ABD'de yapılan bir araştırma halkın en çok hemşirelere, en az ise otomobil satıcılarına güvendiğini ortaya koydu. 
     Araştırma şirketi Gallup'un mesleklerin güvenilirliği konusunda ülke genelide 18 yaşın üzerindeki 1.015 kişinin katılımıyla yaptığı bir araştırmanın sonuçlarına göre, halkın yüzde 79'unun güvendiğini söylediği hemşireler ilk sırada yer aldı. 
     21 mesleğin sıralandığı listede hemşireleri yüzde 73'lük güven oranıyla ilk öğretim okulu öğretmenleri takip ederken, eczacılar ve ordu mensupları listede öğretmenlerin ardından geldi. 
     Yüzde 9'luk destek oranıyla otomobil satıcıları Amerika'daki meslek erbabından en güvenilmezi olarak listede yer alırken, reklamcılar ise otomobil satıcılarının hemen bir ön sırasında kendilerine yer bulabildiler. 
     Gazetecilerin güvenilirlik oranının da düşük olduğunun tespit edildiği araştırmaya göre, televizyon muhabirlerine Amerikan halkının sadece yüzde 23'ünün, gazete muhabirlerine ise sadece yüzde 21'inin güvendiği kaydedildi. 
     Otomobil tamircisi gibi teknik elemanlar yüzde 26'lık bir güvene sahip olurken, evde bakım hizmeti verenler halkın yüzde 24'ünün güveniyini alabildi. 
     Araştırmaya göre, mesleklerin güven sıralaması şöyle gerçekleşti 
     1- Hemşireler, 2- İlkokul öğretmenleri, 3- Eczacılar, 4- Ordu görevlileri, 5- Tıp doktorları, 6- Polisler, 7- Din adamları, 8- Yargıçlar, 9- Kreş bakıcıları, 10- Bankacılar, 11- Oto tamircileri, 12- Yerel memurlar, 13- Evde bakıcılık yapanlar, 14- Eyalet memurları, 15- Televizyon muhabirleri, 16- Gazete muhabirleri, 17- Şirket yöneticileri, 18- Kongre üyeleri, 19- Avukatlar, 20- Reklamcılar, 21- Otomobil satıcıları. 
     
</TEXT>
</DOC>
