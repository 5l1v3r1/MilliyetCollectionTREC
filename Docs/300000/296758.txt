<DOC>
<DOCNO> 296758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/yasam/yas03.html </URL>
<DATE> 2004/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykam Batı'ya h l kızgın 
</HEADLINE>
<TEXT>


Ressam Bedri Baykam'a göre Batı, h l sanatta ırkçılık yapıyor 


Bedri Baykam, 1984 yılında San Francisco Modern Sanat Müzesi'nde açılan "İnsanlığın Koşulları The Human Condition" başlıklı sergiye tepki olarak bir manifesto yazmış ve bunu dağıtmıştı. Baykam'ın yazdığı San Francisco Manifestosu'nun 20. yılı dolayısıyla İstanbul Sanat Müzesi Vakfı, dün Bilgi Üniversitesi'nde bir sempozyum başlattı. Sempozyuma sanat dünyasının önemli isimleri katılıyor. 
Bedri Baykam, protestosunun nedenini şöyle açıkladı "Dünya sanatının en saygın kurumları tamamen tek yönlü olarak 5 büyük ülke üzerinden dünya sanat tarihini kuruyordu. Bu düzenin ne kadar haksız olduğunu nasıl bir bilinçli veya bilinçaltı ırkçılık ve önyargı olduğunu ortaya koymak, bunu topluma sunmak gerekiyordu. Değişen pek bir şey yok. Yapılan bienallerde farklı ülkelerden sanatçıların çalışmaları var. Ama h l büyük müzelerin, retrospektiflerinde, bütün salonlarını açtıkları büyük sergilerinde yine hep Batılı sanatçılara ait ürünler var." 


</TEXT>
</DOC>
