<DOC>
<DOCNO> 270207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sonyas13.html </URL>
<DATE> 2004/09/08/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Al Pacino, kendi filminin galasında ayakta kaldı 
</HEADLINE>
<TEXT>

     Dünyanın önde gelen sinema etkinliklerinden Venedeik Film Festivali, organizatörlerin gafları eşliğinde sürüyor. Bu gafların sonuncusu, The Merchant of Venice Venedik Tüccarı adlı filmin galasında yaşandı. 
     Filmin başrölündeki Al Pacino, bir organizasyon hatası nedeniyle, sinema salonunda kendine yer bulamadı. 
     Al Pacino sonunda kendine daha arka sıralarda bir koltuk buldu ancak aksaklıklar nedeniyle gala yaklaşık 70 dakika geç başladı. 
     Organizatörlerin gafı yüzünden Finding Neverland Neverland'ı Bulma adlı filmin galası da ancak gece saat ikide başlayabildi. 
     Miramax şirketi başkanı Harvey Weinstein ise bu durum karşısında "Neverland'ın sabah seansına hoşgeldiniz" diyerek izleyicileri neşelendirmeye çalıştı. 
     Yetkililer ise sorunun, bir bilgisayar hatası nedeniyle, gala için 200 fazla bilet basılmasından kaynaklandığını söylüyor. 
     
     Fiat'ın içine Ferrari motoru 

     Onlara göre Venedik Film Festivali, başarısına yenik düştü. 
     Organizatörler giderek daha çok Hollywood yapımının, galasını Venedik'te yapmasının, bunun kanıtı olduğunu belirtiyor. 
     Festival başkanı Davide Croff "Küçük ve eski bir Fiat 500 içine, bir Ferrari motoru koyduklarını" söyledi. 
     Ancak The Merchant of Venice adlı filmin yapımcılarından Michael Lionello Cowan, festivalde başlarına gelenlerden dolayı bir hayli sinirli. 
     Cowan, La Nuova gazetesine verdiği demeçte, "Meslek hayatım boyunca daha önce bir festivalde böyle bir şeyle karşılaşmadım. Bir daha asla Venedik'e gelmeyeceğim" diye konuştu. 
     
</TEXT>
</DOC>
