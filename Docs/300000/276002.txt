<DOC>
<DOCNO> 276002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sontur09.html </URL>
<DATE> 2004/09/29/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Lokantadaki tartışma cinayetle sonuçlandı... 
</HEADLINE>
<TEXT>

     Kastamonu'da bir lokantada çıkan tartışma sonucu 2 kişi tabancayla vurularak öldürüldü. 
     AA muhabirinin aldığı bilgiye göre, Kastamonu Aşağı İmaret Mahallesi İsfendiyar Bey Parkı karşısında bulunan bir lokantada yemek yiyen Turgut Alıcı 37 ve Kastamonu TURAŞ Oteli Müdürü Volkan İpek 32 , aynı lokantada 3 arkadaşıyla birlikte oturan Bülent K. ile henüz belirlenemeyen bir nedenle tartışmaya başladı. 
     Tartışmanın kavgaya dönüşmesi üzerine Bülent K, tabancasıyla Alıcı ve İpek'e ateş etti. Vücutlarının çeşitli yerlerine kurşun isabet eden Turgut Alıcı ve Volkan İpek kaldırıldıkları Kastamonu Devlet Hastanesi'nde yapılan müdahaleye rağmen kurtarılamadı. 
     Emniyet yetkilileri, Bülent K'nın silahıyla birlikte teslim olduğunu ve olayla ilgili soruşturmanın devam ettiğini kaydettiler. 
     
</TEXT>
</DOC>
