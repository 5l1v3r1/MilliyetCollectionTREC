<DOC>
<DOCNO> 268544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sontur35.html </URL>
<DATE> 2004/09/02/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Yazar Kadir Mısıroğlu'na silahlı saldırı .. 
</HEADLINE>
<TEXT>

     Yayıncı, yazar ve avukat Kadir Mısıroğlu, Üsküdar'daki bir vakıf bahçesinde uğradığı silahlı saldırı sonucu sol dizinden yaralandı. 
     AA muhabirinin aldığı bilgiye göre, evine giden Mısıroğlu 71 , Tavaşçı Hasan Mahallesi'ndeki Nabi Mehmet Camii içerisinde bulunan Osmanlılar İlim ve İrfan Yayma Vakfı bahçesinden geçerken bir kişinin açtığı ateş sonucu sol dizinden vuruldu. 
     Mısıroğlu, olaydan sonra kaldırıldığı Haydarpaşa Numune Hastanesi'nde tedavi altına alındı. 
     Mısıroğlu'nun oğlu Sunumi Mısıroğlu, babasına yapılan bu saldırının haksız ve çirkin olduğunu söyledi. 
     Sunumi Mısıroğlu, ''Bu iş tamamen adi bir iştir. Günlerce parasız kalmış bir kişi, hap almış bir vaziyette babama gelerek para istiyor. Babam da kendisine para veremeyeceğini söyleyince zanlı belinde taşıdığı ruhsatsız silahını çekerek ateş ediyor. Ayrıca, biz bu konunun başka yerlere çekilmesini istemiyoruz. Babama telefonla ulaştım. O da konuşamayacak durumda olduğu için fazla bilgi veremeyeceğim'' dedi. 
     Mısıroğlu yaralandıktan sonra kaçan saldırganın Doğan G. olduğu ve bu kişinin yakalanması amacıyla polisin başlattığı çalışmanın sürdürüldüğü öğrenildi. 
     
</TEXT>
</DOC>
