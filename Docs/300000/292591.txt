<DOC>
<DOCNO> 292591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sondun10.html </URL>
<DATE> 2004/11/27/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Ukrayna... Parlamento Başkanı seçimlerin iptalini istedi... 
</HEADLINE>
<TEXT>

     Ukrayna Parlamentosu Başkanı Volodimir Litvin, geçen Pazar günü yapılan devlet başkanlığı seçiminin sonuçlarının açıklanmasıyla yaşanan krizden çıkış için ''en gerçekçi'' çözümün seçimin iptali olacağını söyledi. 
     Litvin, parlamentonun devlet başkanlığı seçim sonucunun yarattığı krizi ele almak üzere düzenlediği olağanüstü toplantısında yaptığı konuşmada '' İktidar ve muhalefet arasında , seçim yolsuzlukları ve yoğun ihlallerle ilgili karşılıklı suçlamalar göz önüne alındığında en gerçekçi siyasi karar, seçimin geçersiz olduğunu kabul etmektir, çünkü oylama sonuçlarını belirlemek imkansızdır'' dedi. 
     ''Seçimin ilk turunun sonuçlarının açıklanmasının ardından Merkezi Seçim Komisyonu'na olan güvenlerinin kaybolduğunu'' belirten Litvin, ''Parlamento hiçbir şey söylemedi. Biz Merkezi Seçim Komisyonu'ndan sorumluyuz'' şeklinde konuştu. 
     Bu arada, parlamento dışında toplanan ve 100 binden fazla olduğu bildirilen, muhalefet lideri Viktor Yuşçenko taraflarlarının, seçimin yeniden yapılması yönünde sloganlar attığı bildirildi. 
     Seçim sonucuna itiraz eden Yuşçenko, yandaşlarına ''zafer elde edinceye kadar'' meydanları terk etmemeleri çağrısında bulunmuştu. 
     
</TEXT>
</DOC>
