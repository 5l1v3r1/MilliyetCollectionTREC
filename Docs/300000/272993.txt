<DOC>
<DOCNO> 272993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/son/sonyas05.html </URL>
<DATE> 2004/09/18/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Hiç böyle domates gördünüz mü 
</HEADLINE>
<TEXT>

     SAKARYA'nın Pamukova İlçesi'ne bağlı Cihadiye Köyü'nde oturan Aydın Kankad'ın tarlasında yetişen domatesler görenleri hayretler içerisinde bırakıyor. Kedi, köpek, tavşan gibi hayvanları da andıran domateslerin şekil bozukluğunun, kullanılan tarım ilaçlarından kaynaklanmış olabileceği belirtildi. 
     Aydın Kankad ile aynı köyde oturan ve yıllardır bahçesinde domates, biber ve barbunya gibi sebzeler yetiştiren Mehmet Akdeniz, ilk kez bu bölgede bu tür domatese rastlandığını söyledi. 
     Sakarya Tarım İl Müdürü Abdurrahman Cakar ise domateslerdeki şekil bozukluğunun kullanılan tarım ilaçlarından kaynaklanabileceğini belirterek, "Bu tür ürünlerde deformasyon olmasının nedeni bitki gelişim ilaçlarının fazla kullanılması veya hormonlu ilaçlar olabilir. Eğer hormon ilaçları kullanıldıysa deformasyon olan bu ürünlerin yenilmesi sakıncalı olabilir'' diye konuştu. 
     Tarladan toplanan domatesler arasında şekil bozukluğu olanlar çeşitli hayvan figürlerine benzetiliyor. 
     
</TEXT>
</DOC>
