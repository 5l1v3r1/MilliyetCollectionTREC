<DOC>
<DOCNO> 298857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/yazar/cemal.html </URL>
<DATE> 2004/12/19/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
En uzun gün 
</HEADLINE>
<TEXT>


BRÜKSEL 

Vakit gece yarısını çoktan geçmiş. Bardaktan boşanırcasına yağmur yağıyor. 17 Aralık cuma gününün ilk saatleri. Gazeteci milletinin Conrad Oteli'nin lobisindeki tedirgin bekleyişi saatlerdir sürüyor. 
Hava gergin 
Suratlar bir karış... 
Birden telaşlı bir hareketlilik başlıyor. En önde Abdullah Gül, yüzünden düşen bin parça. Bizden yana bakmıyor bile. Hızla asansöre binip kayboluyor. Diplomat arkadaşlarımın yüzlerini okumaya çalışıyorum. Durum parlak değil. Tedirgin çizgiler ağır basıyor. 
Başbakan Erdoğan... Güleç bir ifade dikkati çekiyor yüzünde ama, biraz iğreti duran bir ifade bu. 
Çöktü mü her şey 
"Sabahı bekleyin " deyip uzaklaşıyor Erdoğan da. Zaten sabah oldu, saatin üçü... Danışmanlarından biri, "Başbakan sekiz buçukta Konsey'e gidecek. Bir saat kaldıktan sonra otele dönecek ve tarihi bir basın toplantısı yaptıktan sonra da ver elini Türkiye Milletvekilleri daha şimdiden bavullarını hazırladılar." 
Başbakan kafayı koyup dört saat uyuyor. Dışişleri Bakanı'nı uyku tutmuyor. Dışişleri Bakanlığı Müsteşarı Büyükelçi Ali Tuygan, AB Genel Sekreter Yardımcısı Büyükelçi Ahmet Acet'e "Hadi dışarı çıkıp bir tur atalım" diyor. 
Beni de uyku tutmuyor. 
Çökecek mi her şey 
Buraya kadar geldikten sonra, özellikle son iki yılın olağanüstü uğraşlarından sonra, bu saatten sonra Kıbrıs yüzünden, kalıcılık, açık uçluluk gibi bazı sözcük ve deyimler yüzünden 3 Ekim 2005, yani tam üyelik müzakerelerini öngören tarih reddedilecek mi Ya da AB geri adım atmayıp ipi koparacak mı 
Gerçekten yazık olur. 
Sabahın köründe Dışişleri Bakanı'nın yakın çevresinden güvenilir bir kaynağı arıyorum 
"Çöktü mü " 
"Ne Kıbrıs, ne açık uçluluk, ne kalıcı koruma... Hiçbirinde bizim hassasiyetlerimizi göz önünde tutmadılar. Çok kötü bir karar taslağı... Ama inşallah çökmeyecek. Diplomatlarımızdan umut kesilmez." 
Son anda torbadan tavşan çıkarmak Diplomatların işi bir bakıma bu değil mi Bazen yaratıcılık, bazen kıvraklık. Ama siyasal kararlılık ve cesaret olmazsa, diplomatların çabası boşa gidebilir. 
Erkenden kahvaltıya iniyorum. 
Çoğu bin yıllık arkadaşım olan büyükelçiler erkenci. Havaları parlak değil. Birinin elindeki zirve taslağına göz atıyorum. Kıbrıs bölümüne el yazısıyla üç dört sözcük eklenmiş. "Bunlar bile kabul görmedi" diye yakınıyor. 
İp koparsa, bu üç dört sözcüğü yazmayacak tarih. Unutulup gidecek bu sözcükler. Ne kadar haklı olursan ol, tarih bu sözcükleri değil, Avrupa kapısında kaçan büyük bir fırsatın Türkiye'ye ne kadar pahalıya mal olduğunu yazacak. 
Tıpkı yakın tarihteki gibi. 
Avrupa treni 1970'lerde kaçarken, Demirel'le Ecevit'in kendilerince birçok haklı nedeni vardı. Ama tarih bugün 1970'lerde kaçan Avrupa treninin Türkiye'ye nelere mal olduğunu yazıyor, onların nedenlerini değil. Yunanistan AB içinde 18 bin dolara çıkarken, biz h l 4 bini yakalamaya çabalıyoruz. 
Yazık değil mi 
"Kıbrıs'ı burada, bugün parafe etmemizi istiyorlar. Her şeye evet ama bu olamaz. Sonuna kadar direniriz" 
Anlamaya çalışıyorum. 
Mülkiye'den beri kırk üç yıllık diplomat arkadaşım. Bakıyorum, artık ak saçlı. Türkiye'nin Avrupa hülyasına inanmış, Kıbrıs'ta Annan Planı'na açılan, dolayısıyla 17 Aralık'a gelen yollarda önemli roller oynamış bir dost, NATO nezdindeki Büyükelçimiz Ümit Pamir... Neden kıvrandığımı anlıyor. 
Kulağıma eğiliyor 
"Meraklanma, bu iş h l kurtarılabilir. Ama bir noktaya dikkat et. Kıbrıs'la ilgili parafe koşulundan karşı tarafın vazgeçmesi lazım. O noktayı izlemeye çalış..." 
Lobiye çıkıyorum. 
Çıkış bulunacak mı 
Yunanlı bir meslektaşa rastlıyorum 
"Kıbrıs sonunda tatlıya bağlanır. Ama Rumların her zamanki gibi biraz tiyatroya ihtiyacı var." 
CNN Türk'te konuşuyorum 
"Vaziyet parlak değil ama umutsuz da değil. Beklemek lazım. Pazarlık kızışıyor. Bu saatten sonra iplerin kopması uzak ihtimal." 
Saatler geçmek bilmiyor. Erdoğan'ın Konsey'den dönüşü geciktikçe gecikiyor. Lobide dalgalanma ve telaşlı bir koşuşturmaca 
"Erdoğan resti çekti " 
Ertesi günü, 18 Aralık'ı düşünüyorum. Kahrol Avrupa çığlıkları... Tavan arasına atılmış bazı torbaların ağzı yeniden açılıyor. Negatif, cılkı çıkmış politik söylemler ortalığa saçılıyor. Kılıçlar kınından çekiliyor. Birtakım hortlaklar şen şakrak mezarlarından çıkıp eski danslarına koyuluyorlar siyaset sahnesinde... 
Günlerdir "Türkiye hayır diyebilir mi " sorusunun peşinde olan sıcak para yöneticileri, "Türkiye'den çıkın " talimatını çakıyorlar. Borsa çöküşe doğru yol alıyor. Faizler yeniden yükseliyor, dolarla birlikte... AB'den tarih umuduna da bel bağlamış IMF programı... Altı sıfırın atılması... Nasıl olacak 
Tarihin reddiyle birlikte siyasetin yörüngesini 'istikrar'dan çıkartabilecek bütün karabulutlar 17 Aralık sonrası Türkiye'nin üzerinde toplanıyor. 
Evet, k bus gibi... 
Ama ne güzel Bu k busun gerçek olmasını bekleyen vicdanı ve gözü mühürlü birtakım baykuşların, zaman tünelinde kalmış kimi genç, kimi ihtiyar dinozorların hevesi yine kursaklarında kalıyor. 
Erdoğan masadan kalkarken, anlaşılan bu kez Gül 'iyi polis'i oynuyor, koluna girip engelliyor. Fakat karşı taraf h l oyun oynandığını sanıyor. 
Roma'dan destek kuvveti olarak gelip 17 Aralık heyetine katılan eski Dışişleri Müsteşarı Büyükelçi Uğur Ziyal, karşısındaki Hollanda Dışişleri Bakanı'nı, "Farkında değil misiniz, gidiyor Başbakan..." diye uyarınca hava birden değişiyor. Basın merkezinde bakınırken, Barçın'ın son dakika haberi CNN Türk'ten kulağıma çalınıyor 
"Parafe koşulundan vazgeçtiler " 
İşte işaret 
Conrad'ın ikinci katındaki İmparatorluk salonunda gözlerden uzak kamp kurmuş diplomatlarımızın yanına koşturuyorum. Haberi tabii almışlar. Kırk yıllık dostun yüzüne bakıyorum, mavi gözleri gülüyor 
"Çözüldü Hasan..." 
Haydi hortlaklar kapı dışarı Bu ülkenin uygarlık, barış ve demokrasi yolundaki tarihi yürüyüşü devam edecek. 
Bir kez daha 
Haydi, kolay gelsin Türkiye 



</TEXT>
</DOC>
