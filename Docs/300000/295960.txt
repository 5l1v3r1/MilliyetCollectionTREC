<DOC>
<DOCNO> 295960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sonspo36.html </URL>
<DATE> 2004/12/08/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Parmağı kopan Diogo Bundan sonra bir parmak eksik oynayacağım 
</HEADLINE>
<TEXT>

     İsviçre'de, hafta sonu yapılan Servette-Schaffhausen lig maçında, parmağı tribün tellerine takılarak kopan Portekizli futbolcu Diogo, ''Bundan sonra bir parmak eksik oynayacağım'' dedi. 
     İsviçre'nin Servette takımında forma giyen Paolo Diogo, takımının Schaffhausen ile yaptığı maçta, takımının 4. golünü attıktan sonra sevincini paylaşmak için tırmandığı tellere yüzüğünün takılması sonucu parmağını kaybetmişti. 
     Parmağındaki yüzüğün tellere takıldığını farketmeyen golcünün, aşağı atladığı anda parmağının koptuğu ortaya çıktı. 
     Olay anında parmağının koptuğunu farketmediğini belirten Diogo, ''Önemli değil. Hayat devam ediyor. Bundan sonra bir parmak eksik oynayacağım'' diye konuştu. 
     Kulüp doktorları, Portekizli futbolcunun kopan parmağının yerine dikilmesinin olanaksız olduğunu bildirdiler. 
     
</TEXT>
</DOC>
