<DOC>
<DOCNO> 262067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/soneko43.html </URL>
<DATE> 2004/08/10/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Dubaili işadamı, yatırım için Kırşehir'i seçti... 
</HEADLINE>
<TEXT>

     Ghurasır Holding Yönetim Kurulu Başkanı Dubaili işadamı Easa Abdullah Ghurasır, Kırşehir'e yatırım yapacağını söyledi. 
     AK Parti Kırşehir Milletvekili Mikail Arslan'ın daveti üzerine kente gelen Ghurasır ve bir grup Dubaili işadamı, Belediye Başkanı Halim Çakır'ı ziyaret ederek, kentin ekonomik ve sosyal yapısıyla tarihi hakkında bilgi aldılar. 
     Ortadoğu'nun en büyük gemi filosu sahiplerinden de olan Ghurasır, yatırım için Kırşehir'i seçmesinde milletvekili Arslan'ın etkili olduğunu kaydetti. 
     Kırşehir'de, belediye ve sivil toplum kuruluşlarının desteğiyle büyük yatırımlara izma atacağını ifade eden Ghurasır, ''Dubaili işadamları olarak Müslüman bir ülke olan Türkiye'yi kardeş gibi görüyoruz. Yatırımlarımızı buralara yönlendirmeye çalışıyoruz. Görüşmelerimizin meyvelerini yakın zamanda biz de Kırşehirliler de alacak'' dedi. 
     Belediye Başkanı Çakır da Kırşehir'in kalkınması için yatırım yapacak herkese kapılarının açık olduğunu belirtti. 
     Çakır, Dubaili işadamlarına vazo ve kilim hediye etti. 
     
</TEXT>
</DOC>
