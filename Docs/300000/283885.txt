<DOC>
<DOCNO> 283885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sontur46.html </URL>
<DATE> 2004/10/27/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Liselere Giriş Sınavı'nda değişiklik yapıldı... 
</HEADLINE>
<TEXT>

     Emine Dalfidan 

Liselere Giriş Sınavı'nda da Öğrenci Seçme Sınavı'nda ÖSS olduğu gibi adayların yerleşmek istedikleri okullarla ilgili tercihleri sınav yapıldıktan sonra alınacak. 
     AA muhabirinin aldığı bilgiye göre, LGS'de bu eğitim-öğretim yılında bazı değişiklikler yapılıyor. 
     Bu kapsamda, Fen ve Anadolu liselerine girmek isteyen öğrenciler, LGS'ye katıldıktan sonra bu okullarla ilgili tercihlerini yapabilecekler. Yerleştirme adayların tercihlerine göre yapılacak. Bu sistem şu anda ÖSS'de uygulanıyor. Adaylar, sınavda aldıkları puanlara göre okul tercihi yapabiliyor. 
     Milli Eğitim Bakanlığı MEB , LGS'nin 12 Haziran 2005 tarihinde yapılmasını kararlaştırdı. 
     MEB, öğrencilerin başvurularını bundan böyle internet üzerinden almaya hazırlanıyor. İnternet üzerinden başvuru işlemleri okul müdürlükleri tarafından gerçekleştirilecek. 
     12 Haziran 2005 tarihinde yapılacak LGS için başvurular, Aralık 2004'te alınacak. Ancak internet üzerinden alınmasına ilişkin çalışmalar devam ettiği için başvuru tarihleri henüz kesinleşmedi. 
     
     TERCİH SINIRLAMASI DA KALKTI 
     LGS'deki değişikliklerden birisi de Anadolu lisesi tercihleri. Anadolu liselerine girmek isteyen adayların önündeki tercih sınırlaması kaldırılıyor. Anadolu liselerine girmek isteyen adaylar artık Türkiye'deki istedikleri herhangi bir ildeki anadolu lisesini tercih edebilecekler. Mevcut durumda adayların sadece belli illerden anadolu lisesi tercihi yapmalarına izin veriliyordu. 
     Bu arada, Devlet Parasız Yatılılık ve Bursluluk Sınavı da 7 Mayıs'ta gerçekleştirilecek. Sınava başvurular Ocak 2005'te alınacak. 
     
</TEXT>
</DOC>
