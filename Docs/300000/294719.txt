<DOC>
<DOCNO> 294719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sondun23.html </URL>
<DATE> 2004/12/04/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
İran'da iki aslan bakıcılarını parçaladı... 
</HEADLINE>
<TEXT>

     İran'ın kuzeyindeki Amol hayvanat bahçesinde iki aslan, bakıcılarını parçalayarak öldürdü. 
     İtfaiye ekiplerinin sözcüsü Ali Rıza Kemali, ''Aslanların her zamanki bakıcıları yerine başka bir bakıcının hayvanları beslemek üzere kafese girdiğini, bakıcının üzerine atlayan aslanların sağır bakıcıyı parçalayarak öldürdüğünü'' belirtti. 
     Kemali, aslanların daha sonra kafesten kaçarak hayvanat bahçesindeki bir köpek ve bir deveye saldırdığını söyledi. 
     Sözcü, hayvanları uyutmak için kullanılan maddenin bulunamaması nedeniyle polisin aslanlara ateş etmek zorunda kaldığını ifade etti. 
     
</TEXT>
</DOC>
