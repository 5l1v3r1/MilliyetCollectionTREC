<DOC>
<DOCNO> 277735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/soneko18.html </URL>
<DATE> 2004/10/06/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Migros'ta Ramazan indirimi... 
</HEADLINE>
<TEXT>

     Migros, Ramazan ayı alışverişlerinde 30 milyon lira ve katlarına 3 milyon lira olmak üzere, yüzde 10'a varan indirim yapacak. 
     Migros'tan yapılan açıklamada, 50. kuruluş yıldönümü nedeniyle Eylül'de müşterilere sunulan 12 taksit imkanı sayesinde alışverişin, geçtiğimiz yılın Eylül ayına göre reel olarak yüzde 40 arttığı belirtildi. 
     Açıklamaya göre, Ramazan süresince Migros'lardan yapılan indirimli alışveriş limiti 30 milyon liraya düşürüldü. Bu kapsamda her 30 Milyon lira ile katlarına 3 milyon lira olmak üzere yüzde 10'a varan indirim uygulanacak. Ayrıca Şok mağazalarında da 15 milyon lira ve katları alışverişlerde 1.5 milyon liralık indirim sağlanacak. 
     Söz konusu indirime ek olarak Koçbank kredi kartıyla gerçekleştirilen alışveriş ödemeleri 2005 yılında yapılırken, WorldCard ve Axess'e 4 taksit imkanı sunulacak. 
     
     466 ÜRÜNDE YÜZDE 50'YE VARAN İNDİRİM 
     Migros, Ramazan nedeniyle 7-20 Ekim tarihleri arasında 466 ürün çeşidini Migroskop'ta yüzde 50'ye varan indirimlerle satışa sunacak. 
     7 Ekim-13 Kasım tarihleri arasında Şok'lardan ve Sanal Market'ten yapılacak 40 milyon lira ve üzerindeki alışverişler de WorldCard ile 4 taksitte ödenebilecek. 
     Migros'larda kurulan Ramazan Çarşı'larında satılan Ramazan kolilerinin fiyatları da 17.5, 26.5 ve 52.5 milyon lira olarak belirlendi. 
     Ramazan paketleri, Migros mağazalarının yanı sıra Sanal Market ve Şok'larda da satışa sunulacak. 
     Bu arada, Ramazan süresince bira ve şarap hariç alkollü içecekler, Tekel ürünleri, sigara, cep telefonu kontörü, elektrikli ve elektronik ürünler, beyaz eşya ürünleri ile yeniden satış amaçlı toplu satın almalar kampanyaya dahil olmayacak. 
     
</TEXT>
</DOC>
