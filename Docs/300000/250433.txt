<DOC>
<DOCNO> 250433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/spor/axspo02.html </URL>
<DATE> 2004/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kötü'lerin takımı 
</HEADLINE>
<TEXT>


İtalyan basını, EURO 2004'e veda eden Milli Takımı yerden yere vururken, teknik direktör Trapattoni'ye istifa çağrısı yaptı 

İRFAN KURTULMUŞ KOPENHAG 


İtalyanlar şokta 
İSPANYA'NIN ardından bir diğer eski şampiyon İtalya'nın da turnuvadan çeyrek finali dahi göremeden elenmesi büyük sansasyona yol açarken, Çizme medyası, Gök Mavililer'in, "kötü" teknik direktör ve "kötü" bir takımla beklenen sona uğradığını yazdı. Gazzetta Dello Sport, "İtalya'nın başarısızlığı" başlığı altında verdiği haberde, "Trapattoni devri artık kapandı. İtalya'nın yeni patronu Marcelo Lippi olacak" diye yazdı. 

İstifa beklentisi 
CORRİERE Dello Sport Gazetesi ise manşetini "Herkes evine" diye atarken, "Çirkin İtalya, Avrupa'nın dışında. İsveçliler ve Danimarkalılar bizimle dalga geçtiler" yorumunu yaptı. Il Messagero gazetesi, "Sadece tek bir söz bekliyoruz İstifa" manşeti altında verdiği haberde, Trapattoni'nin istifa etmesinin zorunlu olduğu ifade edilirken, La Stampa gazetesi de "Trap, hey gidi Trap, kontrolü kaybettin. Artık bedelini ödemelisin" yorumunu yaptı. 

UEFA'dan şike iddiasına ret 

Yer yerinden oynadı 
İsveç ve Danimarka'nın çeyrek final biletini kapması iki ülkede büyük sevinç yarattı, başarı eğlencelerle kutlandı 


'Şaibe aramasınlar' 
AVRUPA Futbol Şampiyonası'nda Danimarka ile İsveç'in 2 - 2'lik beraberlikle "el ele" çeyrek finalin yolunu tutması, iki İskandinav ülkesinde coşkuyla karşılandı. İsveç ve Danimarka medyası, şike iddialarını yalanlarken, önceki gece oynanan maçta hiç kimsenin şaibe aramaması gerektiği yönünde birleşti. "İtalyanlar'ın teorisi gerçek oldu" diye yazan Ekstra Bladet gazetesi, Tomasson'u göklere çıkardı. 

Sokaklara döküldüler 
İSVEÇ medyası da zaferi "İsveç eğleniyor" başlığıyla duyurdu. İtalya'nın şike iddialarına yanıt veren İsveç teknik patronları Söderberg ve Lagerbacke, Trappottini'ye en kısa zamanda maçın kasedini göndereceklerini ifade ettiler. İsveç'in beraberlik golünü atan Jonson'u halk kahramanı ilan eden basın, çeyrek finalde takımda değişiklikler yapılması gerektiğini savundu. 





</TEXT>
</DOC>
