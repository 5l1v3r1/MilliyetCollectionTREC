<DOC>
<DOCNO> 252142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/soneko06.html </URL>
<DATE> 2004/07/01/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansta 106 puan arttı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 106.09 puan artarak, 1. seansı 18,073.69 puandan tamamladı. 
     1. seansta hisse senetlerinin ortalama değer artışı yüzde 0.59 olarak gerçekleşti. 
     Dün 17,967.60 puandan kapanan İMKB Ulusal 100 Endeksi, 1. seansa, 73.89 puan artarak, 18,041.49 puan seviyesinden başladı. İlk yarıyı 18,115.54 puandan geçen endeks, seans içinde en düşük 17,925.30, en yüksek 18,150.28 puanı gördü. 
     Seans sonunda mali endeks 248.74 puan artarak 24,910.40 puan, sanayi endeksi 31.33 puan artarak 15,623.53 puan, hizmetler endeksi de 34.74 puan artarak 10,352.09 puan oldu. 
     Böylece, önceki kapanışa göre, mali grup hisseler ortalama yüzde 1.01, sanayi grubu hisseler ortalama yüzde 0.20 ve hizmet grubu hisseler ortalama yüzde 0.34 değer kazandı. 
     1. seansta işlem gören toplam 295 hisse senedinden 113'ü değer kazandı, 85'i değer yitirdi, 97 hissenin fiyatında değişiklik olmadı. 
     Seansta, 328 trilyon 337 milyar 462 milyon liralık işlem hacmi oluştu. 
     1. seansta, Yapı Kredi Bankası, Doğan Holding, İş Bankası C , Garanti Bankası ve Vestel en yoğun işlem gören hisseler oldu. 
     Borsa uzmanları, borsanın güne özellikle Çukurova Grubu'nun borç ödeme konusundaki gelişmelerle alıcılı başladığını belirterek, ABD Merkez Bankası FED'in faiz artırım miktarı ve yapılan açıklamaların yurtdışı ve yurtiçi piyasalara olumlu yönde yansıdığını kaydediyor. 
     Uzmanlar, yükselişlerin ardından kar satışlarının gelebileceğini vurgulayarak, endeksin günü 18,000 seviyesinin üzerinde kapatması halinde, önümüzdeki günlerde yükselişin devam edebileceğini savunuyor. 
     
</TEXT>
</DOC>
