<DOC>
<DOCNO> 279778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sonspo13.html </URL>
<DATE> 2004/10/13/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Konyaspor'da Oumar, süresiz kadro dışı... 
</HEADLINE>
<TEXT>

     Konyaspor'un defans oyuncusu Oumar, disiplinsiz davranışları nedeniyle süresiz kadro dışı bırakıldı. 
     Konyaspor Basın Sözcüsü Sefa Ortaç, teknik heyetten yönetime, Oumar'ın uyumsuz davranışlarıyla takım içinde bazı sorunlara yol açtığı yolunda rapor geldiğini belirtti. 
     Ayrıca, bu futbolcunun yaptığı bazı açıklamaların da yanlış olduğunu ifade eden Ortaç, ''Bu yüzden Oumar, disiplinsiz davranışları nedeniyle süresiz kadro dışı bırakıldı. Oumar, PAF takımı ile antrenmanlara çıkacak'' dedi. 
     Oumar, geçen günlerde, ''Ben paramı isterim. Yapacağımı bilirim'' şeklinde açıklamalar yapmıştı. 
     Öte yandan, Denizlispor maçının hazırlıklarının aralıksız sürdüğünü bildiren Ortaç, bu maçta galibiyet beklediklerini söyledi. 
     
</TEXT>
</DOC>
