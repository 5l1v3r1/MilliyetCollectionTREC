<DOC>
<DOCNO> 293649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/guncel/gun90.html </URL>
<DATE> 2004/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Takıntılar .. 

ShockHabercilerden ve SerinDuruşçulardan gelenler 
Kırmızı ışıkta, bir dolmuşun yanında durmuşsanız ve bu sırada arabanın sağ tarafında cam kenarında oturuyorsanız, dolmuşun benzin deposu kapağına ne kadar yakın olduğunuzu düşünüp elinizi uzatıp açmakla açmamak arasında kısa süreli bir tereddüt yaşar mısınız Bu tereddüt saliseler içinde dolmuş şoföründen yiyeceğiniz dayağın gözünüzde canlanmasıyla son bulur mu Yolda içtiğiniz sigara bitince, izmaritinizi attığınız mazgalın birden havaya uçacağı hissine kapılıp her defasında korkarak aceleyle uzaklaşır mısınız Şifrenizin sadece son harfini yanlış yazdığınızdan emin olduğunuz halde, hepsini silip tekrar yazar mısınız Klibin sonuna gelince ses azalmaya başladığında, televizyonun sesini yavaş yavaş açarak sesi dengelemeye çalışır mısınız Sokakta yürürken, herhangi birisinin durup size yol sorma ihtimalini düşünür, sorulduğunda madara olmamak için o çevredeki gidilebilecek yer, sokak veya bina adlarını düşünüp, kafanızda her farklı yer için alternatif güzergahlar canlandırır ve bunları bir çırpıda söyleyebilmek için kendi kendinize prova yapar mısınız 

İtinayla röportaj verilir... 
Büyük İskender 

Yoğun katılım üzerine devam 

Türk eğitim tarihinde ezberlemeyi kolaylaştırmak adına kurulmuş enteresan cümleler tamlamalar Top10 daha 
1 Türkiye Cumhuriyeti Futbol Takımı Sahaya Şut Attı biyolojide sınıflandırma birimleri Tür - Cins - Familya - Takım - Sınıf - Şube - Alem 
2 Fahriye Celal'in Burnuna Istakoz Attı halojenler F, Cl, Br, I, At 
3 Haydarpaşa Lisesinin Namlı Kimyacısı Rabiya'nın Cesedini Fırlattı 1A grubu elementleri H, Li, Na, K, Rb, Cs, Fr 
4 Beymen Mağazasında Canan'a Sarılınca Bayağı Rahatladım 2A grubu elementleri Be, Mg, Ca, Sr, Ba, Ra 
5 Sakıp Sabancı Para Sayar, Para Sayar, Durmadan Para Sayar... kimyada elektron dizilişinde kullanılan s,p,d,f şeklindeki orbital sembollerinin sırasını karıştırmamak için 
6 Jandarmayla Evi Bucağı Gez Türkçede tüm yumuşak ünsüzler j, n, d, r, m, y, l, v, b, c, ğ, g, z 
7 Fıstıkçı Şahap Türkçede tüm sert ünsüzler f, s, t, k, ç, ş, h, p 
8 Evinin Önünde Oturan Adam sırayla halifeler Ebubekir, Ömer, Osman, Ali 
9 Kel Macit fizikte sıcaklık değişiminin ısı ile olan ilişkisini veren formül Q m.c. t 
10 Hasan İki Salak Osman Dört sülfirik asit H2SO4 

Merak mı desek... 

Aylardır TRT'deki "Stadyum" programı ve Faik Çetiner hakkında atıp tutan Televoleciler, geçtiğimiz Pazar akşamı tam da "Stadyum" programının karşısında yayınlanan Televole'den bozma "Pazar Keyfi" adlı programları reytinglerde çakıldığında ve ilk yüz program sıralamasında "Stadyum"un altında kaldığında neden sesleri solukları kesilmiştir 

Çok Büyütme Olayı 
"Kuralı unutmayın 1 milyonun üstündeyse paranız, YTL'ye çevirmek için, sağdan altı sayınız. 1 milyonun altı ise, işin daha kolayı Sağdan 4 say, YKr yap, çok büyütme olayı..." b b b b 
</TEXT>
</DOC>
