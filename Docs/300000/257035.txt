<DOC>
<DOCNO> 257035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/son/sondun13.html </URL>
<DATE> 2004/07/21/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Blair, 10 yıldır lider... 
</HEADLINE>
<TEXT>

     İngiltere Başbakanı Tony Blair, ülkesinde Irak savaşı üzerine tartışmaların en yoğun olarak yapıldığı bu günlerde İşçi Partisi'nin liderlik koltuğuna oturuşunun 10. yıldönümünü kutluyor. 
     12 Mayıs 1994'de İşçi Partisi'nin o dönemdeki lideri John Smith'in kalp krizinden ani ölümünün ardından, 31 Mayıs akşamı ünlü Türk işadamı Hüseyin Özer'e ait Granita restoranda en büyük rakibi Gordon Brown ile buluşarak siyasi geleceğini şekillendiren Blair'in 10. yıldönümüne büyük yer veren İngiliz basını, Başbakan'ın liderlik koltuğuna oturduğu gün çekilen fotoğraflarına da geniş yer veriyor. 
     İngiliz basını, Blair'in son 10 yıldaki büyük siyasi mücadele ve psikolojik baskılar yüzünden ''çok yaşlandığına'' dikkat çekerken, gelecek dönemin de Başbakan için ''kolay olmayacağını'' vurguluyor. 
     Basın, Irak savaşı konusunda, dün son olarak parlamentoda soruları yanıtlayan Başbakan'ın, parlamentonun yeni çalışma döneminde de bu nedenle büyük sıkıntılar çekebileceğine dikkat çekiyor. 
     Bazı köşe yazarları da Blair'in 10. yılında hem başbakanlık, hem de parti liderliğine veda etmek zorunda kalabileceğini öne sürüyor. 
     
</TEXT>
</DOC>
