<DOC>
<DOCNO> 275113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/son/sonspo25.html </URL>
<DATE> 2004/09/26/ </DATE>
<TIME> 21.02 </TIME>
<AUTHOR>  </AUTHOR>
<HEADLINE>
Malatyaspor 5 - Konyaspor 0 maç sona erdi 
</HEADLINE>
<TEXT>

     Birinci Süper Futbol Ligi'nde Malatyaspor, Konyaspor'u 5-0 yendi. 
     
     İLK YARI 

     6. dakikada Serkan Bensol'un sağdan yaptığı ortada kale önünde bulunan Atilla Birlik, topa vurmakta gecikince Malatyaspor, önemli bir fırsatı kaçırmış oldu. 
     8. dakikada Konyaspor atağında Erhan Albayrak'ın ceza alanın önünden attığı sert şutta, meşin yuvarlak üstten auta çıktı. 
     11. dakikada Malatyaspor golüne kavuştu. Serkan Bensol'un sağdan 2 defans oyuncusundan sıyrıldıktan sonra yaptığı ortada, topu iyi takip eden Atilla Birlik'in uçarak yaptığı kafa vuruşunda, meşin yuvarlak kaleci Özden'in sağından filelerle buluştu 1-0 
     16. dakikada Malatyaspor ikinci golünü kazandı. Serkan Bensol'un sağdan ortasında, kale önünde iyi yükselen Osterc kafayla meşin yuvarlağı filelere gönderdi 2-0 
     18. dakikada Malatyaspor farkı 3'e çıkardı. Ceza alanı dışında aldığı pasla defans oyuncusundan sıyrılan Osterc, kaleci Özden ile karşı karşı kaldı. Osterc'in düzgün vuruşunda meşin yuvarlak kaleci Özden'in sağından filelerle buluştu 3-0 
     26. dakikada Konyaspor'un ceza alanı önünde kazandığı serbest vuruşu Levent kullandı. Bu oyuncunun sert şutunda kaleci Fevzi sona anda uzanarak, topu yumrukla uzaklaştırdı. 
     33. dakikada Malatyaspor 4 golünü attı. İki defans oyuncunu çalımladıktan sonra ceza alanına girerek kaleci Özden ile karşı karşıya kalan Atilla Birlik'in vuruşunda, meşin yuvarlak kaleci Özden'in bacakları arasından filelere gitti 4-0 
     44. dakikada ceza alanında kaleci Fevzi ile karşı karşıya kalan Tayfun'un vuruşunda, meşin yuvarlak Fevzi'nin ayaklarına çarparak döndü. 
     İlk yarı Malatyaaspor'un 4-0 üstünlüğüyle sona erdi. 
     
     İKİNCİ YARI 

     47. dakikada Malatyaspor'un kazandığı köşe atışını İlyas kullandı. İlyas'ın ceza alanına gönderdiği topa Atilla Birlik'in yaptığı kafa vuruşunda, kaleci Özden son anda meşin yuvarlağı kornere çeldi. 
     56. dakikada Okan'ın pasıyla sağ çaprazda topla buluşan Zafer Biryol'un sert vuruşunda, meşin yuvarlak kaleci Fevzi'ye çarparak kornere çıktı. 
     60. dakikada Levent'in ceza alanı dışından vuruşunda kaleci Fevzi yatarak topu yakaladı. 
     82. dakikada Muhammed Hanifi'nin şutunda top üstten aut çıktı. 
     87. dakikada Malatyaspor 5. golüne kavuştu. Sağ çaprazdan ceza alanına giren Atilla Birlik, meşin yuvarlağı kaleci Özden'in sağından filelere göndererek, kendisinin 3. takımının ise 5. golünü kaydetti 5-0 
     Karşılaşma Malatyaspor'un 5-0 üstünlüğüyle sona erdi. 
     KÜNYE 
     

MALATYASPOR 5 - KONYASPOR 0 Stat İnönü Hakemler Hüseyin Göçek xxx, Adil Sinem xxx, Erhan Sönmez xxx Malatyaspor Fevzi xxx, Ömer Erdoğan xxx, Mert xx, Serkan Bensol xxxx, Eren xxx, Bülent Akın xx, Ayman xx, Murat Erdoğan xx Dk. 66 M'Bayo x , İlyas xx Dk. 66 Bilal xx , Atilla Birlik xxxx, Osterc xxx Dk. 80 Ferit x Konyaspor Özden x, Yasin x, Levent xx, Cem Karaca x, Domoraun x, Murat Duman xx, Okan xx Dk. Muhamed Hanifi x , Hasan Uğur x Dk. 46 Zafer Demir x , Erhan Albayrak x Dk. 46 Oumar Dieng x , Tayfun xx, Zafer Biryol x Goller Dk. 11, 33 ve 87 Atilla Birlik, Dk. 16 ve 18 Osterc Sarı kartlar Dk. 23 Cem Karaca, Dk. 42 Özden Konyaspor , Dk. 31 İlyas, Dk. 36 Bülenk Akın Malatyaspor      
</TEXT>
</DOC>
