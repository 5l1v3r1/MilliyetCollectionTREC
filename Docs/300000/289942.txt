<DOC>
<DOCNO> 289942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sontur47.html </URL>
<DATE> 2004/11/18/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Yetiştirme yurdundan kaçan B.A.'yı yol kontrolü yapan polisler yakaladı 
</HEADLINE>
<TEXT>

     Çorum'da, yetiştirme yurdunda kalırken annesi ve üvey babası tarafından erkeklere pazarlandığı iddiasıyla polise başvuran ve yerleştirildiği yurttan kaçan B.A, 17 yol kontrolü yapan polis ekiplerince yakalandı. 
     AA muhabirinin edindiği bilgiye göre, Burunçiftlik mevkiinde, rutin yol kontrolü yapan polis ekipleri, Ankara'dan Çorum'a gelen ticari bir araçta B.A'yı yakaladı. Savcının talimatıyla gözaltına alınan B.A, geceyi Emniyet Müdürlüğü Çocuk Şubesi'nde geçirdi. 
     Polis, B.A'nın daha önceki başvurusunda kendisiyle birlikte olduğunu iddia ettiği, aralarında doktorlar ve avukatlar da bulunan 23 kişiyi Ahlak Masası'na çağırarak, yüzleştirme yaptırdı. 
     B.A, Emniyet Müdürlüğü'ndeki sorgusunun ardından Cumhuriyet savcılığına sevk edildi. 
     Çorum'da, yetiştirme yurdunda kalan kızı B.A'yı yanına alarak erkeklere pazarladığı iddia edilen anne S.T. ile birlikte yaşadığı Muammer Duygun, çıkarıldığı mahkemece tutuklanmıştı. İfadesinin ardından Çorum'daki yetiştirme yurduna yerleştirilen B.A, yurdun tuvalet camını kırarak kaçmıştı. Genç kızla ilişkiye girdikleri gerekçesiyle, aralarında doktor ve avukatların da bulunduğu 23 kişi hakkında soruşturma başlatılmıştı. 
     
</TEXT>
</DOC>
