<DOC>
<DOCNO> 267268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/siyaset/siy01.html </URL>
<DATE> 2004/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'CHP'de korku imparatorluğu' 
</HEADLINE>
<TEXT>


Muhalif 16 milletvekili toplandı 

ANKARA Milliyet 


Sürekli mazeret üretmekle suçladıkları Genel Başkan Deniz Baykal'a Başbakan Recep Tayyip Erdoğan'ı örnek gösteren CHP'li muhalifler, "O engelleri aşa aşa geldi" dedi. 
16 muhalif milletvekilinin TESK Otel'deki toplantısında, mücadelenin CHP içinde sürdürülmesi istendi. Partiden ihraçlarına karar verilen 3 milletvekilinden Hasan Aydın İstanbul , "AKP, 28 Mart'ta Erdoğan'ın fotoğraflarıyla oy topladı. CHP'de korku imparatorluğu kuruldu" dedi. 
Mehmet Tomanbay İzmir her ihracın Baykal'ı zayıflattığını dile getirirken, Ahmet Güryüz Ketenci İstanbul , "Baykal halkın içine çıkamaz hale geldi. Partiyi DSP'li bir anlayışla yönetiyor" açıklamasını yaptı. 
Dünkü toplantıya Ketenci, Tomanbay, Aydın'ın yanı sıra Nurettin Sözen, Hakkı Akalın, Mustafa Sayar, Muzaffer Kurtulmuşoğlu, Ersoy Bulut, Turan Tüysüz, İsmail Değerli,, Necat Gencan, Züheyir Amber, Muharrem Toprak, Mehmet Kesimoğlu, Vedat Melik ve Yakup Kepenek katıldı. 


</TEXT>
</DOC>
