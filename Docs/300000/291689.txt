<DOC>
<DOCNO> 291689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sondun20.html </URL>
<DATE> 2004/11/24/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
AB Ukrayna'da şiddet yaşanabilir 
</HEADLINE>
<TEXT>

     AB Dış Politika Yüksek Temsilcisi Javier Solana, Ukrayna'da ''hile karıştırıldığı'' belirtilen devlet başkanlığı seçiminin ardından ülkede şiddetin yaşanabileceğini belirtti. 
     Solana, Avrupa Parlamentosu'nun dış ilişkiler komitesinde yaptığı konuşmada, ''Ülke şimdi dönüm noktasında. Şiddetin çıkmasını göz ardı edemeyiz'' dedi. 
     Javier Solana, Ukrayna'nın AB ile gelecekte stratejik önemdeki ilişkisinin, ''seçimin kötü sonuçlarıyla nasıl başa çıkacağına bağlı olduğunu'' söyledi. 
     
     DONETSK ŞEHİR MECLİSİ 
     Bu arada Ukrayna'nın Donetsk şehri meclisi, Rus yanlısı Viktor Yanukoviç'e destek verdiğini açıkladı. 
     Olağanüstü toplanan şehir meclisi, başkanlık seçimlerinin kesin sonuçlarının gecikmeden açıklanmasını istedi ve bir zamanlar Donetsk'de valilik yapan Yanukoviç'i desteklediğini bildirdi. 
     
</TEXT>
</DOC>
