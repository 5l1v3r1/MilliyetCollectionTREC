<DOC>
<DOCNO> 293705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/yazar/kohen.html </URL>
<DATE> 2004/12/01/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Ne var, ne yok 
</HEADLINE>
<TEXT>


TÜRKİYE açısından, AB dönem başkanı Hollanda tarafından hazırlanan taslak belgede var olması beklenenler yok yok olması gerekenler ise var .. 
En önemlisi, belgede tarih yok. Yani AB'nin Türkiye'yle üyelik müzakerelerini ne zaman başlatacağına ilişkin tek satır yok. 
17 Aralık zirvesine sunulmak üzere hazırlanan taslakta, biri Türkiye'yle direkt ilgili, diğeri de genel bir "müzakere çerçevesi" başlıklı iki bölüm yer alıyor. Türkiye'yle ilgili bölümün 5 paragrafının son maddesi ki müzakere takvimini açıklaması gerekiyor boş bırakılmış. Tabii ki, 17 Aralık'taki karar gününe kadar bu boşluk doldurulacak. Ama nasıl 
Dün de belirttiğimiz gibi, özellikle Fransa ve Avusturya, "ucu açık müzakere süreci"nin yanı sıra, bir de "imtiyazlı ortaklık" veya "güçlendirilmiş işbirliği" gibisinden bir ifade eklemek eğiliminde. Anlaşılan "başkanlık" makamı, bu paragrafın doldurulmasını, ilgili hükümetlere veya liderlere bırakmayı yeğlemiş. Yani bu önemli husus, tartışmaya, pazarlığa açık bırakılıyor. Kim bilir, belki nihai karar ancak son gün, son dakikada zirvede verilebilecek... 

TASLAKTA "yok" olacağı sanılan, ama "var" olan diğer bir husus da, Kıbrıs'la ilgili. Hatırlanacağı gibi AB Komisyonu'nun raporunda Kıbrıs'a atıf yoktu. Bu belgede var. Ama Kıbrıs'ın adı geçmeden, genel ifadelerle var... 
Üçüncü paragraf şöyle diyor "Avrupa Konseyi Türkiye'nin yeni üyelerin katılımını göz önüne alarak, Ankara Anlaşması'yla ilgili ek protokolü imzalamasını memnuniyetle karşılar..." 
Bunun anlamı şu Türkiye, Kıbrıs Rum yönetimini tanısın... 
Demek ki, Papadopulos yönetiminin - ve de Atina'nın - yoğun kulisi, sonuç vermiş. AB dönem başkanlığı kararla ilgili taslakta isim vermeden ama herkesin rahatça sezeceği biçimde Kıbrıs'a bir paragraf ayıramadan edememiş... 
Peki, bu "tanıma" ne zaman olmalı 17 Aralık zirvesine kadar mı Müzakerelerin başlangıç tarihine kadar mı Yoksa müzakere süreci içinde mi Bu konuda açıklık yok. 
Yetkililer ve analistler, 17 Aralık'a kadar böyle bir şeyin olamayacağını herkesin Rumlar ve AB yöneticileri dahil bildiğini belirtiyorlar. Dolayısıyla, 3. paragraftaki bu ifade şeklinin değişeceğini tahmin ediyorlar. 

BU "var"larla "yok"lar bir yana, iki hususu da gözden kaçırmamalı Birincisi, sözü geçen belgenin şimdilik sadece bir "taslak" olduğu, bunun bugünden itibaren yapılacak birçok toplantıda tartışılacağı ve muhtemelen bazı kısımlarının değiştirileceğidir. İkincisi ise, taslağı değerlendirirken, tümünü - kullanılan ifadeleri de dikkate alarak - incelemek gerektiğidir. 
Örneğin Türkiye'yle ilgili bölümün ilk iki paragrafı, Komisyon raporunun tavsiyelerini "müzakerelerin gecikmeksizin başlaması" ifadesi gibi benimsiyor. Serbest dolaşım, müzakerelerin askıya alınması gibi hususlara, bu kez daha genel ilkesel "çerçeve" bölümünde yer veriliyor. Bu ifadeler de, genelde Komisyon raporunun gerisinde değil. Pratikte serbest dolaşımda "koruyucu tedbir"lerin sürekli olup olmayacağı veya bazı ciddi demokrasi ihlallerinde müzakerelerin askıya alınıp alınmayacağı, ancak görüşme sürecinde belli olacak hususlardır. 

EVET, bu şekliyle taslaktaki bazı hususlar hoşa gitmeyebilir. Şimdiden telaşlanmaya ve hele umutsuzlanmaya gerek yok. Her zaman belirtildiği gibi, uzun, çetin bir yoldur. Hele yolun zirveye kadar olan bölümü, daha da engebelidir. Bunu aşmasını bilmek lazım. Tabii, hedefi şaşırmadan... 



</TEXT>
</DOC>
