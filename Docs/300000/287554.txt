<DOC>
<DOCNO> 287554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sontur44.html </URL>
<DATE> 2004/11/09/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Otomobil, kaldırımda oturan yaşlı kadınları biçti .. 
</HEADLINE>
<TEXT>

     Aksaray'ın Sarıyahşi İlçesi'nde, çarpışan otomobillerden birinin savrulduğu kaldırımda oturan yaşlı kadınlardan 2'si öldü, 1'i ağır yaralandı. 
     AA muhabirinin edindiği bilgiye göre, Abdullah Eriş'in kullandığı 06 AJ 9517 plakalı otomobil, Sağlık Caddesi'nde Bayram Güçlü'nün yönetimindeki 06 EKB 46 plakalı otomobille çarpıştı. 
     Kazada, Eriş'in kullandığı otomobil savrularak kaldırımda oturan Kadriye Görkem 67 , Lütfiye Babayiğit 64 ve Hatice Eraslan'a 69 çarptı. Görkem ve Babayiğit kaza yerinde hayatını kaybetti. 
     Yaralanan Hatice Eraslan ise Aksaray Devlet Hastanesi'nde ilk müdahalenin yapılmasının ardından, hayati tehlike kaydıyla Ankara'ya sevk edildi. 
     Otomobil sürücüleri Eriş ve Güçlü'nün gözaltına alındığı, olayla ilgili soruşturmanın sürdüğü bildirildi. 
     
</TEXT>
</DOC>
