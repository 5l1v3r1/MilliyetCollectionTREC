<DOC>
<DOCNO> 299673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sonyas17.html </URL>
<DATE> 2004/12/21/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Hırsızlıkla suçlanan travesti kırbaçlandı 
</HEADLINE>
<TEXT>

     Singapur'da hostes kılığına girerek cazibesiyle ağına düşürdüğü erkekleri soymakla suçlanan Myanmarlı bir travesti, 4 yıl hapis cezasına çarptırıldı. Travestiye verilen 6 kırbaç cezası da infaz edildi. 
     Singapur'da yayımlanan Straits Times gazetesinin haberinde, öğrenci vizesi süresi sona ermesine karşın ülkede kalmaya devam eden Chan Zoo Zoo'nun, pub ve diskoteklerde kendisini hostes olarak tanıtarak erkekleri ağına düşürdüğü belirtildi. 
     Ameliyatla kadın olmayı planlayan 24 yaşındaki Chan'ın, birlikte olduğu erkeklerin, evlerinde ya da otel odalarında uyuduklarında kredi kartı, para ve telefonlarını çaldığı, bu kredi kartlarıyla 10 bin dolar dolayında harcama yaptığı belirlendi. 
     Gazetenin haberinde, travestinin kurbanları arasında Belçikalılar, Japonlar ve İngilizlerin bulunduğu ifade edildi. 
     
</TEXT>
</DOC>
