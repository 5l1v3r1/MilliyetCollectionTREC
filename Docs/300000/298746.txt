<DOC>
<DOCNO> 298746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sonspo14.html </URL>
<DATE> 2004/12/18/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Aktuğ Büyük özveriyle çalıştık... 
</HEADLINE>
<TEXT>

     Trabzonspor Kulübü başkan adayı Atay Aktuğ, yönetim kurulu olarak büyük özveriyle çalıştıklarını söyledi. 
     Atay Aktuğ, 19 Mayıs Spor Salonu'nda gerçekleştirilen Trabzonspor Kulübü Olağan Kongresi'nde, "Yönetim kurulumuzun yaptığı en önemli iş, başı önde gezen bütün Trabzonsporlular'ın başının dik gezmesini sağlamak olmuştur" diye konuştu. 
     Kulübün bütçesinin açık verdiğini belirten Aktuğ, şöyle konuştu 
     "Mayıs ayı sonu itibariyle baktığımızda yönetici alacakları da dahil kulübün bütçesi açık veriyor. Ama bu açık çok büyük değil, felaket de değil. Bu açık 4 trilyon 800 milyar lira civarındadır" diye konuştu. 
     Kulüp eski başkanlarından Özkan Sümer ise bütçenin çok yüksek tutulduğu ve altyapıya yeterli payın ayrılmadığı görüşünü savundu. 
     Kongrenin ilk gününe delegelerin fazla ilgi göstermediği gözlendi. 
     
</TEXT>
</DOC>
