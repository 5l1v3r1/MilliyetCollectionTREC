<DOC>
<DOCNO> 283725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sondun54.html </URL>
<DATE> 2004/10/27/ </DATE>
<TIME> 20.26 </TIME>
<AUTHOR>  </AUTHOR>
<HEADLINE>
Güney Kore'de uzay yarışına giriyor... 
</HEADLINE>
<TEXT>

     Rusya, Güney Kore'de uzay aracı fırlatma tesisi inşa edecek. 
     Rus İtar-Tass ajansının haberine göre, Rus uzay kurumu Roskosmos Sözcüsü Viyaçeslav Davidenko, Rusya ile Güney Kore arasında kısa bir süre önce imzalanan protokol uyarınca sivil ve uzayın bilimsel keşfinde kullanılacak füzelerin fırlatılması için bir rampa tesisi inşa edileceğini bildirdi. 
     Füze rampasının inşasının 2007'de tamamlanacağı belirtilirken, Güney Kore'nin ilk uzay üssünün inşasına Rus uzay ve havacılık firması Krunitçev'in de katılacağı kaydedildi. 
     İki ülke arasındaki anlaşma uyarınca Rusya, ayrıca Güney Kore'nin 2007'ye kadar ilk kozmonotunu uzaya göndermesi konusunda da yardımcı olacak. 
     Rusya, daha önce ilk Güney Kore kozmonotunu Rus uzay aracı Soyuz ile Uluslararası Uzay İstasyonu'na UUİ göndermeyi önermişti. Bu önerinin kabulü için NASA ve Avrupa Uzay Ajansı'nın ESA da aralarında bulunduğu UUİ projesinin 16 ortağının onayı gerekiyor. 
     
</TEXT>
</DOC>
