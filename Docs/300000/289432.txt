<DOC>
<DOCNO> 289432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/yasam/ayas.html </URL>
<DATE> 2004/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanlı baskın 
</HEADLINE>
<TEXT>


Bir evi basıp ikisi kadın 3 kişiyi kafalarına birer kurşun sıkarak öldüren, bir kişiyi de yaralayan Halil Gül, daha sonra otomobilinin içinde ölü bulundu 

ELVAN EZBER HALUK ATALAY 

Mecidiyeköy'de, bir cinayetle ilgili jandarma tarafından aranan Halil Gül 27 , dün sabah baskın düzenlediği evde ikisi kadın 3 kişiyi kafalarına birer kurşun sıkarak öldürdü, bir kişiyi de yaraladı. Dün sabah 06.45 sıralarında meydana gelen olay iddiaya göre şöyle gelişti 
Mahmut Aydın 28 , birlikte yaşadığı Rus uyruklu Aleksandra Sascha, Ayşe Halide Ertül 23 ve Gültekin Gül 38 gece alkol alıp eğlendiler. Gaziosmanpaşa'da Savaş Kadakal'ın öldürülmesiyle ilgili aranan arkadaşları Gül, eve geldi. İçeri girdiğinde Aydın, Sascha ve Ertül'ü mutfağa soktu ve kafalarına birer el ateş ederek öldürdü. Gül, yatakta uyuyan Gültekin Gül'e de 2 el ateş ettikten sonra otomobiliyle kaçtı. 

Evden bir de bebek çıktı 
Olay yerine gelen polis ekipleri, yaralanan Gültekin Gül'ü hastaneye kaldırdı. Evde ayrıca 9 aylık bir bebek de bulundu. Aydın ve Sascha'ya ait olduğu belirtilen bebek, koruma altına alınarak Çocuk Şube Müdürlüğü'ne götürüldü. 
Evdeki incelemede, 5 boş kovan ve 5 dolu mermi bulundu. Ölen Aydın'ın 1999'da gözaltına alındığı, 2003'te bir yaralama olayıyla ilgili de arandığı belirtildi. Polis, Halil Gül'ün, Ayşe Halide Ertül ile 1 yıllık evli olduğunun belirlendiğini açıkladı. 




</TEXT>
</DOC>
