<DOC>
<DOCNO> 278282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/yasam/axyas01.html </URL>
<DATE> 2004/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Esin 'umutsuz' kaldı 
</HEADLINE>
<TEXT>


Yargıtay, her geçen gün durumu kötüleşen lösemi hastası 7 yaşındaki Esin için mahkemenin verdiği 'Yurtdışında tedavi edilebilir' kararını bozdu 

AHU COŞKUN İstanbul 

Yakalandığı kan hastalığı tedavisi gecikince hastalığı löseminin en ağır türü olan AML'ye dönüşen Esin Köse'nin 7 , yurtdışında tedavi masraflarının karşılanması yönündeki mahkeme kararını Yargıtay bozdu. Ailesi, kararı "korkunç" olarak nitelendirdi. 
Esin'in yurtdışındaki tedavi masraflarının karşılanması yönünde hüküm kuran Kocaeli 2. İş Mahkemesi kararına SSK Genel Müdürlüğü'nün itiraz etmesi üzerine, dava dosyası Yargıtay'a gönderildi. Mahkemenin verdiği karar, Yargıtay 10. Hukuk Dairesi tarafından bozuldu. Yargıtay, kanun gereği, SSK'lının eşi ve yakınlarının yurtdışında tedavi imk nlarından yararlanamayacağına hükmetti. Ailenin avukatı Hasan Tankaya, kararın, Esin'in önündeki zamanı kısalttığını belirterek, "Esin'in durumu belli. Artık yurtdışında tedavi olmalı" dedi. 

'Destek istiyoruz' 
SSK'nın insancıl bir karar vererek Esin'in tedavisini üstlenmesini beklediklerini de kaydeden Tankaya, şunları söyledi "Tek çıkış yolu Meclis'in konuyla ilgili kanunda değişiklik yapması. Kamuoyu desteğine ihtiyacımız var." 
Baba Ahmet Köse ise şunları söyledi "Bu alınan karar korkunç bir karar. Bunu uluslararası platformlara taşıyacağız ve AİHM'ye götüreceğiz." 


</TEXT>
</DOC>
