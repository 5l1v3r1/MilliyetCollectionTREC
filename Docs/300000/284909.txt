<DOC>
<DOCNO> 284909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sontur08.html </URL>
<DATE> 2004/10/31/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Görmediği vitrin camına çarptı 
</HEADLINE>
<TEXT>

     Tuncay DAĞLI ADANA, DHA 

ADANA'da dışarı çıkmak için acele eden yaşındaki galirici Osman Küçükhart, kapıdan çıkmak isterken işyerinin vitrin camına çarptı. Kırılan cam, Küçükhar'tın alnından ve burnundan yaralanmasına yolaçtı. 
     Mustafa Kemal Paşa Bulvarı'ndaki Galeri Osman önünde bulunan otomobillerden biri, içinde oturan komşu çocuğunun el frenini indirmesiyle yola doğru hareket etti. 
     Bunu gören galerici Osman Küçükhart, otomobilin yoldan geçen araçlarla çarpışabileceği düşüncesiyle paniğe kapıldı. Hızla dışarı çıkmak isteyen Küçükhart, kapıdan çıkmayıp, telaştan unuttuğu vitrin camına çarptı. Yaklaşık 2X2 metre boyutundaki 8 milimetre kalınlığındaki vitrin camı parçalanarak galericinin alnını ve burnunu kesti. 
     SSK Adana Bölge Hastanesi acil servisine götürülen galerici Küçükhart, "Çocuk arabanın içinde oturmuş, müzik dinliyordu. El frenini indirince araba yola doğru gitmeye başladı. Ben de paniğe kapılıp hızla dışarıya koştum. Bu sırada şaşırıp kapı diye vitrin camından çıkmaya çalışmışım. Vitrin camı çok temiz olduğu için fark edemedim" dedi. 
     Küçükhart'ın çok kan kaybettiğini belirten doktorlar alnına ve burnuna yaklaşık 15 dikiş atıldığını söyledi. Kapıdan çıkarak otomobili durduran galeri çalışanları, vitrin camının büyük ve temiz olması nedeniyle bazen bu tür yanlışlıklar olduğunu, kırmızı şerit çekerek görülmesini sağlayacaklarını söyledi. 
     
</TEXT>
</DOC>
