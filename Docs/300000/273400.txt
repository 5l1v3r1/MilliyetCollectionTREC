<DOC>
<DOCNO> 273400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sonspo26.html </URL>
<DATE> 2004/09/20/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Beşiktaş'ta Carew belli değil, Sergen'e 2 gün yeter... 
</HEADLINE>
<TEXT>

     Beşiktaş'ın Galatasaray ile oynadığı derbi maçta sakatlanan Carew'in durumunun hafta içinde yapılacak kontrollerden sonra belli olacağı, Sergen'in ise 2 günlük dinlenmenin ardından çalışmalara başlayacağı açıklandı. 
     Kulüp doktoru Ayhan Optur, kulübün internet sitesine yaptığı açıklamada, Carew'in bugün MR'ının çekildiği belirterek, ''MR sonucunda Carew'in sağ üst adalesine aldığı darbe nedeniyle baldırında geniş bir alana yayılan ödem tespit ettik. Carew'in durumu hafta içinde yapacağımız kontrollerden sonra netlik kazanacak'' dedi. 
     Optur, Sergen'in ise 2 günlük dinlenmenin ardından takımla birlikte çalışmalara başlayacağını kaydetti. 
     Bu arada günü izinli geçiren siyah-beyazlı takım, hafta sonunda Büyükşehir Belediyesi Ankaraspor ile yapacağı maçın hazırlıklarına yarın sabah gerçekleştireceği antrenmanla başlayacak. 
     
</TEXT>
</DOC>
