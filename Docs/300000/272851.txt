<DOC>
<DOCNO> 272851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/yazar/cemal.html </URL>
<DATE> 2004/09/18/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Bindiği dalı kesmek mi 
</HEADLINE>
<TEXT>


Malum zina konusu... Ankara'da, Türkiye - Avrupa Birliği ilişkilerinde kilit isimlerden birinin dün sabahki tepkisi 
"Çıldırmak işten değil. Ceza Yasası'nı 6 Ekim sonrasına, yani Komisyon raporunun açıklanmasından sonraya mı bıraktılar Tam bu iş bitti diye sevinirken olana bak..." 
Şaşkınlıktan serseme döndüğünü belirterek telefonu kapatıyor. 
Yine dün sabah, Türkiye - AB ilişkilerinin Brüksel'deki yetkili bir diplomatik kaynağı şöyle yakınıyordu 
"Tam işler yoluna girmişti. Şimdi olana bak. Yüzdük yüzdük kuyruğuna geldik, zina yüzünden rayından çıkıyor. Bu durum böyle kalırsa, Komisyon'un 6 Ekim raporunu olumsuz etkiler. Zina belki idam kadar önemli değil. Ancak bu da Avrupa Birliği'nin normları arasında yer alıyor. Avrupa'da zina ceza yasasının değil, medeni kanununun bir parçası. AB'ye bu normdan bir sapma kabul ettirilemez." 
Şöyle devam ediyor 
"6 Ekim'deki Komisyon raporunda tarihle ilgili daha olumlu bir karar için Ceza Yasası'yla birlikte CMUK'un, İstinaf Mahkemeleri, Vakıflar ve Kadın Statüsü Genel Müdürlüğü'yle ilgili yasal düzenlemelerin de TBMM'den geçmesi gerekiyordu. Şimdi görülen o ki hepsi kaldı. Olacak iş mi Nereye kafayı çevirsen zina Türkiye Avrupa'da zinayla birlikte anılmaya başladı." 
Ne yazık 
Ankara'da, Türkiye'nin Avrupa'daki imajıyla ilgili olarak kilit rol oynayan bir isim yine dün sabah şöyle söyleniyordu 
"Yazık değil mi Bir yıldır nereden nereye geldik. 6 Ekim, 17 Aralık gibi kilit tarihler yaklaşırken Türkiye'nin imajı fevkalade değişmeye başlamıştı. Hava gitgide olumluya dönüyordu. Tam bu sırada zina... Özellikle son sekiz aylık koca kampanya neredeyse sıfırlandı." 
Ve İngiliz Financial Times gazetesinde, Türkiye'nin AB üyeliğini savunan Quentin Peel'in önceki günkü yazısının girişindeki satırlar 
"Bundan daha kötü zamanlama olamazdı. Avrupa Komisyonu'nun tarih konusundaki tavsiye kararına bir aydan daha kısa bir süre kalmışken, Türk hükümetinin zinaya tekrar hapis cezasını gündeme getirmesi kendi ayağını vurmaktan farksızdı. 
Zina yasası, Türkiye'nin Avrupalı olamayacak kadar İslami olduğunu savunanların eline koz verdi. Ve bu, kendisini Avrupa'daki Hıristiyan Demokratların muadili olarak tarif etmeyi seven AKP'nin, Avrupa değerlerini anlamaktan uzak olduğunun bir işareti sayıldı." 
İngiliz meslektaşın değerlendirmesi... 
Erdoğan niye bu yola girdi 
AKP'yi yakın takipte tutan Ankaralı bir meslektaşımın dünkü sözleri 
"Milletvekilleri yaz tatilinde seçim bölgelerine gittiler. AKP tabanının, örgütünün nabzını tuttular. Bu nabzın iyi atmadığını gördüler. Ekonomide aş ve iş sorunu... Türbanda, imam hatipte tutulmayan sözler... Bu havada Ankara'ya dönen AKP milletvekilleri Meclis Grubu'nda zinayla ilgili olarak kazan kaldırdılar. Hiç olmazsa zinada bir şeyler yapar görünüp hamamın namusunu kurtarmak istediler. Tayyip Erdoğan da ses etmedi. Bu arada Abdullah Gül'ün karizması biraz çizildi." 
Ankara'daki güvenilir bir diplomatik kaynağın dün sabahki değerlendirmesi 
"Kimine göre, Tayyip Erdoğan tarih konusunu çantada keklik gördüğü için zinanın böyle bir çizgiye girmesine rıza gösterdi. Ya da siyasal inatçılığını sergiledi, grubun gazını almak için... Olabilir. Ama şu da var. Zina yüzünden tarih koşullu olarak çıkabilir. Bu ihtimal de göz ardı edilmesin." 
Son bir yorum Brüksel'den 
"AKP'lilerin gizli gündemi var. Bunlar kendi 'İslamcı kökleri'nden bir türlü kopamıyorlar. Böyle diyenlerin şimdi elleri güçlendi, güçleniyor. Tersi savunulabilir mi " 
Birinin de son sözü 
"Türban, YÖK, imam hatip gibi konularda geri adım atılırken, hep bir nokta vurgulandı Toplumsal mutabakat, uzlaşma... Mutabakat oluşmadan böylesine kritik sorun ya da konularda adım atılmayacağı belirtildi AKP kurmayları tarafından... Zina bunlardan farklı mı Niye inat ediliyor Zinada herhangi bir toplumsal mutabakat var mı ki " 
AB Komisyonu sözcüsü dün öğle vakti Brüksel'de noktayı koyuyordu 
"Ceza Yasası, Kopenhag kriterleri arasında yer alıyor." 
Ve son açıklama da yine Brüksel'den, Verheugen'den geldi 
"Türkiye'de kaygı verici gelişmeler yaşanıyor." 
Ben bugün yorum yapmıyorum. 
Size bıraktım yorumu... 
Ama sormak istiyorum. Bütün bunlar Türkiye'nin içişlerine karışmak mı Medyanın AB üzerinden siyaset yapması mı 
El insaf Geçelim. 



</TEXT>
</DOC>
