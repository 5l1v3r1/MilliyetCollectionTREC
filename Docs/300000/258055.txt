<DOC>
<DOCNO> 258055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/son/sonspo08.html </URL>
<DATE> 2004/07/25/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Mehmet Okur, Utah Jazz ile sözleşme imzalamak üzere ABD'ye gidecek 
</HEADLINE>
<TEXT>

     Amerikan Profesyonel Basketbol Ligi'nde NBA geçen sezon Detroit Pistons'da başarılı bir performans sergileyen, gelecek sezon için Utah Jazz ile anlaşan Mehmet Okur, yeni takımıyla sözleşme imzalamak üzere yarın ABD'ye gidecek. 
     Mehmet Okur'un kendisine ait ''www.memo13.com'' adresli internet sitesinde yapılan açıklamada, A Milli Takımı'nın 2005 Avrupa Şampiyonası eleme maçları için bugün kampa katılacak olan milli oyuncunun, Utah Jazz ile imzalayacağı sözleşme için yarın ABD'ye gideceği bildirildi. 
     Türk spor tarihindeki en yüksek transfer ücretini alarak başarılarla dolu kariyerinde bir başka ilke imza atmaya hazırlanan Mehmet, bugün milli takımla ilk idmanını yaptıktan sonra yarın ABD'ye gidecek ve 27 Temmuz Salı günü sağlık kontrolünden geçmesinin ardından kendisini 6 yıllığına Utah Jazzlı yapacak imzayı atacak. 
     Özel izinle kamptan 3 günlüğüne ayrılacak olan milli oyuncu, 29 Temmuz Perşembe günü milli takım kampına yeniden katılacak. 
     
</TEXT>
</DOC>
