<DOC>
<DOCNO> 268500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sonspo14.html </URL>
<DATE> 2004/09/02/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Alex rüyada gibi... 
</HEADLINE>
<TEXT>

     Futbol aşığı bir ülkeye geldiğini belirten Alex, anlatılanların yarısı gerçek olsa, gitmeye değer demiştim. Gördüm ki, az bile söylemişler dedi 
     
     'Çok farklı buldum' 

     Kısa sürede tüm taraftarın sevgisini kazanan Alex de Souza’dan Türkiye ve Fenerbahçe’yle ilgili övgü dolu sözler. Brezilyalı oyuncu, Fenerbahçe Dergisi’nin eylül sayısında yayınlanan röportajında, Türkiye’yi, gelmeden önce kendisine anlatılanlardan farklı bulduğunu belirterek, Öyle şeyler anlattılar ki, eşim Diane’e Yarısı bile gerçek olsa, gidip görmeye değer’ demiştim. Geldikten sonra anlatılanların çok daha fazlasını gördüm, buldumö diye konuştu. 
     
     'Tek sorunum dil' 

     Uyum sorunu yaşadığı tek konunun dil bilmemesi olduğunu vurgulayan Alex, Takımda 5 kişinin Portekizce bilmesi çok iyi. Türkçe kelimelere kulak kabartıp, öğrenmeye çalışıyorum. Tüm arkadaşlarımla Türkçe konuşmak istiyorum. Bunu da başaracağım. Kısa sürede evime taşınacağım. Büyük bir ev istedik çünkü misafir ağırlamayı seviyoruz. İlk zamanlar evimiz belki sadece Brezilyalılar’a açık olacak ama sonra tüm arkadaşlarımla evimde vakit geçirmek istiyorumö dedi. 
     
     Çok iş yapacağız’ 

     Taraftar için "Muhteşem" kelimesini kullanan Sambacı, şunları söyledi Futbol aşığı bir ülkede olacağımı ilk maç kasedini seyrederken anlamıştım. Bizim stadı gösterirken, zaman zaman hep aynı yeri gösteriyor düşüncesine kapıldım. Fabio da anlatmış ve çok etkilenmiştim. Kimse tek başına bu takımı bir yere getiremez. Bunu hep birlikte yapacağız. Fenerbahçe’nin kalitesi, dünyadaki diğer önemli takımlarla aynı. Üç cephede de önemli işler yapacağız." 
     
</TEXT>
</DOC>
