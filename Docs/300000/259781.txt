<DOC>
<DOCNO> 259781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/son/sonspo19.html </URL>
<DATE> 2004/08/01/ </DATE>
<TIME> 19.13 </TIME>
<AUTHOR>  </AUTHOR>
<HEADLINE>
Hazırlık maçında Beşiktaş,Herta BSC Berlin'e 3 - 1 yenildi 
</HEADLINE>
<TEXT>

     Beşiktaş, Almanya Birinci Ligi ''Bundesliga'' takımlarından Hertha BSC Berlin ile yaptığı hazırlık maçını 3-1 kaybetti. 
     Restore edilen Berlin Olimpiyat Stadı'nın açılışı için Hertha BSC Berlin takımıyla özel bir maç yapan Beşiktaş, rakibine 3-1 mağlup oldu. Alman ekibi, 11. dakikada Dadai ve 37. dakikada Wichniarek'in ayağından bulduğu gollerle ilk yarıyı 2-0 önde tamamladı. Beşiktaş'ın 72. dakikada Ahmet Hassan'ın penaltıdan attığı golle farkı 1'e indirmesine karşın Herta BSC Berlin, 86. dakikada Brezilyalı futbolcusu Marcelinho'nun kaydettiği golle sahadan 3-1 galip ayrıldı. 
     Mücadelenin 54. dakikasında Bobiç'in ve 60. dakikasında ise İbrahim Akın'ın kaleye gönderdiği toplar direkten döndü. 
     

BEŞİKTAŞ Murat Ahmet Dk. 52 İbrahim Akın Emre Ronaldo Okan Dk. 83 Serdar Berkant Dk. 46 Kaan Dobra Pancu Dk. 65 Ahmet Hassan İbrahim Üzülmez Ali Güneş Veysel İbrahim Toraman      Karşılaşmanın 55. dakikasında Okan, 80. dakikasında da Friedrich sarı kart gören futbolcular oldu. 
     Bu arada karşılaşmayı Türkiye'nin Berlin Büyükelçisi Mehmet Ali İrtemçelik ve Berlin Başkonsolosu Aydın Durusoy da izledi. 
     
</TEXT>
</DOC>
