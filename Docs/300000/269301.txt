<DOC>
<DOCNO> 269301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/guncel/gun03.html </URL>
<DATE> 2004/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis yardım etmiş 
</HEADLINE>
<TEXT>



Kuzey Osetya istihabarat servisi yetkilileri, teröristlere bazı güvenlik kuvvetlerinin yardım etmiş olabileceği olasılığı üzerinde durulduğunu açıkladı. Eylemin ardından şu ana kadar yakalanan üç kişinin sorgusu sürüyor. Bu kişilerin eylemi gerçekleştiren teröristler mi, yoksa işbirlikçileri mi olduğu kesinleşmedi. Komşu İnguşetya'dan Kuzey Osetya'ya sızdığı sanılan teröristlerin trafik polislerinin yardımıyla Beslan'a geldiği yolunda iddialar var. Eylemin yapıldığı okula silahları önceden soktuğu sanılan inşaat işçileriyle ilgili soruşturma da sürüyor. Rusya televizyonu birinci kanalı ORT, Beslan'da rehin alma eylemi düzenleyen terörist grubun çeşitli milliyetlerden oluştuğunu duyurdu. Televizyona göre, teröristler arasında "Kazaklar, Çeçenler, Araplar, İnguşlar ve Slavlar" var. Teröristlerle işbirliği içinde olan bir kişinin yakalandığını da duyuran ORT, grubun 32 kişiden oluştuğunu ve tümünün öldüğünü de kaydetti. 
Daha önce canlı yakalandığı ve olayda doğrudan yer aldığı belirtilen üç kişinin de teröristlere "yardım ve yataklık" yaptığı bildirildi. 


</TEXT>
</DOC>
