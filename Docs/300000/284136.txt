<DOC>
<DOCNO> 284136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sontur09.html </URL>
<DATE> 2004/10/28/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Prof.Dr. Görür uyardı Deprem Marmara'nın güneyini daha çok vuracak 
</HEADLINE>
<TEXT>

     Ergün AYAZ DHA 

TÜBİTAK Marmara Araştırma Merkezi eski Başkanı, İstanbul Üniversitesi öğretim üyesi Prof. Dr. Naci Görür, Marmara Denizi'ndeki olası depremin güneyini kuzeye göre daha fazla etkileyeceğini söyledi. 
     Kocaeli Valisi Erdal Ata'yı ziyaret eden ve konferans veren Prof. Dr. Naci Görür, Marmara'daki stres birikminin asimetrik bir şekilde olduğunu, güney alanınında kuzeye nazaran daha fazla stres biriktiğini söyledi. 
     Prof. Dr. Görnür, "O nedenle beklenen depremden güney alanı kuzeyden daha fazla etkilenecektir'' derken, olası depremde sanayi kuruluşlarının zarar görmesinin de yıkım kadar önemli olduğunu söyledi. Prof. Dr. Naci Görür, sanayi kuruluşlarının zarar görmesi ile tehlikeli atıkların çevreye yayılarak, yeraltı sularına karışabileceğini anlatan Prof. Dr. Görür, Deprem Çevre Yönetimi Sistemi DAÇEYS sistemiyle olası zararların azaltabileceğini belirtti. 
     TÜBİTAK Marmara Araştırma Merkezi eski Başkanı Prof. Dr. Naci Görür, özellikle Kocaeli bölgesinde depremde çevre konusunun daha büyük önem kazanacağını, olası depremde sanayi kuruluşlarının zarar görmesiyle çevrenin etkileneceğini söyledi. Prof. Dr. Görür, toprak ve çere kirliliğinin ne kadar alanı kaplayacağının tesbitini de Deprem Çevre Yönetimi Sistemi ile gerçekleştirileceğini bildirdi. 
     Deprem etkilerinin azaltılması için afet senaryoları hazırlanması gerektiğini, sanayi bölgelerinde ek tedbirler alınması gerektiğini söyleyen Prof. Dr. Naci Görür, "Kimyasal maddelerin yeraltı sularına karışmaması için bir takım önlemler alınması gerekir. Böyle bir yerde sanayi kurulmasının da bir riski, bedeli vardır. Tedbirini almak zorundadır'' diye konuştu. 
     
</TEXT>
</DOC>
