<DOC>
<DOCNO> 273308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sondun17.html </URL>
<DATE> 2004/09/20/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Le Figaro Türkiye'nin adaylığı zayıfladı 
</HEADLINE>
<TEXT>

     Fransa'da yayımlanan Le Figaro gazetesi, ''yeni ceza yasasındaki gecikmenin, Türkiye'nin AB adaylığını zayıflattığını'' öne sürerek, Başbakan Recep Tayyip Erdoğan'ın perşembe günü Brüksel'e yapacağı ziyarette AB ile gerginliği yatıştırmaya çalışacağını yazdı. 
     Le Figaro'nun haberinde, ''yeni ceza yasasında zinanın suç olarak değerlendirilmesinin, AB'nin Türkiye ile tam üyelik müzakerelerini başlatmasını engelleme olasılığı bulunduğu'' savunuldu. 
     AB Komisyonu'nun yeni ceza yasasının gecikmeden çıkması yolunda yaptığı uyarıları hatırlatan Le Figaro, Brüksel'in daha önce 6 Ekimde açıklayacağını belirttiği Türkiye raporunu ileri bir tarihe atmayacağına dikkati çekti. 
     Başbakan Recep Tayyip Erdoğan'ın perşembe günü Brüksel'e yapacağı ziyaretin büyük önem taşıdığını yazan Le Figaro, Türk basınına atıfta bulunarak, Erdoğan'ın gerginliği yatıştırmaya çalışacağını belirtti. 
     Haberde, Başbakan Erdoğan'ın bu girişiminin yeterli olmayabileceği de öne sürüldü. 
     Le Figaro, AB'deki Türkiye karşıtlarının ortaya çıkan bir gerginlikten istifade etme yoluna gideceklerine de işaret etti. 
     
</TEXT>
</DOC>
