<DOC>
<DOCNO> 257903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sontur20.html </URL>
<DATE> 2004/07/24/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Öldürülen bebeğin babası 72 yaşındaki bir adam çıktı... 
</HEADLINE>
<TEXT>

     Denizli'nin Çameli İlçesi'nde yaklaşık 1.5 yıl önce, ''zihinsel özürlü'' kadının boğarak öldürdüğü bebeğin babası, DNA testi sonucu belirlendi. 72 yaşındaki baba tutuklandı. 
     Alınan bilgiye göre, Gökçekaya Köyü'nde oturan Nesibe Ş.'nin 25 babası belli olmayan bebeğini öldürmesinin ardından jandarma ekipleri, babayı belirlemek için çalışmalara başladı. 
     Nesibe Ş.'nin çocuğunun babasını söyleyemediği ancak, köylülerin verdiği bilgi doğrultusunda, Nesibe Ş. ile birlikte olduğu öne sürülen Rasim S.'ye 72 DNA testi yapıldığı belirtildi. 
     DNA testi sonucu, Rasim S.'nin, öldürülen bebeğin babası olduğu tespit edildi. 
     Evli ve 3 çocuk babası olan çiftçi Rasim S, çıkarıldığı nöbetçi mahkemece tutuklanarak, cezaevine konuldu. 
     Denizli'nin Çameli İlçesi'ne bağlı Gökçekaya Köyü'nde 2003 yılının Mart ayında zihinsel özürlü Nesibe Ş, gayri meşru doğurduğu kız bebeğini boğarak öldürmüş, zihinsel özürlü olduğu için mahkemece serbest bırakılmıştı. 
     
</TEXT>
</DOC>
