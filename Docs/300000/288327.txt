<DOC>
<DOCNO> 288327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/son/sondun44.html </URL>
<DATE> 2004/11/12/ </DATE>
<TIME> 19.51 </TIME>
<AUTHOR>  </AUTHOR>
<HEADLINE>
Karamanli Güney Kıbrıs'ta... 
</HEADLINE>
<TEXT>

     Yunanistan Başbakanı Kostas Karamanlis ve Rum yönetimi lideri Tasos Papadopulos, ''Atina ve Lefkoşa nın, Ankara'nın AB üyelik sürecini desteklediklerini, ancak Türkiye'nin bir aday ülke olarak, AB ve Kıbrıs a karşı olan yükümlülüklerini yerine getirmesi gerektiğini'' söylediler. 
     Karamanlis ve Papadopulos, Rum Başkanlık Sarayı'nda yapılan heyetler asındaki görüşmenin ardından ortak basın toplantısı düzenledi. 
     Kostas Karamanlis, toplantıda ''Ortak amaç Kıbrıs sorununu, BM çerçevesinde ve AB üyesi olarak çözmektir'' dedi. 
     Rum lider Papadopulos da Türkiye'ye verilecek tarihle ilgili olarak 17 Aralıkta Güney Kıbrıs'ın takınacağı tavır hakkında ip ucu vermezken, son ana kadar meydana gelecek gelişmeler değerlendirildikten sonra karar verileceğini açıkladı. 
     Papadopulos, 17 Aralık tarihinin bir dönüm noktası olmasına rağmen, çabaların orda sona ereceği anlamını taşımadığını söyledi. 
     Rum haber ajansına göre, görüşme sırasında iki ülkeyi ilgilendiren konular üzerinde duruldu, taraflar arasında ikili ilişkilerin fevkalade iyi düzeyde olduğu, çabaları koordine edecekleri ve AB içinde işbirliğini sürdürecekleri kaydedildi. 
     Papadopulos ve Karamanlis, Kayıp Kişiler ve Dipkarpaz Rum Ortaokulu konusunu da ele aldı. 
     
</TEXT>
</DOC>
