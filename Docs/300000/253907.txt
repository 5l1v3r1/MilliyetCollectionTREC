<DOC>
<DOCNO> 253907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sonspo33.html </URL>
<DATE> 2004/07/08/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Del Bosque Amacımız iyi bir ekip yaratmak 
</HEADLINE>
<TEXT>

     Beşiktaş Teknik Direktörü Vicente Del Bosque, amacının iyi bir ekip yaratmak olduğunu söyledi. 
     Beşiktaş'ın bu sezon yaptığı ilk hazırlık maçında Danimarka Birinci Ligi takımlarından Brondby'i 2-0 yendiği maçla ilgili olarak siyah-beyazlı kulübün resmi internet sitesine açıklamalarda bulunan İspanyol teknik adam, eksik yönleri görmek açısından maçın faydalı olduğunu belirterek, şunları kaydetti 
     ''23 antrenmandan sonra 1 hazırlık maçı oynamamız iyi oldu. Bugüne kadar eksik olan yönlerimizi gördük. Bazı oyuncularım kendilerini çok zorladılar ama bizim için çok iyi bir maç olduğunu söyleyebilirim. Aşağı yukarı hiçbir yabancı oyuncu olmadan oynadık. Bir maçla en çok hangi bölgelerde aksadığımızın analizini yapmak doğru değil. Doğru olan yavaş yavaş iyiye gitmektir. Maçta hem iyi hem de kötü şeyler oldu. Kötü konular hakkında kendimizi geliştirerek hatalarımızı kapatmamız gerekiyor. Gördüğümüz ufak hataları da yavaş yavaş kapatacağız. 
     Oyun sistemi konusunda her zaman katı kurallara bağlanmamak lazım. Oyun tarzına ve döneme göre sistem değişecektir. Takımı geliştirme adına bunlar üzerinde de çalışacağız. Biz sahada iyi bir kondisyon arıyoruz. Amacım iyi bir ekip yaratmak ve bu yönde arayışlar içerisindeyim.'' 
     
</TEXT>
</DOC>
