<DOC>
<DOCNO> 278141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sontur13.html </URL>
<DATE> 2004/10/07/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Sır cinayet aydınlandı 
</HEADLINE>
<TEXT>

     Erhan GÖGEM KIRIKKALE, DHA 
KIRIKKALE'nin Delice İlçesi yakınlarında ölü bulunan sabıkalı Harun Oflaz'ın cezaevinden arkadaşları Sinan Özmuk ve Tuncer Günal tarafından öldürüldüğü belirlendi. Yakalanan Özmuk ile Günal tutuklanarak cezaevine gönderildi. 
     15 gün önce meydana gelen olayda poliste 20 ayrı suç kaydı bulunan ve oto hırsızlıı suçundan arandığı belirtilen 32 yaşındaki Harun Oflaz, başına sıkılan iki kurşunla öldürülmüş bulundu. Delice jandarması tarafından yapılan araştırma sonucu cinayet zanlısı olarak oto hırsızlığından kaydı bulunan 27 yaşındaki Tuncer Günal gözaltına alındı. 
     Günal, cinayeti arkadaşı 23 yaşındaki Sinan Özmuk'un işlediğini söyledi. Günal ile Özmuk'un, cezaevinden arkadaşları olduğu anlaşılan Oflaz'ı çalıntı otomobille ilçe dışına çıkarıp öldürdükleri saptandı. 
     Araştırmayı derinleştiren jandarma, cinayet zanlısı Özmuk'u Çerikli Beldesi'nde bir düğünde yakaladı. Oflaz'ı öldürdüğünü kabul eden Özmuk ile Günal sevk edildikleri adliyede çıkarıldıkları nöbetçi mahkeme tarafından tutuklanarak cezaevine gönderildi. 
     
</TEXT>
</DOC>
