<DOC>
<DOCNO> 254183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sontur05.html </URL>
<DATE> 2004/07/09/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Eşim karnıma oturup düşük yapmama neden oldu' 
</HEADLINE>
<TEXT>

     Hakan TÜRKTAN ESKİŞEHİR, DHA 

ESKİŞEHİR'de, Deniz Ağdemir 23 , eşi Halil Ağdemir'den 22 kendisini dövüp karnındaki bebeğin düşmesine neden olduğunu ileri sürerek şikayetçi oldu. Tutuksuz yargılanan Halil Ağdemir, suçlamaları kabul etmedi. 
     Ağır Ceza Mahkemesi'ndeki duruşmada, Deniz Ağdemir, 6 ay önce askerden gelen 3 yıllık eşi Halil Ağdemir'e hamile olduğunu söylediğinde, büyük bir tepkiyle karşılaştığını belirtti. Deniz Ağdemir, "Eşim bu habere sevineceği yerde, Bu bebeğin babası kim ' diyerek beni dövdü. Yere düştüğümde karnımın üzerine oturup, zıpladı. Ertesi gün kanamam başladı. Doktora gittiğimde düşük yaptığımı öğrendim ve kürtaj oldum'' diye konuştu. 
     Ağır Ceza Mahkemesi'nde, 2 yıldan 5 yıla kadar hapis istemiyle tutuksuz yargılanan Halil Ağdemir ise suçlamaları kabul etmedi. Halil Ağdemir, "Eşimin bünyesi zayıf olduğu için karnındaki 1.5 aylık bebeği düşürdü. Ben onu dövmedim. Uzun süredir ondan ayrı yaşıyorum. Ayrıca boşanma davamız da sürüyor. Benden bir an önce boşanmak için yalan söylüyor'' dedi. 
     Mahkeme Heyeti, doktor raporlarının incelenmesi için duruşmayı erteledi. 

     
</TEXT>
</DOC>
