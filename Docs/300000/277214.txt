<DOC>
<DOCNO> 277214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sonspo22.html </URL>
<DATE> 2004/10/04/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Üç büyükler, dünya klasmanında kayıp .. 
</HEADLINE>
<TEXT>

     Birinci Süper Futbol Ligi'nde aldığı başarılı sonuçlarla şampiyonluk yarışının en iddialı takımlarından biri olduğunu ispatlayan Trabzonspor, bu yükselişini Dünya Sıralaması'na da yansıttı. 
     Uluslararası Futbol Tarihi ve İstatistikleri Federasyonu'nun IFFHS Ekim ayı Dünya Sıralaması değerlendirmesinde bordo-mavili ekip, 164 puanla 5 sıra yükselerek 39.'luğa çıkarken, en başarılı Türk ekibi olma gururunu da yaşadı. 
     Dünya sıralamasında Gençlerbirliği, 4 sıra düşmesine rağmen Trabzonspor'un hemen arkasından 163 puanla 40. olurken, Gaziantepspor ise 142 puanla . sırada kendine yer buldu. 
     
     ''3 BÜYÜKLER'' KAYIP 
     Türk futbolunun ''3 Büyükler''i olarak adlandırılan Galatasaray, Fenerbahçe ve Beşiktaş, Dünya Sıralaması'nda Anadolu takımlarının gerisinde kaldı. 
     UEFA Kupası ve Süper Kupa'yı kaldırdığı 2000 yılında zirveye kadar çıkan Galatasaray, Ekim ayı değerlendirmesinde 69., Fenerbahçe 79. ve Beşiktaş ise 104. durumda. 
     Ayrıca, Denizlispor 255., Malatyaspor 288. ve Konyaspor da 319. sırada kendilerine yer bularak dünyanın en iyi 350 takımı arasında yer aldılar. 
     
     ZİRVE MANCHESTER UNİTED'IN 
     Dünya sıralamasında İngiltere'nin dev kulübü Manchester United, zirve koltuğunu zor günler yaşayan yıldızlar topluluğu Real Madrid'in elinden aldı. 
     1. Manchester United İngiltere. 
     2. Real Madrid İspanya. 
     3. Valencia CF İspanya 
     4. Arsenal FC İngiltere 
     5. CA Boca Juniors Arjantin 
     6. Milan AC İtalya 
     7. Sao Paulo Brezilya 
     8. River Plate Arjantin 
     9. FC Juventus İtalya 
     10. FC Porto Portekiz 
     39. Trabzonspor Türkiye. 
     40. Gençlerbirligi Türkiye 
     . Gaziantepspor Türkiye 69. Galatasaray Türkiye 
     79. Fenerbahçe Türkiye 
     104. Besiktas Türkiye 
     255. Denizlispor Türkiye 
     299. Malatyaspor Türkiye 
     319. Konyaspor Türkiye 
     
</TEXT>
</DOC>
