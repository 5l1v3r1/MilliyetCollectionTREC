<DOC>
<DOCNO> 254341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sondun15.html </URL>
<DATE> 2004/07/10/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
İngiltere'de İmam Kardavi'nin tutuklanamayacağı açıklandı... 
</HEADLINE>
<TEXT>

     İngiltere Kraliyet Başsavcılığı, Londra Metropolitan polis teşkilatı tarafından teslim edilen dosyanın, bir haftadır İngiltere'de bulunan İmam Yusuf El Kardavi'nin tutuklanmasına yetecek delil içermediğini açıkladı. 
     Savlılık tarafından konuyla ilgili olarak yapılan açıklamada, Metropolitan polis teşkilatı tarafından teslim edilen dosyanın incelendiği, ancak dosyadaki konuşma metinleri ve diğer deliller arasında suç unsuruna rastlanmadığı kaydedildi. 
     Açıklamada, ''Tarafımıza teslim edilen ve incelenen dosyada herhangi bir suç unsuruna rastlanmadığı Metropolitan polisine bildirilmiştir'' denildi. 
     Londra Belediye Başkanı Ken Livingstone'ın daveti üzerine Pazartesi günü İngiltere'ye gelen İmam Yusuf El Kardavi, Yahudi lobileri tarafından Filistin'deki intihar saldırılarını cesaretlendirmekle suçlanıyordu. 
     
</TEXT>
</DOC>
