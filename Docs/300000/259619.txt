<DOC>
<DOCNO> 259619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/son/sonyas07.html </URL>
<DATE> 2004/07/31/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Ehliyet hocası, 43 yıldır ehliyetsiz araç kullanıyormuş... 
</HEADLINE>
<TEXT>

     Almanya'nın başkenti Berlin'de bir dönem ehliyet hocalığı yapan Wolf-Dieter R. 61 adlı Almanın 43 yıldır ehliyetsiz araç kullandığı ortaya çıktı. 
     Berlin polisi, son olarak Berlin'den Hamburg, Hannover, Polonya ve Çek Cumhuriyeti'ne paket taşımacılığı yapan Almanın, Polonyalı bir kadın sürücünün otomobiline arkadan çarpmasından sonra ehliyeti olmadığının ortaya çıktığını bildirdi. 
     Wolf-Dieter R, ''43 yıldır ehliyetsiz araç kullanıyorum. Bugüne kadar yaklaşık 1000 kişiye ehliyet verdim. Sınav korkum olduğu için bugüne kadar kendim ehliyet almak için başvuruda bulunmadım'' dedi. 
     Wolf-Dieter R, emekliliğine 2 yıl kala bu olayın ortaya çıkmasının hayatını altüst ettiğini kaydetti. 
     Avukat Susanne Werner ise ''Wolf-Dieter R'nin 43 yıldır kaza yapmamasının ve çoğu kişiden daha iyi araç kullanmasının yargıçlar tarafından dikkate alınacağına inandığını'' söyledi. 
     
</TEXT>
</DOC>
