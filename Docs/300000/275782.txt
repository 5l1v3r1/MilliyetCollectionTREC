<DOC>
<DOCNO> 275782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/guncel/gun01.html </URL>
<DATE> 2004/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Camide kadına yer yok 
</HEADLINE>
<TEXT>


Diyanet, Din Ş rası'nda, Avrupa'dan gelen kadın vaizlerin cuma ve bayram namazlarında camilerde kadınlara da yer verilmesi talebini, "Erkeklere bile yer yok" gerekçesiyle reddetti 

ÖMER ERBİL İstanbul 

Diyanet İşleri Başkanlığı'nca düzenlenen "3. Din Ş rası"nda, Avrupa'dan gelen kadın vaizler "cuma ve bayram namazlarında kadınlara da yer verilmesini" istedi. Hararetli tartışmalara neden olan istek, Diyanet'in "Erkeklere bile yer yok, kadınlara nasıl yer bulalım" görüşü üzerine kabul edilmedi ve sonuç bildirgesinde yer almadı. 

'Yer bulamayız' 
20 - 24 Eylül'de Ankara'da düzenlenen "3. Din Ş rası"nda, kadın vaizler, din eğitimi için hutbelerin önemli olduğunu, camilere alınmayan kadınların bu bilgilerden mahrum kaldığını bildirdiler. Kadın vaizler, hutbe verilen cuma ve bayram namazlarında kadınlara özel cami içinde bölüm ayrılmasını talep ettiler. Ancak Diyanet İşleri Başkanlığı yetkilileri, kadınlara yer bulamayacaklarını bildirdiler. Ş raya katılan Prof. Dr. Beyza Bilgin de, kadın vaizlerin talebini haklı bulduğunu belirterek destek verdi. Ancak sonuç değişmedi. 
Caminin erkeklerin tekelinde olmadığını vurgulayan Bilgin, "Kadınlar kutsal günlerde kendilerine yer ayrılmadığı için eğitilemiyorlar. Çünkü hutbeler gerçekten eğitici bilgiler içeriyor" dedi. 

'Bu anlayış yanlış' 
Prof. Dr. Bilgin, sözlerini şöyle sürdürdü "Peygamberimiz önem vermiş, 'İlle kadınlar katılsın' istemiştir. Şimdi ise tam tersi yaşanıyor. Diyanet görevlileri, 'Erkeklere bile yer yok, kadınlara nasıl bulalım' şeklinde karşılık veriyor. Bu anlayış yanlış. Cami sadece erkeklerin ibadet yeri değil. Sonuç bildirisinde bu konuyla ilgili bir madde yoktu. Bu uygulama sadece Avrupa'da değil, Türkiye'de de olmalı." 

Aleviler Sorunu AB'ye bırakmayın 

Aleviliğin de tartışıldığı ş rada tebliğ hakkı verilmeyen Alevi temsilci Musa Karakaş, "Toplantı neticesinde Alevi Bektaşi meselesine değinilmedi... 'Avrupa Birliği'ne girdiğimizde dayatma ile karşılaşmamak için sorunu içimizde çözelim' dedim. Sayın Bardakoğlu bunun ayrıca ele alınacağını söyledi" dedi. Türkiye Kültür Sanat Vakfı Başkanı Yusuf Dağ ise, Hacı Bektaş, Mevlana gibi isimlerin camilerde anlatılmasının sonuç bölümüne girdiğini söyledi. 


</TEXT>
</DOC>
