<DOC>
<DOCNO> 283647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/yasam/ayas.html </URL>
<DATE> 2004/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğlence k busla bitti 
</HEADLINE>
<TEXT>


Ramazan eğlencesinde tanıştığı gence uyuşturucu ilaç verip tecavüz ettiği iddia edilen Tural Sütemen tutuklandı 

İSMAİL AKDUMAN Samsun DHA 

Samsun'da, iftar sonrası Ramazan eğlencesinde tanıştığı S.K. adlı gence uyuşturucu ilaç vererek tecavüz ettiği öne sürülen Tural Sütemen tutuklandı. 
Cumhuriyet Meydanı'nda Büyükşehir Belediyesi'nin düzenlediği eğlenceye giden evli ve 1 çocuk babası Sütemen 22 , burada S.K. 15 ile tanıştı. Bir süre sohbet eden Sütemen ile S.K., daha sonra Esentepe Parkı'na giderek bir ateş yaktılar ve içki içerek sohbeti sürdürdüler. İddiaya göre Sütemen, üşüdüğünü söyleyip evine dönmek isteyen S.K.'ye "Bunlardan iç, ısınırsın" diyerek uyuşturucu etkisi olan ve yeşil reçeteyle satılan bir ilaçtan 5 adet verdi ve ilacın etkisiyle sızan gence tecavüz etti. 
Sabah kendine gelip polise giden S.K., "Üşüdüğüm için ilaçları içtim. Sonra kolumu kaldıramaz hale geldim. Beni yüzüstü yatırıp pantolonumu çıkardı. Karşı koyamadım" diye ifade vererek şik yetçi oldu. 

'Kuran satıyorum' 
Gözaltına alınan Sütemen ise suçlamayı reddederek, "Ben Kuran satarak geçimimi sağlarım. Böyle şey yapmam. Kendi kullandığım yeşil reçeteli Rivodril ilaçtan verdim. Sonra ben de içtim. Sonrasını hatırlamıyorum" dedi. Adliyeye götürüldüğünde ilacın etkisiyle savcılık kapısında uyuya kalan Sütemen, tutuklanarak cezaevine gönderildi. 



</TEXT>
</DOC>
