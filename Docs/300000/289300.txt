<DOC>
<DOCNO> 289300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sontur03.html </URL>
<DATE> 2004/11/16/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Trafik canavarı bayram yapıyor 
</HEADLINE>
<TEXT>

     Bursa'nın Orhangazi ilçesinde meydana gelen kazada dört kişi hayatını kaybetti Ramazan Bayramı'nın son iki gününde yurt genelinde meydana gelen trafik kazalarında 22 kişi öldü, kişi yaralandı. 
     Türkiye genelinde meydana gelen trafik kazaları 
     Son olarak Kayseri'de meydana gelen trafik kazasında beş kişi öldü, altı kişi de yaralandı. 
     Ali Yaman'ın kullandığı otomobil, Osman Kavuncu Bulvarı Toyota kavşağında, sürücüsünün kimliği henüz belirlenemeyen bir otomobille çarpıştı. 
     Kazada, Mehmet Ali Orhan, Özden Ekinci, Mehmet Orhan, Ali Yaman, Nuri Aytaç Doğan, Yakup Yılmaz, Sohbet Orhan, Hatice Orhan, Şerife Orhan ve kimliği henüz belirlenemeyen iki kişi yaralandı. 
     Yaralılar, Kayseri Devlet Hastanesi ile Erciyes Üniversitesi Tıp Fakültesi Hastanesi'nde tedavi altına alındılar. 
     Yaralılardan, Mehmet Ali Orhan, Özden Ekinci, Mehmet Orhan ve kimliği belirlenemeyen iki kişi, kurtarılamadı. 
     Kazayla ilgili soruşturma ise sürdürülüyor 
     
     Kocaeli'nde trafik kazası Dört ölü 
     Kocaeli'nin Gölcük İlçesi'ne bağlı Halıdere Beldesi'nde, D-130 karayolunda iki otomobilin çarpışması sonucu meydana gelen kazada, dört kişi öldü, üç kişi de yaralandı. 
     Kayseri-Sivas karayolunun 15’inci kilometresinde, bir otomobil bir kamyonla çarpıştı. Kazada, bir kişi öldü, üç kişi yaralandı. 
     Üsküdar'dan Kadıköy'e giden otomobil, yolda kontrolden çıkarak bariyerlere çarptı. Kazada bir kişi öldü, bir kişi yaralandı. 
     
     Aynı yerde yarım saat arayla iki kaza 
     E-5 Karayolu Küçükçekmece Cennet Mahallesi mevkiinde de akaryakıt tankeri, maddi hasarlı bir kazanın tespitini yapan ekip otosuyla çarpıştı. Boş olduğu belirtilen tanker, daha sonra park halindeki iki otomobille çarparak durdu. Kazada iki polis hafif şekilde yaralandı. 
     Bu kazanın yaklaşık 150 metre gerisinde yarım saat sonra meydana gelen kazada da bir cip, arkadan çarptı. Kaza sonucu takla atan dolmuşta bulunan bir yolcu yaralandı. 
     Yalova'dan akraba ziyareti için Bursa'ya gelen bir ailenin içinde bulunduğu bir otomobil, ilçeye bağlı Keramet Köyü kavşağında, bir minibüsle çarpıştı. Çarpışma nedeniyle dört kişi öldü, beş kişi yaralandı. 
     Tokat'ın Erbaa İlçesi'nde, bir otomobil, Gazi Bulvarı'nda, yol kenarındaki elektrik direğine çarptı. Kazada, araçta sıkışan bir kişi hayatını kaybetti, bir kişi yaralandı. 
     Samsun'un Çarşamba İlçesi'nde, bir otomobil, Dörtyol yöresinde, kamyonla çarpıştı. Kazada dört kişi yaralandı. 
     Eskişehir'de, plakasız bir motosiklet Esentepe Mahallesi'nde devrildi, iki kişi yaralandı. Eskişehir'de Tolgahan Özbek yönetimindeki motosiklet, Yeni Mahalle'de, sulama kanalına düştü, motosiklet sürücüsü yaralandı. 
     Samsun'dan Ordu yönüne giden bir otomobil, ilçe girişinde tali yoldan ana yola girmek isteyen ciple çarpıştı. Kazada, sekiz kişi yaralandı. 
     Denizli'de, bir otomobil, Tavas-Denizli karayolunun 12’inci kilometresinde, önündeki başka bir otomobille çarpıştıktan sonra kontrolden çıkarak, karşı yönden gelen başka bir araçla çarpıştı. Kazada, üç kişi yaralandı. 
     Dinar-Isparta karayolunun üçüncü kilometresinde otomobil, karşı yönden gelen otomobille çarpıştı, bir kişi öldü, yedi kişi yaralandı. Yakınlarının trafik kazası geçirdiğini öğrenerek yola çıkan üç kişi Havran İlçesi'ne bağlı Küçükşapçı Köyü mevkiinde yol kenarında bulunan ağaçlara çarptı. Kazada, bir kişi öldü, bir kişi yaralandı. 
     Yozgat'tan Kayseri yönüne bir kamyon, Sarıkaya-Sorgun karayolunun Çayözü mevkiinde, bir otomobille çarpıştı, iki kişi öldü, iki kişi yaralandı. 
     Edirne'nin Keşan İlçesi'nden Uzunköprü yönüne giden otomobil, şarampole yuvarlandı. Kazada bir kişi öldü, iki kişi yaralandı. 
     Bayram şekeri toplamaya giden bir çocuğu kamyon ezdi Bursa'nın Orhangazi İlçesi'nde, meydana gelen trafik kazasında, bayram şekeri toplamak için dolaşan 10 yaşındaki bir çocuk , İznik Caddesi'nde, topladığı bayram şekerleriyle yolun karşısına geçmek isterken, kamyonun altında kalarak, feci şekilde can verdi. 
     
</TEXT>
</DOC>
