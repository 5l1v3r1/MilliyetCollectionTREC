<DOC>
<DOCNO> 265332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/sontur28.html </URL>
<DATE> 2004/08/21/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Test sürüşü canına mal oldu... 
</HEADLINE>
<TEXT>

     Mersin'de bir oto tamircisi, tamir ettiği araçla test sürüşü yaparken, araç sahibinin ölümüne neden oldu. 
     Emniyet Müdürlüğü yetkililerinden alınan bilgiye göre, Engin Karaca 29 , 33 SF 509 plakalı otomobilini tamir için Sanayi Sitesi'ndeki Hıfzı Yedigöl'e ait atölyeye götürdü. Tamirin ardından araç sahibiyle test sürüşüne çıkan tamirci Hıfzı Yedigöl'ün kullandığı otomobil, Akdeniz Caddesi'ndeki İpek Oteli önünde, park halinde bulunan bir araca arkadan çarptı. 
     Kazada ağır yaralanan araç sahibi Engin Karaca, kaldırıldığı Mersin SSK Hastanesi'nde kurtarılamadı. 
     Yetkililer, kazadan sonra olay yerinden kaçan tamircinin yakalanmasına çalışıldığını, soruşturmanın sürdürüldüğünü bildirdiler. 
     
</TEXT>
</DOC>
