<DOC>
<DOCNO> 290403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sondun21.html </URL>
<DATE> 2004/11/20/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Papadopulos Türkiye'nin Kıbrıs Cumhuriyeti ni tanıması kaçınılmazdır 
</HEADLINE>
<TEXT>

     Güney Kıbrıs Rum yönetimi lideri Tasos Papadopulos, '' Kıbrıs Cumhuriyeti nin Türkiye tarafından tanınmasının kaçınılmaz olduğunu'' iddia etti ve ''Konu bunun ne zaman olacağıdır. 17 Aralık'tan önce mi yoksa sonra mı '' dedi. 
     Rum basınında çıkan haberlere göre, Papadopulos, İtalya dönüşünde Larnaka Havaalanı'nda yaptığı açıklamada, ''Türkiye'nin Kıbrıs Cumhuriyeti ni tanımasının hem Avrupa Birliği AB hem Kıbrıs Cumhuriyeti ne karşı yükümlülüğü olduğunu'' savundu. 
     Papadopulos, '' Kıbrıs Cumhuriyeti nin Türkiye tarafından tanınmasıyla ilgili'' bir soruya karşılık şunları söyledi 
     'Tanınma kaçınılmazdır. Konu bunun ne zaman olacağıdır. 17 Aralık'tan önce mi yoksa sonra mı Biz bunu, hem Kıbrıs Cumhuriyeti hem de AB'ye karşı Türkiye'nin bir yükümlülüğü olarak görmekteyiz.'' Papadopulos, ''hükümetinin Kıbrıs Türklerinin ekonomik açıdan güçlenmesini desteklediğini'' belirterek, ''Kıbrıs Türklerinin ekonomik tecrit edilmişliğinin doğru olmadığını'' söyledi. 
     ''İtalya Başbakanı Silvio Berlusconi, 'Lefkoşa'nın görüşlerine anlayış gösterdi mi '' sorusu üzerine Papadopulos, şunları kaydetti 
     ''Sanırım evet. Bizim görevimiz mümkün olduğunca inandırıcı şekilde tutumumuzu izah etmek ve mümkün olduğunca karşı tarafın görüşlerini de anlayışla karşılamak ve olabilecekler konusunda bir uzlaşma sağlamaktır. İtalya'nın Türkiye'ye müzakere tarihi verilmesini desteklediği gizli bir şey değildir. Türkiye'nin AB ve üye olan her devlete karşı sorumluluklarını yerine getireceği koşuluyla biz de bu tutumu destekliyoruz. Bu bağlamda temaslar yapılıyor ve Türkiye'nin sorumluluklarını yerine getirmesi için uzlaşıcı bir öneri getirilmesi yönünde çabalar sürüyor.'' 
     
     ''YENİ CEPHE AÇMANIN ZAMANI DEĞİL'' 
     Güney Kıbrıs'ın, ''NATO'nun 'Barış İçin Ortaklık' örgütüne katılmasına nasıl bakıyorsunuz '' sorusuna Papadopulos, ''2002 Kopenhag zirvesinin 'Kıbrıs' ve Malta'yı AB'nin bazı faaliyetlerinden men eden kararı var. Barış İçin Ortaklık başka şey. Sanırım bundan öte bizi çok daha ciddi şekilde meşgul eden daha ciddi konular var'' yanıtını verdi ve şunları ekledi 
     ''Barış İçin Ortaklık örgütünde yerimiz vardır. Ancak şu anda bana göre ikincil bir konu üzerinde yeni cephe açmanın ve yeni çaba başlatmanın zamanı değildir.'' 
     
</TEXT>
</DOC>
