<DOC>
<DOCNO> 274339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sontur08.html </URL>
<DATE> 2004/09/23/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Melih Eczacıbaşı'nın cenazesi, Cumartesi günü toprağa verilecek... 
</HEADLINE>
<TEXT>

     İstanbul'da dün ölen Eczacıbaşı Topluluğu'nun kurucusu merhum Dr. Nejat F. Eczacıbaşı'nın kardeşi Melih Eczacıbaşı 82 , 25 Eylül Cumartesi günü toprağa verilecek. 
     Eczacıbaşı Holding Yönetim Kurulu Başkanı Bülent Eczacıbaşı ve Yönetim Kurulu Başkan Yardımcısı Faruk Eczacıbaşı'nın amcası, İstanbul Kültür ve Sanat Vakfı Başkanı Şakir Eczacıbaşı'nın ağabeyi olan Melih Eczacıbaşı, Teşvikiye Camii'nde öğleyin kılınacak namazın ardından Nakkaştepe Mezarlığı'nda toprağa verilecek. 
     Amerikan Hastanesi'nde tedavi gördüğü sırada hayatını kaybeden Melih Eczacıbaşı, İstanbul Üniversitesi Eczacılık Fakültesi'ni bitirdi. 
     Kuruluş yıllarından itibaren Eczacıbaşı İlaç Sanayi ve Ticaret A.Ş.'nin yönetiminde görev yapan Melih Eczacıbaşı, Eczacıbaşı Holding Yönetim Kurulu üyeliğinden emekli oldu. 
     
</TEXT>
</DOC>
