<DOC>
<DOCNO> 256089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/sondun06.html </URL>
<DATE> 2004/07/17/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Çin'de 6 kişi idam edildi... 
</HEADLINE>
<TEXT>

     Çin'de dün idam cezasına çarptırılan 6 kişinin cezalarının infaz edildiği bildirildi. 
     Halk Mahkemeleri gazetesine göre, Wuhan'da, bir üniversite öğretim üyesini öldürüp arabasını, parasını ve cep telefonunu gasp ettikleri için mahkum olan 3 kişi, enselerine birer kurşun sıkılarak idam edildi. 
     Gazete, başkent Pekin'de de bir devlet kuruluşunda üst düzey yönetici olarak çalışan ve yaklaşık 2 milyon doları 3 trilyon lira zimmetine geçirmekten suçlu bulunan Liu Weifeng'in cezasının infaz edildiğini yazdı. 
     Önceden tasarlayarak cinayet işleyen diğer 2 kişinin, yine başkent Pekin'de idam edildiği belirtildi. 
     Gazete, bugün de bir ilkokul kantininde çalışan, kötü iş koşullarını ve az bulduğu ücretini protesto etmek için çocukların yiyeceklerine fare zehiri koyarak 215 öğrencinin mide zehirlenmesi geçirmesine neden olan bir görevlinin idam edileceğini bildirdi. 
     Çin'de idam cezaları, kentlerdeki yüksek mahkemeler tarafından veriliyor. Suçlu üst düzey bir memursa, Yüce Divan'ın kararı esas alınıyor. 
     
</TEXT>
</DOC>
