<DOC>
<DOCNO> 286648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/soneko08.html </URL>
<DATE> 2004/11/06/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Afşin'de 5 santrali 50 yıl boyunca besleyebilecek kömür rezervi bulunuyor 
</HEADLINE>
<TEXT>

     Afşin-Elbistan B Termik Santralı Müdürü Ali Rıza Köknal, ''Afşin'de 5 santralı 50 yıl boyunca besleyebilecek kömür rezervi bulunuyor'' dedi. 
     Köknal yaptığı açıklamada, A Santralı'nın çalışır durumda olduğunu, B Santralı birinci ünitesinin faaliyette olduğunu belirterek, diğer ünitelerinde 2005 yılının ilk aylarında tamamlanacağını söyledi. 
     C Santralı'nın yeri ve kömür havzasının belirlendiğini ifade eden Köknal, ''D-E-F santrallarının da yapılması gündemde. Çünkü Afşin'de 5 santralı 50 yıl boyunca besleyecek kömür rezervi bulunuyor'' diye konuştu. 
     Köknal, 16 Eylül tarihinde santralın bir yangın geçirdiğini, B Santralı'nın birinci ünitesinde çıkan bu yangının iki haftalık bir gecikmeye neden olduğunu kaydetti. 
     Yangının ardından tamirat yapılarak ünitenin şu anda tam kapasite ile çalıştığını ifade eden Köknal, şöyle konuştu 
     ''Çevre kirliliğini önleme, kül, caruf gibi atıkların kömür havzasına gömülmesi çalışmaları devam etmektedir. Atıkların üstü toprakla örtülerek ağaçlandırma çalışmaları yapılmaktadır. Bu kapsamda 38 bin ağaç dikmeyi hedefledik. Bunun 3 bin adeti dikildi, 5 bin adette kasım ayında dikilecek. 
     Termik santralımızda üretilen enerjinin kilovat saati 3 cent olarak teorik bir hesap yapılmış ancak, bu miktar 1.42 cente kadar düşecektir. Bu maliyet doğalgaza göre çok aşağılardadır.'' 
     
</TEXT>
</DOC>
