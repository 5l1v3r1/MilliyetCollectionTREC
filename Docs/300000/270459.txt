<DOC>
<DOCNO> 270459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sontur01.html </URL>
<DATE> 2004/09/09/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Ambulansın çarptığı genç hastanede öldü .. 
</HEADLINE>
<TEXT>

     İzmir'in Konak ilçesinde, ambulans şoförünün çarptığı genç, kaldırıldığı hastanede öldü. 
     Torbalı ilçesinden aldığı yeni doğan ve hasta olan bebeği, Dr. Behçet Uz Çocuk Hastanesi'ne getiren 35 LU 588 plakalı ambulansın şoförü Onur Eşsiz 35 , Karabağlar Yeşillik Caddesi'nde yolu yaya geçmek isteyen Önder Maltepe 16 adındaki gence çarpmıştı. 
     Karabağlar Cumhuriyet Lisesi öğrencisi olduğu öğrenilen Önder Maltepe, kaza yapan ambulans şoförü Eşsiz tarafından, Yeşilyurt Atatürk Eğitim ve Araştırma Hastanesi'ne kaldırıldı. Beyin Cerrahi Servisi'nde bitkisel hayata giren ve makineye bağlanan genç, sabaha karşı hayatını kaybetti. 
     Ambulans şoförü Onur Eşsiz polis tarafından gözaltına alınırken, bebek başka bir ambulansla Dr. Behçet Uz Çocuk Hastanesi'ne gönderildi. 
     
</TEXT>
</DOC>
