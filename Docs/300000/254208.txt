<DOC>
<DOCNO> 254208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sontur30.html </URL>
<DATE> 2004/07/09/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Ayrı yaşadığı eşine gitmek için taksi gasp etti 
</HEADLINE>
<TEXT>

     İstanbul'dan, dört çocuğuyla birlikte ayrı yaşadığı eşine gitmek için taksi gasp eden kişi, eşinin bulunduğu Bursa'nın İnegöl İlçesi'nde, bagaja kilitlediği sürücü kurtulunca yakalandı. 
     Bursa Emniyet Müdürlüğü yetkililerinden aldığı bilgiye göre, kimlikleri açıklanmayan 6-13 yaşları arasındaki dört çocuğuyla Büyükçekmece Adliyesi yakınındaki ''Sahil Taksi Durağı''na giden Ahmet K 44 , 34 M 0057 plakalı taksiye binerek, sürücü Erkan Topatan'a Çatalca'ya gitmek istediklerini söyledi. 
     Taksi seyir halindeyken yola yakın bir köyden arkadaşını da alacağını söyleyerek sürücüyü ormanlık alana yönlendiren zanlı, tenha bir yerde silah tehdidiyle durdurduğu sürücüyü ellerinden bağlayarak bagaja koydu. 
     Gasp ettiği taksiyle, bir süredir ayrı yaşadığı Sevgi K'nın bulunduğu Bursa'nın İnegöl İlçesi'ne gelen ve Atatürk Bulvarı'nda aracı parkeden Ahmet K, bagajı açınca ellerindeki bağı önceden çözen sürücü araçtan atlayarak zanlıya saldırdı. 
     Polisin müdahale ettiği olayda, kaçmaya çalışırken yakalanan ve ifadesinde, ''çocuklarıyla birlikte ayrı yaşadığı eşini görmek için ilçeye geldiğini'' söylediği öğrenilen zanlının sorgulaması sürüyor. 
     
</TEXT>
</DOC>
