<DOC>
<DOCNO> 261942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/spor/aspo.html </URL>
<DATE> 2004/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk dakika golü 
</HEADLINE>
<TEXT>


Henüz ilk dakikada golü yedi sporseverler. Teröristler sezona hızlı girdiler. Ancak yağma yok bu kez Fair play takımı kazanana kadar mücadele sürecek. Diğerleri çaresiz, yok olup gidecek 

TAMER BAĞLAN SÜPER LİG PANORAMA 


Henüz ilk maçın ardından gerçek futbolseverin suratına iniverdi tokat. Rize'den dönmekte olan Fenerbahçe otobüsü Trabzon yolunda taşlandı... 
İki gün sonra konuk Diyarbakır tribünlerinden atılan spora yabancı maddelerle İstanbulspor teknik direktörü Erol Tok yüzünden yaralandı... 
Ancak, "Bunun için mi bekledik " karamsarlığı bir an olsun düşse de aklımıza, bu kez yağma yok İlk dakika golüyle dağılmayacağız, sonuna kadar dimdik ayakta duracağız, bu akılsız, fikirsiz çapulcular karşısında. Sporseversek eğer, mücadeleyi bırakmayıp spor galip gelene dek yarışacağız... 
Yalnızca çapulcular da olmayacak bu kez hedefimiz. Onlara tedbir almayan, iyi niyet gösteren, çıkarları için omuz ya da yol verenlerle, hak ettikleri cezayı, yasalara rağmen kendilerine ödetmeyenlerle de uğraşacağız... 
Dedik ya Yağma yok bu kez. Sporun temiz yüzünün, ne idüğü belirsizler yüzünden kirlenmesine fırsat tanımayacağız... 

Özlemiştik 
Yine de "Merhaba" futbol. Doğrusu özlemiştik. Henüz tam havaya giremedik, ancak Yattara, Jaba, Hakan Şükür derken, bayağı keyiflendik. Rize'de iki farklı devre, Malatya'da son dakika golü, Kayseri'de Yattara gösterisi, İstanbul'da Hakan Şükür klasiği, Erzurum'da 'Jaba' adlı yeni Brezilya dizisi ve henüz gösterime girmeyen Juanfran'ı, Alex'i... Belli ki, gösterişli, çekişmeli ve heyecan dolu bir yarış bekliyor bizi. 

Hoşgeldin 
Sezonun yenisi Ankara Büyük Şehir Belediyesi, 47. sezonundaki Türkiye 1. Ligi'nin 62. takımı. Bu özelliği başta olmak üzere, maddi olanakları ve Samet Aybaba yönetimindeki yeniden yapılanan kaliteli kadrosuyla Melih Gökçek gibi güçlü bir siyasinin liderliğinde ne yapacağı merak konusu. Astronomik ücretler ödemeden yaptıkları yerli ve yabancı transferlerin yerindeliği ise, iyi işler yapabileceklerinin en güzel göstergesi. 

Bol keseden 
Kartlar ve penaltılar bol keseden uçtu ligin ilk haftasında. Kora kor mücadeleye engel oluşturabilecek bu uygulama haklı olarak eleştirildi. Öne çıkan bu kafanın futbolumuzu mücadele yönünden Avrupa'nın gerisinde bırakabileceği endişesiydi. Cem Papila ve ilk Süper Lig maçına çıkan Vedat Yüksel çok çok iyi, Kuddusi Müftüoğlu ve geçen sezonun büyük umudu Cüneyt Çakır ise haftanın en kötüleriydi. 

Zirveye doğru 
Galatasaray'ın Ali Sami Yen'e dönüşü, Türk futbolunun gol rekortmeninin gösterisiyle daha da renklendi. 100'ler Kulübü dördüncüsü, 209 gollü Hakan Şükür belli ki bu sezon en az iki sıra daha yükselecek. Çok değil, 9 gol sonra Metin Oktay'ı, 11 gol sonra Hami Mandıralı'yı geçip 240 gollü Tanju Çolak'ı hedef seçecek. Ayrıca, bu sezon kulübe üç yeni üye daha gelecek. Hasan Özer 3, Sergen Yalçın 4, yuvaya dönen Cenk İşler ise 10 gol sonra "Dalya" diyecek... 

Haftanın takımı 
TRABZONSPOR Skonto Riga maçının yorgunluğuna rağmen Kayserispor'u sahasında hüsrana uğrattılar, ilk haftanın en flaş galibiyetini aldılar. Oyun disiplininden bir an olsun kopmadılar, kadronun temel direğini oluşturan eksiklere karşın taraflı tarafsız herkesin alkışını topladılar. 

Haftanın hocası 
ZİYA DOĞAN Tüm mesaisini takımına ayırıyor, gece gündüz başarı için çalışıyor. Kadro zaafına rağmen Kayseri galibiyeti onun ne kadar sağlam temeller attığını gösteriyor. Kenarda en az sahadakiler kadar yoruluyor, hırsı ve heyecanıyla yeniden şahlanan Trabzonspor'un yoluna ışık tutuyor. 

Haftanın hakemi 
CEM PAPİLA Geçen sezonki başarılı performansını yeni döneme de taşıdı, Galatasaray - Konyaspor karşılaşmasındaki kusursuz yönetimiyle beğeni topladı. Otoriter kimliği ile futbolcular ile arasındaki mesafeyi ayarında tuttu, verdiği isabetli kararlarla oyunun akıcı seyrine ayrı bir güzellik kattı. 

Gol krallığı Futbolcu Takım Maç Gol Silvinho Jaba Ankara Bl. 1 3 Hakan Şükür Galatasaray 1 3 Van Hooijdonk Fenerbahçe 1 2 İbrahim Yattara Trabzonspor 1 2 

Gol Pası Futbolcu Takım Maç Gol Pası Da Silva Wederson Ankara Bl. 1 1 Jose Sobrinho Ankara Bl. 1 1 Yusuf Şimşek Ankara Bl. 1 1 O.Derelioğlu A.Sebatspor 1 1 

Altın Eldiven Futbolcu Takım Maç Gol Ömer Çatkıç G.Birliği 1 - Michael Petkovic Trabzonspor 1 - Fabio Oliveira Ankara Bl. 1 1 Zafer Özgültekin Ankaragücü 1 1 Murat Şahin Beşiktaş 1 1 S.Hamidou Denizlispor 1 1 

Haftanın Portresi 
HAKAN ŞÜKÜR GALATASARAY 
İŞLEYEN demir ışıldar atasözünün futboldaki en önemli göstergelerinden biri. Yıllar onu eskitemedi, profesyonel yaşantısı ve iş disiplini yeteneklerinin üzerine yeni birikimler eklemesini sağladı. Ali Sami Yen'deki çoşkulu tabloyu ince fırça darbeleri eşliğinde attığı gollerle süsledi, müthiş resitali ile nefes kesti. Cim - Bom'un da, Hakan'ın da Ali Sami Yen'e dönüşü muhteşemdi. 

Kart Cezalıları 
Kırmızı Mustafa Keçeli Denizlispor , 
Gökhan Zan, İlhan Özbay Gaziantepspor 

Haftanın sonuçları 
Galatasaray - Konyaspor 3 - 1 
Hakan Şükür Dk.25, 30 Pen. ve 66 , Altan Dk.35 
Çaykur Rizespor - Fenerbahçe 2 - 2 
Van Hooijdonk Dk.14 Pen. ve 45 , Okan Dk.51 , Serkan Özdemir Dk.66 Pen. 
Malatyaspor - Beşiktaş 1 - 1 
Yunus Dk.20 , Ali Güneş Dk.90 2 
Kayserispor - Trabzonspor 0 - 3 
Yattara Dk.20 ve 79 , Fatih Tekke Dk.72 
Gençlerbirliği - Sakaryaspor 1 - 0 
Youla Dk.9 
Denizlispor - Gaziantepspor 2 - 1 
Kratochvil Dk.9 - Pen. , Ömer Rıza Dk.56 , Jaziri Dk.71 
İstanbulspor - Diyarbakırspor 1 - 1 
Sertan Dk.78 , Yalçın Dk.83 
Samsunspor - Ankaragücü 1 - 1 
Faruk Dk.45 , Cenk Dk.64 
Akçaabat Sebat - B.B.Ankaraspor 1 - 3 
Jaba Dk.24, 83 ve 87 , 
Erman Özgür Dk.60 

Haftanın Maçları 
SALI Trabzonspor - D.Kiev 
PERŞEMBE G.Birliği - Rijeka 
CUMA G.Antep - G.Saray 
CUMARTESİ Ankaraspor - Malatya, A.Gücü - İstanbulspor, D.Bakır - Kayseri, F.Bahçe - Samsun 
PAZAR Sakarya - Denizli, Konya - Ç.Rize, Trabzon - A.Sebat, Beşiktaş - G.Birliği 



</TEXT>
</DOC>
