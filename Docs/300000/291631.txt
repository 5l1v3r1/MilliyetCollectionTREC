<DOC>
<DOCNO> 291631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/siyaset/siy08.html </URL>
<DATE> 2004/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
AB için 3 'Kürt kriteri' 
</HEADLINE>
<TEXT>


GÜVEN ÖZALP Brüksel 


Türkiye - AB Karma Parlamento Komisyonu Eşbaşkanı Joost Lagendijk, Avrupa Parlamentosu çatısı altında düzenlenen "AB, Türkiye ve Kürtler" konulu konferansın ikinci gün oturumunda "Silahlı çatışma sürdükçe Türkiye üye olamaz" dedi. Böylece Kürt sorununun, müzakere sürecinin merkezine oturtulmaya çalışıldığı ortaya çıktı. Türkiye'nin Kopenhag kriterlerini yüzde 80 karşıladığını belirten Lagendijk, Kürt sorunu konusunda Ankara'nın çözmesi gerekenleri "Kürt kimliği, köye dönüş ve güvenlik" olarak sıraladı. Lagendijk, Kürt sorununa ilişkin adımların k ğıt üzerinde kaldığını da vurguladı. Sorunun demokratik yollarla çözülmesi gerektiğini ifade eden DEHAP lideri Tuncer Bakırhan ise, AB'yi PKK - KONGRA - GEL'i terör örgütleri listesine alması nedeniyle eleştirdi. 



</TEXT>
</DOC>
