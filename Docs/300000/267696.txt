<DOC>
<DOCNO> 267696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/guncel/axgun02.html </URL>
<DATE> 2004/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu konu burada kapanmayacak' 
</HEADLINE>
<TEXT>


Atasagun, Kozinoğlu dosyasının tamamlanıp Başbakanlık'a gönderildiğini söyleyerek, "Kararı hukuk verecek" dedi 

ANKARA Milliyet 

MİT Müsteşarı Şenkal Atasagun, organize çete lideri Alattin Çakıcı'nın dosyasıyla ilgili Yargıtay Başkanı Eraslan Özkaya ile temasa geçen MİT Dış Operasyonlar Daire Başkanı Kaşif Kozinoğlu hakkındaki idari soruşturmanın tamamlandığını ve dosyasının Başbakanlığa gönderildiğini söyledi. Genelkurmay Başkanı Orgeneral Hilmi Özkök'ün Gazi Orduevi'nde verdiği 30 Ağustos Zafer Bayramı resepsiyonunda soruları yanıtlayan Atasagun, konuyla ilgili basında yer alan haberlere ilişkin, "Bu konu burada kapanmayacak" dedi. 

Görev ilişkileri 
Atasagun, şöyle devam etti "Yargı çıkarmazsa biz çıkarırız. Bütün bu konuşmalar ne zaman yapılmış, ne zaman yayımlanmış ona bakmak lazım. Mart ve nisan da tahkik t yapılırken niye şimdi gündeme geliyor, ona bakmak lazım. Basın parça parça alıp yayınlıyor. Medyanın yaptığı yargısız infaz. Bu bizi üzüyor. Kararı hukuk verecek." Atasagun, 38 yıllık istihbaratçı olduğunu, MİT'in görev için herkesle ilişki kuracağını da söyledi. 


</TEXT>
</DOC>
