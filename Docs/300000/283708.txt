<DOC>
<DOCNO> 283708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sondun37.html </URL>
<DATE> 2004/10/27/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
ABD, Kıbrıs'ta birleşme için 6 yılda 60 milyon dolar harcadı 
</HEADLINE>
<TEXT>

     Kıbrıs'ta iki toplumu yeniden yakınlaştırmak amacıyla ABD'nin son 6 yılda 60 milyon dolar harcadığı açıklandı. 
     ABD kuruluşu USIAD tarafından hazırlanan raporda, ''harcanan paranın çok az olduğu'' belirtilerek, ''uygulanan programların başarısız olduğu ve hedefe hizmet etmediği'' kaydedildi. 
     Rum gazeteleri, referandum öncesinde Annan planının kabul edilmesi için BM ve ABD tarafından para dağıtıldığı konusunda Rum tarafında patlak veren skandal üzerine, Amerikan Uluslararası Kalkınma Kuruluşu'nun USAID hazırladığı raporu yayımladı. 
     Politis gazetesinin, ''İşte 60 Milyon Doları Alanlar'' başlığıyla manşetten verdiği haberde, ödeneklerin büyük kısmının iki toplumlu amaçlar için kullanıldığı, Annan planı için ise az bir miktar harcandığı belirtildi. 
     Gazete iki toplum yararına yapılan harcamalar arasından şunlara yer verdi 
     ''Lefkoşa Belediyesi'ne kanalizasyon için 3 milyon 7 bin 69 dolar. Lefkoşa Türk Belediyesi'ne kanalizasyon için 259 bin 841 dolar. Kıbrıs Kızılhaçı'na 2 milyon 393 bin dolar. Lefkoşa Türk Belediyesi'ne kentin restorasyonu için 2 milyon 13 bin 122 dolar. Lefkoşa Rum Belediyesi'ne kentin restorasyonu için 3 milyon 148 bin 392 dolar. Rum Orman Dairesi'ne ağaçlandırma için 229 bin 313 dolar. Sağlık programlarında iki topluma 4 milyon 183 bin 795 dolar. Tarihi eserlerin korunması için iki topluma 3 milyon 80 bin 76 dolar ve jeoloji hizmetleri için iki topluma 1 milyon 322 bin 915 dolar.'' Gazeteye göre, USAID raporunda, Annan planına doğrudan atıf yapılan çok az nokta bulunuyor. Annan planının tercümesi ve basımı için yaklaşık 147 bin dolar harcandı. Plan lehindeki etkinliklerin ve iki toplumlu örgütlerin faaliyetleri finanse edildi. 
     
     USIAD RAPORU 
     Gazete, raporun referandumdan bir ay sonra, 25 Mayıs 2004 tarihinde sunulduğuna işaret ederek, raporun ana bulgularını şöyle sıraladı 
     ''-Harcanan para çok azdı. 
     -Özellikle, finansörlerin hedefinin -ki bu hedef Kıbrıslı Türkler ile Rumların birlikte yaşamasıydı- tamamen aksi amaçlar için harcama yapıldı. 
     -Uygulanan programlar başarısız oldu ve hedefe hizmet etmedi. 
     -Vicdanların satın alındığını haklı gösterecek veri veya meblağ yoktur.'' Gazete, USAID'in 1974'ten bugüne, özellikle göçmen evi inşası için 450 bin dolar harcadığını, 1998'den beri BM Proje Hizmetleri Ofisi UNOPS aracılığıyla yardım verdiğini ve son 6 yıldır da 60 milyon dolar harcandığını yazdı. 
     ''ABD'nin sonuç getirici olmayan müdahalelerinin paraların dağıtımından da görüldüğünü'' kaydeden gazete şunları yazdı 
     ''Paranın yüzde 30'u sağlıkla ilgili programlara, yüzde 19'u çevreye ve sadece yüzde 10'u Kıbrıs'ın her iki kesimindeki sivil toplum örgütlerine gitti. Raporun değerlendirme bölümünde, sivil toplum örgütleri aracılığıyla düzenlenen iki kesimli programların yüzde 50'sinin zaman kaybı olarak nitelendirilmesi dikkat çekicidir. Son 6 yıl içinde yılda 5 milyon dolar harcandı ve bu meblağa, Fulbright kurumu için yapılan harcama da dahildir. Başkanlığını Fotini Papadopulos'un yaptığı Kızılhaç da son 5 yılda UNOPS'tan 2 milyon 393 bin dolar aldı.'' 
     
     ANNAN PLANIYLA İLGİLİ HARCAMALAR 
     Gazete, doğrudan Annan planıyla ilgili harcamaları ise şöyle sıraladı 
     ''-Annan planı 23 bin 368 dolara WorldLigo tarafından Türkçeye tercüme edildi. 
     -Plan 18 bin 630 dolara EuroGreek tarafından Rumcaya tercüme edildi. 
     -Kamu oyunun International Peace Research Institute PRİO tarafından bilgilendirilmesi programına 63 bin 805 dolar harcandı. 
     -Kıbrıs Toplumbilimciler Şirketi tarafından Annan planının İki Toplumlu Anlaşılması için 36 bin 244 dolar harcandı. 
     -St. Antony's koleji tarafından Annan planı ve birlikte yaşam atölye çalışması için 5 bin dolar harcandı. 
     Bu çerçevede, son yıllarda Kıbrıs'ta faaliyet gösteren çeşitli iki toplumlu örgütlere belirli öneriler temelinde ekonomik destek verildi. Cambridge'nin Barış kurumunun hayata geçirdiği Cyprus Medianet için verilen 220 bin dolar bunun dışındadır. 
     Toplumun Çağdaşlaşması ve Düşünce Derneği'nin OPEK etkinliklerinin finanse edildiğinden de çok söz edildi. Bunlar, Annan planıyla ilgisi olmayan sosyal etkinliklerdi 
     -Tartışmalar için 2 bin 399 dolar. 
     -Mayıs 2003 tarihli tartışma için 3 bin 890 dolar. 
     -Haziran 2003 tarihli tartışma için 2 bin 715 dolar. 
     -27 Kasım 2003 tarihli panel için 2 bin 74 dolar. 
     -'Çözüm-Üyelik' konulu tartışma için 4 bin 8 dolar. 
     -3 Aralık 2003 tarihli tartışma için 2 bin 306 dolar. 
     -Olimpiyat etkinliği için 4 bin 849 dolar'' Gazeteye göre, OPEK, 3'ü KKTC'de olmak üzere Kıbrıs genelinde 29 etkinlik düzenledi ve toplam 66 bin 526 dolar aldı. Bu etkinliklere, ''evet'' veya ''hayır'' taraftarı olmalarından bağımsız olarak parti yetkilileri de katıldı. 
     
</TEXT>
</DOC>
