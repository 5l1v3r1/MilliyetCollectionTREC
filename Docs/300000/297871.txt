<DOC>
<DOCNO> 297871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/soneko08.html </URL>
<DATE> 2004/12/15/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Bakkallar TEKEL'e talip... 
</HEADLINE>
<TEXT>

     Türkiye Bakkallar ve Bayiler Federasyonu Başkanı Bendevi Palandöken, TEKEL'in özelleştirilmesi ihalesine girme kararı aldıklarını bildirdi. 
     Palandöken, konuyla ilgili yaptığı yazılı açıklamada, Türkiye genelinde 200 bin üyesi ile halihazırda TEKEL ürünlerinin dağıtım ve pazarlamasını etkin şekilde yürüten Federasyonun, mevcut işlevini daha da ileriye taşıyarak TEKEL'in özelleştirilmesi ihalesine girme kararı aldığını vurguladı. 
     Bu amaçla Federasyonun, gerekirse konsorsiyum oluşturma konusunda da girişimlerde bulunacağını ve bunu sağlamak üzere danışman kuruluşlarla fizibilite çalışmaları başlattığını bildiren Palandöken, açıklamasına şöyle devam etti 
     ''Bilindiği gibi, sigara piyasasındaki yerli ürün payı her geçen gün düşmektedir. Bakkallar ve Bayiler Federasyonu, yerli payın yükselmesi ve Türk tütününün hakettiği değeri bulabilmesi için yeni bir organizasyonu da devreye sokmak istemektedir. Özelleştirme sonrasında daha güçlü bir yapılanma için şimdiden tütün üreticileri, üretici örgütleri ve TEKEL yetkilileriyle görüşmelerimiz sürmektedir.'' 
     
</TEXT>
</DOC>
