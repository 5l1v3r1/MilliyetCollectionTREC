<DOC>
<DOCNO> 261328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/yazar/akyol.html </URL>
<DATE> 2004/08/07/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Sezer, hukuk ve siyaset 
</HEADLINE>
<TEXT>


ANAYASA Mahkemesi Başkanı Ahmet Necdet Sezer, üzerinde bütün partilerin anlaştığı bir isim olarak Cumhurbaşkanlığına seçilmişti. Çünkü Mahkeme Başkanı sıfatıyla yaptığı konuşmaların liberal ve demokratik muhtevası, ülkede ana akımları birleştiriyor, Sezer'in bu hukuki çizgisi cumhurbaşkanının "milletin birliğini temsil etme" işlevine uygun düşüyordu. 
Sezer, Cumhurbaşkanı olduktan sonra, o konuşmasındaki tezlerin çoğunu bir tarafa bıraktı. Artık YAŞ kararları için yargı denetiminden bahsetmiyor mesela. 
Cumhurbaşkanı'nın Anayasa Mahkemesi'ne üye atamasını dün mahkemenin bağımsızlığına ve tarafsızlığına aykırı buluyordu. Bugün ise, mahkemenin bağımsızlığı ve tarafsızlığı ilkesini hiçe sayarak, resmen CHP'li olan Av. Özdemir Özok'u mahkeme üyeliğine atayabilmiştir Sayın Av. Özok, yüce mahkemenin itibarına Sayın Sezer'den daha fazla özen gösterdiği için, "Ben partiliyim" diyerek bu görevi kabul etmemiştir. 
Cumhurbaşkanı Sayın Sezer, gittikçe artan şekilde "siyasi - muhalif" bir tavır geliştiriyor. 

SAYIN Sezer'in 'siyasileşmesini' onun atamaları gibi vetolarında da görüyoruz. 
Mesela, "İl Özel İdaresi" ve "Kamu Yönetiminin Temel İlkeleri" kanunlarını veto etti. Sayın Sezer, "idari vesayet" denilen merkezi denetimin bu kanunlarla bir ölçüde azaltılmasını "üniter devlet" ilkesine aykırı buluyor. 
Halbuki aynı Sezer, Anayasa Mahkemesi Başkanı iken, "idari vesayet"in tamamen kaldırılması, üstelik valileri mahalli halkın seçmesi, emniyet kuvvetlerinin mahalli idarelere bağlanması gibi 'federatif' siyasi programları bile "üniter devlet" ilkesine ve Anayasa'ya aykırı bulmuyor, bu yönde hüküm veriyordu Anayasa Mahkemesi'nin 1999 1 sayılı kararı. 
Dün 'hukuken' öyleydi, bugün 'siyaseten' böyle 
Bir Cumhurbaşkanı, hele de eski hukuki içtihatlarına aykırı olarak bu kadar siyasileşmemelidir 

ÜNİTER devletin en önemli kurumlarından biri, elbette "idari vesayet"tir. Ama Sezer'e göre, "hukuken" dün başka, bugün başka 
Anayasa profesörü merhum Bülent Tanör'e göre, sorumsuz cumhurbaşkanının kararnamelerde "yerindelik" denetimi yapması bile mümkün değildir. Halbuki Sayın Sezer atamalarda ve vetolarda "siyasi taraf" olarak hareket etmektedir. 
Anayasa hukukumuzun büyük isimlerinden merhum Prof. Ali Fuat Başgil, parlamenter rejimlerde cumhurbaşkanının tarafsızlığını yitirmesi halinde "efk rı parçalayıcı ve parlamentoyu hırçınlaştırıcı bir rol" oynayacağını, bu şekilde "birleştiricilik" ve sorun çözme vasfını kaybedeceğini anlatır. Esas Teşkilat Hukuku, sf. 346 
Sayın Sezer de, herkesi birleştirmiş olan dünkü hukukçu vasfından bugünkü "politik tarafgirlik" tavrına yöneldikçe statükocu oluyor, kriz ve gerilimlere yol açıyor Siyasetin doğasında olan gerilimleri düşürmesi ve tarafları uzlaştırması için kendisine ihtiyaç duyulduğu zamanlarda ise sesi çıkmıyor. 
Sorumsuz cumhurbaşkanının tarafsız olması, asırların tecrübesiyle ulaşılmış bir ilkedir. Cumhurbaşkanı Sezer eski hukukçu Sezer'i tekrar okumalıdır siyasi tarihini dikkatle incelemelidir. 



</TEXT>
</DOC>
