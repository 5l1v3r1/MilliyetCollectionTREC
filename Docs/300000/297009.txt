<DOC>
<DOCNO> 297009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/son/sondun31.html </URL>
<DATE> 2004/12/12/ </DATE>
<TIME> 21.02 </TIME>
<AUTHOR>  </AUTHOR>
<HEADLINE>
Altıncı hissi kuvvetli kör adam, bilimadamlarını şaşırttı 
</HEADLINE>
<TEXT>

     İngiltere'de, ''altıncı hissi'' sayesinde üzgün ya da sinirli bir yüzü fark edebilen kör bir kişi bilimadamlarını şaşırttı. 
     Nature Neuroscience dergisinde bugün yayımlanan araştırmada, geçirdiği iki kalp ameliyatının beyninin sağ yarı küresindeki görme merkezine zarar vermesi sonucu tamamen kör olan 52 yaşındaki adı açıklanmayan bu kişinin, bir yüze bakarak bu kişinin sinirli mi yoksa mutlu mu olduğunu fark edebildiği belirlendi. 
     Bu kişinin bir yüzün kadın ya da erkeğe mi ait olduğunu veya kare ve daire arasındaki farkıysa anlayamadığı ortaya çıktı. 
     Galler Üniversitesi Psikoloji Bölümü'nden Dr. Alan Pagna, ''bu kişinin yüzde 59 oranında sinirli ya da mutlu bir yüzü anlayabildiğini, bu oranın da şans ihtimalinden yüksek olduğunu'' söyledi. 
     
</TEXT>
</DOC>
