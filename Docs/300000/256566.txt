<DOC>
<DOCNO> 256566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sonspo18.html </URL>
<DATE> 2004/07/19/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Daum sistemini açıkladı 4- 4-2 
</HEADLINE>
<TEXT>

     Hakkı Akduman bildiriyor 

Yeni sezon hazırlıklarını Almanya'da sürdüren Fenerbahçe, bu sabah Köln Spor Okulu'nun sahasında bir antrenman yaptı. 
     Sarı-lacivertli futbolcular idmanda, iki grup halinde, 4 kişilik takımlarla yarı sahada pas ve mücadele çalışması yaptılar. 
     Fenerbahçe Teknik Direktörü Christoph Daum, antrenman sırasında istediğini yapamayan futbolculara sinirlenirken, yapanları ise alkışladı. 
     Antrenmandan sonra bir basın toplantısı düzenleyen Daum, sistemin 4-4-2 olduğunu ve bu sistemin temel olduğunu belirterek, ''Zaman ve oyun içinde bu sistem şekil değiştirebilir'' dedi. 
     Daum, bazen orta alandan birinin ileriye, bazen de savunmadan birinin ortaya çıkacağını ifade ederek, ''Şu ana kadar çalışmalar iyi gidiyor. Bu sistemin kabullenilmesi gerekir. Takımda kim iyi oynarsa, oynatırım'' diye konuştu. 
     Golcü futbolcu Nobre'nin sakatlığına da esprili bir şekilde değinen Daum, ''Türklerin zamanına göre 3-4 hafta, ama bana göre bu kadar uzun sürmeyebilir'' dedi. Brezilyalı futbolcunun bugün MR'ı çekilecek. 
     Öte yandan, Pierre van Hooijdonk da bugün kampa katıldı. Hollandalı futbolcu öğleden sonra gerçekleştirilecek idmanda yer alacak. 
     Bu arada, sarı-lacivertlilerin antrenmanlarında özel olarak tutulan ve 4 kişiden oluşan güvenlik ekibi görev alıyor. 
     
</TEXT>
</DOC>
