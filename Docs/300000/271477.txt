<DOC>
<DOCNO> 271477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sontur31.html </URL>
<DATE> 2004/09/13/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
176 promil alkollü kazazeden ilginç tepki Niye kurtardınız 
</HEADLINE>
<TEXT>

     BOLU DHA 
BOLU'da 176 promil alkollü ve ehliyetsiz sürücünün kullandığı kamyonet sulama kanalına uçtu. Mahsur kaldıkları araç içinden çıkarılan 2 kişi, kendilerini kurtaran görevlilere, "Bizi niye kurtardınız '' diye tepki gösterdi. 
     Önceki gece Sağlık Mahallesi'nde meydana gelen kazada Sönmez Koçak idaresindeki 81 BD 611 plakalı kamyonet sulama kanalına uçtu. Sürücü Sönmez Koçak ile yanında bulunan arkadaşı Halil Akdeniz kamyonet içinde mahsur kaldı. Vatandaşların haber vermesi üzerine olay yerine gelen itfaiye ekibi, Sönmez Kaçak ve Halil Akdeniz'i kurtardı. Alkollü iki kazazede araçtan çıkarılınca kendilerini kurtaran itfaiye görevlilerine "Bizi niye kurtardınız '' diye kızdı. 
     112 Acil Servis ambulansıyla İzzet Baysal Devlet Hastanesi'ne kaldırılan Sönmez Koçak'ın 176, Halil Akdeniz'in ise 16 promil alkollü olduğu belirlendi. Polis, kamyonetine el koyduğu Sönmez Koçak'ı ehliyetsiz araç kullanmaktan adliyeye sevk etti. 
     
</TEXT>
</DOC>
