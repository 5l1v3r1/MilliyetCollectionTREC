<DOC>
<DOCNO> 274927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/ekonomi/eko02.html </URL>
<DATE> 2004/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre'ye İmar parası başvurusu 
</HEADLINE>
<TEXT>


Şişli Cumhuriyet Savcılığı, Motorola'nın tedbir koydurduğu Uzanlar'ın İsviçre'deki paraları için, "İmar Bankası'ndan transfer edildi" diyerek dava açmaya hazırlanıyor 

LUBE AYAR İstanbul 

Uzanlar'la ilgili soruşturmaları yürüten Şişli Cumhuriyet Başsavcılığı, İmar Bankası'nın İsviçre bankalarındaki 200 milyon dolarını Hazine'ye kazandırabilmek için dava açıyor. 
Şişli Cumhuriyet Başsavcılığı, Cem Cengiz Uzan, kardeşi Hakan Uzan ile kırmızı bültenle aranan Kemal ve Yavuz Uzan hakkında 'karaparanın önlenmesine dair kanun'a muhalefet suçunu işledikleri iddiasıyla başlattığı soruşturmada Motorola ile karşı karşıya geldi. İsviçre Federal Mahkemesi'nin, Telsim'in Motorola'ya olan borçları Motorola 4 milyar dolarlık alacak davası açmıştı nedeniyle İmar Bankası'nın İsviçre bankalarındaki parasına ihtiyati tedbir koyması üzerine, TMSF tarafından atanan yeni yönetim harekete geçti. Hazırlanan raporda Uzanlar'ın İsviçre'deki bankalara transfer ettiği 225 milyon dolar, belgelerle tespit edildi. 

Gizlilik kararı çıktı 
Bankanın raporu doğrultusunda soruşturma başlatan Savcı Mecit Ceylan, belge ve bilgilerin vek letname göstermeden avukatlara bile sunulmaması için, CMUK 143 2 maddesi gereğince, Nöbetçi Sulh Ceza Mahkemesi'nden 'gizlilik kararı' çıkarttı. Savcılığın, İsviçre İnterpolü'nün de yardımıyla paranın 195 milyon dolarlık kısmını İsviçre'deki bankalara doğrulattığı öğrenildi. Paranın Motorola'nın alacağı ile hiçbir ilgisi olmadığı ve İmar Bankası'nın Türkiye'deki hesaplarından İsviçre'ye transferinden kaynaklandığını savunan savcılığın talebi federal mahkemenin kararıyla netleşecek. 


</TEXT>
</DOC>
