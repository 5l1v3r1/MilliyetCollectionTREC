<DOC>
<DOCNO> 268858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sontur52.html </URL>
<DATE> 2004/09/03/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Gerçeği boşandıktan sonra öğrendi Çocuk senden değil 
</HEADLINE>
<TEXT>

     Samsun'da bir kişi, eski eşinden olan 2 çocuktan birinin kendisinden olmadığını öğrenince, söz konusu çocuk için ödediği nafakayı geri almak için dava açtı. 
     Ticaretle uğraşan İbrahim Bayraktar 43 , yaklaşık 11 yıllık evliliğin ardından 1998 yılında eşi A.K.'den ayrıldı. 
     Aradan yaklaşık 2 yıl geçtikten sonra 2 çocuğundan 9 yaşındaki oğlu T.Y.B.'nin kendisinden olmadığı şüphesine kapılan Bayraktar, DNA testi için Adli Tıp Kurumu'na başvurdu. 
     Yapılan testler sonucu çocuğun kendisinden olmadığını kanıtlayan Bayraktar, 1. Asliye Hukuk Mahkemesi'nde açtığı nesebin reddi davasını kazanarak T.Y.B.'yi nüfusundan sildirdi. Ardından da bugüne kadar ödediği 3 milyar 670 milyon lira nafakanın faizleriyle birlikte geri ödenmesi, ayrıca 100 milyar lira da manevi tazminat istemiyle mahkemeye başvurdu. 
     Bugüne kadar kendisinden olmayan bir çocuk için nafaka ödediğini belirten Bayraktar, şimdi parasını geri istediğini söyledi. 
     Ayrıca eski eşi için tazminat davası atığını belirten Bayraktar, ''Beni yanılttığı için eski eşimden manevi tazminat talep ediyorum'' dedi. 
     
</TEXT>
</DOC>
