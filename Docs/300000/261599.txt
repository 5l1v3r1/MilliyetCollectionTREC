<DOC>
<DOCNO> 261599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sontur13.html </URL>
<DATE> 2004/08/08/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Evini boşaltmayan kiracısını kurşunladı 
</HEADLINE>
<TEXT>

     Mehmet TAŞÇIOĞLU ve Mehmet BULUT - GAZİANTEP DHA 
GAZİANTEP'te evini boşaltmasını istediğini kiracısı 30 yaşındaki Kadir Çelen'den olumsuz yanıt alan 32 yaşındaki İskender Sümer, kiracısını pompalı tüfekle vurarak ağır yaraladı. 
     Kadir Çelen, İskender Sümer'in Onur Mahallesi 58 nolu sokak 17 numaralı evinde 3 yıl kiracı olarak oturuyordu. Bu süre içinde ev kirası, elektrik ve su parasını ödemediği ileri sürülen dün ev sahibi İskender Sümer tarafından evden çıkarılmak istendi. 
     Ev sahibinin isteğine olumsuz yanıt veren Çelen, "Bir yere gitmiyorum'' diyerek, bağırdı. Kiracısının bu tavrına sinirlenen Sümer, Çelen'le tekme tokat kavga etti. 
     Komşuların araya girmesiyle ev sahibi ve kiracı arasındaki kavga sona erdi. Ancak, öfkeyle evine giden Sümer, ruhsatlı pompalı av tüfeğini alıp yeniden yanına gittiği kiracısına sokakta ateş etti. 
     Ağır yaralanan Çelen, komşuları tarafından götürüldüğü Gaziantep Devlet Hastanesi'nde tedavi altına alınırken, ev sahibi suç aleti pompalı tüfekle kaçtı. 
     Olayın meydana geldiği sokakta etrafa akan kanı çocuklar temizledi. Zanlı İskender yı arayan polis, soruşturmayı sürdürüyor. 
     
</TEXT>
</DOC>
