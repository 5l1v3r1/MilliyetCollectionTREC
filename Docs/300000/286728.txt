<DOC>
<DOCNO> 286728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sontur31.html </URL>
<DATE> 2004/11/06/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
DMC'nin acı günü... Şehnaz Pak için DMC önünde tören düzenlendi 
</HEADLINE>
<TEXT>

     Göreve giderken geçirdiği trafik kazası sonucu dün hayatını kaybeden Radikal Gazetesi Kültür Sanat Servisi Muhabiri Şehnaz Pak 29 için, Doğan Medya Center önünde tören düzenlendi. 
     Pak'ın naaşı, Adli Tıp'tan ambulansla alınarak Doğan Medya Center'ın önüne getirildi. 
     Daha sonra burada, İstanbul Devlet Tiyatrosu'ndan Özgür Erkekli, Şehnaz Pak'ın Antalya Devlet Tiyatrosu'ndan arkadaşı Esen Özman'a ait ''Acı'' adlı şiiri okudu. 
     Törene, Şehnaz Pak'ın babası Hayrettin ve ağabeyinin yanı sıra Doğan Holding Yönetim Kurulu Başkanı Aydın Doğan, Doğan Gazetecilik İcra Kurulu Başkanı Hanzade Doğan, Radikal Gazetesi Genel Yayın Yönetmeni İsmet Berkan ve meslektaşları ile İstanbul Devlet Tiyatrosu oyuncuları katıldı. 
     Okunan duanın ardından ambulansa konulan Pak'ın cenazesi, toprağa verilmek üzere memleketi olan Bursa'nın Gemlik İlçesi'ne götürüldü. 
     
</TEXT>
</DOC>
