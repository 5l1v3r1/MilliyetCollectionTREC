<DOC>
<DOCNO> 298999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/dunya/dun04.html </URL>
<DATE> 2004/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Naraları anlamadı' 
</HEADLINE>
<TEXT>


YORGO KIRBAKİ Atina 


Yunan basını, zirvede Başbakan Erdoğan'ın Avrupalı liderleri, "Katılım protokolünü yeni üyeleri kapsayacak şekilde genişletmemiz, Kıbrıs'ı tanıdığımız anlamına gelmez" diye uyardığı, bunun üzerine Rum Yönetimi lideri Tasos Papadopulos'un öfkeyle attığı naraları, İngilizce bilmeyen Erdoğan'ın anlamadığını iddia etti. 
Yunan basınındaki haberlere göre, Erdoğan cuma sabahı ilk taslaktaki Kıbrıs bölümünün değiştirilmesini istedi. Erdoğan, "Eğer bir şey olacaksa bu kendi insiyatifimle olacak" dedi. İngiltere Başbakanı Tony Blair de, sözü kimseye kaptırmadan hemen "Okey. Öyle yapacağız" diye yanıt verdi. Oyunu kaybettiğini anlayan Papadopulos da, "Ne diyorsunuz Hepimiz kalkıp gidelim" dediyse de Avrupalı liderleri ikna edemedi. Rum basını da Papadopulos'un Brüksel'deki "başarısızlığı" nedeniyle hem iktidar hem de muhalefet partilerince topa tutulduğunu, sert eleştiriler nedeniyle hükümette derin çatlaklar belirdiğini yazdı. 


</TEXT>
</DOC>
