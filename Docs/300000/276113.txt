<DOC>
<DOCNO> 276113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/spor/yersen.html </URL>
<DATE> 2004/09/30/ </DATE>
<TIME>  </TIME>
<AUTHOR> Cemal ERSEN  </AUTHOR>
<HEADLINE>
Önce inanç 
</HEADLINE>
<TEXT>



Gençlerbirliği'nin, yoluna devam edebilmesi için gol yemeden iki gol atması şart. Öncelikle futbolcuların bunu başarabileceklerine inanması gerekiyor. Çünkü rakip gerçekten hem kalite, hem futbol anlayışı olarak Gençlerbirliği'nin önünde değil. 
Yunan temsilcisinin sabırla bekleyeceği, ani atakla golü düşüneceği gözönüne alınırsa, savunmada risksiz ve dikkatli oyun bu planı bozabilir. Başkent ekibi gol yollarında mutlaka kanat organizasyonlarından yararlanmalı. Özellikle Flip ve Mehmet Nas'ın hücuma katkıları çok önemli. Sakatlığı tam olarak geçmese de oynaması halinde Youla'nın ilk maçtakinin aksine, rakip savunmanın arasına atılacak isabetli paslarla golü düşünmesi Gençlerbirliği'nin işini kolaylaştıracak. Ben futbolcuların fırsatı tepmeyeceklerini düşünüyorum. 



</TEXT>
</DOC>
