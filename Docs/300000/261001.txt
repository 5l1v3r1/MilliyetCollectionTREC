<DOC>
<DOCNO> 261001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/siyaset/siy01.html </URL>
<DATE> 2004/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş'ın tarih korkusu 
</HEADLINE>
<TEXT>


KKTC lideri, "Türkiye'ye Sevr'le yapılamayan AB ile yapılmaya çalışılıyor. Aralık ayında tarih verecekler ki, dizginleri ellerinde tutsunlar" dedi 

SEFA KARAHASAN Lefkoşa 


KKTC Cumhurbaşkanı Rauf Denktaş, AB'nin aralık ayında vereceği şartlı veya şartsız bir müzakere tarihiyle Türkiye'yi 20 yıl elinde tutacağını belirterek, "Tarih verecekler ki, dizginleri ellerinde tutsunlar" dedi. 
Mahalli İdarelere Hizmet Derneği üyelerinin ziyareti sırasında konuşan Denktaş, bazı çevrelerin Sevr Antlaşması'yla Türkiye'ye yapamadığını şimdi AB ile yapmaya çalıştığını söyledi. 

'Üyelik için 20 yıl var' 
"Benim korkum, Türkiye'ye şartlı veya şartsız tarih verecekler çünkü tarihten sonra üye olmak için belki de 20 yıl var önünüzde" diyen Denktaş, şöyle konuştu 
"Verecekler ki, o verme döneminde 'Hadi askeri çıkart' desinler, 'Hadi Maraş'ı ver' desinler, 'Hadi şunu da yap, şu yapay anlaşmayı imzala, hadi Türkiye'nin içinde şunu yap, ötekini yap' desinler. Dizginleri ellerinde tutsunlar diye, verebilirler." 

'Türkiye bizi tutmalı' 
Görevinin bittiğini ve 21 yaşında bir devlet bıraktıklarını belirterek, gençliğin bunun kıymetini bilmesini isteyen Denktaş, "Türkiye bizi tutmaz ise tutunamayız" dedi. 



</TEXT>
</DOC>
