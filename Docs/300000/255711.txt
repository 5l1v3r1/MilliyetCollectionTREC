<DOC>
<DOCNO> 255711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sontur08.html </URL>
<DATE> 2004/07/15/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Gaziantep'te miras kavgası 2 ölü, 6 yaralı 
</HEADLINE>
<TEXT>

     Gaziantep'te bir kişi, miras anlaşmazlığı nedeniyle babasının evini basıp rasgele ateş ederek ağabeyi ile yengesini öldürürken aile fertlerinden 6'sı yaralandı. 
     Edinilen bilgiye göre, Mehmet Özdemir 38 , babası Hamis Özdemir'in Barak Mahallesi'ndeki evine gitti. Miras bölüşümünde kendisine haksızlık edildiğini öne sürüp babası Hamis Özdemir ve ağabeyi Ali Özdemir ile tartışan Mehmet Özdemir, tartışmanın kavgaya dönüşmesi üzerine 2 tabancayla aile fertleri üzerine rasgele ateş açtı. 
     Olayda, vücudunun çeşitli yerlerine mermi isabet eden Naciye Özdemir 42 olay yerinde, eşi Ali Özdemir 55 Gaziantep Üniversitesi Tıp Fakültesi Hastanesi'nde hayatını kaybetti. 
     Yaralanan baba Hamis Özdemir 75 ile aile fertleri Hanefi 22 , Nazmi 3 , Nazım 19 , Dilek 24 ve Samet Özdemir'in 5 tedavilerine Gaziantep Devlet Hastanesi'nde devam ediliyor. 
     Mehmet Özdemir'in gözaltına alındığı, olayla ilgili soruşturmanın sürdürüldüğü bildirildi. 
     
</TEXT>
</DOC>
