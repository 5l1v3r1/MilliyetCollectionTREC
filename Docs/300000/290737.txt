<DOC>
<DOCNO> 290737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/ekonomi/eko04.html </URL>
<DATE> 2004/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
THY'nin yüzde 20'si halka arz edilecek... 
</HEADLINE>
<TEXT>



Türk Hava Yolları THY hisselerinin, ek satış hariç yüzde 20'lik bölümünü halka arz edecek. Bu arada ek satışla birlikte, şirketin halka arz edilecek hisse oranı yüzde 23'e yükselebilecek. Şirketin halen yüzde 1.98'i halka açık bulunuyor. 
THY Yönetim Kurulu toplantısında, Özelleştirme İdaresi Başkanlığı'nın ÖİB uhdesinde bulunan mevcut 11. tertip A grubu nama yazılı hisselerden, halka arza konu 35 trilyon lira nominal tutarlı, ek satışa konu 5 trilyon 250 milyar lira nominal tutarlı hisse senetlerinin, 'halka arz sonucu İMKB'de tedavül görmesine imk n sağlamak üzere beyaz ciro ile devredilebilmesi' konusunda karar alındı. 

Yüzde 14.4 prim yaptı 
Ortaklığın ikincil halka arzı takiben, hisse senetlerinin borsada işlem görmeye başladığı tarihten altı ay boyunca bedelli ve bedelsiz sermaye artırımı gerçekleştirilmemesi konusunda da karar alındı. THY hisseleri halka arz açıklamasından sonra yüzde 14.4 yükselerek dün 10.300'den kapattı. 


</TEXT>
</DOC>
