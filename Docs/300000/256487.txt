<DOC>
<DOCNO> 256487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sondun47.html </URL>
<DATE> 2004/07/19/ </DATE>
<TIME> 21.32 </TIME>
<AUTHOR>  </AUTHOR>
<HEADLINE>
Arap birliği "Filisti'ndeki kriz sadece İsrail'in çıkarına yarar" 
</HEADLINE>
<TEXT>

     Arap Birliği, Filistin'de yaşanan kaçırma eylemlerinin ardından meydana gelen hükümet krizinin, Filistin halkının çıkarlarını tehlikeye atacağı ve sadece İsrail'in çıkarlarına hizmet edeceğini belirtti. 
     Arap Birliği Genel Sekreterliği Bürosu şefi Hişam Yusuf, yaptığı açıklamada, ''Filistin topraklarındaki alarm verici gelişmeler Filistin halkının çıkarlarını büyük tehlike altına atmaktadır ve bu durum sadece İsrail'in çıkarlarına hizmet etmektedir'' dedi. 
     ''Barış için İsrail'de bir muhatap bulamayan tarafın Araplar olduğunu'' söyleyen Yusuf, İsrail'in saldırılarına, cinayetlerine, güvenlik duvarının inşasına ve Gazze'den çekilme planına karşı koyabilmek için Filistinlilerin kendi aralarındaki sorunları diyalog yoluyla çözmesi çağrısında bulundu. 
     Gazze Şeridi'nde Filistinli silahlı militanlarla polis arasında dün gece çıkan çatışmalarda 18 kişi yaralanmıştı. 
     
</TEXT>
</DOC>
