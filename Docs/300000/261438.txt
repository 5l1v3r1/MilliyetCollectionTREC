<DOC>
<DOCNO> 261438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/son/sontur27.html </URL>
<DATE> 2004/08/07/ </DATE>
<TIME> 19.27 </TIME>
<AUTHOR>  </AUTHOR>
<HEADLINE>
Yurt dışında ilk kez işe çıkmıştı... 
</HEADLINE>
<TEXT>

     Atahan Lojistik Uluslararası Taşımacılık, Sanayi ve Ticaret Limited Şirketi ortaklarından Ömer Tarhan, Irak'ta rehin alınan Tahsin Top'un ilk kez yurt dışına sefere çıktığını söyledi. 
     Tarhan, AA muhabirine yaptığı açıklamada, rehin alınan Tahsin Top'un 24 Temmuz'da, Irak'ta bulunan ABD askerlerine prefabrik yapı malzemesi taşıdığını belirtti. 
     Top'un işe yeni alındığını ve ilk kez yurtdışında sefere çıktığını belirten Tarhan, rehin alınma olayını da medyadan duyduklarını bildirdi. 
     Tarhan, Tahsin Top'un eşinden ve çocuklarından ayrı yaşadığını öğrendiklerini ve ailesine ulaşmaya çalıştıklarını kaydetti. 
     Irak'ta ölümle tehdit edilen ve görüntüleri bugün yayınlanan Türk kamyon şoförü Tahsin Top'un, 5 Ağustos Perşembe günü kuzeydeki Tıkrit-Musul yolunda kaçırıldığı ve bağlı olduğu Atahan Şirketi'nin, Irak'ta tüm faaliyetlerini durduğunu açıklamıştı. 
     
</TEXT>
</DOC>
