<DOC>
<DOCNO> 265156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/guncel/gun05.html </URL>
<DATE> 2004/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Zafer Bayramı provası için yollar trafiğe kapatılacak 
</HEADLINE>
<TEXT>


İSTANBUL Milliyet 

30 Ağustos Zafer Bayramı provaları nedeniyle bazı yollar yarın araç trafiğe kapatılacak. İstanbul Emniyet Müdürlüğü'nden yapılan yazılı açıklamaya göre, yarın sabah saat 08.00 ile 15.00 arasında bayram povaları nedeniyle Topkapı-Vatan Caddesi-Millet Caddesi-Oğuzhan Caddesi araç trafiğine kapalı tutulacak. Provalar nedeniyle ayrıca, Mahmutbey-Sultançiftliği yolu yarın ve 28 Ağustos tarihlerinde saat 13.00'te kapanarak, prova bitiminden sonra açılacak. Topkule-Mahmutbey Köprüsü de yarın araç trafiğine kapanacak. 
Mahmutbey-Sultançiftliği yolunda, ayrıca Zafer Bayramı'nda düzenlenecek törenler nedeniyle araç geçişine izin verilmeyecek. Kapanacak yollar nedeniyle D 100 Karayolu'ndan Vatan Caddesi'ne gidecek olan sürücüler, Haliç Tüneli, Edirnekapı, Fevzipaşa Bulvarı, Aksaray şeklinde veya Haliç Tüneli, Ayvansaray ışıklardan Balat yolunu takiben Unkapanı ve Sirkeci istikametlerini kullanabilecek. E 80 Karayolu'nu kullanacak sürücüler TEM istikametini, sahil yolunu, kullanacak sürücüler de sahil güzarg hından Yenikapı-Kumkapı-Sirkeci istikametini tercih edecekler. 


</TEXT>
</DOC>
