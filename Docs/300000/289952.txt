<DOC>
<DOCNO> 289952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sontur57.html </URL>
<DATE> 2004/11/18/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Bir kişiyi vuran güvenlik görevlisi tutuklandı... 
</HEADLINE>
<TEXT>

     Zonguldak'ın Ereğli ilçesinde, mazgal kapağı çalan kişiyi tabancayla açtığı uyarı ateşi sonucu öldüren güvenlik görevlisi tutuklandı. 
     AA muhabirinin edindiği bilgiye göre, Bağlık Mahallesi'ndeki ERDEMİR lojmanlarında mazgal kapağını sökmeye çalışan Tamer Çakmakçı'yı, devriye görevi yaparken fark eden ve tabancasıyla açtığı uyarı ateşi sonucu öldüren ERDEMİR'in güvenlik görevlisi Üstün Y, sorgulanmasının ardından mahkemeye sevk edildi. 
     Üstün Y. 29 , çıkarıldığı mahkemece tutuklandı. 
     Güvenlik görevlisi Üstün Y, ERDEMİR lojmanlarında devriye görevi yaparken, binanın arka tarafından mazgal kapağını sökmeye çalışan Tamer Çakmakçı'yı fark etmiş ve havaya 2 kez uyarı ateşi açmıştı. Açılan uyarı ateşi sonucu sırtına mermi isabet eden Çakmakçı, kaldırıldığı Ereğli SSK Hastanesi'nde yaşamını yitirmişti. 
     
</TEXT>
</DOC>
