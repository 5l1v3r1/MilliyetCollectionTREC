<DOC>
<DOCNO> 257413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sontur10.html </URL>
<DATE> 2004/07/22/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Bakırköy'de kaza .. THY'nin kaptan pilotu yaralandı 
</HEADLINE>
<TEXT>

     Bakırköy'de meydana gelen trafik kazasında, kaptan pilot Murat Yüksel yaralandı. 
     AA muhabirinin aldığı bilgiye göre, Atatürk Havalimanı yönüne giden ve Türk Hava Yolları'nda THY görevli kaptan pilot olduğu belirtilen Murat Yüksel'in kullandığı 34 ZZ 9797 plakalı otomobil, Sahil Yolu'nun Askeri Havalimanı Kavşağı'nda virajı alamayarak kaldırıma çarptı. 
     Ardından savrularak takla atıp ters dönen otomobilin sürücüsü Yüksel yaralandı. 
     Kaza sonrası bir süre yerde ambulans bekleyen Yüksel, yanına gelen bir kadın ile polislerce sakinleştirildi. Yüksel, daha sonra olay yerine gelen bir ambulansla Özel Acıbadem Hastanesi'ne kaldırıldı. 
     Göğsünde ezilmeler olan ve köprücük kemiği kırılan Yüksel'in hayati tehlikesinin bulunmadığı belirtildi. 
     Kaza nedeniyle bir süre aksayan trafik ise otomobilin yoldan çekilmesinin ardından normale döndü. 
     
</TEXT>
</DOC>
