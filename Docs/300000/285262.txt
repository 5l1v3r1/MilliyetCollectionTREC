<DOC>
<DOCNO> 285262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/guncel/axgun02.html </URL>
<DATE> 2004/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
H kim Mektupla tehdit edildik 
</HEADLINE>
<TEXT>


4 polis memurunun, sendikacı Süleyman Yeter'i gözaltında öldürdükleri iddiasıyla yargılandığı davaya bakan İstanbul 7. Ağır Ceza Mahkemesi H kimi Niyazi Aydın, "Büyük tehditler aldık" diye konuştu 

İSTANBUL Milliyet 

Gözaltında ölen sendikacı Süleyman Yeter'in de aralarında bulunduğu 15 kişiye işkence yaptıkları iddia edilen 4 polisi yargılayan İstanbul 7. Ağır Ceza Mahkemesi'nin Başkanı Niyazi Aydın, "Bu davada büyük tehditler aldık. Bize mektup geldi" dedi. 
Yargıtay'ın 4 polise verilen cezayı az bularak bozmasının ardından davanın yeniden görülmesine dün başlandı. Duruşmaya tutuksuz sanıklar Bayram Kartal, Sedat Selim Ay ve Yusuf Öz gelmedi. Duruşmaya katılan tek tutuksuz sanık ise Erdoğan Oğuz oldu. Sanık avukatları davanın zamanaşımı süresinin dolduğunu, bozma kararına uyulmasına gerek kalmadığını, davanın ortadan kaldırılması gerektiğini savundu. 
Müdahil Avukat Mihriban Kırdök, bozma kararına uyulması gerektiğini belirterek, "Zamanaşımı teknik konu. Zamanaşımına uğrayacaksa da AİHM'de bu davayı çözdüreceğiz. Başvurumuzu da yaptık" diye konuştu. Müdahil Avukat Gülizar Tuncer de "Dava zamanşımına düştü. Bunda sorumluluğunuz var. Şik yette bulunacağız" şeklinde konuştu. 
Bunun üzerine Aydın, davada büyük tehditler aldıklarını belirterek, "Bize mektup geldi. Size bundan bahsediyor muyuz Kendi kararımızı verdik. Cezanın alt sınırdan verilmesi ile ilgili eleştirileriniz olabilir. Ancak yargılamayı uzatmadık" dedi. Savcı, bozma kararına uyulmasını ve zamanaşımı süresinin dolmadığını iddia etti. Duruşma ertelendi. 


</TEXT>
</DOC>
