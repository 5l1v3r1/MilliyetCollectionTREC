<DOC>
<DOCNO> 298869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sondun01.html </URL>
<DATE> 2004/12/19/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Irak polisi 45 yabancıyı gözaltına aldı... 
</HEADLINE>
<TEXT>

     Irak polisi, İran'dan yasadışı olarak ülkeye giren 45 yabancı gözaltına aldı. 
     Polis, İranlı, Afgan ve Bangladeşli 45 kişinin başkent Bağdat'ın 97 kilometre doğusunda İran sınırı yakınlarındaki Mandali bölgesinde yakalandığını bildirdi. 
     Polis, tamamı erkek olan zanlıların yaşlarının 20 ile 60 arasında değiştiğini, üzerlerinde kimlik bulunmayan bu kişilerin hacca gitmek için İran'dan Irak'a girdiklerini söylediklerini belirtti. 
     Bu arada Amerikan askerleri, yola yerleştirilen bir bombanın patlamasından sonra bölgeden kaçan 8 Iraklıyı, yola bomba yerleştirdikleri şüphesiyle gözaltına aldı. 
     Amerikan ordusu, dün gece Bağdat'ın 250 kilometre kuzeyindeki Beyci kenti yakınlarında bir yola yerleştirilen bombanın patlamasının ardından olay yerinden kaçan 8 Iraklının gözaltına alındığını açıkladı. 
     Açıklamada, bölgede el yapımı 2 adet bomba daha bulunduğu belirtildi. 
     Iraklı direnişçiler yola yerleştirdikleri bombalarla Amerikan askeri konvoyları ve devriyelerini hedef alıyor. 
     
</TEXT>
</DOC>
