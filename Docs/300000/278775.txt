<DOC>
<DOCNO> 278775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/son/sonyas07.html </URL>
<DATE> 2004/10/09/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Paris moda haftasında Türk esintisi.. Dice Kayek'in tasarımları tanıtıldı 
</HEADLINE>
<TEXT>

     Modacı Ayşe ve Ece Ege kardeşlerin oluşturduğu ''Dice Kayek'' markasının, 2005 yılı ilkbahar ve yaz mevsimi için hazırladığı tasarımlar, bugün Paris'te düzenlenen defileyle moda severlere tanıtıldı. 
     Paris sonbahar moda haftası çerçevesinde ünlü Louvre Müzesi'nin altındaki Carrousel salonundaki defileye, Fransız moda severler büyük ilgi gösterdi. 
     Defilede, ipek ve pamuklu kumaşların birlikte kullanıldığı tasarımlarda, gece ve spor elbiseleri büyük beğeni topladı. 
     Dice Kayek'in 2005 ilkbahar ve yaz dönemi için hazırladığı tasarımlarda, pembe, kahverengi, beyaz renklerin özellikle ön plana çıktığı görüldü. 
     Türkiye'nin yurtdışındaki tanıtımı için Hazine ve Dış Ticaret Müsteşarlığı tarafından kurulan ''Turquality'' fonu ile İstanbul Tekstil ve Kumaş İhracatçıları Birliği'nin İTKİB , defileye mali destek sağladığı bildirildi. 
     Defile sonunda, Türkiye'nin Paris Turizm ve Tanıtma Müşavirliği'nin desteğiyle, moda severlere Türk yemeklerinin tanıtıldığı resepsiyon verildi. 
     
</TEXT>
</DOC>
