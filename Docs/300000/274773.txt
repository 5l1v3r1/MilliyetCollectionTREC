<DOC>
<DOCNO> 274773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/yasam/axyas01.html </URL>
<DATE> 2004/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski milletvekili mafyanın 'maşası' 
</HEADLINE>
<TEXT>


Eski CHP İçel Milletvekili Turhan Özgüner'e, tehditle dolandırıcılık yaptırıldığı ortaya çıktı 

ALİ ŞEN Mersin DHA 

CHP'nin eski İçel Milletvekili Turhan Özgüner'in 77 eşi Fatma Rukiye Özgüner 68 , savcılığa başvurarak, çek - senet tahsilatı ve tefecilik yapan bir şebekenin, eşini ölüm tehdidiyle 5 yıldır rehin tutarak suç işlettiğini iddia etti. Özgüner, özetle şu iddialarda bulundu 
"Salih Önkol ve Eyüp Alp liderliğindeki şebeke, yaşlığını, milletvekilliğini ve avukatlığını kullanıp eşime Türkiye'nin birçok yerinde dolandırıcılık yaptırdı, senet imzalatıp işleme koyarak defalarca haciz gönderdi." 
Şebekenin tehditleri nedeniyle şimdiye kadar şik yetçi olamadığını söyleyen Özgüner'in başvurusu üzerine soruşturma başlatıldı. Önkol bulunamazken, gözaltına alınan Alp, olaylarla ilgisi olmadığını söyledi. Özgüner ise eşini önce yalanladı. Bunun üzerine Alp tutuksuz yargılanmak üzere serbest bırakıldı. Ancak savcılık soruşturmasında ifade değiştiren Özgüner, "Beni 'Gerçeği konuşursan, başına gelecekleri düşün' diyerek korkuttular. Eşimi yalanlamak durumunda kaldım" dedi. 

Sitelerini bastılar 
Komşuları da şebeke üyelerinin defalarca Özgüner çiftinin oturduğu siteyi bastığını söyledi. 14 Nisan 2004'te Önkol ve Alp hakkında dava açıldı. İlk başvuruda Özgüner'in rehin tutulduğuna dair suçlama bulunmadığı için, bu yönde yargılama olmadı. İlk duruşma 15 Eylül'de Mersin 5. Asliye Ceza'da yapıldı. Fatma Rukiye Özgüner, ifadelerini tekrarladı. 




</TEXT>
</DOC>
