<DOC>
<DOCNO> 294291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/guncel/gun01.html </URL>
<DATE> 2004/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Arhavi yolu daha ucuza yapılabilir 
</HEADLINE>
<TEXT>


Üniversitelerin raporunda, deniz doldurularak yapılan yolun 107 milyon dolar yerine başka güzerg htan 65 milyon dolara çıkabileceği belirtildi 

Şükran Özçakmak 

Van Yüzüncü Yıl Üniversitesi'nin YYÜ hazırladığı rapor ve Karadeniz Teknik Üniversitesi'nden KTÜ uzmanların verdiği bilgiye göre, Arhavi'de deniz doldurularak yapılan yolu, çok daha ucuza doğayı katletmeden inşa etmek mümkün. 
Arhavi'de deniz dolgusuyla yapılan yola karşı çıkarak hukuk mücadelesi başlatan Arhavi Belediye Başkanı Musa Ulutaş'ın başvurusuyla mevcut projeye alternatif Güney Kuşaklama Yolu Projesi'ni hazırlayan Van YYÜ, 107 milyon dolar olan maliyetin 65 milyon dolara düşeceğini bildirdi. Alternatif projeyi anlatan Başkan Ulutaş, şöyle dedi "Denize dokunmadan, şehrin 1.5 km güneyinden yani arkasından geçen bu yol 8.5 km uzunluğunda. Deniz doldurularak yapılan Kuzey Projesi ise 500 metre daha kısa ama daha pahalı. Transit yolu bozmayan ve 4 kavşağı olan bu yol üzerinde 3 ayrı tünel bulunuyor. 5 milyon dolara çıkacak kamulaştırmaya belediye olarak biz destek çıkacağız. Bu projeyi kabul etmek istemiyorlar. Bu nedenle de yasalar çiğneniyor. Kaçak yolu 6 kez mühürledik, söktüler. Sahili doldurarak, şehir ve deniz arasına Çin Seddi çekmek istiyorlar." 
Güney Kuşaklama Yolu Projesi'ni hazırlayan ekibin başında yer alan YYÜ Öğretim Üyesi Prof. Dr. İlyas Yılmazer, Arhavi gibi Ardeşen yol projesini de hazırladıklarını, burada da 160 milyon dolar olan maliyetin 32 milyon dolara düşebileceğini söyledi. 

K r öncelikli 
KTÜ İnşaat Mühendisliği Öğretim Üyesi Doç. Dr. Fazıl Çelik de, "Arhavi'de hukuk çiğneniyor. Karadeniz Otoyolu adı altında yapılan tüm projelerde olduğu gibi müteahhit k rı burada da öncelikli. Güney Projesi, devletin parasını ve doğayı kurtaracaktır. Buna benzer bir durumun yaşandığı Bolaman Burnu'nda da 42 kilometrelik yol 27 kilometreye düştü. Kilometre başına 25 milyon dolar hesaplanan maliyet 11 milyon dolara düştü" dedi. 
Karadeniz Otoyolu'ndaki hatalara dikkat çeken Çelik, şöyle dedi "20 Şubat 1999'da çıkan deniz fırtınası, Giresun Espiye yolunu trafiğe açılmadan alıp götürdü. Şimdi halen kaymalar var. Tirebolu'ya doğru 15-20 kilometrelik yolu tamamen arkalara geçmeden 3 1 maliyetine yapmak mümkün. Arhavi, Ardaşen, Vakfıkebir, Eynesil yolları da çok geç olmadan kurtarılmalı." 


</TEXT>
</DOC>
