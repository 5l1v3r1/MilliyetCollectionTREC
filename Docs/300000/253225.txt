<DOC>
<DOCNO> 253225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/yasam/yas17.html </URL>
<DATE> 2004/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
YURDUM İNSANI 
</HEADLINE>
<TEXT>


Gözden 2.80 metreye 'su fışkırtma' rekoru 

ÖNAY YILMAZ İstanbul 
Guiness Rekorlar Kitabı'na girmek için yarışanlardan biri de gözünden en uzağa su fışkırtan İlker Yılmaz. Yılmaz, önceki gün bir İngilize ait olan 2 metre 1 santim olan gözünden su fışkırtma rekorunu, 2 metre 80 santimle kırmayı başardı. Yılmaz, noterden onay alındıktan sonra Guiness Rekorlar Kitabı'na başvuracağını söyledi. 

Herkes kaçsın At kaçtı .. 

ŞEVKET ERZEN DHA 
Çorum Kırkgöz Çayırı'nda gerçekleştirilen at yarışlarında arap atlarından biri güvenlik bandını aşarak seyircilerin arasına daldı. Masaların üzerinden atlayarak kaçan izleyicilere korkulu anlar yaşatan at, güçlükle sakinleştirildi. 

Tam teşekküllü piknik motoru 

MURAT KİBRİTOĞLU DHA 
Adana'da 3 tekerlekli motosikletleriyle şehri ikiye bölen D - 400 karayoluna giren bir aile aheste aheste pikniğe gidiyor. Piknik tüpü, poşet içinde tahta parçaları ve kömür asılı motosiklette, sürücüyle birlikte beşi çocuk tam 8 kişi var. Elbette pikniğin olmazsa olmazları tencere, mangal, şiş, kilim, minder de unutulmamış. 


</TEXT>
</DOC>
