<DOC>
<DOCNO> 297206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/sondun35.html </URL>
<DATE> 2004/12/13/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Fransız Sosyalistler'den Türkiye'ye 'şartlı' destek 
</HEADLINE>
<TEXT>

     Fransa'da muhalefetteki Sosyalist Parti, AB'nin Türkiye ile tam üyelik müzakerelerine başlamasına destek verdiğini bildirdi, ancak müzakereler boyunca bütün seçeneklerin açık tutulmasını gerektiğini savundu. 
     Sosyalist Parti Sözcüsü Julien Dray, haftalık basın toplantısında yaptığı açıklamada, ''Partimiz müzakerelerin başlamasına destek veriyor, ancak AB statüsü konusunda bütün seçenekler açık tutulmalı, müzakerelerin başlaması doğrudan üyelik getiriyor anlamına gelmemeli'' dedi. 
     ''Türkiye'nin AB üyeliği için daha yerine getirmesi gereken ağır sorumluluklar olduğunu'' ifade eden Dray, ''Ankara'nın üyeliği için sonunda halkların referanduma gitmesi gerektiğini'' öne sürdü. 
     Sözcü, müzakereler boyunca, ''insan hakları konusundaki ilerlemelerle birlikte, Kıbrıs'tan asker çekilmesi ve sözde Ermeni soykırımının tanınmasının Türkiye'ye dayatılması gerektiğini'' iddia etti. 
     
</TEXT>
</DOC>
