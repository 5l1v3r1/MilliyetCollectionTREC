<DOC>
<DOCNO> 286356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/soneko03.html </URL>
<DATE> 2004/11/05/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Petrol fiyatları son 5 haftanın en düşük seviyesinde... 
</HEADLINE>
<TEXT>

     Uluslararası piyasalarda aylardır tırmanış gösteren petrol fiyatları, son 5 haftanın en düşük düzeyine indi. 
     ABD hafif petrolünün varil fiyatı, son 9 günde 7 dolardan fazla gerileyerek, bu sabah 48.57 dolar oldu. 
     Diğer petrol çeşitleri için gösterge teşkil eden ABD hafif petrolünün aldığı bu fiyat, geçen hafta ulaştığı 55.67 dolarlık tarihi rekoruna oranla, yaklaşık yüzde 13'lük bir gerilemeyi temsil ediyor. 
     Fiyatların görece düşmesinde, ''ABD'nin petrol ve doğalgaz stoklarının düzelmesi, yine bu ülkede İvan Kasırgasından zarar gören petrol rafinerilerinde hasarın giderilerek üretimin artırılması ve son haftalardaki fiyat artışlarının ardından bazı yatırım fonlarının, yüksek fiyatlardan yararlanmak üzere petrol satışına geçmesi'' etkili oldu. 

     
</TEXT>
</DOC>
