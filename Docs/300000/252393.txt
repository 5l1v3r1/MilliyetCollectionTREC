<DOC>
<DOCNO> 252393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sondun16.html </URL>
<DATE> 2004/07/02/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
'İsrail ile işbirliği yaptın' deyip, meydanda kurşuna dizdiler 
</HEADLINE>
<TEXT>

     Batı Şeria'da bir Filistinli, ''İsrail ile işbirliği yaptığı'' gerekçesiyle halkın gözleri önünde kurşuna dizildi. 
     Yargısız idama tanıklık eden Reuters muhabirinin haberine göre, Filistin Devlet Başkanı Yaser Arafat'ın lideri olduğu El Fetih'e bağlı El Aksa Şehitleri Tugayı'na bağlı 4 militan, iki çocuk babası Muhammed Refik Daragme'yi sürükleyerek Gabatiye kent meydanına getirdi. 
     Biriken kalabalığa hitaben, ''Bildiğiniz gibi bu adam savaşçılarımızın yerini İsraillilere söylüyor. Cezası ne olmalı'' diye soran militanlar, kalabalığın ''İdam'' yanıtını vermesinden birkaç dakika sonra, ateş açarak Daragme'yi öldürdü. 
     Daha sonra kalabalık, ölen kişinin cesedi etrafında dans ederek idamı ''kutladı.'' Son 4 yıl içinde militan Filistinli gruplar, en az 30 kişiyi İsrail ile işbirliği yaptığı gerekçesiyle öldürdü. 
     Filistin Yerel Yönetimler Bakanı Cemal El Şobaki, yargısız idam konusunda, ''Biz her hareketin yasal sınırlar içinde olmasından yanayız ve aksi hareket edenlere karşıyız. Ancak işgal altındaki Filistin topraklarında yasa ve düzeni sağlama gücümüz yok'' dedi. 
     
</TEXT>
</DOC>
