<DOC>
<DOCNO> 273431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sontur32.html </URL>
<DATE> 2004/09/20/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Bin öğrencisi olan okula 4 öğretmen .. 
</HEADLINE>
<TEXT>

     Bingöl'de Toplu Konut İdaresi tarafından yeni yaptırılan bir ilköğretim okulunda öğretmen sıkıntısı yaşanıldığı için ders yapılmadığı bildirildi. 
     AA muhabirinin edindiği bilgiye göre, Uydukent Mahallesi'nde yeni açılan Düzağaç İlköğretim Okulu, bin öğrencisi ve 4 öğretmeni ile ders başı yaptı. 
     Toplam 18 dersliği bulunan okulda öğrenciler sınıflarda uzun süre öğretmen bekledikten sonra öğretmen eksikliği nedeniyle ders yapılmadı. 
     Okul idaresi öğretmen açığı hakkında açıklama yapmaktan kaçınırken, il Milli Eğitim Müdürlüğü yetkilileri, okulun zor şartlar altına eğitime açıldığını, yeni açılan okula 7 sözleşmeli toplam 20 öğretmen atandığını, ancak bu öğretmenlerin bir kısmının henüz göreve başlamadıklarını kaydettiler. 
     
</TEXT>
</DOC>
