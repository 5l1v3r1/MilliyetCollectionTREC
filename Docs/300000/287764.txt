<DOC>
<DOCNO> 287764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sonsiy08.html </URL>
<DATE> 2004/11/10/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Zana ve arkadaşları, Demirel ve Ecevit ile de görüşmek istemiş... 
</HEADLINE>
<TEXT>

     Kapatılan DEP'in eski milletvekilleri Leyla Zana, Hatip Dicle, Orhan Doğan ve Selim Sadak'ın DYP Genel Başkanı Mehmet Ağar'ın yanı sıra 9. Cumhurbaşkanı Süleyman Demirel ve eski başbakan Bülent Ecevit ile de görüşmek istedikleri bildirildi. 
     Alınan bilgiye göre, daha önce Dışişleri Bakanı ve Başbakan Yardımcısı Abdullah Gül, CHP Genel Başkanı Deniz Baykal, SHP Genel Başkanı Murat Karayalçın ve bazı sivil toplum örgütleri ile görüşen Zana ve arkadaşları, DYP Genel Başkanı Ağar'ın yanı sıra 9. Cumhurbaşkanı Demirel ve eski DSP Genel Başkanı Ecevit ile de görüşmek istiyor. 
     DYP yetkilileri, kendilerine henüz bu yönde resmi bir başvuru yapılmadığını belirtirken, Genel Başkan Ağar, gazetecilerin konuyla ilgili sorularına ''Burası bir siyasi partidir. Siyasi partinin varlığı da kapısının herkese açık olmasından kaynaklanmaktadır'' karşılığını vermişti. 
     
</TEXT>
</DOC>
