<DOC>
<DOCNO> 289189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sondun13.html </URL>
<DATE> 2004/11/16/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Hollanda'da yakalanan PKK'lılar 10 gün daha gözaltında 
</HEADLINE>
<TEXT>

     Hollanda'da geçen hafta cuma günü ortaya çıkarılan terör örgütü PKK'nın eğitim kampında yakalanan sanıkların gözaltı süresi 10 gün uzatıldı. 
     Rotterdam Mahkemesi'nin isteği üzerine, kampta yakalananlardan 22 kişinin gözaltı süresi 10 gün uzatıldı, diğer sanıklardan 9'unun üçer gün daha gözaltında tutulması kararlaştırıldı. 
     Hollanda polisi, terörle mücadele çerçevesinde geçen hafta ülke genelinde düzenlediği operasyonlarda toplam 38 kişiyi gözaltına almış ve Eindhoven yakınlarında Liempde köyünde orman içinde terör örgütü PKK'ya ait bir eğitim kampını ortaya çıkarmıştı. 
     Eğitim kampında çoğu Türk vatandaşı 29 kişi gözaltına alınmış, burada ele geçirilen bilgi ve belgelere göre, gözaltına alınanlardan yaşları 15 ile 23 arasında değişen 22 kişinin, Türkiye'de terör eylemlerine katılmak üzere eğitim gördüğü bildirilmişti. 
     
</TEXT>
</DOC>
