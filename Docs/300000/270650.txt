<DOC>
<DOCNO> 270650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/soneko03.html </URL>
<DATE> 2004/09/10/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
IMF ekimden önce Türkiye'ye gelecek 
</HEADLINE>
<TEXT>

     IMF heyeti ile hükümet ekim ayından önce görüşmelere başlayacak Uluslararası Para Fonu'nun IMF Dış İlişkiler Direktörü Tom Dawson, IMF heyetinin görüşmeler için, IMF ve Dünya Bankası'nın ekim ayı başında Washington'da yapılacak yıllık sonbahar toplantılarından önce Türkiye'ye gelmesinin beklendiğini söyledi. 
     Dawson'ın Washington'daki IMF merkezinde düzenlediği basın toplantısında, IMF heyetinin yeni programın görüşmeleri ve mevcut programın 9'uncu gözden geçirme dönemi için ne zaman Türkiye'ye geleceği soruldu. 
     
     Kesin tarih belli olunca açıklanacak 
     Türkiye'nin, mevcut programın şubat 2005'te sona ermesinin ardından yeni bir programın başlatılması için IMF'ye istek bildirdiğini ve hükümetin halen bu program önerisinin formülü üzerinde çalıştığını kaydeden Dawson, kesin tarih belli olunca hemen kamuoyuna duyurulacağını belirtti. 
     
</TEXT>
</DOC>
