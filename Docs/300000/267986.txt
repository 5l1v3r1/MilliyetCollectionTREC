<DOC>
<DOCNO> 267986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/ekonomi/eko01.html </URL>
<DATE> 2004/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Migros'tan 50. yıl kampanyası 
</HEADLINE>
<TEXT>


EKONOMİ SERVİSİ 

Migros, tatil dönüşü ve okulların başlayacak olması nedeniyle, eylül ayında müşterilerine özel 50. yıl kampanyası uygulayacak. Açıklamaya göre, eylül ayı boyunca Migros, Şok ve Sanal Market'ten alışveriş yapanlar, ödemelerini bir yılda yapabilecek, taksitlendirmek istemeyenler de kasada yüzde 12 indirim kazanacak. 
Kampanyanın taksit seçeneği Koçbank, World, Maximum ve Axess kartlarının tamamında, indirim seçeneği ise nakit ve veya tek ödemede tüm kredi kartları için geçerli olacak. 
Kampanya, 50 milyon lirayı geçen alışveriş ve Migros Club kartı olan tüm müşteriler için uygulanacak. Migros Club kartı olmayan tüketiciler, kasadan Migros Club kartı alarak kampanyadan hemen faydalanabilecek. Koçbank, İş Bankası, Yapı Kredi ve Akbank, taksit kartları ilk kez Migros'un 50. yılı nedeniyle ortak bir kampanyada buluşurken kampanyanın, her müşteri için aylık 1.5 milyar liralık alışveriş toplamına kadar geçerli olacağı kaydedildi. 


</TEXT>
</DOC>
