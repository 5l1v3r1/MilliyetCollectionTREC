<DOC>
<DOCNO> 269175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/yazar/temelkuran.html </URL>
<DATE> 2004/09/05/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Kalbi ikiye yaran Iraklı direnişçiler 
</HEADLINE>
<TEXT>
Postmodern Vietnam 
Arap pop star yarışmasındaki çocuklar ve boğazları kesilen Nepalli garibanlar... Uluslararası enerji şirketleri ve şeriattan bahseden direnişçiler. Yok edilen Ortadoğu'da kimi tutacak insanlığın vicdanı 

Muhtemelen, Irak'ta sizin benim gibi bazı insanlar, birkaç gün önce televizyonlarını açtıklarında "Ne yapıyor bu salaklar " dedi öfkeyle. Şöyle devam ettiler ihtimal 
"Geri zekalı herifler Fransız kamuoyunu Irak halkı aleyhine mi döndürmek istiyorlar Bunlar ne yaptıklarını sanıyorlar " 
Çünkü Iraklı direnişçi gruplar, son olarak iki Fransız gazeteciyi kaçırdılar. Hemen ardından da yeni yöntemi kullandılar. Doğrudan Fransız halkıyla konuştular 
"Bu gazetecilerin ölmesini istemiyorsanız Türban eylemi yapın " 
Ertesi gün Türkiye gazetelerinde "Fransa tek yürek " haberleri vardı. 
Zira Fransa'da yapılması planlanan türban eylemi "teröristlerin" açıklaması üzerine ertelendi. Acaba Fransa "tek yürek" olarak Iraklı direnişçilere kızıyor mu gerçekten 

Kötü adam h l aynı 
Her halkın ortak ve ortalama bir hissiyatı oluştu Irak'taki direnişçi gruplara dair. Türkiye'de bu hissiyat, rehin almalara rağmen çok değişmedi. Türkiye için kötü adam h l ABD. Türkiye'nin ortak hissiyatında Iraklı direnişçilere böyle bir tolerans tanınıyor. Misal, geçtiğimiz günlerde TIR şoförü Faysal Demir'in kaçırılıp öldürülmesinden sonra Demir'in babası şöyle bir açıklama yaptı 
"Oğlumun ABD'ye hizmet ederken ölmesi beni çok yıprattı." 
Faysal Demir'in babası ABD hükümeti aleyhine Avrupa İnsan Hakları Mahkemesi'nde dava açıyor. Öldürülen insanların aileleri bile Irak'taki direnişçi gruplardan önce ABD hükümetine kızıyor h l . Büyük yalanın içinde doğru tarafı bulmanın imkansızlığı yeryüzündeki her insanın hissiyatını bulandırıyor. 

İki üç Daha fazla Felluce 
İnsanların evlerini savunma haklarını sonuna kadar destekleyenlerin bile kalbini karıştıran yöntemler kullanıldı ve kullanılıyor Iraklı direnişçilerce. Hele Nepalli garibanların öldürülmesi... Zaten bu bulanıklık yüzündendir ki hem Türkiye hem de Batı basınında tartışılıyor Irak yeni Vietnam olur mu "İki üç daha fazla Vietnam " sloganı aynı heyecan ve vicdani netlikle "İki üç Daha fazla Felluce " diye atılabilir mi insanlığın adaleti tarafından 
Yıllar yılı bütün düşünen insanların bilhassa ABD eliyle yok edildiği, canlı olan ve zehirli otlar gibi yayılan tek hayat biçiminin köktendincilik olduğu bir Ortadoğu'da insanlığın vicdanının tutacağı bir taraf kalmadı. Bağımsızlığı şeriat devleti kurmak için isteyen direnişçiler de değil, silah ve enerji şirketleri para kazansın diye kendi çocuklarını öldüren ABD hiç değil. Postmodern bir savaşa karşı postmodern bir direniş bu. İyi ve kötü adamlar çoğu kez aynı tarafta. İyi ve "normal" insanlar bir taraf oluşturamayacak kadar "silahsız" ve azınlıkta. Saldırı sahtekarlaştıkça kararıyor direnenlerin yüzleri. 
Arap popstar savaşları 
Arafat ve Kaddafi, yapabilecekleri son şeyi yapıyorlar Arap dünyası için Arap pop starı kendi ülkelerinden çıksın diye telefon ücretlerinde indirime gidiyorlar O gençler, Vietnam Savaşı günlerinde başka insanlardı. Muhtemelen o vakit o pop ağızlar direniş komitesinde Lenin'den, Marx'tan alıntılar yapıyordu. İnsanlık muhtemelen bundan 30 yıl önce çok daha naif ve çok daha netti İyi ve kötü adamlar vardı. Şimdi "şampiyon" olunca Filistin direnişine destek açıklaması yapan Libyalı pop starlar var. Muhtemelen, Arap dünyasında alıcısının çok olduğunu düşündüğü için yeni pop starın peşine düşecek Batılı plak şirketleri... Tıpkı Felluce'yi yeni bir iş sahasının açılışının işareti olarak gören Batılı silah şirketleri gibi. Muktada El Sadr kendisi imal etmediğine göre mutlaka bir Batılı silah şirketinden geliyor "direnişin mühimmatı". 
Postmodern bir işgale karşı postmodern bir direniş bu. Direnişçilerin Fransız gazetecileri kaçırdığını görüp kahrolan insanlar var Irak'ta mutlaka. Onlar, Ortadoğu'da bundan 30 yıl önce insan olmanın bütün bilgisini iştahla kucaklamak isteyenlerin topluca yok edildiği zamanları hatırlayıp sadece savaşa değil böyle toptan bir yok oluşa, yok edilişe kahrolan insanlar... Onlar da postmodern yalnızlar... 



</TEXT>
</DOC>
