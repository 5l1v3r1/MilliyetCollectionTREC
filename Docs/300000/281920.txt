<DOC>
<DOCNO> 281920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonspo36.html </URL>
<DATE> 2004/10/20/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Hidayet, All Star 3 sayı yarışmasına aday... 
</HEADLINE>
<TEXT>

     NBA'de forma giyen Türk basketbolcu Hidayet Türkoğlu, takımı Orlando Magic tarafından, NBA All Star haftasında yapılacak 3 sayı yarışması için aday gösterildi. 
     All Star 3 sayı yarışmasına, NBA'de mücadele eden her takım 3 oyuncusunu aday gösterebilirken, Orlando Magic bu üç oyuncuyu Hidayet Türkoğlu, Cuttino Mobley ve Pat Garrity olarak belirledi. 
     NBA'de 5. sezonunu geçirecek olan Hidayet, geride bıraktığı 4 sezon boyunca 3 sayılık atışlarda yüzde 38'lik isabet oranıyla oynadı. Sacramento Kings'teki ilk sezonunda yüzde 32, ikinci sezonunda yüzde 36'lık 3 sayı isabeti kaydeden Hidayet, 3. sezonunda yüzde 37'lik bir oran yakaladı. Hidayet, geçen sezon da San Antonio Spurs forması altında 3 sayılık atışlarda yüzde 41 isabet tutturdu ve sezonu en başarılılar arasında 7. sırada tamamladı. 
     
</TEXT>
</DOC>
