<DOC>
<DOCNO> 293460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sonsiy33.html </URL>
<DATE> 2004/11/30/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
YAŞ toplantısı sona erdi 
</HEADLINE>
<TEXT>

     Başbakan Recep Tayyip Erdoğan'ın başkanlığında gerçekleştirilen Yüksek Askeri Şura toplantısı sona erdi. 
     Genelkurmay Başkanlığı Çakmak Salonu'nda gerçekleştirilen kış dönemi olağan toplantısına, Orgeneral Özkök'ün Genelkurmay Başkanlığı Sosyal Tesisleri'nde verdiği yemeğin ardından devam edildi. 
     Öğleden sonraki bölümü yaklaşık 3 saat süren toplantıya, Genelkurmay Başkanı Orgeneral Hilmi Özkök, Milli Savunma Bakanı Vecdi Gönül, Kara Kuvvetleri Komutanı Orgeneral Yaşar Büyükanıt, Deniz Kuvvetleri Komutanı Oramiral Özden Örnek, Hava Kuvvetleri Komutanı Orgeneral İbrahim Fırtına, Jandarma Genel Komutanı Orgeneral Fevzi Türkeri, 1'inci Ordu Komutanı Orgeneral Hurşit Tolon, 2'nci Ordu Komutanı Orgeneral Şükrü Sarıışık, 3'üncü Ordu Komutanı Orgeneral Orhan Yöney, Ege Ordu Komutanı Orgeneral Işık Koşaner, Kara Kuvvetleri Komutanlığı Kurmay Başkanı Orgeneral Fethi Remzi Tuncel, Harp Akademileri Komutanı Orgeneral Faruk Cömert, Genelkurmay İkinci Başkanı Orgeneral İlker Başbuğ, Donanma Komutanı Oramiral Yener Karahanoğlu ile Kara Kuvvetleri Eğitim ve Doktrin Komutanı Orgeneral İsmail Koçman katıldı. Toplantıda, Genelkurmay J başkanları da hazır bulundu. 
     Yüksek Askeri Şura toplantısında, başta Türk Silahlı Kuvvetleri'nin TSK personel, eğitim, disiplin konuları olmak üzere planlı faaliyetleri ile TSK'yı ilgilendiren diğer konular görüşüldü. 
     Şura sonuçları, Cumhurbaşkanı Ahmet Necdet Sezer'e sunulmasının ardından Genelkurmay Başkanlığı Genel Sekreterliği tarafından açıklanacak. 
     Cumhurbaşkanı Sezer, Şura üyeleri onuruna Çankaya Köşkü'nde kokteyl ve akşam yemeği verecek. 
     
</TEXT>
</DOC>
