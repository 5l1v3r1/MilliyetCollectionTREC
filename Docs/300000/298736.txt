<DOC>
<DOCNO> 298736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sonspo03.html </URL>
<DATE> 2004/12/18/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
İspanya temsilcimiz yorumluyor Fener, Zaragoza'yı rahat geçer 
</HEADLINE>
<TEXT>

     Mehmet Çiftçi, Zaragoza için "Fenerbahçe'ye UEFA Kupası'nda ve İspanyol kulüpleri arasında düşebilecek en iyi takım düştü." dedi İspanya temsilcimiz Mehmet Çiftçi, A’dan Z’ye Real Zaragoza’yı anlattı Bu takım Fenerbahçe’yi eleyemez. Elerse, sürpriz olur. Geçen yıl Kral Kupası’nı kazararak UEFA Kupası’na katılmaya hak kazanan Zaragoza, İspanya’da oynadığı 15 maçta 5 galibiyet, 4 beraberlik ve 6 yenilgiyle 19 puan toplayabildi. Lig’de 11. sırada... 
     Zaragoza’nın başında İspanya Ligi’nde en ofansif futbol oynatan teknik adam Victor Munoz bulunuyor. İspanya’nın köklü futbolcuların başında gelen ve milli formayı 60 kez giyen Monoz’un felsefesinde ne skora yatma ne de defansif futbol oynatma var. Bu bağlamda Fenerbahçe ile oynanacak her iki maçta da bol gol seyretme imkanı bulacağız. 
     Zaragoza maça 1-4-2-3-1 sistemi ile çıkıyor. İdeal kadrosu kalede Lainez, geri dörtlüde en geride Alvaro ve Milito, sağda Cuartero, solda Aranzabal, defansın hemen önünde çift ön libero Movilla ve Ponzio var, oyun kurucu görevi Oscar’a verilmiş. Sağ açık Galletti, sol açık Savio, golcü olarak da Villa görev yapıyor. 
     
     Dört isme çok dikkat 

     Fenerbahçe’nin dikkat etmesi gereken 4 adamı var. Bunların başında orta sahada geri ve ileri dinamo görevi yapan Movilla’yı gösterebiliriz. Ardından geride son adam olarak görev yapan Milito gelir. Milito, İspanya’nın en iyi görev adamı olarak gösteriliyor. İspanyollar ona dünyanın en kibar defans adamı’ adını takmışlar. Rakibinden topu nasıl çaldığına herkes şapka çıkartır. Faul yapmaz ancak fizik gücü ile rakibini ekarte eder. Zaragoza, büyük ihtimalle Tuncay’ı, Milito ile marke etmeye çalışacak. 

     
</TEXT>
</DOC>
