<DOC>
<DOCNO> 272058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sonspo19.html </URL>
<DATE> 2004/09/15/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Diyarbakırspor, Denizlispor maçında taraftarlarının desteğini bekliyor 
</HEADLINE>
<TEXT>

     Diyarbakırspor Kulübü Menajeri İsmet Yılmaz, Denizlispor maçında taraftarlarının desteğini beklediklerini söyledi. 
     İsmet Yılmaz, yaptığı açıklamada, 17 Eylül Cuma günü sahalarında Denizlispor ile yapacakları maçın hazırlıklarını yoğun bir tempoyla sürdürdüklerini belirterek, sahadan 3 puanla ayrılarak kötü gidişe son vermek istediklerini bildirdi. 
     Takımda Talip dışında eksikleri bulunmadığını hatırlatan Yılmaz, ''Denizlispor maçı hazırlıkları sürüyor. Tüm ekip 3 puana koşullandık. Sahadan mutlak 3 puanla ayrılmak istiyoruz. Bunun için elimizden gelen çabayı göstereceğiz. Taraftarlarımızın desteğini bekliyoruz. Tüm taraftarlarımızın maçı izleyebilmesi için bilet fiyatlarında indirim yapmayı düşünüyoruz'' dedi. 
     
</TEXT>
</DOC>
