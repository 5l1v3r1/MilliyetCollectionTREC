<DOC>
<DOCNO> 258531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sonsiy13.html </URL>
<DATE> 2004/07/27/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
CHP, Ulaştırma Bakanı hakkında gensoru önergesi verecek... 
</HEADLINE>
<TEXT>

     CHP Merkez Yönetim Kurulu MYK , Sakarya'da meydana gelen tren kazası ile ilgili olarak TBMM'yi ağustos ayı içinde olağanüstü toplantıya çağırma ve Ulaştırma Bakanı Binali Yıldırım hakkında gensoru önergesi verme kararı aldı. 
     CHP TBMM Grup Başkanvekili Haluk Koç, olağanüstü toplantı çağrısı ve gensoru önergesine ilişkin imzaların yarın TBMM Başkanlığı'na sunulabileceğini söyledi. 
     CHP MYK, Genel Başkan Deniz Baykal'ın başkanlığında toplandı. 
     CHP Genel Başkan Yardımcısı Eşref Erdem, toplantı sürerken yaptığı açıklamada, Sakarya'da meydana gelen tren kazası sonrasında Ulaştırma Bakanı Yıldırım'ın istifa etmesini beklediklerini, ancak aradan geçen zamana karşı Bakan'ın istifa etmediği gibi ''meydan okuduğunu'' ifade etti. 

     
</TEXT>
</DOC>
