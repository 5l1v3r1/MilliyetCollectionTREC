<DOC>
<DOCNO> 268988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/son/sondun18.html </URL>
<DATE> 2004/09/04/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Kuzey Osetya'da bir Gürcü muhabir gözaltına alındı... 
</HEADLINE>
<TEXT>

     Kuzey Osetya'da, Gürcistan'daki Rustavi-2 televizyon kanalına çalışan Gürcü bir kadın muhabirin gözaltına alındığı bildirildi. 
     İtar-Tass, yerel polis yetkililerine dayanarak verdiği haberde, Kuzey Osetya'nın Beslan kasabasındaki rehin alma eylemini izleyen Gürcü muhabirin gözaltına alındığını duyurdu. 
     Haberde, kadın muhabirin ''provokatif'' hareketleriyle polisin dikkatini çektiği belirtilerek, polisin muhabirin belgelerini kontrol ettiğinde de ülkeye vizesiz girdiğini tespit ettiği kaydedildi. 
     İtar-Tass, adını açıklamadığı kadın muhabirin iki ülke arasındaki mevcut vize rejimini ihlal ve ülkeye izinsiz girme suçlamasıyla gözaltına alındığını bildirdi. 
     
</TEXT>
</DOC>
