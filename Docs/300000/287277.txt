<DOC>
<DOCNO> 287277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/ekonomi/aeko.html </URL>
<DATE> 2004/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Telsim'e Turkcell koşulu 
</HEADLINE>
<TEXT>


Turkcell'in hakim ortaklarının, Turkcell'den vazgeçmeleri durumunda Telsim'i alabileceklerini belirten Rekabet Kurulu Başkanı Parlak, Uzanlar'ın çimento şirketlerinin ise ayrı ayrı satılması gerektiğini bildirdi 

ANKARA Milliyet 

Rekabet Kurulu Başkanı Mustafa Parlak, Telsim'in satışında, Turkcell'i kontrol eden kişi ya da grupların ihaleye girebilmelerinin, ancak ihale sonrası Turkcell'den doğan tüm haklarını başka bir tüzel kişiliğe devretmeleri halinde mümkün olduğunu söyledi. Parlak, düzenlediği basın toplantısında, halen Tasarruf Mevduatı Sigorta Fonu'nun TMSF yönetim ve denetimindeki Uzan Grubu'na dahil Telsim, çimento fabrikaları ve medya grubunun satışına dönük, Fon'a gönderilen Rekabet Kurulu'nun görüşlerini açıkladı. 
Çimento şirketlerinin tek tek satılması gerektiğini belirten Parlak, Turkcell'in hakim ortaklarının, Telsim ihalesine girmesi olasılığını değerlendirirken, şöyle konuştu 
"Bir yasak koymaktan ziyade, bir alternatif yaratmak daha doğrudur. Belki Telsim'i ihale yoluyla alacaksa, hakim ortaklar Turkcell'deki kontrol hakkından vazgeçecektir. Yasak getirmenin bir gereği yok. İki teşebbüsü Turkcell, Telsim de kontrol altına almak, rekabeti bozucu hakim durum yaratır. Birinden vazgeçmesi gerekir." 

Pazar payı geriledi 
Parlak, Telsim'in pazar payının yüzde 30'lardan yüzde 20'lere düştüğünü de belirtti. 
Türk Telekom'u, Telecom Italia Mobile'in TİM alması durumunda, piyasadaki payının yüzde 80'e çıkacağı hatırlatılıp, "Bu, Telsim ile ilgili konuyu görüşürken gündeme geldi mi " şeklindeki soruya da Parlak, şu yanıtı verdi 
"Bu konu, Telsim'le değil, Telekom'un özelleştirilmesiyle ilgili. Bu konu da gündeme geldi, üzerinde duruldu. Türk Telekom, Avea'nın yüzde 40'ını kontrol hakkına ve ortak kontrole sahiptir. Bu haliyle GSM pazarında herhangi bir rekabet ihlali söz konusu değil. Türk Telekom'a sahip olanın, küçük bir GSM operatörüne sahip olmasının, rekabeti bozucu etkisinin olmayacağı kararına varmıştık." 

Piyasanın en büyükleri Sabancı ve Oyak Grup Çimento kapasitesi Bin ton Toplamdaki payı Sabancı HC 9.841 14.73 Oyak 9.514 14.24 Uzanlar 7.812 11.69 Italcement Set 4.859 7.27 Vicat 3.744 5.60 YLOAÇ 3.597 5.38 Çimentaş 3.014 4.51 Batıçim 2.994 4.48 Lafarge 2.880 4.31 OyakSabancı 1.860 2.78 Oyak Gama 953 1.42 TOPLAM 66.794 - 
Sabancı'nın Heidelbergcement ile iki büyük fabrikada, Kardemir ile de Karçimsa'da ortaklığı var. 
Yibitaş - Lafarge ortaklığının kısa ismi. Sektörde Cementir'in sahibi olduğu Kars Çimento ile, Er - Cimsan'ın sahibi olduğu Aşkale Çimento da bulunuyor. 

'Çimentolar tek tek satılmalı' Rekabet Kurulu Başkanı Mustafa Parlak, TMSF'ye geçen Uzanlar'ın çimento fabrikalarının ise ayrı ayrı satılmasının daha uygun olduğunu belirtti. Parlak, çimento fabrikalarının 'blok satışının' mümkün olmakla birlikte, pazarın rekabetçi yapısında olumsuz sonuç doğurabileceği ve bu nedenle tercih edilmemesi gerektiğini kaydetti. Parlak, "TMSF bünyesindeki çimento fabrikalarının piyasa payı oranları yüzde 9" dedi. 
Halen TMSF'nin denetiminde, Uzan Grubu'na ait Bartın, Edirne, Lalapaşa, Ergani, Gaziantep, Ladik, Standart, Şanlıurfa, Trabzon, Van ve Lalahan çimento fabrikaları bulunuyor. 

Star'a ön şart yok Mustafa Parlak, Uzan Grubu'na dahil Star medya şirketlerinin 'cebri icra yoluyla' satışında ise herhangi bir ön koşul tespitine gerek duyulmadığını kaydetti. Star Grubu'nun pazar payının düşük olduğuna dikkat çeken Parlak, bu nedenle hakim durumdaki bir grup tarafından alınmasının bile rekabeti önemli ölçüde etkilemeyeceğini anlattı. 


</TEXT>
</DOC>
