<DOC>
<DOCNO> 261059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sondun10.html </URL>
<DATE> 2004/08/06/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Basler Zeitung AB için 'uygun' adım 
</HEADLINE>
<TEXT>

     JAN KEETMAN 
Türkiye'nin Avrupa Birliği'ne yakınlaşma süreci, bazı etkin kurumlara rağmen bile durmuyor. Generallerin hükümet politikaları üzerinde etkinlik kurmasını sağlayan Milli Güvenlik Kurulu'nda askerlerin ağırlığı azaltılıyor. 
     Nihayet Türk politikasının bir dinozorunun daha birkaç dişi çekiliyor. Bu hafta içinde yapılan yıllık Yüksek Askeri Ş ra toplantısında, Sezer ve Erdoğan, ilk defa Milli Güvenlik Kurulu Genel Sekreterliği' ne bir sivili atayacak. 
     Türk Anayasası'na göre, MGK yalnızca tavsiyelerde bulunur, ancak 21 yıl önce yeniden demokrasiye geçilmesinden bu yana kurul, pratikte askerlerin paralel hükümeti olarak rol oynadı. Özal'ı bir kenara koyarsak, hiçbir Türk politikacı MGK'da generallere karşı tavır koyamadı. 
     MGK'nın açıkladığı 'tavsiye'ler bugüne kadar hep hükümetler tarafından uygulanmak durumunda kaldı. İslamcı Erbakan, Anayasa'ya atıfta bulunarak bir 'tavsiye'ye uymamaya teşebbüs eden yeg ne başbakan oldu. Ancak üç gün sonra bundan vazgeçti ve birkaç ay sonra da askerlerin baskısıyla hükümetten çekilmek zorunda kaldı. 
     
     Üyelik aşkına 
     İlk defa AB içinde yer alma ihtimali, MGK'yı reform baskısı altında bırakıyor. Üç yıl önce Genelkurmay başkanı, kuvvet komutanları ve jandarma genel komutanı karşısında oturan kurul üyelerinin sayısı artırılmıştı. Şimdi yalnızca MGK Sekreterliği'nin başına bir sivil geçmekle kalmıyor, YÖK ve RTÜK' teki askerlerin temsilcileri de geri çekiliyor. Böylece MGK, kendi bilgi ve istihbarat bölümünü de kaybediyor. 
     Bununla beraber, söz konusu yeniliklerle birlikte generaller, Türkiye politikasından tümüyle yok olmuyor. Askerlerin etkisi, dıştan ve özellikle içten gelecek tehlikelere karşı cumhuriyetin koruyucusu olarak meşru rollerine dayanıyor. 
     Bunun yanında, cumhuriyetin eski laik değerleri ve eğitim sistemi değişmediği sürece hiçbir şey değişmeyecek. Buna ilaveten, birçok Türk'ün Kürt ayrılıkçılarından ve radikal İslam'dan korkusu var. 
     Bu her iki tehlikeye karşı askerler meşru bekçi konumunda. Bu durum onlara, yasalarda öngörülenin çok ötesinde bir politik rol yüklüyor. 
     
</TEXT>
</DOC>
