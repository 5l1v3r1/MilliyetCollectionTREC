<DOC>
<DOCNO> 264529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sonyas02.html </URL>
<DATE> 2004/08/18/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
İspanyollar kötü giden turizmin faturasını Türkler'e kesti 
</HEADLINE>
<TEXT>

     Mehmet ÇİFTÇİ İSPANYA, DHA 

DÜNYADA en çok turist çeken ülkelerin başında yer alan İspanya, turizmde kötü bir sezon geçirmesinin faturasını Türkiye'ye kesti. 
     Turist sayısında bu yıl büyük düşüş yaşıyan İspanya, özellikle Alman turistlerin Türkiye'ye yönelmesi üzerine bir dizi önlem almaya başladı. 
     Bu çerçevede İspanyollar'ın dünyaca ünlü üç oteli Sol Melia, NH ve Barcelo, Almanlar'ın en büyük turizm şirketi TUI'yu satın almak için teklif verdi. İlk etapta TUI'nun yüzde 31 hissesini almaya karar veren İspanyollar böylece Türkiye'ye yönelen Alman turistleri tekrar İspanya'ya getirmeyi planlıyor. Satın alma operasyonunun gerçekleşmesi halinde sayıları milyonları bulan Alman turistlerin uygun fiyatlarla, İspanyol sahillerine geri dönmesine kesin gözüyle bakılıyor. 
     Dünyanın sayılı turism şirketlerinden TUI ve Thomas Cook daha önce İspanya'ya gönderdikleri Alman turistleri bu ülkedeki fiyatların yüksek olmasını gerekçe göstererek Türkiye'ye yönlendirmiş ve bu karar İspanyol turizm sektörüne darbe vurmuştu. Franfurt borsası DAX'da da işlem gören TUI hisseleri bu yılın başında 21 Euro'yken şu an 15.04 Euro'ya düşmesi de İspanyollar'ın bu şirketi satın almak istemesinde önemli bir diğer faktör olarak gösteriliyor. 

     
</TEXT>
</DOC>
