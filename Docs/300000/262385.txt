<DOC>
<DOCNO> 262385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/soneko01.html </URL>
<DATE> 2004/08/11/ </DATE>
<TIME> 06.00 </TIME>
<AUTHOR>  </AUTHOR>
<HEADLINE>
Amerikan Merkez Bankası'ndan faiz artırımı 
</HEADLINE>
<TEXT>

     ABD'nin faiz artırımı ve uluslararası petrol fiyatları New York Borsası'nı da hareketlendirdi Amerikan Merkez Bankası, faiz oranlarını, bu yıl ikinci kez çeyrek puan arttırdı. ABD yönetimi, ekonomiyi canlandırmayı hedefliyor. 
     Merkez Bankası'ndaki toplantının ardından, faiz oranları yüzde 1.50'ye çıkartılırken faiz artışının, potansiyel enflasyon tehlikesini azaltmak için yapıldığı belirtildi. 
     Merkez Bankası yöneticileri, faiz artırımıyla, durağanlaşma eğilimi içindeki ekonominin yeniden canlanacağını düşünüyor. Nitekim, kararın ardından Amerikan doları uluslararası piyasalarda değer kazanmaya başladı. 
     Gelişmelere göre, faiz oranlarının bundan sonra da arttırılabileceği belirtiliyor. Amerikan Merkez Bankası’nın faiz artırımına gitmesi, Türkiye'yi de yakından ilgilendiriyor. 

     
</TEXT>
</DOC>
