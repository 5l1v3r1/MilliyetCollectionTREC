<DOC>
<DOCNO> 270525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/ekonomi/eko07.html </URL>
<DATE> 2004/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Eylülde TÜFE beklentisi yüzde 1.4 
</HEADLINE>
<TEXT>


EKONOMİ SERVİSİ 

Merkez Bankası'nın beklenti anketine göre eylül ayında tüketici fiyatları endeksinin yüzde 1.4 olması bekleniyor. 
Merkez Bankası ayda iki kez yapılan anketlerden eylül ayına ilişkin ilk anketi dün açıkladı. Buna göre önceki aylarda yüzde 0.5 düzeyinde seyreden tahminler sonbahardaki mevsimsel etkiler nedeniyle yüzde 1'in üzerine çıktı. TÜFE, eylülde yüzde 1.4 beklenirken yüzde 10.6 olan yıl sonu tahminlerinde bir değişiklik yaşanmadı. 
İki ay sonraki TÜFE beklentisi de yüzde 1.2 olurken faiz beklentilerinde de düşüş gözlendi. Dikkat çeken bir diğer tahmin ise büyümede oldu. Ankete katılanlar ağustosta yüzde 6.3 olarak tahmin ettikleri yıl sonu büyüme tahminlerini üçüncü çeyreğe ilişkin üretim verilerinin de yüksek gelmeye başlamasının etkisiyle yüzde 6.9'a yükseltti. Katılımcılar yıl sonu dolar kurunu ise 1 milyon 583 bin 200 lira olarak tahmin etti. 

Büyüme beklentisi yüzde 6.9 Beklenti Düzey Eylül TÜFE 1.4 İki ay sonraki TÜFE 1.2 Yıl sonu TÜFE 10.6 Gelecek 12 ay TÜFE 9.5 Eylül bileşik faiz 22.3 Yıl sonu bileşik faiz 19.8 Eylül cari faiz 20.8 Yıl sonu basit faiz 18.5 2004 büyüme 6.9 Eylül dolar kuru TL 1.515.200 Yıl sonu dolar kuru TL 1.583.300 

</TEXT>
</DOC>
