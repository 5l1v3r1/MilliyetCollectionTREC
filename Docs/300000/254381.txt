<DOC>
<DOCNO> 254381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/soneko16.html </URL>
<DATE> 2004/07/10/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
BOTAŞ ve Çinigaz arasında doğalgaz sözleşmesi imzalandı... 
</HEADLINE>
<TEXT>

     Kütahya Doğalgaz Dağıtım A.Ş Çinigaz ile BOTAŞ arasında iletim hatları ve müşterilerin devri ile gaz alım satım sözleşmesi imzalandı BOTAŞ Genel Müdürü Mehmet Bilgiç, Kütahya Belediyesi'ndeki imza töreninde yaptığı konuşmada, sözleşmeyle BOTAŞ'ın fiilen ilk kez il çapında iletim hatları ve müşterilerin devri ile gaz alım satımını bir dağıtım şirketine devrettiği belirtti. 
     Daha önceleri belediyeler tarafından yapılan doğalgaz şehir içi dağıtım şebekelerinin Doğalgaz Piyasası Kanunu'nda yapılan değişiklikler sonrasında ihale yoluyla belirlenen şirketler tarafından yapılmaya başlandığını kaydeden Bilgiç, yapılan değişiklikler nedeniyle BOTAŞ'ın dağıtım şebekelerini şirketlere devretme zorunluluğunun doğduğunu ifade etti. 
     Çinigaz Genel Müdürü Rasim Akdoğan da, BOTAŞ ile bu içerikte bir sözleşmenin Türkiye'de ilk kez şirketlerince yapılmasının kendileri için çok önemli olduğunu anlatarak, kendi alanlarında tüm Türkiye'ye örnek olacaklarını dile getirdi. 
     Akdağ, kazı ve hat döşeme işlemlerine başladıklarını, en kısa sürede de gaz dağıtım hizmeti vermeyi planladıklarını söyledi. 
     
</TEXT>
</DOC>
