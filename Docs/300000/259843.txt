<DOC>
<DOCNO> 259843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/magazin/amag.html </URL>
<DATE> 2004/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Musti, Bodrum'un 'pestilini çıkardı' 
</HEADLINE>
<TEXT>


Volkswagen'le Müzik Aşkına konser serisi, Bodrum'da sürdü. Mustafa Sandal, "Pestilinizi çıkarmadan gitmeyeceğim" deyip 3 saat sahnede kaldı 

Deniz Altuntaş 

Doğuş Otomotiv sponsorluğunda gerçekleştirilen "Volkswagen'le Müzik Aşkına - Mustafa Sandal Konserleri"nin üçüncüsü, önceki gece Bodrum Turgutreis D - Marin'de gerçekleştirildi. 
Sandal, sahneye yine Volkswagen Touareg marka otomobille çıktı. Özel ışık ve ses sisteminin kurulduğu dev organizasyonda hayranları Sandal'ın şarkılarıyla coştu. Parkorman'da yaklaşık 20 bin, Çeşme'de ise 15 bin kişiyi coşturan Sandal'ın Turgutreis'teki konserini de yaklaşık 25 bin kişi izledi. 

İsyank r çalıntı değil 
Konserin açılış parçası olan yeni bestesi 'İsyank r'ı 4 kez seslendiren Sandal, "Sizin pestilinizi çıkarmadan hiçbir yere gitmeyeceğim" dedi ve dediğini yapıp yaklaşık 3 saat sahnede kaldı. 
Konser sonrasında soruları yanıtlayan Sandal, 'İsyank r'ın çalıntı olduğu iddialarını bir kez daha yalanladı ve "İsyank r, bugüne kadar yazdığım en hoş ve kıymetli şarkılardan biri. Bence bir klasik. Üç günlük, beş günlük ya da bir sezonluk şarkı değil. Yıllar sonra da ezbere söylenecek bir şarkı" dedi. 
Mustafa Sandal, konserlerine 3 Ağustos Salı günü Ayvalık konseri ile devam edecek. 14 Ağustos'ta Kuşadası'nda hayranlarıyla buluşacak olan Sandal'ın son durağı ise 2 Ekim'de Mersin olacak. 



</TEXT>
</DOC>
