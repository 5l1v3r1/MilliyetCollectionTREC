<DOC>
<DOCNO> 282192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sonsiy10.html </URL>
<DATE> 2004/10/21/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Başbakan ve eşinin Ramazan ziyaretleri Meclis gündeminde... 
</HEADLINE>
<TEXT>

     CHP Niğde Milletvekili Orhan Eraslan, Başbakan Recep Tayyip Erdoğan ve eşinin Ramazan dolayısıyla yaptıkları ziyaretleri, soru önergesiyle TBMM gündemine getirdi. 
     Eraslan, Başbakan Erdoğan tarafından cevaplandırılması istemiyle TBMM Başkanlığı'na sunduğu soru önergesinde, ''Geçen yıl olduğu gibi bu yıl da Zatı Alinizin Ramazanla birlikte iftar çadırlarını, sayın hanımefendinin de gecekondulardaki yoksul insanlarımızı tv kameraları işliğinde ziyaretine tanık oluyoruz'' dedi. 
     ''TV kameraları ve foto muhabirleri eşliğinde yapılan bu ziyaretlerin amacı nedir '' diye soran Eraslan, şu soruların cevaplandırılmasını istedi 
     ''İyilik ve hayır yapmanın gizli olması daha makbul değil midir 
     Gerek Zatı Alinizin gerekse de hanımefendinin kameralar eşliğinde yaptıkları ziyaret, propaganda amacıyla mı yapılmaktadır Bu amacın yoksul ve muhtaç insanların teşhir ve rencide edilmesi sonucunu doğurduğu ve çocukları yaraladığı düşünülmekte midir Ziyaretlerde propaganda amacı yoksa tv kameraları ve basın neden çağrılmaktadır 
     Başbakan maaşıyla geçinemediğiniz kendi beyanınız olduğuna göre ziyaretlerde sizin ve hanımefendinin verdikleri hediyeler kamu kaynaklarından mı yoksa özel kuruluşlarca mı karşılanmaktadır '' 
     
</TEXT>
</DOC>
