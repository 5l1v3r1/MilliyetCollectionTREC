<DOC>
<DOCNO> 278636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/yasam/yas09.html </URL>
<DATE> 2004/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
YURTTAN HABERLER 
</HEADLINE>
<TEXT>



İSTANBUL 
THY uçağı arıza yaptı 

SİNAN TOROS 
THY'nin İstanbul - Sivas seferini yapmak üzere dün 10.00'da havalanan TK 830 sefer sayılı uçağının iniş takımları göstergesi arıza sinyali verdi. Uçak, 10.20'de geri döndü. 46 yolcu aynı tip bir başka uçakla gecikmeli olarak Sivas'a gönderilirken, arızalanan uçak bakıma alındı. Onur Havayolları'nın Zürih - İstanbul seferini yapan yolcu uçağı da Atatürk Havalimanı'na indikten sonra aprona ilerlerken kayarak çamura saplandı. 

AĞRI 
'Uyuyan' şoför faciası 5 ölü 

DHA 
Suriye'den ülkesine giden THR 69779 İran plakalı yolcu otobüsü, dün sabaha karşı saat 01.30 sıralarında, Tutak ile Patnos arasında, Ağrı'dan Van yönüne giden Eşref Acar yönetimindeki 06 ZLB 65 plakalı kamyona çarptı. Kazada, şoförü de dahil otobüsteki 4 kişi ile kamyonun yedek şoförü Allahverdi Ertop 56 öldü. Toplam 42 yaralı da, Ağrı ve Erzurum'daki çeşitli hastanelerde tedavi altına alındı. 

ADANA 
Elle taciz eden genç tutuklandı 

DHA 
Levent Mahallesi'nde oturan E.Y. 16 , iddiaya göre aynı mahalledeki evine giden D.M.'nin 30 göğüslerini elleyip sözle taciz etti. D.M., karakola giderek, E.Y.'den şik yetçi oldu. Yakalanan E.Y., çıkarıldığı mahkemede suçlamayı reddederek, "D.M. mahallemizde oturur. Sarkıntılık yapmadım. D.M. daha önce de aynı şekilde 2 kişiye iftira atmıştı. Suçum yok" dedi. Bu ifadesine rağmen tutuklanan E.Y. hakkında, 2 yıla kadar hapis cezası istemiyle dava açılabilecek. 


</TEXT>
</DOC>
