<DOC>
<DOCNO> 288787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/son/sonspo07.html </URL>
<DATE> 2004/11/14/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Mehmet Okur, eski takımını 19 sayıyla yıktı 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 11 maçla devam edildi. 
     Utah Jazz'da forma giyen Mehmet Okur, takımının Detroit Pistons'ı 108-93 yendiği karşılaşmada, eski takımının potasına 19 sayı bırakarak mükemmel bir performans sergiledi. 
     Karşılaşmada, yedekler arasından gelerek 30 dakika forma giyen Okur, 19 sayı, 7 ribaunt ve 3 asistle oynayarak takımının en skorer ikinci oyuncusu oldu ve galibiyette önemli rol oynadı. 
     Utah Jazz'da 20 sayı, 13 ribaunt ve 1 asistle maçı tamamlayan Carlos Boozer ile 17 sayı, 2 ribaunt ve 3 asistlik bir performans sergileyen Andrei Krilenko, takımlarını galibiyete taşıyan diğer isimler oldu. 
     Detroit Pistons'da ise Richard Hamilton'un 21 sayı, 6 asist ve Tayshaun Prince'in 16 sayı, 6 ribauntluk performansları takımlarını yenilmekten kurtaramadı. 
     Günün maçlarında alınan sonuçlar şöyle 
     Cleveland Cavaliers-Washington Wizards 105-74. 
     New Jersey Nets-Dallas Mavericks 78-94. 
     Atlanta Hawks-San Antonio Spurs 88-103. 
     Charlotte Bobcats-Golden State Warriors 87-103. 
     Indiana Pacers-New York Knicks 103-97. 
     Houston Rockets-Los Angeles Lakers 79-84. 
     Chicago Bulls-Los Angeles Clippers 96-97. 
     Milwaukee Bucks-New Orleans Hornets 94-91. 
     Utah Jazz-Detroit Pistons 108-93. 
     Phoenix Suns-Sacramento Kings 111-113. 
     Portland Trail Blazers-Toronto Raptors 105-102. 
     Lige, yarın TSİ sabaha karşı yapılacak 5 maçla devam edilecek. 
     
</TEXT>
</DOC>
