<DOC>
<DOCNO> 272410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sontur03.html </URL>
<DATE> 2004/09/16/ </DATE>
<TIME> 00.30 </TIME>
<AUTHOR>  </AUTHOR>
<HEADLINE>
Mersin'de 3 ayrı yerde şüpheli paket imha edildi 
</HEADLINE>
<TEXT>

     Mersin'de üç ayrı yere bırakılan şüpheli paketler, uzman ekiplerce fünye ile patlatıldı. Paketlerden tavuk, karton ve cam çıktı. 
     Alınan bilgiye göre, saat 23.30 sıralarında bir ihbarı değerlendiren güvenlik güçleri, İstiklal Caddesi Türk Ekonomi Bankası önündeki şüpheli paketi fünye ile patlattılar. Paketin içinden tavuk çıkarken, aynı saatlerde Özel Duygu Hastanesi önünde de şüpheli bir paket olduğu yönünde ihbar geldi. Bomba imha ekiplerince fünye ile patlatılarak imha edilen ikinci pakette ise karton parçaları olduğu anlaşıldı. 
     Ekipler, üçüncü ihbar üzerine geldikleri Metrol İşmerkezi önündeki paketi de fünye ile patlattılar. Bu paketden ise cam parçaları çıktı. 
     Bu arada, dün aynı saatlerde, AK Parti İl Binasına ses bombası konulmuş, bombanın patlaması sonucu il binası ile çevredeki binaların camları kırılmıştı. 
     Yetkililer, kent merkezinde geniş çaplı operasyon başlatıldığını bildirdiler. 
     
</TEXT>
</DOC>
