<DOC>
<DOCNO> 259370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/son/sonspo42.html </URL>
<DATE> 2004/07/30/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Irak'ı 3-0 yenen Çin, yarı finale yükseldi... 
</HEADLINE>
<TEXT>

     Çin'de süren Asya Futbol Şampiyonası'nda yarı finale yükselen ikinci takım, Irak'ı 3-0 yenen evsahibi Çin oldu. 
     Başkent Pekin'de oynanan karşılaşmada, Çin'in gollerini 8. dakikada Hao Haidong ile 81. ve 90. dakikalarda penaltılardan Zhengh Zhi kaydetti. 
     Iraklı 6 oyuncunun sarı kart gördüğü ve son dakikada rakibini iten kaleci Ahmet Ali Cabir'in kırmızı kartla oyun dışı kaldığı maçta, Irak'ın, ikinci yarıda bir şutu da direkten döndü. Maçın son anlarında iki takımın oyuncuları arasındaki gerginlik ise büyümeden önlendi. 
     Çin, yarı finalde 3 Ağustos Salı günü Pekin'de oynanacak Güney Kore-İran maçının galibiyle karşılaşacak. 
     Asya Futbol Şampiyonası'nda çeyrek final mücadelesi, yarın Jinan'da Güney Kore-İran, Chongqing'de de Japonya-Ürdün karşılaşmalarıyla devam edecek. 
     
</TEXT>
</DOC>
