<DOC>
<DOCNO> 286719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sontur22.html </URL>
<DATE> 2004/11/06/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
İstanbul'da 57.5 kilo eroin ile yaklaşık 15 kilogram esrar ele geçirildi 
</HEADLINE>
<TEXT>

     İstanbul'da, 57 kilo 500 gram eroin ile 14 kilo 990 gram esrar ele geçirildi. Olaylara ilişkin 18 kişi gözaltına alındı. 
     İstanbul Emniyet Müdürlüğü Narkotik Şube Müdürlüğü'nden yapılan açıklamaya göre, uluslararası uyuşturucu kaçakçılarına yönelik Kadıköy'de operasyon düzenleyen narkotik polisi, E.K. ile eşi M.K.'yı yakaladı. 
     Zanlı çiftin ev ve işyerlerinde yapılan aramada, 111 paket halinde 57 kilo 500 gram eroin bulundu. 
     Narkotik ekiplerinin Üsküdar, Bayrampaşa ve Gaziosmanpaşa'daki operasyonlarında da, 14 kilo 990 gram esrar, 5.7 gram kokain, 29 adet ecstasy, 298 adet captagon hap, 4 ruhsatsız tabanca, sahte sürücü belgesi ve sahte kimlik belgesi ile uyuşturucu kaçakçılığından elde edildiği belirtilen 3 bin 300 ABD Doları ve 700 Euro ele geçirildi. 
     Bu operasyonlara ilişkin de, 1'i Ermenistan uyruklu 16 kişi gözaltına alındı. Zanlılardan L.A.'nın, Ermenistan'da eski bir valinin kızı olduğu bildirildi. 
     
</TEXT>
</DOC>
