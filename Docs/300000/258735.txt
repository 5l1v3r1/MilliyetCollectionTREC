<DOC>
<DOCNO> 258735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sondun36.html </URL>
<DATE> 2004/07/28/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Bulgar rehinenin kesik başı internette yayınlandı 
</HEADLINE>
<TEXT>

     Tevhid ve Cihad örgütünün, Irak'ta kaçırılan Bulgar rehinenin kesik başının resmini internette yayınladığı bildirildi. 
     Resimde, El Kaide ile bağlantısı olduğundan şüphelenilen Ebu Musab El Zerkavi'nin liderliğindeki örgütün bayrağı önünde duran maskeli bir adamın, kanlar içindeki kesik başı tuttuğu belirtildi. 
     İnternette yayınlanan resmin, Bulgar rehineye ait olup olmadığının resmen doğrulanmadığı kaydedildi. 
     Aynı internet sitesinde ayrıca, örgütün ruhani danışmanı olarak tanıtılan Şeyh Ebu Enas El Şami'nin konuşmasını içeren kaydın da bulunduğu ifade edildi. 
     Sitedeki örgüt açıklamasında, daha sonra ''Bulgar parazit''in kafasının kesilme görüntüsünün yer aldığı video kasetin yayınlanacağı, Bulgar hükümetinin mücahitlerin haklı isteklerine yanıt vermediği, bunun, Irak içinde ve dışında ''aptal'' Bush ABD Başkanı George Bush ve onunla işbirliği yapanlara uyarı mesajı olduğu dile getirildi. 
     Tevhid ve Cihad örgütü, Irak'ta Temmuz başında iki Bulgar şoför Georgi Lazov 30 ve Ivailo Kepov'u 32 kaçırmıştı. Örgütün, El Cezire televizyonuna gönderdiği ve şoförlerden birinin idam sahnesinin yer aldığı video kaset, çok korkunç bulunduğu için yayınlanmamıştı. 
     Bulgar yetkililer, geçen hafta Dicle nehrinde Lazov'un başsız cesedini bulmuş, Kepov'un da öldürülmüş olabileceği bildirilmiş, aynı bölgede bulunan diğer başsız cesedin kimliği tespit edilememişti. 
     
</TEXT>
</DOC>
