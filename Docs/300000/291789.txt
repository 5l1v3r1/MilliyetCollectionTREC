<DOC>
<DOCNO> 291789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sonspo25.html </URL>
<DATE> 2004/11/24/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Aybaba Rakiplerimiz oyun düzenimizi çözdüğü için sıkıntı yaşıyoruz 
</HEADLINE>
<TEXT>

     Büyükşehir Belediyesi Ankaraspor Teknik Direktörü Samet Aybaba, ''Rakiplerimiz oyun düzenimizi çözdüğü için lig maçlarında sıkıntı yaşıyoruz'' dedi. 
     Birinci Süper Lig'de bu hafta deplasmanda Çaykur Rizespor ile karşılaşacak olan Ankaraspor, hazırlıklarını ara vermeden sürdürüyor. Lacivert-beyazlı takımda sakatlıkları süren Ramazan ve Mustafa'nın tedavileri sürerken, kaptan Ramazan'ın Çaykur Rizespor karşısında forma giymesinin zor olduğu bildirildi. 
     Teknik direktör Samet Aybaba, Konyaspor karşısında ligde şu ana kadar ki en iyi futbollarını oynadıklarını belirterek, ''Maçın ilk yarısında bile çok farklı bir skora ulaşabilirdik. Bazı mevkilerde sorunlarımız var. Gol atmakta çok zorlanıyoruz. Alternatif sistemimiz de var, ancak uzun oyuncularımız ileri uçta istediğimiz oyunu oynayamıyor. Tek tesellimiz oynadığımız iyi futbol'' diye konuştu. 
     Aybaba, takımdaki oyunun ileri ki haftalar için umut verdiğini vurgulayarak, ''İyi oynayan takım bir kaybeder iki kaybeder sonunda kazanmaya başlar. Çaykur Rizespor maçında galip gelip artık bu istikrarsızlığa bir son vermek istiyoruz. Rakibimiz iyi takım ve zor maç olacak. Ancak üst sıralarda yer almak istiyorsak kazanmak zorundayız'' dedi. 
     
</TEXT>
</DOC>
