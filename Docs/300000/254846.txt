<DOC>
<DOCNO> 254846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sonspo20.html </URL>
<DATE> 2004/07/12/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Perez, Real Madrid'e ikinci kez başkan seçildi... 
</HEADLINE>
<TEXT>

     İspanya'nın Real Madrid Kulübü'nde geçen pazar günü yapılan başkanlık seçiminde Florentino Perez ikinci kez başkan seçildi. 
     Rakipleri Lorenzo Sanz yüzde 4.05 ve Alberto Baldasano'ya yüzde 1.70 büyük fark atarak yüzde 94.25'lük oranla başkan seçilen Perez, Real Madrid kulübünün tarihinde en fazla oy alan başkan olarak tarihe geçti. 
     Yıldız futbolcuları kadrosunda bulunduran ve dünyanın en zengin kulüplerinden olan Real Madrid'te ikinci kez başkan olan 56 yaşındaki Perez, ''Her alanda dünyanın en iyileri ile şampiyon bir takım yaratacağız'' diye konuştu. Seçim öncesindeki vaatleri arasında Porto'dan Carvalho, Real Sociedad'tan Xabi Alonso ve Mallarco'dan Samuel Etoo'yu alınıp Atletico Madrid'e kiralanacak transfer etmek bulunan Perez'in hemen çalışmaya başlayarak, bu sözlerini tutacağı İspanyol basınında belirtiliyor. 
     Perez, 2000 yılında ilk kez başkan olduğunda sırayla Figo, Zidane, Ronaldo ve Beckham gibi her sezon başında yıldız futbolcu transfer etmişti. 
     Real Madrid Başkanı'nın yeni hedefleri arasında takımın maçlarını oynadığı 86 bin kişilik Santiago Bernabeu Stadı'nın üzerine kapatma projesi de bulunuyor. 

     
</TEXT>
</DOC>
