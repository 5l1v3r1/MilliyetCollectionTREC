<DOC>
<DOCNO> 257382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sonspo07.html </URL>
<DATE> 2004/07/22/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Alman Milli Takımı'nın başına Klinsmann geliyor... 
</HEADLINE>
<TEXT>

     Evren Aydemir Bildiriyor 

Almanya Milli Futbol Takımı'nın teknik direktörlüğüne, eski ünlü futbolculardan Jürgen Klinsmann'ın getirilmesi bekleniyor. 
     Almanya'da yayınlanan bazı gazeteler, Almanya Futbol Federasyonu DFB Başkanı Gerhard Meyer-Vorfelder'in, Jürgen Klinsmann ile New York'ta görüşerek anlaşmaya vardıklarını yazdı. 
     Anlaşmaya göre Holger Osieck ve Oliver Bierhoff da Klinsmann'ın yardımcılığını yapacak. 
     ABD'nin Kaliforniya eyaletinde bir spor firması işleten Klinsmann, konuya ilişkin açıklamasında, ''DFB'nin, Alman futboluna yardımcı olma isteğimi kabul ettiği için çok mutluyum. Milli takıma çok şey borçluyum. Bu nedenle yardımcı olmak istemem çok doğal'' dedi. 
     Almanya'daki televizyon kanallarında da bu yönde haberler verilirken henüz resmi bir açıklama yapılmadı. 
     
</TEXT>
</DOC>
