<DOC>
<DOCNO> 267876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sonspo10.html </URL>
<DATE> 2004/08/31/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Konyasporlu Fatih Şen, Sakaryaspor yolcusu... 
</HEADLINE>
<TEXT>

     Sakaryaspor'da takım kaptanı Mesut Ünal, orta saha oyuncusu Fatih Şen'in transferi konusunda Konyaspor ile büyük ölçüde anlaştıklarını söyledi. 
     Sakaryaspor yönetimi adına iki kez gol kralı olan Bursasporlu futbolcu Okan Yılmaz'ın transferiyle ilgili yeşil-beyazlı yöneticilerle görüşmek üzere Bursa'ya gelen Mesut, Konyaspor'da sorunlar yaşayan Fatih Şen'in transferinin bitme aşamasına geldiğini kaydetti. 
     Sakaryaspor'un, iyi futbol oynamasına karşın ligin son sıralarında yer aldığını kaydeden tecrübeli kaptan, ''Yönetimin takıma takviye konusunda çalışmaları sürüyor. Fatih Şen'in transferi konusunda Konyaspor ile büyük ölçüde anlaştık. Bir aksilik çıkmazsa Fatih, önümüzdeki haftadan itibaren Sakaryaspor forması giyecek'' dedi. 
     
</TEXT>
</DOC>
