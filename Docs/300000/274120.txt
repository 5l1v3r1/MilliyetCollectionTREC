<DOC>
<DOCNO> 274120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/guncel/gun02.html </URL>
<DATE> 2004/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Veziroğlu Temas yok 
</HEADLINE>
<TEXT>


Irak'taki işlerini donduran Vinsan'ın sahibi Veziroğlu, 10 Türk işçiyi kaçıranlarla henüz bir bağlantı kuramadıklarını söyledi 

HABER MERKEZİ 

Irak'ta 10 işçisi kaçırılan Vinsan şirketinin sahibi Ali Haydar Veziroğlu, "müzakerelerin olumlu sonuçlanacağına inandığını, ancak aileleri fazla beklentiye sokarak üzmemek gerektiğini" söyledi. 
Rehine işçiler için Irak'tan telefonla NTV'nin sorularını yanıtlayan Veziroğlu, "Ebu Bekir El Sıddık Tugayları" adını taşıyan grup tarafından kaçırıldığı belirtilen rehine işçiler konusunda müzakere çabalarının sürdüğünü anlattı. Rehineler konusunda dün öğlene kadar bir temas kuramadıklarını anlatan Veziroğlu, "son açıklaması" olduğunu vurguladığı konuşmasında şunları söyledi 
"H l temas kurmuş değiliz, ama müzakerelerin müspet biteceğine, işçilerimizin kurtulacağına inanıyoruz. Bu konuşmalar, faydadan fazla zarar getiriyor. Türkiye, Irak'a göre Kuzey Kutbu değil, onlar da bizi izliyorlar. Ne konuşulsa 10 dakika sonra Irak'ta biliniyor. Aileleri beklentiye sokmamak lazım." 


</TEXT>
</DOC>
