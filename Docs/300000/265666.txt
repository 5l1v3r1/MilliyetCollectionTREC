<DOC>
<DOCNO> 265666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sondun39.html </URL>
<DATE> 2004/08/23/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Küba, Kasırganın ardından ABD'nin para yardımını reddetti 
</HEADLINE>
<TEXT>

     Çarli kasırgasının etkisi altına aldığı ülkelerden biri olan Küba, felaketin yaralarını sarması için ABD tarafından önerilen 50 bin dolarlık para yardımını kabul etmedi. 
     Küba Dışişleri Bakanlığı'ndan yapılan yazılı açıklamada, ''komik ve aşağılayıcı bir sadaka'' olarak nitelenen yardım önerisinin birbirini izleyen Amerikan yönetimlerinin ekonomik savaşının 40 yıldan fazla süredir verdiği zararı görmezden geldiği belirtildi. 
     Açıklamada, ''Küba, bize zarar veren, bizi açlık ve yoksulluğa itmeye çalışan bir ülke yönetiminin, Çarli kasırgasının yaralarını sarmak için önerdiği sözde yardımını kabul etmeyecek. Amerikan hükümetinin tam bir hafıza kaybı yaşadığı açık. Acımasız ablukayı daha da sıkılaştırdıktan hemen sonra Küba halkına karşı bir hayırsever rolü üstleniyormuş gibi yapmasını başka türlü anlamak mümkün değil'' denildi. 
     Yardım önerisi, ABD Dışişleri Bakanlığı tarafından Çarli kasırgasının Küba'yı etkisi altına aldığı 13 Ağustos'ta açıklanmıştı. 
     ABD'de yakın zamanlarda Küba'ya yapılacak seyahatlere ilişkin kısıtlamaları daha da sıkılaştırmıştı. 
     
</TEXT>
</DOC>
