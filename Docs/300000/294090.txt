<DOC>
<DOCNO> 294090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sondun31.html </URL>
<DATE> 2004/12/02/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
İslami Cihad'dan Filistin seçimlerine boykot 
</HEADLINE>
<TEXT>

     Filistin'de İslami Cihad örgütü, Yaser Arafat'ın ölümünün ardından 9 Ocak'ta yapılacak devlet başkanlığı seçimlerinin boykot edilmesi çağrısında bulundu. 
     İslami Cihad'ın Gazze lideri Muhammed El Hindi, İslami Cihad örgütünün seçimlerde aday çıkarmayacağını ve bağımsızlar dahil hiçbir adayı desteklemeyeceğini söyledi. 
     Yandaşlarına ve tüm Filistinlilere seçime katılmamaları çağrısı yapan El Hindi, ''İşgal altındaki topraklarda yaşayan Filistin halkı gerçek bir seçime, özgür ve kurtulmuş topraklarda özgür ve adil bir seçime sahip olmak istiyor. Biz önümüzdeki başkanlık seçimlerinin böyle olacağını söyleyemeyiz'' diye konuştu. 
     Diğer radikal Filistinli örgüt Hamas da seçimleri boykot çağrısı yapmıştı. 
     
</TEXT>
</DOC>
