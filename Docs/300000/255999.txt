<DOC>
<DOCNO> 255999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/sonyas11.html </URL>
<DATE> 2004/07/16/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Bolu'da aşırı yağış su baskınlarına neden oldu... 
</HEADLINE>
<TEXT>

     Bolu'da etkili olan yağmur, kentte günlük yaşamı ve ulaşımı olumsuz etkiliyor. 
     Bolu'da aniden başlayan ve aralıksız devam eden yağmur sonrasında kent merkezinde 100'ün üzerinde su baskını ihbarı aldıklarını belirten Bolu Belediyesi yetkilileri, ''Özellikleri evleri zemin katta olan vatandaşlardan su baskını ihbarları alıyoruz. İtfaiye ve şantiye ekiplerimiz ihbarları değerlendirerek, ortaklaşa hareket ediyorlar'' dediler. 
     Bolu Belediyesi İtfaiye Müdürlüğü yetkilileri ise özellikle Karamanlı, Köroğlu, Tabaklar ve Sağlık Mahallesi'nden çok sayıda su baskını ihbarı aldıklarını belirterek, vatandaşları gece yaşanabilecek, su baskınlarına karşı uyardılar. 
     Yağmur nedeniyle kentin farklı bölgelerinde elektrik kesintisi yaşandığı öğrenildi. 
     
</TEXT>
</DOC>
