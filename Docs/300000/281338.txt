<DOC>
<DOCNO> 281338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sontur40.html </URL>
<DATE> 2004/10/18/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
İlköğretim okulunda cinayet... 
</HEADLINE>
<TEXT>

     Adana'da 12 yaşındaki bir çocuk, kan davası nedeniyle, aynı yaştaki bir arkadaşını, ilköğretim okulunun bahçesinde tabancayla vurarak ağır yaraladı. Hastaneye kaldırılan öğrenci, müdahalelere rağmen kurtarılamadı. 
     Emniyet Müdürlüğü yetkililerinden alınan bilgiye göre, Anadolu İlköğretim Okulu'nda meydana gelen olayda, aileleri arasında kan davası bulunduğu öğrenilen 7. sınıf öğrencileri K.U. 12 ile M.A. 12 okulun bahçesinde tartıştı. K.U. daha sonra yanında getirdiği tabancayla ateş ederek M.A'yı başından vurdu. 
     Ağır yaralanan M.A, kaldırıldığı Adana Devlet Hastanesi'ndeki ilk müdahalenin ardından, Çukurova Üniversitesi Tıp Fakültesi Balcalı Hastanesi'ne sevk edildi. M.A, burada yapılan tüm müdahaleye rağmen kurtarılamadı. 
     Yetkililer, yakalanan K.U'nun, Çocukları Koruma Şube Müdürlüğü'ne götürüldüğünü, olayla ilgili soruşturmanın sürdürüldüğünü bildirdiler. 
     
</TEXT>
</DOC>
