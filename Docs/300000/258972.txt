<DOC>
<DOCNO> 258972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sondun28.html </URL>
<DATE> 2004/07/29/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
KKTC Ekonomi ve Turizm Bakanı istifa etti 
</HEADLINE>
<TEXT>

     KKTC Ekonomi ve Turizm Bakanı Ayşe Dönmezer, görevinden ayrıldı. 
     Dönmezer, Demokrat Parti DP Genel Başkanı, Dışişleri Bakanı ve Başbakan Yardımcısı Serdar Denktaş ile görüşerek, bakanlıktan ayrılmak istediğini iletti. 
     Serdar Denktaş da Dönmezer'in ''bakanlıktan ayrılma'' isteğini kabul etti. 
     Ayşe Dönmezer'in görevini şimdilik bir bakanın vekaleten yürüteceği öğrenildi. 
     Dönmezer, KKTC'de 14 Aralık 2003 tarihinde yapılan genel seçimlerin ardınan 13 Ocak 2004'te göreve başlayan Cumhuriyetçi Türk Partisi CTP -Demokrat Parti koalisyon hükümetinin DP kanadını temsilen kabinede yer aldı. 
     Ayşe Dönmezer, hükümette dışarıdan atanan bakanlar arasında bulunuyordu. Dönmezer ve diğer DP'linin bakanlık görevine atanmaları, Başsavcılık tarafından, seçim öncesi üç yıl ülkede ikamet etmedikleri gerekçesiyle anayasaya aykırı bulunmuştu. 
     Dönmezer, bakanlık görevi öncesinde, uzun yıllar Ankara'da Hazine Müsteşarlığı'nda görev yapmıştı. 
     
</TEXT>
</DOC>
