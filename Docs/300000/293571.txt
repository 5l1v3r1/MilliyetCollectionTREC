<DOC>
<DOCNO> 293571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sontur51.html </URL>
<DATE> 2004/11/30/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Yaşlı kadın kaçan topu vermeyince çocuklar kadının boğazını kesti .. 
</HEADLINE>
<TEXT>

     Balıkesir'in Edremit İlçesi'nde, yaşlı bir kadının evinde boğazı kesilerek öldürülmesiyle ilgili kardeş olan iki çocuk gözaltına alındı. 
     Cinayetin, yaşlı kadının, çocukların evinin çatısına kaçırdığı topu geri vermemesi yüzünden işlendiği öne sürüldü. 
     Alınan bilgiye göre, Darsofa Mahallesi Akçeşme Caddesi'ndeki evinde yalnız yaşayan Rasime Kara 80 , kendisine çıra getiren damadı M.D. tarafından boğazı kesilerek öldürülmüş halde bulundu. 
     Olayla ilgili olarak soruşturma başlatan polis, yaşlı kadının evinin çatısında bulduğu ayak izlerinden yola çıkarak, aynı mahallede oturan S.E. 16 ile ilköğretim okulu 8. sınıf öğrencisi olan kardeşi G.E'yi 14 gözaltına aldı. 
     Edremit İlçe Emniyet Müdürlüğü'nde, Çocuk Şubesi ekiplerince sorgulandıktan sonra adliyeye sevk edilen zanlıların, nöbetçi savcıya verdikleri ifadede, ''Olaydan birkaç saat önce, oynadıkları topu yaşlı kadının evinin çatısına kaçırdıklarını, topu geri vermeyerek kesen kadını bir süre sonra evine giderek önce dövdüklerini, sonra da boğazından üç kez bıçakladıklarını'' söyledikleri öğrenildi. 
     Çocukların adliyedeki sorgulamaları sürüyor. 
     
</TEXT>
</DOC>
