<DOC>
<DOCNO> 287644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/yasam/axyas02.html </URL>
<DATE> 2004/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yenemiyorsanız yiyin ' 
</HEADLINE>
<TEXT>


BM, çekirge istilasına uğrayan Kıbrıs Rum Kesimi'ne yakaladıkları çekirgeleri yemelerini tavsiye etti 

DIŞ HABERLER SERVİSİ 

Yaklaşık bir hafta önce Afrika'dan gelen çekirgelerin istilasına uğrayan Kıbrıs Rum Kesimi'ne, Birleşmiş Milletler Gıda ve Tarım Örgütü'nden FAO bir tavsiye geldi Çekirgeleri yenemiyorsanız yiyin 
Afrika'dan rüzg rlarla adanın güneybatı kıyılarına ulaşan ve daha sonra da iç bölgelere yayılan iri ve pembe çekirgelerin özellikle ekili patates ve muzlara zarar vermesi üzerine yetkililer alarma geçmişti. Çiftçilere, seraları kapamaları ve tarlaları ilaçlamaları tavsiye edilmiş ve geçen cuma gününden itibaren çekirgelere 10 gün süreyle 'savaş' ilan edilmişti. Ancak alınan tüm tedbirlere rağmen çiftçilerin şik yeti sona ermedi. 
Merkezi Roma'da bulunan FAO'nun internet sitesinde yayımlanan bir tavsiye notunda, çekirgelerin protein açısından zengin olduğu ve haşlayarak ya da kızartarak lezzetli yemekler hazırlanabileceği belirtildi. Sayfada, bir de 'çekirge istilasına uğramış bölgelerden yemek tarifleri' yayımlandı. 

İşte tarifler 

Onlarca dişi çekirgenin karnını boydan boya keserek içine yer fıstığı doldurun. Derin bir tavada kızgın yağda hafifçe pişirin. Tuzla tatlandırın. Fazla pişirip yakmayın.Fırında pişirilmiş çekirgeleri ezerek toz haline getirin. Bu yemek, yolculuklarda yemek için idealdir.Çekirgelerin bacaklarını koparın. Kuruttuktan sonra lezzetli bir hal alır ve yenmeye hazır olur. 




</TEXT>
</DOC>
