<DOC>
<DOCNO> 255750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sonyas07.html </URL>
<DATE> 2004/07/15/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Yağmur Pazar günü gidiyor, sıcaklık artıyor 
</HEADLINE>
<TEXT>

     Hafta başından bu yana yağmurlu günler yaşayan Türkiye, Pazar gününden itibaren yeniden yaz mevsimine dönüyor... 
     Kuzey ve iç bölgelerde mevsim normallerinin altında seyreden hava sıcaklığı, hafta sonu yeniden artıyor... 
     Meteoroloji'den alınan bilgiye göre, bugün akşama kadar Marmara'nın doğusu ve güneyi, Karadeniz'in tamamı, İç Ege, Batı Akdeniz ve İç Anadolu'nun büyük bölümü gökgürültülü ve sağanak yağışlı. Doğu Akdeniz ve Güneydoğu Anadolu bölgesi az bulutlu ve açık, diğer bölgelerimiz parçalı bulutlu olacak. 
     Önümüzdeki 3 günün hava raporu şöyle 
     Cuma 
     Trakya dışında Marmara'nın tamamı, Karadeniz, İç Ege, Akdeniz ve İç Anadolu sağanak yağış alırken, özellikle Orta Karadeniz ve İç Anadolu'nun kuzeydoğusunda etkili yağış bekleniyor. Diğer bölgeler parçalı bulutlu... 
     Cumartesi 
     Yağmur doğuya kayıyor... Karadeniz, İç Anadolu ve Doğu Akdeniz yağmurlu bir gün geçirecek, sağanak yağış özellikle Doğu Karadeniz'de etkili. Marmara, Kıyı Ege, Güneydoğu Anadolu ve Hakkari çevresi az bulutlu ve açık, diğer yerler parçalı bulutlu olacak. 
     Pazar 
     Batı bölgelerde hava iyice açıyor... Yağmur Orta ve Doğu Karadeniz, İç Anadolu'nun güneyi ile doğusu ve Kuzeydoğu Anadolu Erzurum-Kars çevresinde görülecek. Marmara, Ege, Batı Akdeniz, Batı Karadeniz ve Güneydoğu Anadolu güneşli bir gün yaşayacak. Diğer bölgelerde gökyüzü parçalı bulutlu... 
     

     
</TEXT>
</DOC>
