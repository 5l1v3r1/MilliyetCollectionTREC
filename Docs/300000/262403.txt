<DOC>
<DOCNO> 262403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/soneko19.html </URL>
<DATE> 2004/08/11/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Alman basını Barroso, Verheugen'e kilit rol vermek istiyor 
</HEADLINE>
<TEXT>

     Evren Aydemir 

AB Komisyonu'nun başkanlığına seçilen Jose Barroso'nun, komisyonun genişlemeden sorumlu üyesi Günter Verheugen'e yeni oluşturulacak komisyonda da önemli görevler vermeye hazırlandığı bildirildi. 
     Alman ekonomi gazetesi Handelsblatt, Barroso'nun Verheugen'i başkan yardımcılığı görevine getirmek istediğini, ayrıca komisyonun sanayi politikasından da sorumlu olmasını istediğini yazdı. Barroso'ya yakın çevrelere dayanılarak verilen haberde, Verheugen'in, masraflar ve komisyonun rekabet yeteneği ile ilgili projeleri inceleyeceği belirtildi. 
     Barroso'nun, komisyonun yeni şekli ile ilgili olarak gelecek hafta içinde karar vereceği ifade edilen haberde, komisyonun birkaç başkan yardımcısına sahip olacağına kesin gözüyle bakıldığı kaydedildi ve bugüne kadar başkan yardımcılığı görevinin olmadığı hatırlatıldı. 
     
</TEXT>
</DOC>
