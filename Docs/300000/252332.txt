<DOC>
<DOCNO> 252332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/guncel/gun11.html </URL>
<DATE> 2004/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçırılan uçak düşürülebilirdi 
</HEADLINE>
<TEXT>


Alman hava kuvvetlerinin önlemi 

GÜRSEL KÖKSAL Frankfurt 

Münih - İstanbul seferini yapan yolcu uçağının kaçırılmasından kısa süre sonra Alman Hava Kuvvetleri'ne ait ağır silahlarla teçhiz edilmiş 2 avcı jetinin, kaçırılan uçağı inişe zorlamak ve gerektiğinde düşürmek üzere havalandığı iddiası resmen doğrulandı. Uçakların Neuburg'daki hava üssünden kalktığı belirtilirken, Bild gazetesi "F-4 F Phantom II" tipi uçaklarda 20 mm. çapında top ve 2'şer "havadan havaya Sidewinder" roketi bulunduğunu öne sürdü. 
Jetlere ateş emri verme yetkisinin Dışişleri Bakanı ve Başbakan Yardımcısı Joschka Fischer'de olduğu ifade edildi. Bir süredir hasta olan Savunma Bakanı Peter Struck'a vek let eden Fischer, bu emri geçen hafta Federal Meclis'te kabul edilen "Hava Güvenliği Yasası" kapsamında verebilecekti. 
Yasanın henüz Eyaletler Meclisi'nde görüşülüp kabul edilmemiş bulunmasına rağmen, ateş açılması durumunda anayasa ihlali söz konusu olmayacaktı. 


</TEXT>
</DOC>
