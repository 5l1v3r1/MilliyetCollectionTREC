<DOC>
<DOCNO> 289455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sondun04.html </URL>
<DATE> 2004/11/17/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
ETA Saldırılar devam edecek... 
</HEADLINE>
<TEXT>

     İspanya'nın kuzeyindeki Bask bölgesinin bağımsızlığı için mücadele eden terör örgütü ETA, ''Bask devletindeki İspanyol silahlı kuvvetlerine karşı saldırıların devam edeceğini'' belirtti. 
     ETA'nın Bask radyosunda okunan bildirisinde, İspanyol silahlı kuvvetleri tehdit edildi. Silahlı kuvvetlere bağlı olarak çalışan sivil personeli de tehdit eden ETA, bu kişilerin hedef olduğunu ifade etti. 
     ''İşgal gücü olduğu sürece toplumumuzda barış olmayacak'' denilen bildiride, bazı şirketlere karşı boykot çağrısında da bulunuldu. 
     İspanya ve Fransa'da son dönemlerde düzenlenen operasyonlarda 100'e yakın ETA mensubu yakalanırken, iktidardaki sosyalist hükümetin yaptığı açıklamalarda, ETA'nın tarihinin en kötü dönemini yaşadığı ve sonunun gelmek üzere olduğu belirtiliyor. 
     
</TEXT>
</DOC>
