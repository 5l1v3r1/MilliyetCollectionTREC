<DOC>
<DOCNO> 265080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sontur19.html </URL>
<DATE> 2004/08/20/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Arıların saldırısına uğrayan genç hastanelik oldu .. 
</HEADLINE>
<TEXT>

     Kars'ın merkeze bağlı Karacaören Köyü'nde arıların saldırısına uğrayan genç, hastaneye kaldırıldı. 
     Edinilen bilgiye göre, Karacaören Köyü'nde balcılık yapan Erkan Özekinci 26 , Kafkas ırkı arıların bulunduğu kovanları kontrol etmek isterken, arıların saldırısına uğradı. 
     Sol gözünün altını arının soktuğu Özekinci, gözünün şişmesi ve halsizlik nedeniyle Devlet Hastanesi'nde tedavi altına alındı. 
     Kars Devlet Hastanesi Dahiliye Uzmanı Dr. Levent Kazak, Özekinci'nin, arı sokmasından bir gün sonra hastaneye geldiğini belirterek, ''Vatandaşlar arı sokmasını ciddiye almıyorlar. Oysa zaman geçirilmeden bir sağlık kurumuna başvurulmalı'' dedi. 
     Dr. Kazak, arıların bal yapma döneminde olduğunu belirterek, bu dönemde arı sokma vakalarında artış görüldüğüne dikkati çekti. 
     
</TEXT>
</DOC>
