<DOC>
<DOCNO> 263630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/son/sontur03.html </URL>
<DATE> 2004/08/15/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Beyoğlu'nda bir kişi vurularak öldürüldü... 
</HEADLINE>
<TEXT>

     Beyoğlu'nda bir kişi, tabancayla vurularak öldürüldü. 
     Alınan bilgiye göre, Tarlabaşı Bulvarı Tepebaşı mevkiinde yol kenarında oturan Ahmet Sıylı 45 ile yanındaki kişi arasında henüz belirlenemeyen bir nedenle tartışma çıktı. 
     Bu kişi, tartışma sırasında Sıylı'yı kafasından tek kurşunla vurarak yaraladı. 
     Polis ekiplerinin olay yerine gelmesinin ardından bir taksiye bindirilen Sıylı, İstanbul Üniversitesi İstanbul Tıp Fakültesi Hastanesi'ne kaldırıldı. 
     Hastanede yapılan kontrolde Ahmet Sıylı'nın, olay yerinde öldüğü belirlendi. 
     Cinayetin ardından Sıylı'nın öldürüldüğü yerde bulunan 2 şüpheli, polislerce yakalandı. Gözaltına alınan bu kişiler, Beyoğlu İlçe Emniyet Müdürlüğü Araştırma Büro Amirliği'ne götürüldü. 
     Polis yetkilileri, cinayetin, olay öncesi bir süre içki içen taraflar arasında daha önceki bir husumet nedeniyle işlenmiş olabileceğini bildirdiler. 
     Bu arada, Ahmet Sıylı'nın vurulduğu yerdeki bira şişeleri dikkat çekti. 
     
</TEXT>
</DOC>
