<DOC>
<DOCNO> 251179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/magazin/axmag01.html </URL>
<DATE> 2004/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonlu Laz Taylor 
</HEADLINE>
<TEXT>


MAGAZİN SERVİSİ 

Yıllarca taverna sahnelerinde program yapan Karadenizli şarkıcı Nur Tepe, Hollywood'un efsane yıldızı Liz Taylor'a özenip adını 'Laz Taylor' yaptı. 
Şabka Müzik, 21 yaşındaki Trabzonlu şarkıcıyı müzik piyasasına sunarken, "Amerika'nın Liz Taylor'u olur da Karadeniz'in Laz Taylor'u olmaz mı İşte Laz solist Laz Taylor" ifadesini kullandı. 'Laz Taylor'un 'Karizma' adlı albümünde yer alan ve Karadeniz kadınının değişmeyen kaderini anlatan 'Ula Nuri' parçası da, kısa sürede radyoların müzik listelerindeki yerini aldı. Nur Tepe, albümünde yer verdiği şarkılarda Karadeniz enstrümanlarıyla Batı enstrümanlarını birarada kullandı. 

İşte 'Ula Nuri' 

'Laz Taylor'un, feminist parçası 'Ula Nuri'nin sözleri şöyle 
Sabahtan kalkacağum Çay mi toplayacağum Ateş mi yakacağum Odun mi kıracağum İnek mi sağacağum Sen durmadan gezersun Fındık mi toplayacağum Ben mi çalışaçağum Uşakların zırzırı, ula Nuri Kaynanamın vırvırı Daha gelma bu eve Bir de koca dırdıri Yürü uşağum yürü. 


</TEXT>
</DOC>
