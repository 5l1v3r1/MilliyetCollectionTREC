<DOC>
<DOCNO> 269056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/son/sontur16.html </URL>
<DATE> 2004/09/04/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Direksiyonda bileğini kırdı .. 
</HEADLINE>
<TEXT>

     
     Fırat KESKİNKILIÇ DHA 

     

Elini direksiyon simidindeki boşluğa sokan öğretmen, tekerleğin çukura girip direksiyonun kendiliğinden dönmesi sonucu bileğini kırdı. 
     BOLU’nun Gerede İlçesi’nde önceki gün, otomobiliyle öğretmenlik yaptığı ilköğretim okuluna gitmek isteyen Yusuf Sağlıcak 40 , sağ elini direksiyon simidindeki boşluğa soktu. Otomobilini okulun önüne park ederken ön tekerleğin çukura girmesi sonucu, direksiyon aniden döndü. Acı içinde kıvranan Sağlıcak’ın kolu, kaldırıldığı İzzet Baysal Devlet Hastanesi’nde alçıya alındı. Sağ elini direksiyon simidindeki aralığa soktuğunu, diğer eliyle de direksiyonu tuttuğunu belirten Yusuf Sağlıcak, Otomobilimi park ettiğim sırada ön tekerlek bir çukura girdi. Bu sırada direksiyon aniden döndü. Sol elimle hızla dönen direksiyonu tutmak istedim. Ancak çok ani olduğu için başaramadım. Bir anlık dalgınlığım, bileğimin kırılmasına neden oldu. Bu bana ders oldu. Bundan sonra direksiyonu iki elimle tutacağım’ dedi. 

     
</TEXT>
</DOC>
