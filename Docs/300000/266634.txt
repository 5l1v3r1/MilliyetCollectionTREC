<DOC>
<DOCNO> 266634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sonspo31.html </URL>
<DATE> 2004/08/26/ </DATE>
<TIME> 22.36 </TIME>
<AUTHOR>  </AUTHOR>
<HEADLINE>
Gençlerbirliği turu atladı 2 - 1 
</HEADLINE>
<TEXT>

     Futbolda UEFA Kupası 2. ön eleme turu rövanş maçında Hırvatistan'ın HNK Rijeka takımıyla karşılaşan Gençlerbirliği, ilk yarıyı deplasmanda 1-0 yenik kapadı. 
     Evsahibi ekip, karşılaşmaya taraftarlarının büyük desteğiyle baskılı ve hırslı başladı. Özellikle gol dakikasına dek maç, sürekli Gençlerbirliği yarı alanında oynandı. Gençlerbirliği'nde savunma oyuncularıyla orta alan futbolcuları arasındaki kopukluk, rakip takıma çok sayıda kanatlardan atak geliştirme fırsatı verdi. 
     Evsahibi ekip, golden sonra yine kapalı savunmasına dönüp ani ataklarla gol aramaya başladı. 
     İlk maçtaki 1-0'ın avantajıyla Rijeka'ya gelen Gençlerbirliği ise ilk yarıda hiçbir varlık gösteremedi. Özellikle Youla ve Boliç'in önüne atılan toplarla gol yollarını zorlayan başkent ekibi bunda başarılı olamadı. Kırmızı-siyahlılarda düne dek sakatlığı süren Boliç'in kadroda yer almayacağı bildirilirken, son dakikada ilk 11'de sahaya çıkması sürpriz oldu. 
     Golden sonra Gençlerbirliği biraz olsun toparlanıp organize ataklar geliştirmeye çalışsa da bu devrede dağınık bir görüntü sergiledi. 
     Futbolda UEFA Kupası 2. ön eleme turu rövanş maçında Gençlerbirliği, Hırvatistan'ın HNK Rijeka takımına 2-1 yenilmesine karşın, 1. tura yükselmeyi başardı. 
     Karşılaşmanın ikinci yarısında HNK Rijeka, ilk yarıdaki 1-0'lık üstünlüğünü korumaya çalıştı ve kontraataklarla gol aradı. Hırvat ekibi, aradığı golü Erceg ile bulmasına karşın Gençlerbirliği'nin golüne engel olamayınca kupaya veda etti. 
     Gençlebirliği ise ikinci yarıya ilk yarıya oranla daha iyi başladı ancak rakibin savunmasını bir türlü aşamadı. 90. dakikada tüm umutlar tükenirken, kırmızı-siyahlılar Uğur ile gelen sürpriz golle bir üst tura yükseldi. 
     
     İLK YARI 

     11. dakikada Liniç'in sağ taraftan kullandığı köşe atışında Lerant, arka direkte yükselerek vurdu. Top, üstten auta gitti. 
     13. dakikada Novakoviç'in sağ taraftan getirip ortaladığı topa, altıpas içindeki Erceg dokundu ve meşin yuvarlağı ağlarla buluşturdu 1-0. 
     34. dakikada Mehmet Nas'ın sağ taraftan ortasında, ön direkteki Youla topa kafayı vurdu. Ancak meşin yuvarlak kaleci Mariç'te kaldı. 
     44. dakikada Liniç, sol taraftan ceza alanına girerken topa sert vurdu. Kaleci Ömer, meşin yuvarlağı yatarak kontrol etti. 
     Karşılaşmanın ilk yarısı, evsahibi takımın 1-0 üstünlüğüyle sona erdi. 
     
     İKİNCİ YARI 

     53. dakikada Butiç'in arapasıyla savunmanın arkasına sarkan Erceg, kaleci Ömer ile karşı karşıya kaldı. Bu futbolcunun vuruşunda, top Ömer'e de çarparak filelere gitti 2-0. 
     55. dakikada Skoko, ceza alanı içinde Liniç'i düşürünce, hakem Berntsen penaltı noktasını gösterdi. Liniç'in kullandığı atışta, kaleci Ömer, topu 2 hamlede kontrol etmeyi başardı. 
     67. dakikada Novakoviç, sağdan getirdiği topu ceza alanına ortaladı. Butiç, topun üzerinden atlayarak meşin yuvarlağı Liniç'e kazandırdı. Bu futbolcu, kaleci Ömer'i geçtikten sonra vurdu. El Saka'dan dönen topu kaleci Ömer kontrol etti. 
     73. dakikada Uğur'un yaklaşık 30 metreden sert şutunda, kaleci Mariç topu kornere çeldi. 
     90. dakikada Tayfun'un sol taraftan ortasında Youla, topu arka direğe aşırttı. Bomboş pozisyondaki Uğur, meşin yuvarlağı ağlara gönderdi 2-1. 
     
     KÜNYE 

     

Stat Kantrida      

Hakemler Espen Berntsen x Magne Tosse x Odd Arne Vangen x Norveç      

HNK Rijeka Mariç xx Mujdza xx Lerant xx Tkalceviç xxx Sariç xx Liniç xxx Butiç xxx Dk. 90 Katlulic Tadiç x Brkiç xx Novakoviç xxx Dk. 75 Caval x Erceg xxx      

Gençlerbirliği Ömer x El Saka xx Ümit x Baki x Mehmet Nas xx Sedat xx Dk. 81 Tayfun Skoko x Mustafa Gürsel x Filip x Youla x Dk. 90 Nihat Boliç x Dk. 63 Uğur xx      

Gol Dakika Erceg 13 ve 53 Uğur 90      

Sarı Kartlar Dakika Mustafa Gürsel 40 Baki 69 Ömer Gençlerbirliği 87 Sariç HNK Rijeka 86      
</TEXT>
</DOC>
