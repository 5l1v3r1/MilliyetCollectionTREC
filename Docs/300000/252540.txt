<DOC>
<DOCNO> 252540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sonyas04.html </URL>
<DATE> 2004/07/02/ </DATE>
<TIME> 07.40 </TIME>
<AUTHOR>  </AUTHOR>
<HEADLINE>
Herkes 290 milyon dolarlık piyangonun peşinde, çekiliş bugün... 
</HEADLINE>
<TEXT>

     ABD'de birçok eyalette satılan Mega Millions isimli piyango biletinin devreden ikramiyesinin 290 milyon dolara yaklaşık 435 trilyon TL yükselmesi üzerine, ülkede tam anlamıyla bir piyango çılgınlığı yaşanmaya başlandı. 
     Hayallerini gerçekleştirmek için şansını artırmak isteyenler yüzlerce bilet birden alırken, piyango gişelerinin önünde uzun kuyruklar oluştuğu gözleniyor. 
     Bugün çekilecek piyangonun billet satışının, ABD'nin Ohio, Michigan, Georgia, Illinois, Maryland, Massachusetts, New Jersey, New York, Texas, Virginia ve Washington eyaletlerinde yapıldığı belirtiliyor. 
     290 milyon dolarlık ikramiyenin ABD tarihinde en büyük altıncı ikramiye miktarı olduğu ifade edilirken, bu konuda rekorun Mayıs 2000'de sahibini bulan ve Mega Millions'tan önceki piyango olan Big Game'in verdiği 363 milyon dolarlık ikramiyeye ait olduğu kaydediliyor. 
     
</TEXT>
</DOC>
