<DOC>
<DOCNO> 252015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sonyas12.html </URL>
<DATE> 2004/06/30/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Aydın Doğan Karikatür Yarışması'nı Ukraynalı sanatçı kazandı... 
</HEADLINE>
<TEXT>

     ''21. Aydın Doğan Uluslararası Karikatür Yarışması'' sonuçlandı. Birinciliği, Ukraynalı sanatçı Oleg Sereda kazandı. 
     Aydın Doğan Vakfı tarafından düzenlenen serbest konulu ''21. Aydın Doğan Uluslararası Karikatür Yarışması''na, 82 ülkeden 1052 sanatçı 2 bin 642 çalışmayla katıldı. 
     Vakıf'tan yapılan yazılı açıklamaya göre, Önseçiciler Kurulu'nun belirlediği 49 ülkeden 249 sanatçının 267 çalışmasını değerlendiren Seçiciler Kurulu, yarışma birinciliğine Ukraynalı sanatçı Oleg Sereda'yı seçti. Sereda, 8 bin ABD Doları ile Aydın Doğan Vakfı Birincilik Ödülü'nün yanı sıra, Kültür ve Turizm Bakanlığı plaketi ile Hürriyet Gazetesi Altın Plaketi'ni alacak. 
     Yarışmada ikinci seçilen Türk sanatçı Necdet Yılmaz 5 bin ABD Doları ve Aydın Doğan Vakfı İkincilik Ödülü ile Milliyet Gazetesi Altın Plaketi'ni, üçüncü gelen Rus sanatçı Sergei Bobylev de 3 bin 500 ABD Doları ve Aydın Doğan Vakfı Üçüncülük Ödülü ile Radikal Gazetesi Gümüş Plaketi'ni almaya hak kazandı. 
     Seçiciler Kurulu'nun Başarı Ödülü'ne değer gördüğü ve 500'er ABD Doları ile ödüllendirilecek sanatçılar da şunlar 
     Alberto Morales Ajubel Küba , Valentin Druzhinin Rusya , Andrej Graniak Polonya , Lio Hong Çin , Mihai Ignat Romanya , Ivan Kovacik Slovakya , Muhittin Köroğlu Türkiye , Pavel Kuczynski Polonya , Yuri Ochakovsk İsrail , Petar Pismetrovic Avusturya , Ali Osman Taş Türkiye , Promehan Vıcha Tayland . 
     ''21. Aydın Doğan Uluslararası Karikatür Yarışması''nın ödül töreni, 9 Aralık 2004 tarihinde Ankara Devlet Resim ve Heykel Müzesi'nde gerçekleştirilecek. 
     
</TEXT>
</DOC>
