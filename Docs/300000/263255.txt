<DOC>
<DOCNO> 263255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/son/sonyas02.html </URL>
<DATE> 2004/08/13/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Ve Prenses Diana dosyası yeniden açılıyor 
</HEADLINE>
<TEXT>

     Hilal YILMAZ - LONDRA DHA 
PRENSES Diana'nın ölümünün ardından açılan davayı yürüten Fransız hakimden şok iddia "Aşırı alkol alarak kaza yaptığı iddia edilen şoförden alınan kan gerçek olmayabilir.'' Fransız hakim şimdi yeni bir kan tahlili yapılmasını istiyor. 
     Galler Prensesi Diana'nın, Paris'te bir trafik kazasında yaşamını yitirmesinin üzereindan 7 yıl geçmesine rağmen, Prenses'in ölüm nedeniyle ilgili tartışmalar sürüyor. Davayı yürüten Fransız hakim Herve Stephan, Paris'teki kazadan sorumlu tutulan şoför Henri Paul'dan alınan ilk kanın gerçek olmadığı gerekçesiyle, kazada ölen şoförden alınan kana yeniden tahlil yapılamasını geçirilmesini istedi. 
     1997'de yılında, Paris'teki Alma Tüneli'ne çarparak Prenses Diana ve sevgilisi Dodi El Fayed'in ölümüne sebep olan şoför Henri Paul'un aşırı dozda alkol ve uyuşturucu aldığı için kazaya sebep olduğu belirtilmiş ancak elde kesin bir kanıt olmadığı gerekçesiyle bu konu uzun süre tartışılmıştı. Öyle ki, dünya basını ve El Fayed'in yakınları, kazanın kötü bir tesadüften çok İngiliz Hükümeti'nce iyi planlanmış bir komplo teorisi olduğunu öne sürmüştü. 
     Hakim Stephan'ın, yeni bir kan tahlili yapılmasını istemesi üzerine kazanın gerçek nedeni tekrar tartışılmaya başlandı. İngiliz basını, Profesör Peter Vanezis başkanlığındaki İngiltere Hükümeti Adli Tıp Servisi'nin yaptığı araştırmada şoför Henri Paul'dan alınan kan örneğinin gerçek olmama ihtimali ortaya çıktığını duyurdu. 
     Bir önceki araştırmada, şoför Paul'un kanında yüksek miktarda karbonmonoksit gazı bulunmuş ve bu haldeki bir insanın yürüyemeyeceği belirtilmişti. Ancak, şoförün araba kullanacak kadar kendinde olması ve kaza öncesi otelin gizli kamerasıyla çekilmiş sağlıklı görüntüsü bu iddiaları çürütmüş ve kanda bulunan karbonmonoksit gazının, kaza anında patlayan Mercedes'in hava yastığından çıkmış olabileceği ortaya konmuştu. 
     Öte yandan Muhammed El Fayed'in ve şoförün ailesinin, Henri Paul'un DNA'sının alınıp kan örneğiyle karşılaştırılması isteği de Fransız mahkemesince reddedilmişti. Tüm bu çelişkili iddiaları değerlendiren Fransız hakim, olayı açıklığa kavuşturabilmek için yeni bir araştırma başlatılmasını öngörürken, bütün dünya yeni tahlillerden çıkacak sonucu merakla beklemeye koyuldu. 
     İngiliz basınında yer alan haberlerde, Diana'nın sevgilisi Dodi El Fayed'in babası Muhammed Al Fayed'in de, aşırı dozda uyuşturucu ve alkol aldığı iddia edilen şoförden alınan kanın gerçek olmadığını ve bu kazanın bir komplo olduğunu savunduğu belirtildi. 
     
</TEXT>
</DOC>
