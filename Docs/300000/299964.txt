<DOC>
<DOCNO> 299964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sonspo40.html </URL>
<DATE> 2004/12/22/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Blackburn Rovers, Djorkaeff'in sözleşmesini uzatmayacak... 
</HEADLINE>
<TEXT>

     İngiltere Premier Ligi takımlarından Blackburn Rovers'ta, Fransız futbolcu Youri Djorkaeff'in sözleşmesi uzatılmayacak. 
     Blackburn Rovers'un resmi internet sitesinde yapılan açıklamada, Fransız golcü futbolcunun sözleşmesinin bu ay içinde bittiği ve söleşmesini uzatmama konusunda tarafların anlaştıkları bildirildi. 
     36 yaşındaki Djorkaeff, Tugay Kerimoğlu'nun da forma giydiği İngiliz ekibine geçen ekim ayında transfer olmuş ve 3 lig maçında oynama şansı bulmuştu. 
     Fransa Milli Takımı formasını 82 kez giyen Djorkaeff, takımıyla birlikte 1998 yılında Dünya Kupası'nı ve 2000 yılında Avrupa Şampiyonluğunu kazanma başarısı göstermişti. 
     Djorkaeff, Blackburn Rovers'tan önce Almanya'dan FC Kaiserslautern, İtalya'dan FC Inter ve Fransa'dan Paris Saint Germain ile AS Monaco takımlarında forma giymişti. 
     
</TEXT>
</DOC>
