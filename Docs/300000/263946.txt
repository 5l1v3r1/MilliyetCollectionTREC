<DOC>
<DOCNO> 263946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/ekonomi/eko07.html </URL>
<DATE> 2004/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
TCDD bütçenin torpillisi 
</HEADLINE>
<TEXT>


ANKARA ANKA 

Tren kazalarıyla gündeme gelen Devlet Demiryolları TCDD , görev zararı ve borç olarak bütçeden en fazla kaynak kullanan Kamu İktisadi Teşekkülü KİT oldu. TCDD, görev zararı ve borç adı altında ilk yedi ayda bütçeden toplam 353 trilyon lira aldı. 
Maliye Bakanlığı verilerine göre bu yılın ocak - temmuz döneminde bütçeden 2 katrilyon 230 trilyon liralık görev zararı ödemesi yapıldı. Görev zararlarının 290 trilyon lirası, KİT'lere gerçekleştirilirken bu ödemeden TCDD'nin aldığı pay 130.5 trilyon lira olarak gerçekleşti. TCDD'ye bu yıl bütçeden 137.5 trilyon liralık görev zararı ödemesi öngörülmüştü. 
En fazla borcu 229 trilyon lira ile Türkiye Taş Kömürü Kurumu alırken, ikinci sırada ise 223.4 trilyon lira ile TCDD yer aldı. Kazalarda, alt yapının yenilenememesinin de etkili olduğu belirtilen TCDD ilk yedi ayda bütçeden görev zararı ve borç adı altında toplam 353 trilyon liralık kaynak kullandı. 


</TEXT>
</DOC>
