<DOC>
<DOCNO> 257600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/soneko10.html </URL>
<DATE> 2004/07/23/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
EPDK, 2005 yılı elektrik ve doğalgaz lisans bedellerini belirledi... 
</HEADLINE>
<TEXT>

     Enerji Piyasası Düzenleme Kurulu EPDK , elektrik ve doğalgaz piyasasında 2005 yılında uygulanacak olan lisans alma, yıllık lisans, lisans yenileme, lisans tadili ve lisans sureti çıkartma bedellerinin önemli bir bölümünü 2004 yılına göre yüzde 50 oranında ucuzlattı. 
     EPDK tarafından yapılan açıklamada, elektrik ve doğalgaz piyasalarında gerçekleştirilecek işlemlerle ilgili 2005 yılı için alınacak lisans bedellerinin belirlediği bildirildi. 
     Açıklamada, 2005 yılında uygulanacak elektrik ve doğalgaz piyasasında lisans bedellerinde indirim yapmasında piyasa aktörleri üzerindeki maddi yükümlülüklerin azaltılması amacının güdüldüdüğü belirtildi. 
     Buna göre, 2005 yılında uygulanmak üzere 1 ile 5 megavat MW arasında bir elektrik üretim tesisinin lisans alına bedeli 5 milyar liradan 2.5 milyar liraya, 500-1,000 MW arasında bir tesisin lisans bedeli 300 milyar liradan 150 milyar liraya indirildi. Kurul, elektrik üretiminde kWh başına alınan 75 liralık yıllık lisans bedelini de 20 liraya düşürdü. 
     Açıklamada, Kurul'un 2005 yıllnda uygulanacak dağıtım faaliyeti lisans alma bedellerinde herhangi bir değişiklik yapmadığı, dağıtım yapılan kWh başına alınan 75 liralık yıllık dağıtım lisansı bedelini de 30 liraya düşürdüğü ifade edildi. 
     Açıklamada, Kurul'un aynı kararla özel sektör elektrik toptan satış lisans alma bedelini 300 milyar liradan 250 milyar liraya, perakende satış lisans alma bedeli 250 milyar liradan 200 milyar liraya indirdiği kayedildi. 
     Kurul kararının Resmi Gazete'de yayımlanmak üzere Başbakanlığa gönderildiği ifade edilen açıklamada, şöyle denildi 
     ''Kurul, doğal gaz piyasasında, dağıtım lisansı alma bedelini 100 milyar liradan 50 milyar liraya, ithalat lisans alma bedelini 150 milyar liradan 75 milyar liraya, iletim lisans bedelini 1.5 trilyon liradan 750 milyar liraya, toptan satış lisans alma bedelini 100 milyar liradan 50 milyar liraya, sıkıştınlmış doğal gaz CNG dağıtım, iletim ve satış ve doğalgaz ihracat lisans bedellerini 20 milyar liradan 10 milyar liraya düşürdü.'' 
     
</TEXT>
</DOC>
