<DOC>
<DOCNO> 296511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sondun29.html </URL>
<DATE> 2004/12/10/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Dini okullarda cinsel taciz 
</HEADLINE>
<TEXT>

     BBC 

Pakistan'da Dini İşler Bakanı Amir Liyakat Hüseyin, dini eğitim verilen okullarda öğrencilere cinsel tacizde bulundukları iddiasıyla çok sayıda öğretmen hakkında polise binlerce şikayet yapıldığını açıkladı. 
     Hüseyin, sadece geçen yıl iki bin bu yıl ise 500 şikayet aldıklarını söyledi. 
     Dini İşler Bakanı, öğretmenlerin hem kız hem de erkek öğrencilere tacizle suçlandığını kaydetti. 
     Bakana göre, suçlanan kişilerden biri bile yargı önüne çıkarılamadı. 
     Hüseyin bu açıklamaları, hükümetin dini liderlerle düzenlediği toplantılar sırasında yaptı. 
     Hükümet söz konusu din adamlarından AIDS konusunda vaaz vermelerini istedi. 
     BBC İslamabad muhabiri, Amir Liyakat Hüseyin'in bu açıklamasının siyasi liderleri öfkelendirdiğini aktarıyor. 
     Dini İşler Bakanı, bu iddiaların bazı okullarla sınırlı olduğunu belirtti ama açıklamaları nedeniyle özür dilemeyi reddetti. 
     Bazı din adamlarından ölüm tehditleri aldığını belirten Amir Liyakat Hüseyin, kendisinin de sekiz yaşındayken böyle bir okulda cinsel taciz girişimine hedef olduğunu söyledi. 
     Hüseyin, dini okullardan sorumlu olan Medreseler Federasyonu'nun sorunun çözümü konusunda kendileriyle işbirliğine hazır olduğunu çünkü bu iddiaların İslam imajına zarar verdiğini kaydetti. 
     
</TEXT>
</DOC>
