<DOC>
<DOCNO> 294508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sonspo19.html </URL>
<DATE> 2004/12/03/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Konyaspor, Diyarbakırspor'un seyircisiz oynamasını değerlendirmek istiyor 
</HEADLINE>
<TEXT>

     Diyarbakırspor'a verilen seyircisiz oynama cezasını kendi lehine değerlendirmeyi hedefleyen Konyaspor, yakaladığı istikrarı sürdürmek istiyor. 
     Konyaspor Kulübü İkinci Başkanı Hüseyin Çevik, yarın deplasmanda yapacakları Diyarbakırspor maçı hazırlıklarının tamamlandığını ve takımın bugün Ankara'dan uçakla Diyarbakır'a geçeceğini söyledi. 
     Son 5 haftadır yenilgi yüzü görmediklerini ifade eden Çevik, şunları kaydetti 
     ''Birinci Süper Lig'de hedeflediğimiz üst sıralara doğru emin adımlarla ilerliyoruz. Diyarbakırspor'a verilen seyircisiz oynama cezasını kendi lehimize değerlendirip yakaladığımız istikrarı sürdürmeyi istiyoruz. Daha önce yapılan maçlarda büyük sorunlar yaşadığımız Diyarbakırspor deplasmanında seyircisiz oynamamız büyük avantaj. Bu avantajı en iyi şekilde kullanacağız.'' Çevik, deplasmanda ilk hedeflerinin yenilmemek olduğunu vurgulayarak, Diyarbakır'dan mutlak puan alarak döneceklerini kaydetti. 
     
</TEXT>
</DOC>
