<DOC>
<DOCNO> 252490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sonspo12.html </URL>
<DATE> 2004/07/02/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Futbol Federasyonu Yönetim Kurulu toplantısı ertelendi... 
</HEADLINE>
<TEXT>

     Futbol Federasyonu Yönetim Kurulu'nun bugün İstanbul'da naklen yayın ihalesiyle ilgili yapacağı toplantı 5 Temmuz Pazartesi gününe ertelendi. 
     Federasyonun Levent'te binasında saat 13.30'da başlayacağı duyurulan toplantı için federasyon başkanı Haluk Ulusoy ve bazı yöneticiler toplantı binasına geldi. Federasyon başkanvekili Ata Aksu, binaya gelişinde toplantının saat 13.30'da başlayacağı ve 15.30-16.00 gibi de basın açıklaması yapılacağını gazetecilere söyledi. 
     Ancak saat 14.00'te sürpriz bir açıklama yapan Ata Aksu, bugün yayın ihalesini görüşmek ve şartlarını incelemek üzere toplantı yapmayı planladıklarını ifade ederek, şunları kaydetti 
     ''Teknik altyapı çalışmalarını hazırlayamadık. Ayrıca yönetim kurulu arkadaşlarımızın tamamının katılımını bekliyorduk. Ancak bazı arkadaşlarımız yurtdışından buraya intikal edemediler. Yayın ihalesini görüşmek üzere pazartesi günü saat 14.00'de yeniden toplanacağız.'' 
     
</TEXT>
</DOC>
