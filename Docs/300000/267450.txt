<DOC>
<DOCNO> 267450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/guncel/gun03.html </URL>
<DATE> 2004/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP, zinanın suç olmasında ısrarlı 
</HEADLINE>
<TEXT>


HARUN GÖKÇEOĞLU Yozgat DHA 

Adalet Bakanı Cemil Çiçek, mevcut Türk Ceza Kanunu'nda suç olmayan zinanın suç sayılması gerektiği kanaatini taşıdığını, bu konuda uzlaşma aradıklarını belirtti. Zinayla ilgili yürürlükteki TCK hükmünü Anayasa Mahkemesi'nin "Kadın - erkek arasında zina suçunun oluşması bakımından eşitsizlik vardır" gerekçesiyle iptal ettiğini hatırlatan Çiçek, zinanın suç olması gerektiğini vurgulayarak şöyle konuştu "Dolayısıyla yürürlükteki yasa açısından bu konu suç değil. Ancak, biz bunun suç olması gerektiği kanaatini taşıyoruz. Çünkü toplumsal beklenti de bu yönde. Ama mevcut tasarıda da bu yok. Eğer anlaşabilirsek ne ala, anlaşamazsak ona göre başka değerlendirme yapacağız." 



</TEXT>
</DOC>
