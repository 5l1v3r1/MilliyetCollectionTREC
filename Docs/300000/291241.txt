<DOC>
<DOCNO> 291241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sontur58.html </URL>
<DATE> 2004/11/22/ </DATE>
<TIME> 19.25 </TIME>
<AUTHOR>  </AUTHOR>
<HEADLINE>
Hasta taşıyan ambulans kaza yaptı 5 yaralı... 
</HEADLINE>
<TEXT>

     Konya'dan Karapınar İlçesi'ne hasta nakli yapan ambulansın mazot yüklü tankerle çarpışması sonucu meydana gelen kazada, hastanın da aralarında bulunduğu 5 kişi yaralandı. 
     Edinilen bilgiye göre, Konya Numune Hastanesi'nden Karapınar'a ameliyat edilen bir hastayı nakleden Karapınar Devlet Hastanesi'ne ait 42 L 7575 plakalı ambulans, Konya-Karapınar Karayolu'nun 30. kilometresinde, mazot yüklü 42 AG 900 plakalı tankerle çarpıştı. 
     Kazada, aralarında ambulansla nakledilen hastanın ve ambulans görevlisinin de aralarında bulunduğu 5 kişi yaralandı. Yaralılar, iki ayrı ambulansla Konya Numune Hastanesi'ne kaldırıldı. 
     Kazaya, ilk belirlemelere göre yoğun kar yağışı ve tipinin neden olduğu bildirildi. 
     
     YARALILARIN İSİMLERİ BELİRLENDİ 

     Konya'da hasta taşıyan ambulansın karıştığı kazada yaralanan 5 kişinin isimleri belirlendi. 
     Konya'dan Karapınar'a hasta taşıyan ambulansın Konya-Karapınar Karayolu'nun 30. kilometresinde sürücüsü henüz belirlenemeyen mazot yüklü 42 AG 900 plakalı tankerle çarpışması sonucu meydana gelen kazada, sürücü Murat Demircan ile ambulansta bulunan hasta Bahtışen Şekerci, Seyit Demircan, Ali Şekerci ve Ayşe Parlak'ın yaralandığı bildirildi. 
     Yaralıların tedavisi Konya Numune Hastanesi'nde sürüyor. 
     
</TEXT>
</DOC>
