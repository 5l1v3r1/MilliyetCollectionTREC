<DOC>
<DOCNO> 270750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sontur16.html </URL>
<DATE> 2004/09/10/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Doğu Karadeniz'de sağanak yağış uyarısı 
</HEADLINE>
<TEXT>

     Trabzon Meteoroloji Bölge Müdürü Numan Çam, bölgede 10-12 Eylül tarihleri arasında beklenen sağanak yağışlara ve fırtınalara karşı yetkililerin ve vatandaşların tedbirli olmaları gerektiğini belirtti. 
     Çam, yaptığı yazılı açıklamada, bölgenin alçak basınç ve buna bağlı cephe sistemleri ile atmosferin üst seviyelerindeki soğuk havanın etkisinde olduğunu kaydetti. 
     Çam açıklamasında, 10-12 Eylül tarihleri arasında bölgenin parçalı bulutlu etkili ve sürekli olmak üzere sağanak ve gök gürültülü sağanak yağışlı olacağını ifade ederek, "Rüzgar kuzey ve batıdan orta yer yer kuvvetli, yağış anında kısa süreli fırtına şeklinde esecek. Hava sıcaklığı hissedilir derece azalarak mevsim normallerinin altında bulunacak. Bu tarihlerde beklenen etkili sağanak ve gök gürültülü sağanak yağışların ve fırtınanın oluşturacağı olumsuz şartlara karşı yetkililerin ve vatandaşların tedbirli olmaları gerekir"dedi. 
     
</TEXT>
</DOC>
