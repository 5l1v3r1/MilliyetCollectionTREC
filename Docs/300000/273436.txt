<DOC>
<DOCNO> 273436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sontur38.html </URL>
<DATE> 2004/09/20/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Galatasaraylı yönetecinin lüks cipini çalan 3 kişi yakalandı 
</HEADLINE>
<TEXT>

     Galatasaray Kulübü yöneticisi ve Dagi Giyim Sanayi ve Ticaret A.Ş'nin kurucusu Hasan Derya Taşdelenler'in cipinin de aralarında bulunduğu 20 lüks aracı çaldıkları öne sürülen 3 kişi yakalandı. 
     İstanbul Asayiş Şube Müdürlüğü'ne bağlı Oto Hırsızlık ve Gasp Büro Amirliği ekiplerinin ortaklaşa gerçekleştirdikleri operasyon sonucu, 6 Eylül 2004 tarihinde Taşdelenler'in lüks cipini arkadan dokunarak sürücünün dikkatini dağıttıktan sonra çaldıkları ileri sürülen Seyit B. 23 , Volkan Ö. 22 ve Selahattin E. 23 , Avcılar'da gözaltına alındı. 
     Bu kişilerin, Taşdelenler'in aracı dışında 19 lüks araca daha arkadan dokunarak sürücülerini aşağı indirdikleri, ardından da silah ve bıçak tehdidiyle araçları çaldıkları ve sahte evrak düzenleyerek sattıkları anlaşıldı. 
     Mağdur Hasan Derya Taşdelenler ve olay sırasında yanında bulunan çalışanı tarafından teşhis edilen Seyit B'nin, geçen yıl işlenen bir cinayetten dolayı da arandığı belirlendi. 
     Adli makamlara sevk edilen zanlıların aynı yöntemle çalarak sattıkları lüks araçlardan 9'u bulunurken, 11'inin de ele geçirilmesine çalışılıyor. 
     
</TEXT>
</DOC>
