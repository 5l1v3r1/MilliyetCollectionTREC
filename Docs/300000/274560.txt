<DOC>
<DOCNO> 274560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/soneko29.html </URL>
<DATE> 2004/09/24/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
YUKOS olayı, Rus enerji sektörüne yatırımları azalttı... 
</HEADLINE>
<TEXT>

     Rusya'da enerji devi YUKOS'a karşı başlatılan resmi kovuşturma, enerji sektörüne yönelen yatırımların düşmesine neden oldu. 
     Enerji Bakanlığı'nın aylık raporuna göre, genel yatırım toplamı içinde geçen yılın ilk yarısında yüzde 23.5 olan enerji sektörünün payı, YUKOS olayının etkisiyle bu yılın aynı döneminde yüzde 19.6'ya geriledi. 
     Raporda, petrol fiyatlarındaki büyük artışa rağmen, Rusya'nın toplam enerji yatırımlarının parasal değerinin de bu yılın ilk altı ayında geçen yılın aynı dönemine göre 6.3 milyar ruble azalarak 151.4 milyar rubleye 5.18 milyar dolar düştüğü görülüyor. 
     Rusya'nın en büyük petrol ihracatçısı YUKOS'un, Devlet Başkanı Vladimir Putin'e muhalefetiyle tanınan eski başkanı Mihail Hodorkovski'nin, yolsuzluk suçlamasıyla hapse atılmasının ardından şirkete, eski vergi borçları için 7 milyar dolarlık fatura çıkarılmıştı. 
     
</TEXT>
</DOC>
