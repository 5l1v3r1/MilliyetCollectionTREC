<DOC>
<DOCNO> 270884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/yazar/civaoglu.html </URL>
<DATE> 2004/09/11/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
AB'ye mayın 
</HEADLINE>
<TEXT>


Zina tartışmasında "bin akıllının çıkaramayacağı bir taşı atanı" aradım. Yeni TCK tasarısında hiç olmayan, "zinaya hapis cezası" için durup dururken nereden çıktı bu önerge 
AB'den tarih almanın kritik eşiğine böyle bir patlayıcıyı kim ve neden koymak istiyor Bu önergeyi veren milletvekili kim 

Ben öyle biri miyim 
İlk aldığım isim AKP Kastamonu Milletvekili Hakkı Köylü. Konuştuk. Yukarıdaki soruları sıraladım. Türkiye'nin AB'ye girişini son anda çelmelemek gibi ağır bir suçlanma olasılığından tedirgindi. 
"Bende öyle bir adam hali var mı hiç " diye göğüsledi. 
"Aslında bu konuda yorum yapmamak kararı aldım" dedi ve olayı - yorumsuz - anlattı. "Hükümetten gelen tasarıda, zinaya ceza maddesi yoktu. Tasarı önce alt komisyonda görüşüldü. Ben alt komisyon başkanıyım. Orada da böyle bir öneri gelmedi. Kabul edilen tasarı metninde, zinaya hapis cezası maddesi yoktu. Sonra, o tasarı metni, komisyonda görüşüldü, oylandı. Kabul edilen tasarıda da zinaya hapis için bir kelime bile yoktu. 
Bir süre geçti... Bize Başbakan dahil, yukarıdan, - zinaya hapis öngören bir önerge hazırlamamız - isteği geldi. 
Tasarı genel kurulda konuşulurken, metne bu önergedeki - ceza - maddesinin eklenmesi düşünülüyor. 
Biz de bu önergeyi hazırlıyoruz." 
İşte bu... 

Soğuk yemek 
Ancak, bu da yeterli değildi. 
Bir başka parmak izi daha var. 
AKP Konya Milletvekili Ahmet Büyükakkaşlar'ın da "zinaya hapis cezası" öngören önergeyi verdiği söyleniyordu. 
Araştırdım. Doğru... Ama... 
Büyükakkaşlar bu önergeyi 3 Ekim 2003'te vermiş. Yani, bir yıldan daha önce. 
O zaman bu TCK'da AB ile uyum yasa tasarısı hazırlanmış değil ki 
Eğer Büyükakkaşlar'ın önergesi bu denli gerçekçi idiyse neden tasarı hazırlanırken tek kelimeyle bile metinde yer almadı Büyükakkaşlar'ın önergesi çoktan soğumuş bir yemek. Neden Alt Komisyon Başkanı AKP Kastamonu Milletvekili Hakkı Köylü'den de "zinaya ceza" için ayrıca bir önerge hazırlanması istenmiş Büyükakkaşlar'ın önergesinde, zina yapan kadın ve erkeğe 6 aydan 3 yıla kadar hapis öngörülüyor. Nikahlı oldukları halde ayrı yaşıyorlarsa ceza 3 aydan 1 yıla kadar indiriliyor. Suç, sadece karı ya da kocanın şikayetiyle gerçekleşmiş sayılıyor. Suç, yataklık yapanları da kapsıyor. Sözgelişi otel sahibini de... 

Tutarsız 
Yani... Bütün bunlar AKP'nin iki iddiasının gerçek dışı olduğunu ortaya koymakta 
1- "Anadolu kadını böyle istiyor" iddiası... Oysa gerçek... 
Büyükakkaşlar 1 yıl önce böyle istemiş... Eğer Anadolu kadını böyle istemiş olsaydı, Büyükakkaşlar'ın önergesi de 1 yıl önce verildiği halde, "zinaya hapis cezası" neden hükümetin tasarısında yer almamıştı 
Neden Köylü'ye önerge ısmarlanmış 
2- Kadının onurunu, ailenin bütünlüğünü korumak iddiasının boşlukta kalması... 
Öyle bir boşluk yoksa, "zinaya hapis cezasının" - kendi zihniyetleri gereği - hükümet tasarısında, daha ilk hazırlanışından itibaren bulunması gerekirdi. 

Esrar 
Bütün bunlardan sonra bir soru AKP ne yapmak istiyor Çok sığ bir görüş şöyle 
"Bunlar başta askeri siyasette devre dışı bırakmak üzere, uyum yasalarını ve düzenlemeleri yaptılar. Artık, değneksiz köy oluştu. Türkiye'yi istedikleri gibi yönetecek hale geldiler. Baştan beri sadece oyun olan AB yaklaşımını zinaya hapis maddesiyle kundaklıyorlar." Buna katılmıyorum. 
Hem abartılmış haksızlıktır... Hem de gerçekçi değil. AB'den tarih alınamazsa, bütün uyum yasaları ve uygulamaları, "bumerang" gibi döner AKP'nin kafasına vurur. 
Bunu iyi bilirler. Ama... 
AB'den tam tarih almanın eşiğinde, kalemize, kendi kalemize gol atacak bu girişimin nedenini de çözebilmiş değilim. 
Le Figaro gazetesinin uyarısına dikkat 
"Türk Başbakanı, Türkiye'nin AB adaylığına karşı çıkanlara güçlü argüman vererek, ateşle oynuyor..." 
Ben "bu hatalı adımın atılmayacağına" inanmak istiyorum. 
Bu, iktidarın bilek güreşi değil, AB için "tek bilek" olmamız sorunudur. 



</TEXT>
</DOC>
