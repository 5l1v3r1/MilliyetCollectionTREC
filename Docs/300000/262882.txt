<DOC>
<DOCNO> 262882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sontur26.html </URL>
<DATE> 2004/08/12/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
'Sen ne biçim erkeksin ' diyen kadını öldürdü 
</HEADLINE>
<TEXT>

     M. Nuri ŞİRİN ve LÜTFİ YIKAN - KAHRAMANMARAŞ DHA 
Kahramanmaraş'ta 16 yerinden bıçaklanmış halde cesedi bulunan 26 yaşındaki Güldane Uzun'la ilgili cinayet aydınlatıldı. Fuhuştan sabıkalı kadının parmak izinden yola çıkarak, emniyetteki kaydını bulan ve arkadaşlarına ulaşan polis, Uzun'un para karşılığında birlikte olduğu 27 yaşındaki Mehmet Karaturna tarafından öldürüldüğünü ortaya çıkardı. Karaturna, aralarında çıkan tartışmada, kendisine "Sen ne biçim erkeksin '' diye bağırdığı için kadını öldürdüğünü söyledi. 
     Önceki gün saat 11.45'te 155'e yapılan ihbar üzerine Dereli Köyü yolundaki zeytin ağaçları dikili bölgeye giden polis, üzerinden kimlik çıkmayan bir kadının cesedini buldu. 16 yerinden bıçaklanarak öldürülen kadının kimliğini araştıran polis, bu amaçla parmak izini alıp, arşiv bilgilerini kontrol ettiğinde, cesedin Ahlak Bürosu'nda da kaydı bulunan Güldane Uzun'a ait olduğu belirledi. 

     
</TEXT>
</DOC>
