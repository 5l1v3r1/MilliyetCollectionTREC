<DOC>
<DOCNO> 281582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonspo09.html </URL>
<DATE> 2004/10/19/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Maçta sahaya köpek girince... 
</HEADLINE>
<TEXT>

     Kenan TÜRKSEVEN DHA 

SİNOP'ta oynanan Sinopspor- Arsinspor maçının 88'inci dakikasında sahaya giren köpek oyunun durmasına neden oldu. Kaniş cinsi köpeğin saha dışına çıkmasıyla maç kaldığı yerden devam etti. 
     Sinopspor ile Arsinspor arasında oynanan Türkiye 3'üncü Lig 2'nci grup maçında ilginç görüntüler yaşandı. Oldukça gerilimli ve heyecanlı geçen maçta yenilen Sinopsporlu futbolcular hakeme tepki gösterdi. 3 futbolcunun kırmızı kartla oyun dışı kalmasıyla bir anda elektriklenen ortamı 88'inci dakikada sahaya giren beyaz rekli kaniş cinsi köpek yumuşattı. 
     Bir anda saha kenarından içeriye giren köpek seyirci ve futbolcuların gülüşmesine neden oldu. Köpeğin dışarıya çıkarılması için maçı durduran orta hakem Ömer Altun, daha sonra oyunu hava atışıyla başladığı yerden yeniden başlattı. Köpeğin bu kez de saha kenarında bekleyen polis köpeklerinin yanına gitmesi ortaya ilginç bir görüntü çıkardı. K9 polis köpeklerinin yanına giderek havlamaya başlayan kaniş köpek ardından stad görevlileri tarafından dışarıya çıkarıldı. 
     Maçın 1-3 Sinopspor'un mağlubiyetiyle sona ermesiyle yenilen futbolcular ve taraftarlar hakeme büyük tepki gösterdi. Sahanın ortasında polisin geniş güvenlik önlemi aldığı olaylarda hakemler 40 dakika sonra stadı terk etti. 
     
</TEXT>
</DOC>
