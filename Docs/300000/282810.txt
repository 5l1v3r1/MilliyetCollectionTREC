<DOC>
<DOCNO> 282810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/dunya/axdun02.html </URL>
<DATE> 2004/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Köyüne dev cami yaptırdı 
</HEADLINE>
<TEXT>


Türkmenistan lideri Niyazov'un, doğduğu köyde Fransız şirketine yaptırdığı 10 bin kişi kapasiteli cami, 100 milyon dolara mal oldu 

CENK BAŞLAMIŞ Moskova 


Türkmenistan Devlet Başkanı Saparmurad Niyazov'un Türkmenbaşı doğduğu köyde yapılan Orta Asya'nın en büyük camisi, havai fişek gösterisiyle ibadete açıldı. 
Fransız şirketi Bouygues tarafından 3 yılda inşa edilen cami, 100 milyon dolara 148 trilyon TL mal oldu. Kıpçak köyünde yapılan camide aynı anda 10 bin kişi ibadet edebilecek. Cami duvarlarında Kuran'dan ayetlerin yanı sıra Niyazov'un yazdığı Ruhname adlı eserden bölümler yer alıyor. Niyazov, Ruhname'den alınan cümlelerin şimdiki ve gelecek nesil Türkmenlere rehber olacağını söyledi. 7 bin metrekarelik alana kurulan caminin 90 metrelik minarelerinin bazı bölümleri, helikopterler yardımıyla yerleştirildi. 

5 bin kişilik yemekhane 
Cami, Türkmen liderinin annesi Kurbansultan Ece'nin anısına dikilen anıtın bulunduğu alan içinde yer alıyor. Camide 5 bin kişinin aynı anda yemek yiyebileceği bir bölüm de bulunuyor. 
Niyazov'un en büyük rüyası ise, dünyanın en sıcak ülkelerinden biri olan Türkmenistan'da buzdan saray inşa etmek. 


</TEXT>
</DOC>
