<DOC>
<DOCNO> 278610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/siyaset/siy09.html </URL>
<DATE> 2004/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
DIŞ BASINDA TÜRKİYE 
</HEADLINE>
<TEXT>



Die Welt Erdoğan gerçekte kim 

FRANKFURT Milliyet 

Alman Die Welt gazetesinin dünkü sayısında, Erdoğan'ın 1997'den önce söyledikleriyle sonra söyledikleri arasında radikal değişiklikler bulunduğu belirtildi. "Aynı insan olup olmadığı konusunda dikkatli bakmak gerekiyor" ifadesi kullanıldı. 

New York Times Tarihi fırsat 

ABD'de yayımlanan New York Times gazetesi, "Türkiye için uzun zamandır beklenen adım" başlıklı başyazısında, "Avrupa'nın Türkiye'yi kucaklamak suretiyle tarihi bir fırsat yakalayacağını" yazdı. Başyazıda, "Avrupa, Türkiye'de son birkaç yıldır yapılan reformların odağını teşkil eden uluslararası insan haklarının Avrupalı olmakta merkez unsur olduğunu ispatlamak için fırsat yakalamıştır" denildi. 

Pravda Türkiye'ye yeşil ışık yakıldı 

Kazak Kazahkstanskaya Pravda gazetesi, "AB Komisyonu'nun Türkiye'ye yeşil ışık yaktığını" yazdı. Makalede, Başbakan Erdoğan'ın devlet siyasetini Avrupaileştirdiği, uyum yasalarıyla yasaları modernleştirdiği ve ekonomik alanda önemli başarılar kazandığı belirtildi. 


</TEXT>
</DOC>
