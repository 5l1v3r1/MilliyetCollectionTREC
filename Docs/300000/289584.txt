<DOC>
<DOCNO> 289584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sontur01.html </URL>
<DATE> 2004/11/17/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Mahalle kavgasına müdahale etmek isteyen polis yaralandı 
</HEADLINE>
<TEXT>

     Konya'da, bir kişinin bıçaklanmasının ardından çıkan kavgaya müdahalede etmek isteyen bir polis memuru yaralandı. 
     Edinilen bilgiye göre, merkez Karatay İlçesi Sedirler Mahallesi'nde Çetin Dakım'ın aralarında husumet bulunan ve adının Hasan Hüseyin olduğu öğrenilen kişiyi, evlerinin çevresinde yüksek sekle küfretmemesi için uyarması üzerine, Dakım ile Hasan Hüseyin arasında tartışma çıktı. 
     Tartışmanın kavgaya dönüşmesi üzerine Hasan Hüseyin adlı kişi, Dakım'ı, üzerinde taşıdığı bıçakla yaraladı. Sırtından yaralanan Dakım, Konya Numune Hastanesi'ne kaldırıldı. Adının Hasan Hüseyin olduğu belirtilen kişi ise olay yerinden kaçtı. Söz konusu kişinin yakalanması için çalışma başlatıldı. 
     Bıçaklama olayının yaşandığı yerde toplanan, Çetin Dakım ve Hasan Hüseyin adlı kişinin yakınları da birbirlerine taş ve sopalarla saldırdı. Yoldan geçen otomobillere de taş atmaya başlayan tarafları yatıştırmaya çalışan polis memuru Turgut Çuhadar, başına isabet eden taşla yaralandı. 
     Başından hafif şekilde yaralanan Çuhadar, Numune Hastanesi'nde yapılan tedavisinin ardından taburcu edildi. 
     Yaşanan mahalle kavgası, olay yerine gelen takviye polis kuvvetlerinin yardımıyla daha fazla büyümeden yatıştırıldı. 
     
</TEXT>
</DOC>
