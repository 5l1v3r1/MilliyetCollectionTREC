<DOC>
<DOCNO> 281755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/yasam/yas01.html </URL>
<DATE> 2004/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüzcüyü dili ele verdi 
</HEADLINE>
<TEXT>


Evine giren hırsızın kendisine tecavüz etmeye kalkması üzerine adamın dilini koparan kadın, 3 hafta sonra tesadüfen yolda karşılaştığı tecavüzcüyü ele verdi 

TÜRKER KARAPINAR 

Mamak'ta hırsızlık için girdiği evde D.A.K.'ya 23 tecavüze kalkıştığı belirtilen Engin Kocabaş 28 , dilinden oldu. Dilinin bir parçasını olay yerinde bırakarak kaçan Kocabaş, 3 hafta sonra tesadüfen karşılaştığı genç kadının kocası tarafından yakalandı. Güçlükle konuşabilen Kocabaş, tutuklanarak cezaevine gönderildi. 
Gülveren Mahallesi Orhaneli Sokak'taki eve 24 Eylül'de 10.00 sıralarında gelen Kocabaş, kapıyı kırarak içeri girdi. Karşısına çıkan K.'yı salondaki kanepeye yatıran Kocabaş, tecavüze kalkıştı. Genç kadın da kendisini öpen Kocabaş'ın dilini ısırarak kopardı. Büyük acı yaşayan Kocabaş, kaçarken evde araştırma yapan polis halının üzerinde 4 santimetrelik dil parçası buldu. 

Tesadüfen yakalandı 
Kayıplara karışan Kocabaş, 15 Ekim'de de aynı sokağa gelince yakayı ele verdi. Bu sırada eşi D.K.'yla birlikte annesine gitmekte olan K, "İşte bana tecavüz etmek isteyen buydu" diye bağırdı. D.K., uzun süren kovalamaca sonucu Kocabaş'ı yakalamayı başardı. Gözaltına alınan Kocabaş, tecavüz suçlamasını reddederken, dilinin Gençlik Parkı'nda koptuğunu söyledi. Adli Tıp, konuşmasında aksaklık olan Kocabaş'a, dilindeki doku kaybı nedeniyle 3 günlük iş göremez raporu verdi. Kocabaş, tutuklanarak cezaevine gönderildi. 




</TEXT>
</DOC>
