<DOC>
<DOCNO> 286939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/son/sontur24.html </URL>
<DATE> 2004/11/07/ </DATE>
<TIME> 21.52 </TIME>
<AUTHOR>  </AUTHOR>
<HEADLINE>
Öz kızına işkence iddiası... 
</HEADLINE>
<TEXT>

     Bursa'nın merkez Nilüfer İlçesi'nde, bir kişinin, okuldan geç gelen kızına işkence yaptığı öne sürüldü. Olaydan sonra kayıplara karışan baba aranıyor. 
     Üvey annesi Esra A. 20 ile birlikte Nilüfer Polis Merkezi'ne giden Duygu A. 15 , babası İsrafil A'nın 40 cuma günü okuldan geç geldiği gerekçesiyle kendisini dövdüğünü ve işkence yaptığını öne sürdü. 
     Duygu A. ve annesi polise verdiği ifadede, İsrafil A'nın, kızının arkadaşlarıyla gezmeye gittiğini öğrenmesi üzerine eve gelen kızını saçlarından tutarak sürükledikten sonra, su hortumuyla dövdüğünü ve saçlarını jiletle kazıyarak, el ve ayaklarına elektrik verdiğini savundular. 
     Esra A, eşini engellemeye çalışmasına rağmen, İsrafil A'nın ''Bana karışma, sana da aynısını yaparım'' şeklinde tehdit etmesi üzerine olaya müdahale edemediğini ileri sürdü. 
     Duygu A, ifadesinin ardından, Bursa Devlet Hastanesi'ne kaldırıldı. Vücudunda yanık ve morluklar tespit edilen genç kız, tedavisinin ardından, Saniye Rıza Kız Yetiştirme Yurdu'na yerleştirildi. 
     Bu arada, polis ekipleri, Duygu ve Esra A'nın şikayeti üzerine, oturdukları apartmanın çevresinde önlem aldı. 
     Eve dönmeyen İsrafil A'yı arama çalışmalarının devam ettiği, olayla ilgili soruşturmanın sürdürüldüğü bildirildi. 
     
</TEXT>
</DOC>
