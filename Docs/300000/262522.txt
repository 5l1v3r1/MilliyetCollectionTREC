<DOC>
<DOCNO> 262522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sontur32.html </URL>
<DATE> 2004/08/11/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Cem Uzan adliyede ifade verdi, korumaları gazetecileri tartakladı .. 
</HEADLINE>
<TEXT>

     Genç Parti Genel Başkanı Cem Uzan, İstanbul Cumhuriyet Savcılığı'nca hakkında yürütülen bir soruşturma kapsamında ifade verdi. 
     İstanbul Adliyesi'ne korumalarıyla birlikte gelen Uzan'ın, soruşturmayı yürüten Cumhuriyet Savcısı Hüseyin Kaya tarafından ifadesine başvuruldu. 
     Savcının odasından çıkan Uzan'ın korumaları, görüntü almaya çalışan basın mensuplarından bazılarını tartakladı. 
     Uzan, savcılıktan çıktıktan sonra da İstanbul Fikri ve Sınai Haklar Ceza Mahkemesi'nde hakkında açılan 3 ayrı davaya yazılı savunma dilekçesi verdi. 
     Uzan, basın mensuplarının sorularını cevaplandırmadan yaklaşık 45 dakika kaldığı adliyeden ayrıldı. 
     Bu arada, bir basın mensubunun şikayeti üzerine Uzan'ın korumalarından biri, polislerce adliyede alıkonuldu. 
     
</TEXT>
</DOC>
