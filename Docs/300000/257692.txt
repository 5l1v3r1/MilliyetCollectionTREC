<DOC>
<DOCNO> 257692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sontur17.html </URL>
<DATE> 2004/07/23/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Bağ-Kur kapsamından çıkanlara yeni olanak... 
</HEADLINE>
<TEXT>

     3 ay ard arda prim ödememe nedeniyle veya kendi isteğiyle sağlık sigortası kapsamından çıkan Bağ-Kur'lular 2 Ağustos'a kadar başvurdukları taktirde sağlık sigortası hakkından yararlanabilecek. 
     Bağ-Kur Genel Müdür Vekili Saner Güngör, yaptığı yazılı açıklamada, Bağ-Kur'a 4 Ekim 2000 tarihinden önce isteğe bağlı sigortalı olarak kayıt ve tescilini yaptırıp, değişik nedenlerle sağlık sigortası yardımlarından yararlanma hakkını kaybeden sigortalılara önemli bir olanak sağlandığını bildirdi. 
     Güngör, şunları kaydetti 
     ''isteğe bağlı sigortalı olarak prim ödemekte iken 3 ay ard arda prim ödememe nedeniyle veya kendileri talep etmek suretiyle sağlık sigortası kapsamından çıkan sigortalılar ile bunlardan emekli olanlar veya ölenlerin hak sahiplerinin sağlık sigortası imkanından yararlanabilmek için 2 Ağustos 2004 günü mesai bitimine kadar bağlı oldukları Bağ-Kur il müdürlüklerine başvurmaları gerekmektedir. 
     Başvuran sigortalı ya da hak sahipleri, hesaplanacak olan sağlık sigortası prim borçlarını 6 ay içinde ödedikleri taktirde sağlık sigortası haklarından yararlanabileceklerdir.'' 
     
</TEXT>
</DOC>
