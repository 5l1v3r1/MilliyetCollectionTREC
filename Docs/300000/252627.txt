<DOC>
<DOCNO> 252627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/son/sondun05.html </URL>
<DATE> 2004/07/03/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Filipinler'deki tayfun... Ölü sayısı 30'a yükseldi... 
</HEADLINE>
<TEXT>

     Filipinler'de, ''Mindulle'' tayfununun yol açtığı sel felaketinde ölenlerin sayısı 30'a yükseldi. 
     Kurtarma ekipleri, bu kişilerin çoğunun Luzon adasının kuzeyinde, 4'ünün de Mindanao adasında öldüğünü belirttiler. 
     Sivil Savunma yetkilileri de, 12 kişinin halen kayıp olduğunu ve hayatlarından ümit kesildiğini açıkladı. 
     Yetkililer, ayrıca 385 bin kişinin evlerini terk etmek zorunda kaldığını, yaklaşık 14 bin evin hasar gördüğünü ya da kullanılamaz hale geldiğini ve maddi zararın 13 milyon doların üzerinde olduğunu belirtti. 
     Ordunun, ülkenin kuzeyindeki sel felaketlerinden etkilenen kişilere yardım götürmek için seferber olduğu kaydedildi. 
     Saatte 190 kilometre hızla esen Mindulle'nin, Filipinler'de bu yıl içinde çıkan dokuzuncu tayfun olduğu bildirildi. 
     Filipinler'de 1991'de çıkan ''Thelma'' tayfununun yol açtığı sel felaketinde 5 bin kişi ölmüştü. 
     
</TEXT>
</DOC>
