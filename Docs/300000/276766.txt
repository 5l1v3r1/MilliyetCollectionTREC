<DOC>
<DOCNO> 276766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/soneko07.html </URL>
<DATE> 2004/10/02/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Şener Kira gider artışının bir süre daha izlenmesi kanaatindeyiz 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, ''Kira gider artışının bir süre daha izlenmesinin faydalı olacağı kanaatine vardık'' dedi. 
     Şener, dün gerçekleştirilen Ekonomi Koordinasyon Kurulu'nda görüşen konularla ilgili olarak basına açıklamalarda bulundu ve soruları yanıtladı. 
     Eğitim maliyetlerindeki artışlar konusunda da eğitim giderlerindeki asıl artışın, özel kurslar ve okullardan kaynaklandığını söyleyen Şener, eğitimin malzemelerindeki artışın yüzde 1'in altında olduğunu, özel okul ve kursların fiyatlarını ise yıllık olarak Ağustos aylarında belirlendiğini hatırlattı. Şener, ''Bu yıl içinde bu konuda radikal bir karar almayı gerektiren bir noktada değiliz. Ama konu gündemimizdedir, fiyatların yeniden belirlendiği bir ortamda konuya ilgimiz olacaktır'' dedi. 
     Devlet istatistik Enstitüsü'nün DİE büyümeye ilişkin yeni hesaplamalar konusundaki çalışmalar konusundan da bahseden Şener, DİE'nin 2005 yılı Mart ayında, 1998 bazlı GSMH serisini yayınlayacağını kaydetti. 
     Şener, bu çalışmaların, Avrupa Birliği İstatistik Ofisi standartlarına paralel gerçekleşeceğini belirterek, ''Avrupa standartlarına göre, Türkiye'deki milli gelir hesaplamalarını değerlendirirsek, bunda da 2005 yılını esas alırsak, Avrupa Birliği standartları çerçevesinde, yapılacak hesaplamalara göre, 2005 yılında, GSMH'nin 400 milyar dolar, kişi başına düşen milli gelirin 6 bin dolar olması mümkündür'' diye konuştu. 
     
     ''2004 YILI SONUNDA GSMH 280 MİLYAR DOLARIN ÜZERİNDE GERÇEKLEŞEBİLECEK'' 

     Devlet Bakanı ve Başbakan Yardımcısı Abdüllatif Şener, 2004 yılı sonunda Gayri Safi Milli Hasıla'nın GSMH 280 milyar doların üzerinde gerçekleşebileceğini bildirdi. 
     Şener, Yeni Başbakanlık binasında dün gerçekleştirilen Ekonomi Koordinasyon Kurulu toplantısında ele alınan konulara ilişkin açıklamalarda bulundu ve soruları yanıtladı. 
     Başbakan Yardımcısı Şener, ülkelerin ekonomik yönden karşılaştırmalarında GSMH ve kişi başına düşen milli gelirin de baz alındığını belirterek, son 2 yılda Türkiye'nin milli gelirinin 2 katına çıktığını kaydetti. 
     Kişi başına düşen mili gelirin 4 bin dolara ulaşacağını hatırlatan Şener, son dönemlerde Türkiye'nin milli gelirinin hesaplanma yöntemi konusunda tartışmaların bulunduğunu belirterek, Türkiye'nin milli gelirinin daha yüksek olduğu yönünde görüşler bulunduğunu söyledi. 
     
     DİE'NİN YENİ ÇALIŞMASI 

     Devlet İstatistik Enstitüsü'nın Avrupa İstatistik Ofisi hesaplamalarına göre yapılan bir çalışmayı yürüttüğünü anlatan Başbakan Yardımcısı Şener, bu çalışmanın 2005 yılı Mart ayında açıklanacağını ve her iki hesaplanma yönteminin birlikte yayımlanacağını söyledi. 
     AB İstatistik Ofisi'nin hesaplarına göre mevcut milli gelir rakamlarında yüzde 35-45'lik bir fark olabileceğinin gözlemlendiğini ifade eden Şener, ''Türkiye'de milli gelir hesaplamalarında 2005'i esas alırsak 2005 yılı büyüme rakamlarını dikkate alırsak 2005 yılı GSMH rakamının 400 milyar dolar, kişi başına düşen milli gelirin ise 6 bin dolar civarında olması mümkündür'' dedi. 
     
     YENİ HESAPLAMA YÖNTEMİ, CARİ AÇIK VE BORÇ STOKU 

     Milli gelir rakamlarının daha yüksek bir düzeyi ifade etmesinin Türkiye'nin kamu borç stoku oranının, cari açık oranının ve bütçe açığı oranının daha düşük bir düzeyi ifade ettiğini göstereceğini belirten Şener, ''Bu da Türkiye'nin kredibilitesini ve gelişmişlik düzeyini gösterir'' diye konuştu. 
     AB'ye tam üyelikte müzakere sürecinin yıllar aldığını ifade eden Şener, müzakere süreci içinde ekonominin Mastricht kriterlerine uygun düzeye yakınlaşması gerektiğini anlatarak, DİE'nin yeni hesaplama yöntemine göre bazı tablolarda AB kriterlerine daha yakın olunacağını bildirdi. 
     Şener, DİE'nin hazırlayacağı yeni seriye göre Türkiye'nin bazı göstergelerde Mastricht kriterlerini yakalayabileceğini, bazılarında ise süreye ihtiyaç bulunduğunu söyledi. 
     
     İŞSİZLİK DÜŞMEYE BAŞLADI 

     Şener, 2004'ün ikinci çeyreğinin işsizliğin düşmeye başladığı bir süreci gösterdiğini vurgulayarak, artık büyümenin kapasite kullanma oranlarının ve verimliliğin yükselmesiyle değil, yeni yatırımlarla da desteklendiğini kaydetti. 
     Şener, 2003 yılının ikinci çeyreğinde işsizliğin yüzde 10.4 iken 2004 yılının aynı döneminde bu rakamın 9.3'e düştüğünü kaydetti. Özel sermaye sabit yatırımlarında yüzde 64.5 oranında artış olduğunu hatırlatan Şener, bu yatırımların inşaatlarının yapımının da inşaat sektöründeki büyümeye katkı sağladığını, bunun da işsizliğin düşmesini etkilediğini ifade etti. 
     Şener, 2004 yılı sonu enflasyon artışının yüzde 12 olduğunu belirterek, hedefin bu düzeyin altında gerçekleşebileceğini, bunun da enflasyon konusunda hükümetin kararlılığını gösterdiğini söyledi. 
     
     ENFLASYONA KİRA VE EĞİTİM ETKİSİ 

     Enflasyon artışı ve kira ile eğitim giderlerinin etkisi konusunda da açıklamalarda bulunan Şener, kira ve eğitim giderleri rakamlarının yıllar itibariyle düştüğünü, 2004 yılının ilk 8 ayında kira giderlerindeki artışın yüzde 11.1 aynı dönemde eğitim giderlerinin ise 11.2 oranında artış gösterdiğini bildirdi. 
     Şener, 2004 yılının ilk 8 ayındaki rakamlara göre TÜFE artışının yüzde 3.9 olduğunun ifade edilerek, kiradaki farkın yüzde 7.2, eğitimdeki farkın yüzde 7.3 olduğu görüşünün bulunduğunu basındaki tartışmaların da bu nedenle çıktığını kaydetti. 
     Şener, kira giderlerindeki düşüşün enflasyondaki düşüşle bir paralellik göstermediğini belirterek, statik değerlendirme yapıldığında konunun farklı dinamik değerlendirme yapıldığında ise daha farklı görülebileceğini söyledi. Kira gider artışını bir süre daha izlemekte fayda olduğu kanaatine vardıklarını anlatan Şener, TOKİ'nin konutla ilgili çok ciddi çalışması bulunduğunu, kira öder gibi konut sahibi olunabilineceğini bildirdi. 
     AB süreci ve Kuzey Kıbrıs Türk Cumhuriyeti'ne KKTC ilişkin bir soru üzerine Şener, şunları söyledi 
     ''Türkiye, AB sürecinde girmiş durumda, yakın gelecekte açıklanacak kararlar var. AB'ye tam üyelik için üzerine düşeni yerine getiriyor. Bunları yerine getirirken de Türkiye'nin, aynı zamanda KKTC'nin beklentilerini gerçekleştirmeyi düşünüyor. Uluslararası ilişkilerde hassa notalar vardır. Sonuçları bir anda gelen hadiseler değildir. Her şeyin sağlıklı bir şekilde yürüdüğünü söyleyebilirim.'' 
     
</TEXT>
</DOC>
