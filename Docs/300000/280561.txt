<DOC>
<DOCNO> 280561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/yasam/ayas.html </URL>
<DATE> 2005/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Migren atağı başlayınca 2 kivi, bir de elma yiyin 
</HEADLINE>
<TEXT>


Migrenin şiddetini, alacağınız önlemlerle hafifletebilirsiniz. Örneğin beklenen ataktan 3 gün önce boyun ve omuz masajı yaptırın, naneli yeşil çay için. Yasaklı gıdalardan uzak durun. Kriz anı için de evinizde kivi ve elma bulundurun 

TAYLAN KÜMELİ bir kibrit kutusu lezzet 

Migren, ataklar halinde oluşan bir tür baş ağrısı olarak tanımlanır. Ataklar 4 - 72 saat arasında sürer. Kişi, ataklar arasında kendini tamamiyle normal hisseder ancak bir sonraki atağın endişesi içindedir. Migrende baş ağrısının yanı sıra bulantı, kusma, ışığa ve sese duyarlılık gibi belirtiler de görülür. 
Migreni önlemede en önemli adım, hastanın, hangi faktörlerin kendisinde ağrıyı tetiklediğini tespit etmesidir. Bazı kişilerde tetikleyici unsur, besinler olduğu halde bazı durumlarda da baş ağrısı ile gıdanın hiçbir ilgisi olamayabilir. Peki tetikleyici olduğu durumlarda ne yapmak gerekir 

Konserveden uzak durun 
Baş ağrısının tedavisi için söz konusu besinlerin salam, sosis gibi nitrit içeren besinler, çikolata, peynir, alkol, avokado, muz, portakal, soya sosu, dondurma gibi gıdalar hepsinin diyetten çıkarılması gerekir mi Baş ağrısının tedavisi için bu besinlerin hepsinin diyetten çıkarılması nadiren gerekebilir. Genel olarak sağlıklı beslenmeye çalışmak büyük ölçüde yarar sağlayacaktır. Migrenin olağan şüphelileri olan bu besinlerin baş ağrınızı tetiklediğini düşünüyorsanız, değişik olasılıkları teker teker diyetin dışında bırakın. Beklenen bir krizden yaklaşık üç gün önce, bir günlük meyve ve sebze orucu tutun. Sonraki iki gün şunlardan kaçının Kahve, şeker, peynir ve süt, mayalı ürünler, narenciye, konserve ürünler, kızarmış yiyecekler, baharatlı yiyecekler, fıstık, alkol. 

Her sabah 15 dakika yoga 
Krizi beklemek yerine, krizlerin önceden tahmin edilebilen doğasından yararlanmaya çalışın. Beklenen kriz döneminden önceki 4 - 6 hafta içindeki her haftada 1 gün bol bol su için. Kriz esnasında 2 kivi, 1 orta boy elma yiyin. İlk belirtilerin gözlenmesinden önceki üç gün boyunca, günde iki defa naneli yeşil çay için. Krizden önceki söz konusu üç günlük dönemde, baş bölgesindeki kan akışını geliştirmek için en az bir defa boyun ve omuz bölgesine derin doku masajı yaptırın. Krizden önce sertleşen boynun rahatlamasına yardım edecektir. Her sabah 10 - 15 dakika yoga egzersizi yapın. Fırsatınız olursa yürüyün ya da yüzün. Gece geç vakte kadar uyanık kalmaktan kaçının. Akşam yemeğini en geç saat 20.00'de, yavaş yavaş yiyin. Mümkün olduğu kadar dışarıda yemek yemekten kaçının. 

Ağrılı günlerde ne yemelisiniz 
Sebze çorbası,Rafadan yumurta,Patates ve diğer sebzelerin püreleri,Izgara balık,Muz, elma ve armut,Papatya ve nane çayı,Bol su. Asitli ve baharatlı yiyeceklerden ise kaçının. 

Parfüm ve lodos migreni tetikler 
Migreni tetikleyen başlıca faktörler 
Açlık, Beslenme düzeni,Sigara,Uykusuzluk,Hormonal dengede değişiklik,Menapoz dönemi,Regl dönemi,Hamilelik,Çevre koşulları hava kirliliği, sigara dumanı, parlak ışık, parfüm, lodos vb... Havasız ortamlar,Mevsimsel değişiklikler. 

DİKKAT 
Hazır çorbalara 
Besinler de içerdikleri bazı maddeler nedeniyle hassas kişilerde migreni tetikleyebilir. Örneğin 
Eski peynirlerde bulunan tiramin,Alkol özellikle kırmızı şarap ,Çin yemekleri, et suyu tabletleri, hazır çorbalar ve donmuş gıdalarda kullanılan hidrolize maya ektreleri ve hidrolize sebze proteinleri,Kafeinli içecekler,Çikolata, yapay tatlandırıcılar, çiğ soğan ya da sarmısak, taze pişmiş mayalı ekmek, çerez vb... 

haftanın bilgileri 
Şeker hastaları salatayı sirkeli yesin 
Tip 2 Diabeti veya insülin rezistansı olan insanlarda yüksek karbonhidrat içeren bir öğünden önce 2 yemek kaşığı sirke kullanmaları öneriliyor. Sirkenin asetik asit içerdiği, bu asitin bazı sindirim enzimlerini yavaşlattığı ve karbonhidratın emilimini azalttığı saptanmıştır. 

Parlak saçlar için badem ve somon 
Sağlıklı beslenme ile parlak saçlara kavuşabilirsiniz. Saçlarımız keratin denilen bir protein yapısındadır. Somonda, bademde, avakadoda ve keten tohumunda bulunan Omega 3 yağ asitleri saçları sağlığına kavuşturur. 

İştahınızı kapatmak için güneşe çıkın 
Yapılan araştırmalarda kış aylarında veya soğuk iklimlerde yaşayan insanların daha az güneş ışığından yararlandığı, bu durumun da insanlarda daha çok depresyon ve iştah artışına yol açtığı ortaya çıktı. 

Günde 30 gram siyah çikolata 
Siyah çikolatanın içerdiği polifenol falavonoid gibi maddelerin kalbi kuvvetlendirdiği ortaya çıktı. Yapılan son araştırmalara göre günde 30 gram siyah çikolata yemek, hipertansiyonu düşürüyor. 

haftanın besini 
ELMA 
Kökeni Doğu Avrupa olan elmada sindirilebilir şeker, bedenin dengesi için çok gerekli enzimler, temel asitler ve potasyum, sodyum, kalsiyum, fosfor gibi madenler bulunur. 

Vücutta neler yapar 
Kolesterolü düşürür. Dalağın kan yapmasını sağlar. Çalışırken devamlı olarak oturanlar ve fazla kilolular için çok faydalıdır.Kan şekerini düşürür.Nefesi rahatlatır. Yapılan bazı araştırmalar, elma yiyenlerin daha kolay nefes aldığını göstermektedir.Gastritten kaynaklanan yanmaları hafifletir.Kabuğuyla pişirildiğinde bağırsakları çalıştırır ve yumuşatır.Elma kürü, gut, böbrek, mesane hastalıkları ve hemoroit tedavisinde de işe yarar. Sabah aç karna yendiğinde kanı temizler ve toksinleri atmayı sağlar.Isırarak yenirse, dişleri temizler ve diş etlerini güçlendirir.Uykudan önce yenirse rahatlatır ve kolay uyumayı sağlar.Yeşil, hafif ekşi olanları mide bulantılarını önler.Kandaki şekeri yükselttiği ve mideye doygunluk verdiği için tok hissettirir. Böylece kilo vermemiz kolaylaşır.Ortasına biraz marmelat ekleyip fırında pişirildiğinde, rejim yapanların tatlı yeme isteğini giderir. 



</TEXT>
</DOC>
