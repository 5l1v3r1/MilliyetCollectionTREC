<DOC>
<DOCNO> 251569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/spor/spo04.html </URL>
<DATE> 2004/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Açık ara şampiyonuz 
</HEADLINE>
<TEXT>


Trabzonspor Kulübü Başkanı Atay Aktuğ, iddialı açıklamalar yaptı "Zirvenin en büyük favorisiyiz. Fenerbahçe'den daha şanslıyız. Yeter ki kadromuza güvenelim" dedi 


'Nobre, Alex'ten iyi' 
BORDO - Mavili kulübün Başkanı Atay Aktuğ, taraftarların rahat olmasını istedi, yeni sezonda ipi önde göğüsleyeceklerini iddia etti. Aktuğ, Fenerbahçe'ye de göndermelerde bulunarak, "Şampiyonluğun en büyük favorisi biziz. Kesinlikle açık ara şampiyon olabiliriz. Yeter ki kadromuza güvenelim. Fenerbahçe'den daha şanslı bir takımız. Fenerbahçe'nin transferleri elbette birer marka. Ama bana göre Nobre, Alex'ten çok çok daha tehlikeli bir oyuncu" dedi. 

Fark isteğine tepki 
TRANSFER ücretlerindeki "iyileştirme" isteğine değinen Trabzonspor Başkanı, "Yönetime bu taleple gelen olamaz. Futbolda böyle bir kavram yok. Herkes zamanında hakkını bilerek masaya oturmuş ve anlaşmış. 100 milyarlık adam, kendisini trilyonlukla bir tutamaz" yorumunu yaptı. Eski yönetimin iyileştirme sözü verdiği bazı futbolcuları ayrı tutabileceklerini belirten Atay Aktuğ, "Hele bizi Şampiyonlar Ligi'ne bir götürsünler" diyerek açık kapı bıraktı. 

Tolga'ya izin çıktı 
ATAY Aktuğ, transferleri de masaya yatırdı ve "Young gelince yeniden 26 kişi oluyoruz. Batista olmazsa, Musa Büyük'ü istiyoruz. O da olmazsa Adem'i alacağız" açıklamasını yaptı. Bordo - Mavililer'in Başkanı, Shaktar Donetsk'in istediği Tolga'yı bırakabileceklerini belirtip, "Şampiyonlar Ligi'ne kalırsak kendisine izin verebiliriz. Şu anda bırakamayız. O bu sistemin önemli parçası. Ukrayna ekibi ocak ayında gelirse, yeniden görüşürüz" açıklamasını yaptı. 

Yattara'dan sitem 
Trabzonspor'un Gineli yıldızı Yattara, aldığı ücret nedeniyle sıkıntı yaşıyor. Yattara, "Bence transfer piyasasının bu kadar yükseldiği Türkiye'de en ucuza oynayan yabancılardan biriyim. Gerçekten çok az kazanıyorum" diye konuştu. 

Musa'ya engel 

TRABZONSPOR'UN kadrosuna katmak istediği İstanbulsporlu Musa Büyük ile ilgili görüşmeler perşembe gününe kaldı. Asbaşkan Nevzat Şakar'ın telefonla görüştüğü İstanbulspor Başkanı Adnan Sezgin'in, "Kulübün geleceğiyle ilgili belirsizlik devam ediyor. Ancak perşembe günü bir karar verebiliriz" dedi. 

Cavcav'dan kaçış yok 


Ulusoy'a itiraz 
GENÇLERBİRLİĞİ Kulübü Başkanı İlhan Cavcav, yasaya göre Haluk Ulusoy'un başkan olamayacağını, seçildiği takdirde bunun iptali için mahkemeye başvuracaklarını söyledi. Cavcav, "Biz herşeyi açık ve mertçe konuşuyoruz. Ama bizimle aynı düşünceyi paylaşanlar ise maalesef susuyor" yorumunu yaptı. 

'Çelme takıldı' 
SEÇİMLERİN mevcut yasaya aykırı olduğunu savunan Cavcav, genel kurula itiraz ederek zaman kazandıklarını söyledi. İlhan Cavcav, "27 yıllık başkanlığımda geçen seneki gibi şaibeli lig görmedim. En başarılı sezonumuzda bize çelme takıldı. İki dönem başkanlık yapan Ulusoy tekrar seçilemez" dedi. 


</TEXT>
</DOC>
