<DOC>
<DOCNO> 284819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sondun12.html </URL>
<DATE> 2004/10/31/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Bağdat ve Felluce'de bombalamalar... 
</HEADLINE>
<TEXT>

     Irak, pazar gününe de çeşitli şehirlerdeki patlamalar ve bombalamalarla başladı. 
     Başkent Bağdat'ta bu sabah patlamalar meydana geldi. Kent merkezinde sesleri uzaktan duyulan patlamaların nedeni konusunda açıklama yapılmadı. 
     Amerikan güçlerinin havadan ve karadan bombaladığı Felluce'de ise bugün yerel saatle 08 30 TSİ 07 30 itibariyle Amerikan tank ateşi başladı. Reuters muhabiri, bombalanan yerlerin hedefinin henüz bilinmediğini duyurdu. 
     Irak'taki Amerikan ordusundan yapılan açıklamada ise dün öğleden sonra da direnişçilerin havan topu atışı için kullandığı bir yerin havadan vurulduğu belirtildi. 
     Amerikan güçlerinin, Ocak ayındaki genel seçimlerden önce Felluce ve Ramadi'deki direniş merkezlerinden direnişçileri sürmek için şiddetli bir saldırı yapması bekleniyor. 
     Felluce'de 2 bin civarında direnişçi ve yabancı militan olduğu sanılıyor. 
     
</TEXT>
</DOC>
