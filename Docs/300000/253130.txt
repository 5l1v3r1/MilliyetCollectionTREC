<DOC>
<DOCNO> 253130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sontur46.html </URL>
<DATE> 2004/07/05/ </DATE>
<TIME> 23.11 </TIME>
<AUTHOR>  </AUTHOR>
<HEADLINE>
SSK primine esas kazanç 444 milyon 150 bin Lira... 
</HEADLINE>
<TEXT>

     Cumhurbaşkanı Ahmet Necdet Sezer'in, ''Kamu Görevlileri Sendikaları Kanunu, Sosyal Sigortalar Kanunu ve Sosyal Sigortalar Kurumu Kanununda Değişiklik Yapılması Hakkında Kanun''u onaylamasıyla, SSK primine esas kazancın alt sınırı, asgari ücretin brütü olan 444 milyon 150 bin liraya çekildi. 
     1 Ocak-30 Haziran 2004 tarihleri arasında günlük 18 milyon 321 bin, aylık 549 milyon 630 bin lira olarak uygulanan sigorta primine esas kazancın alt sınırı, 1 Temmuz 2004'ten itibaren günlük 14 milyon 805 bin liraya, aylık ise asgari ücretin brütü olan 444 milyon 150 bin liraya çekildi. 
     Prime esas kazancın üst sınırı ise hem oran hem de miktar olarak yükseltildi. Daha önce alt sınırın 5 katı olarak uygulanan sigorta primine esas kazancın üst sınırı, yeni düzenlemeyle alt sınırın 6.5 katına çıkarıldı. 
     Buna göre, yılın ilk 6 ayında günlük 91 milyon 605 bin lira, aylık 2 milyar 748 milyon 150 bin lira olarak uygulanan prime esas kazancın üst sınırı, 1 Temmuz 2004'ten itibaren günlük 96 milyon 232 bin 500 liraya, aylık ise 2 milyar 886 milyon 975 bin liraya yükseltildi. 
     Değişikliklerin ardından, 16 yaşından büyükler için brüt 444 milyon 150 bin, net 318 milyon 233 bin 475 lira olan asgari ücretin işverene maliyeti, 578 milyon 142 bin 450 liradan, 9 milyon 642 bin 250 liraya düştü. 
     
</TEXT>
</DOC>
