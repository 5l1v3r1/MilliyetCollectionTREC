<DOC>
<DOCNO> 283199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sonspo23.html </URL>
<DATE> 2004/10/25/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Trabzonspor Önümüzdeki haftalarda tekrar çıkışa geçeceğiz... 
</HEADLINE>
<TEXT>

     Trabzonspor Asbaşkanı Nevzat Şakar, bordo-mavili ekibin önümüzdeki haftalarda tekrar çıkışa geçeceğine inandıklarını söyledi. 
     Şakar, AA muhabirine yaptığı açıklamada, Galatasaray maçında kaybedilen 3 puana üzüldüklerini belirtti. 
     Her takımın puan kaybedebileceğini ifade eden Şakar, ''Hedefimiz şampiyonluktur. Uzun lig maratonunda bu tür kazalar olacak. Her takımın inişi çıkışı oluyor. Galatasaray maçında kaybedilen 3 puanın telafisi için elimizden gelen gayreti göstererek, önümüzdeki haftalarda tekrar çıkışa geçeceğimize inanıyoruz'' dedi. 
     Galatasaray maçında ortaya konan oyunun kendilerini memnun etmediğini dile getiren Şakar, ''Oyunu çok beğendiğimi söyleyemem, ancak biz oyuncularımıza ve teknik kardomuza güveniyoruz. Hepsi çok yetenekli. Kaybedilen puanlar telafi edilecektir'' diye konuştu. 
     
</TEXT>
</DOC>
