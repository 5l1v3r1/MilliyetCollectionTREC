<DOC>
<DOCNO> 295981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sontur10.html </URL>
<DATE> 2004/12/08/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Sevgilisine seks kasedi ile şantaj yaptı 
</HEADLINE>
<TEXT>

     EDİRNE DHA 

EDİRNE'de, kendisiyle evlenmek istemeyen 23 yaşındaki sevgilisi İ.Y.'ye, beraberlikleri sırasında gizli kameraya kaydettiği, görüntülerin bulunduğu kasetle şantaj yapan 27 yaşındaki Akif Cülfük, tutuklandı. 
     Eşinden ayrılan İ.Y., konfeksiyon mağazası bulunan Akif Cülfük'ün yanında tezgahtar olarak çalışmaya başladı. Bir süre sonra aralarında duygusal yakınlık başlayan Cülfük ile İ.Y., Cülfük'ün evinde birlikte oldu. 
     İ.Y. ile beraberliğini gizli kameraya kaydeden Akif Cülfük, sevgilisinin kendisinden ayrılmak istemesi üzerine, evlenmesi için kasetle şantaj yapmaya başladı. 
     İ.Y., Cumhuriyet Savcılığı'na başvurarak, kendisine şantaj yapan Akif Cülfük'ten şikayetçi oldu. Şantaj yaptığı kaset ile birlikte yakalanan Akif Cülfük, gözaltına alındı. Cülfük, sevkedildiği mahkemece tutuklandı. 

     
</TEXT>
</DOC>
