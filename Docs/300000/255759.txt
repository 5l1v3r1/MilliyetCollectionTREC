<DOC>
<DOCNO> 255759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/ekonomi/aeko.html </URL>
<DATE> 2004/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Vodafone'dan Telsim ziyareti 
</HEADLINE>
<TEXT>


Dünyanın en büyük cep telefonu operatörü Vodafone'un temsilcileri Başbakan Yardımcısı Şener'i ziyaret ederek, Telsim'le ilgili görüştü 

AHMET ERHAN ÇELİK Ankara 

Tasarruf Mevduatı Sigorta Fonu TMSF Telsim'in satışıyla ilgili çalışmaları hızlandırırken, muhtemel taliplerin hükümet düzeyinde görüşmelerde bulunduğu öğrenildi. 
Dünyanın en büyük cep telefonu operatörü olan İngiliz Vodafone şirketinin temsilcileri, önceki gün Başbakan Yardımcısı Abdüllatif Şener'le görüştü. Üç kişilik bu heyetle görüşmeyi doğrulayan Şener, Uzan Grubu'nun el konulan şirketlerinden Telsim'le ilgili olarak "Satış ilanı yapıldıktan sonra gerçek talep ortaya çıkar" dedi. Şener, Milliyet'in sorularını şöyle yanıtladı 

Bugüne kadar Telsim'e resmi olarak "talibim" diyen oldu mu 
Değişik kuruluşların ilgi göstermesi mümkün. Yani aslında satış ilanı yapıldıktan sonra gerçek talep ortaya çıkar. İlgilenenler arasında yerli yabancı her türlü grup var. Yabancılardan daha önce telekomünikasyon sektöründe olmayan şirketler de Telsim'e talip olabilir. Her şey mümkün. Biz verilen teklifler içerisinde en uygun koşulu seçeceğiz. 

Vodafone temsilcilerinin bir teklifi oldu mu 
Uzan Grubu şirketlerinin hepsi piyasaya sürülecek. Buna istinaden TMSF tarafından danışman şirketler belirlendi. Şirketlerin mevcut bilanço yapısını çıkarıyorlar. 

İhale usulü belirlendi mi 
- TMSF, "hangi usulle satışı yapılırsa en uygun koşullar ortaya çıkar", bunun da çalışmasını sürdürüyorlar. Danışman şirketlerinin yapacağı çalışmalar tamamlandıktan sonra TMSF bunları satışa çıkaracak. 
Dünyanın en geniş mobil telekomünikasyon şirketlerinden olan Vadofone, yan kuruluşları, bağlı kuruluşları ve yatırımları vasıtası ile Orta Avrupa'da, İngiltere'de, Birleşik Amerika'da ve Uzak Doğu'da varlığını hissettiriyor. 
Grup'un yaklaşık olarak 133.4 milyon müşterisi bulunuyor. Şirketin piyasa değeri 23 Mayıs 2003 itibarı ile yaklaşık olarak 86 milyar paund düzeyinde olduğu belirtiliyor. 

Telekom'a 5 yabancı talip REUTERS 
Türk Telekom TT hisselerinin en az yüzde 51'inin blok satışı öncesinde başlatılan bilgilendirme sürecine katılan 11 yatırımcıdan beşinin yabancı olduğu öğrenildi. 
Bilgilendirme süreci için doküman alan yatırımcılardan bazıları şunlar Telecom Italia, France Telekom, Spain's Telefonica, Günel Afrika telekom şirketi MTN Group, Malezyalı bir cep telefonu operatörü, Koç Grubu, Oyak Grubu, Çalık Grubu ve Turktell. Bilgilendirme süreci bu ay sonunda tamamlanacak ve hisselerin blok satışına ilişkin ihale takvimi ağustos ayı başında açıklanacak. 


</TEXT>
</DOC>
