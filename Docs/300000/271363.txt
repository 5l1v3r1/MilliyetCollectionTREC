<DOC>
<DOCNO> 271363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/soneko11.html </URL>
<DATE> 2004/09/13/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Kredi kartları pazara kadar indi... 
</HEADLINE>
<TEXT>

     Peşin para kullanımını ortadan kaldıran kredi kartlarının uygulandığı alanlar her geçen gün artıyor. Pazar yerlerine kadar inen kredi kartları, satıcılar için de büyük bir kolaylık haline geliyor. 
     Nevşehir'in Ürgüp İlçesi'ne kurulan pazar yerinde çeşitli bakliyat ürünleri satışı yapan l7 yıllık bakliyatçı Mehmet Keltepe, AA muhabirine yaptığı açıklamada, nakit para kullanımının son aylarda oldukça azaldığını, buna karşın kredi kart kullanımının da yaygın hale geldiğini belirtti. 
     Kredi kartı kullanımının kendileri için de oldukça önem kazandığını kaydeden Keltepe, şunları söyledi 
     ''Daha önce yapılan alışverişte bakliyat satın alan vatandaş veresiyesini oldukça geciktiriyordu. Bizlerde malı satın aldığımız kişilere ödemede zorlanıyorduk, ama kredi kartı ile bu konudaki sıkıntımız kendiliğinden çözüme ulaştı. Seyyar Post makinesi ve yazar kasa ile satış işlemlerimizi kolay bir şekilde yapıyoruz. Bu yöntem hem tüketici hem de bizler için oldukça karlı hale geldi. Son l aydan beri bu uygulamanın içindeyim, oldukça memnunum.'' 

     
</TEXT>
</DOC>
