<DOC>
<DOCNO> 267552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sondun36.html </URL>
<DATE> 2004/08/30/ </DATE>
<TIME> 22.32 </TIME>
<AUTHOR>  </AUTHOR>
<HEADLINE>
Gürcistan'da, 30 Ağustos kutlamaları... 
</HEADLINE>
<TEXT>

     30 Ağustos Zafer Bayramı ve Türk Silahlı Kuvvetleri Günü, Gürcistan'ın başkenti Tiflis'te düzenlenen resepsiyonla kutlandı. 
     Tiflis'teki Marriot otelde Türkiye'nin Silahlı Kuvvetler Ataşesi Tuğgeneral Muzaffer Çarpan tarafından verilen resepsiyona, Gürcistan Savunma Bakanı Giorgi Baramidze, Ulusal Güvenlik Genel Sekreteri Gela Bejuaşvili, Genelkurmay Başkanı Tuğgeneral Vahtang Kapanadze, Türkiye'nin Tiflis Büyükelçisi Dicle Kopuz, yabancı misyon temsilcileri ve çok sayıda davetli katıldı. 
     Baramidze, AA'ya yaptığı açıklamada, Türkiye'nin askeri alanda ülkesine ciddi yardımlarda bulunduğunu belirterek, Türk halkının bayramını kutladığını kaydetti. 
     Türkiye ile Gürcistan arasında askeri alandaki işbirliğinin her geçen gün gelişmekte olduğunu ifade eden Baramidze, Türk Silahlı Kuvvetleri'nin gösterdiği yardımların büyük önem taşıdığını ifade etti. 
     
</TEXT>
</DOC>
