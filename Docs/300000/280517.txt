<DOC>
<DOCNO> 280517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/guncel/gun04.html </URL>
<DATE> 2005/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu sefer de sahte viski 
</HEADLINE>
<TEXT>


Gaziantep'te kaçak viski içtikleri iddia edilen 2 kişiden biri daha öldü. İstanbul'da rakıdan zehirlendiği belirtilen bir kişi hayatını kaybetti 

GAZİANTEP DHA, İSTANBUL Milliyet 

Gaziantep'teki bir ölüm olayının sahte viskiden kaynaklandığı belirtildi. Olay, şöyle meydana geldi Eski bisiklet antrenörü Hanifi Bıçakçı 57 , perşembe günü Ali Mercan 49 ve bir arkadaşlarıyla alkol aldı. 
Suriye'den getirildiği iddia edilen kaçak viskiden içtikleri öne sürülen Mercan, aynı gün yaşamını yitirdi. Savcı, Mercan'ın "alkole bağlı zehirlenme" sonucu öldüğünü kaydetti. Bıçakçı'da da aynı gün baş dönmesi ve halsizlik görüldü, ancak hastaneye gitmedi. Cumartesi günü görme bozukluğu yaşayan ve kör olduğu anlaşılan Bıçakçı, önceki akşam yaşamını yitirdi. Bıçakçı'nın cesedi Adli Tıp Kurumu'na gönderildi. Mustafa Bıçakçı, sahte rakı olayından sonra babasını sürekli uyardıklarını belirterek, "'Bana bir şey olmaz' diyordu. Kaçak viski içtiğini, bu olayı atlatınca bir daha içki içmeyeceği sözünü vermişti" dedi. 
İstanbul İl Sağlık Müdürlüğü'nden alınan bilgiye göre, İstanbul Üniversitesi İÜ Tıp Fakültesi Hastanesi'nde tedavi gören Kenan Çinçin de dün yaşamını yitirdi. Sahte rakıdan İstanbul'da ölenlerin sayısı 23'e ulaştı. Halen 3'ü ağır 7 kişinin tedavisi sürüyor. 

Edirne'de kaçak şarap 
Edirne'de, Kapıkule Sınır Kapısı'ndan Türkiye'ye giriş yapan bir TIR'da, şüphe üzerine yapılan aramada gümrük kaçağı olduğu belirlenen, piyasa değeri 1143 YTL olan 86 şişe rakı ve şarap ele geçirildi. 


</TEXT>
</DOC>
