<DOC>
<DOCNO> 265471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/son/soneko08.html </URL>
<DATE> 2004/08/22/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Ankara-Konya hızlı demiryolu görücüye çıktı 
</HEADLINE>
<TEXT>

     Devlet Demiryolları Genel Müdürlüğü'nün yatırım programına aldığı Ankara-İstanbul çift hat hızlı demiryolu projesinden sonra gündemine aldığı Ankara-Konya demiryolu ile ilgili ilk etap ihalesinde teklifler alındı. 
     Edinilen bilgiye göre, Ankara Malıköy -Konya demiryolunun hızlı trene göre çift hatlı inşasına yönelik detay uygulama projeleri için 8 yerli ve yabancı firmanın başvuruda bulundu. 
     TCDD Genel Müdürlüğü'nün yapacağı değerlendirmenin ardından söz konusu demiryolu güzergahına ilişkin projeler hazırlanacak. TCDD'nin 2008 yılına kadar tamamlamayı planladığı Ankara-Konya çift hat demiryolu güzergahı ile proje çalışmalarının tamamlanmasının ardından hattın inşaatı ile ilgili çalışmalara başlanacak. 
     
     SAATTE 250 KM HIZ... 
     Ankara Malıköy -Konya arasında saatte 250 kilometre hız yapabilen trenlere göre demiryolu yapıma amacıyla yaklaşık 230 kilometrelik kesimin hızlı tren proje kriterlerine göre çift hatlı olarak inşası öngörülüyor. 
     TCDD'nin Ankara-İstanbul mevcut demiryolu projesinden sonra ikinci büyük ''hızlı tren'' projesi olarak hayata geçirilecek yatırım için yaklaşık 600 trilyon liralık harcama yapılması planlanıyor. 
     Yeni demiryolu hattının tamamlanması ile birlikte Ankara-Konya arasındaki ulaşım bir saate düşürülmüş olacak. 
     
</TEXT>
</DOC>
