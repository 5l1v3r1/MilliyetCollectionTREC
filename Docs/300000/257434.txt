<DOC>
<DOCNO> 257434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sontur31.html </URL>
<DATE> 2004/07/22/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Yrd. Doç. Gündoğdu Çınarcık bölgesi deprem riski taşıyor 
</HEADLINE>
<TEXT>

     İstanbul Üniversitesi İÜ Mühendislik Mimarlık Fakültesi Öğretim Üyesi ve Jeofizik Mühendisleri Odası Başkanı Yrd. Doç. Dr. Oğuz Gündoğdu, Çınarçık'ta kırılacak denen fay hattının aslında kırılmış olduğunu söyledi. 
     Gündoğdu, Çınarcık İlçesi Kaymakamlığı ve Belediyesi'nce düzenlenen ''Marmara'daki Depremler'' konulu konferansta, olası bir depremde Çınarcık bölgesinin risk taşıdığını belirtti. 
     ''Çınarçık'ta kırılacak denen fay hattı aslında kırıldı'' diyen Gündoğdu, ''Çınarcık'ta 30-40 yıl içinde bir deprem beklentimiz var. Ancak Bu deprem hemen bugün gerçekleşecek demek son derece yanlıştır'' diye konuştu. 
     Asıl tehlikeli olan bölümlerden birinin Yalova'nın Armutlu İlçesi'nden başlayarak Tekirdağ'a kadar uzanan hat olduğuna dikkati çeken Gündoğdu, ''Burada başlayacak bir depremin büyüklüğü 7'den az olmayacaktır'' dedi. 
     Gündoğdu, ayrıca kendisiyle yapılan bir röportajın çarpıtıldığını, olası bir depremde, Adalar'ın batacağını söylemediğini kaydetti. 
     
</TEXT>
</DOC>
