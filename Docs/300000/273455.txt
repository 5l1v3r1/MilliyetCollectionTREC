<DOC>
<DOCNO> 273455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sonyas01.html </URL>
<DATE> 2004/09/20/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Guinness'a girmek için 24 saat sahnede kaldılar 
</HEADLINE>
<TEXT>

     ''Oda Tiyatrosu'' oyuncuları Guinness Rekorlar Kitabı'na girmek amacıyla ''Spagetti'' adlı oyunu 24 saat boyunca sahneledi. 
     Ortaköy'deki Afife Jale Sahnesi'nde gerçekleştirilen rekor denemesinde, Kaan Erkam yönetimindeki Oda Tiyatrosu'nun 12 oyuncusu, iç içe geçmiş 10 ayrı tiyatro oyunundan oluşan ''Spagetti'' adlı eseri sergilediler. 
     Oda Tiyatrosu'nun 12 oyuncusu, rekor denemesinde 4 saatte bir 30 dakika mola vererek 24 saat boyunca sürekli rol aldılar. Tiyatrocular oyunu, bu akşam 24 saati doldurduktan sonra bitirdiler. 
     Bir televizyon kanalından canlı olarak yayınlanan oyunun ardından, Beşiktaş Belediye Başkan Yardımcısı Kemal Akar, Kaan Erkam ve oyunculara birer plaket verdi. 
     Oyunu takip eden Guiness Türkiye Temsilcisi Prof. Dr. Orhan Kural, İngiltere'de 1979 yılında 18 saat 5 dakika süreyle oynanan tiyatro oyununun, ''en uzun tiyatro oyunu'' olarak kabul edildiğini söyledi. 
     ''Spagetti'' oyununun bu süreyi aştığını belirten Prof. Dr. Kural, rekorun Guinness Rekorlar Kitabı'na girmesi için Guinness Merkezi tarafından onaylanması gerektiğini söyledi. 
     
</TEXT>
</DOC>
