<DOC>
<DOCNO> 283982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/yasam/yas20.html </URL>
<DATE> 2004/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



Kalaşnikov'la kebapçıya baskın 

Fatih'te kaleşnikof silahlı bir kişi, kebapçı dükkanını basarak havaya ateş etti. İddiaya göre, elinde kaleşnikof silah bulunan Müslüm Demirkan adlı kişi, türkücü olduğu öğrenilen İsmail Badıllı'nın dükk nını bastı. Demirkan, silahı içeridekilerin üzerine doğrultarak öldüreceğini söyledi. Demirkan'ın bir anlık dalgınlığından faydalanarak elindeki silahı aldılar. Çalışanlar tarafından feci şekilde dövülen Demirkan ağır yaralandı. 

Polise kendi silahıyla saldırdı 

Bakırköy'de bir saldırgan, silahını aldığı trafik polisini bacağından yaraladıktan sonra kaçtı. Alınan bilgiye göre, İstanbul Caddesi üzerinde uygulama yapan polis memuru Mücahit Ceylan, 25-30 yaşlarındaki bir kişi ile tartıştı. Ceylan'ın, bacağına tekme atan bu kişi, daha sonra silahını alarak ayağına tek el ateş etti. Hastaneye kaldırılan Ceylan'ın sağlık durumunun iyi olduğu öğrenildi. Silahla olay yerinden kaçan saldırganın yakalanmasına çalışılıyor. 

Makasla oyun ölümle bitti 

Silivri'de bir bebek, boğazına düşen makasın saplanması sonucu hayatını kaybetti. Alibey Mahallesi'nde, 18 aylık Emirhan Çelen oyun oynarken, üzerine makas düştü. Özel Onur Hastanesi'ne kaldırılan Çelen, yapılan tüm müdahaleye rağmen kurtarılamazken, ceset Adli Tıp Kurumu Morgu'na kaldırıldı. Cumhuriyet Savcılığı, olaya ilişkin soruşturma başlattı. 

Adliyede silahlar konuştu 1 ölü 

Üsküdar Adliyesi'nde İdris Demirkol'un, 6 ay önce gasp edilip öldürülmesi ile ilgili tutuklu yargılanan Murat Korkmaz, h kim karşısına çıkarıldı. Duruşmayı izleyen Demirkol ve Korkmaz Aileleri, adliye binası dışında tartışmaya başladı. Çıkan çatışmada Şaban Çıtlak hayatını kaybederken, Erol Akcan, Eyüp Kılıçaslan ve Halil İbrahim Ekşi yaralandı. Kılıçaslan'ın sağlık durumunun ciddi olduğu öğrenildi. 



</TEXT>
</DOC>
