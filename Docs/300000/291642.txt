<DOC>
<DOCNO> 291642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/spor/spo15.html </URL>
<DATE> 2004/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



İki tutuklama 

ÜÇÜNCÜ Lig 2. Grup'ta, 14 Kasım'da yapılan Karsspor - Rize Pazarspor maçı sonrasında çıkan olaylarda gözaltına alınan 7 kişiden 2'si tutuklandı. Serhat Ö. ile Erkan A. polise mukavemet ve halkı kışkırtmak suçlarından tutuklandığı açıklandı. 

Aydın Doğru yapmışım 

SAKARYASPOR taraftarının bir bölümüne bilet vermediği için hedef adam olarak eleştirilen Başkan Selahattin Aydın, "İnönü Stadı'ndaki olay yaşanınca, doğru yaptığımız görüldü" dedi. Bir dönem kendini çok yalnız hissettiğini de vurgulayan Aydın, hisselerin satışından vazgeçtiklerini de açıkladı. 

Yanal'a destek 

TÜRKİYE Futbol Antrenörleri Derneği TÜFAD , Milli Takımlar Teknik Direktörü Ersun Yanal'a sahip çıktı. Bazı kesimlerden Yanal'a karşı eleştiriyi aşan ağır suçlamaların geldiği vurgulanırken, yönetim "her kötü sonucun günahını antrenöre yükleme alışkanlığından kurtulmamız gerekiyor" açıklamasını yaptı. 

Cengiz aday 

TARIK Cengiz, Hentbol Federasyonu başkanlığına adaylığını açıkladı. Yönetim, teknik ve hakem kurulunda görev yapacak isimleri seçimlerden önce açıklayarak bir ilki gerçekleştirdiğini belirten Cengiz, "Son 4 yılda kazanılmış tek bir başarı yok. Biz ne yapsak artı olacaktır" diye konuştu. 

Filede bugün 

Haldun Alagaş S.S. 
15.00 Beşiktaş - Azerrail Bakü 
Selim Sırrı S.S. 
19.00 Ziraat Bankası-D. Liberec Zürih 
21.00 Concordia Nafels - Fenerbahçe 


</TEXT>
</DOC>
