<DOC>
<DOCNO> 276978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/son/sonspo13.html </URL>
<DATE> 2004/10/03/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
İstanbulspor 2 - Kayserispor 0 
</HEADLINE>
<TEXT>

     Birinci Süper Lig'de İstanbulspor Kayserispor'u 2-0 yendi. 
     9. dakikada Bushaj'ın ceza alanı dışından kullandığı serbest vuruşta, kaleci Metin üzerine gelen topu iki hamlede kontrol edebildi. 
     12. dakikada Zoltan'ın ceza alanı dışından sağ çaprazdan kullandığı serbest vuruşta, meşin yuvarlak üstten auta gitti. 
     25. dakikada Güven'in ceza yayı üzerinden kullandığı serbest vuruşta, kaleci Metin topa sahip oldu. 
     31. dakikada Güven'in sağdan kullandığı korner atışında, kaleci Metin boşa çıkınca savunmada Kamber'e çarpan top kaleye doğru yönlendi. Ancak Johnson, altıpasta meşin yuvarlağı uzaklaştırdı. 
     33. dakikada Yordanov'un uzun pasında Ahmet Dursun ile birlikte hareketlenen Musa Büyük, Johnson ve Zoltan savunmada birbirine çarpınca ceza alanı içinde topu önünde buldu. Bu futbolcunun müsait durumdaki vuruşunda, top yandan auta gitti. 
     40. dakikada Ahmet Dursun'un ara pasıyla sol çaprazda kaleci ile karşı karşıya kalan Yordanov'un yakın mesafeden vuruşunda, kaleci Metin'in müdahalesiyle meşin yuvarlak kornere çıktı. 
     43. dakikada Mithat'ın soldan kullandığı korner atışında, ön direkte Fazlı topu kafayla kaleye gönderdi. İstanbulspor savunmasında Aytekin, arka direkte gol çizgisi önünde meşin yuvarlağı kafayla uzaklaştırarak, önemli bir tehlikeyi önledi. 
     Karşılaşmanın ilk yarısı 0-0 sona erdi. 
     
     İKİNCİ YARI 

     56. dakikada Musa Büyük'ün ceza yayı üzerinden vuruşunda top kaleci Metin'de kaldı. 
     68. dakikada Mehmet Topuz'un sağdan ortasında arka direğe yakın noktada Mithat'ın gelişine vuruşunda meşin yuvarlak yandan auta çıktı. 
     79. dakikada Mehmet Ayaz'ın ceza alanı dışından sol çaprazdan vuruşunda top kaleci Oğuz'da kaldı. 
     80. dakikada Faruk'un soldan ortasında ceza alanı içinde bulunan Haim kafa vuruşuyla meşin yuvarlağı filelere göndererek takımını 1-0 öne geçirdi. 
     87. dakikada Faruk'un pasıyla soldan ceza alanına giren Ahmet Dursun kaleci ile karşı karşıya kaldığı pozisyonda Metin'in yanından topu filelere göndererek farkı 2'ye çıkardı 2-0 
     90. dakikada Mehmet Topuz'un sağdan ortasında ceza alanı içinde Mithat'ın kafa vuruşunda top üstten auta gitti. 
     Bu sonuçla İstanbulspor bu sezon ligdeki ilk galibiyetini aldı. 
     

Stat Güngören Mimar Yahya Baş. Hakemler Hakan Sivriselvi xx, İsmail Köse xx, Gökhan Memişoğlu xx. İstanbulspor Oğuz xx, Pinto xx Dk. 65 Haim xx , Yalçın xx, Serhat xx, Cem x, Musa Büyük xx Dk. 68 Faruk xxx , Aytekin xx, Güven xx Dk. 73 Emre xx , Yordanov xx, Bushaj x, Ahmet Dursun xx. Kayserispor Metin x, Alper x, Johnson xx, Zoltan xx, Mehmet Topuz x, Mithat xx, Sinani x, Kamber x Dk. 84 Gökhan , Serkan Damla xx, Balili x, Fazlı x Dk. 62 Mehmet Ayaz x . Gol Dk. 80 Haim, Dk. 87 Ahmet Dursun. Sarı kartlar Dk. 24 Johnson, Dk. 39 Serkan Damla Kayserispor , Dk. 34 Musa Büyük, Dk. 44 Cem, Dk. 78 Aytekin İstanbulspor . Kırmızı kart Dk. 57 Sinani Kayserispor .      
</TEXT>
</DOC>
