<DOC>
<DOCNO> 282658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/yazar/asik.html </URL>
<DATE> 2004/10/23/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
İstanbul Barosu 
</HEADLINE>
<TEXT>


İstanbul Barosu Genel Kurulu, bugün ve yarın yapılıyor. 18 bin üyesiyle dünyanın en kalabalık avukat örgütlerinden biri olan İstanbul Barosu'nun pazar günkü seçimlerinde 5 grup yarışacak. Esas çekişme "Çağdaş Avukatlar"ın başkan adayı Bahri Belen ile "Önce İlke" Grubu Başkanı ve halen Baro Başkanlığı görevini yürüten Kazım Kolcuoğlu arasında yaşanacak... 
Kolcuoğlu ile geçen 2 yılın icraatı ve seçim üzerine konuştuk... 
Çağdaş Avukatlar Grubu ile aralarındaki görüş farklarını sorduk 
- Biz ülke bütünlüğünün, Atatürk ilke ve devrimlerinin, laikliğin, tam bağımsızlığın ve hukukun yılmaz savunucusu olmayı misyon edindik, dedi Kolcuoğlu... 
Kendi farklarını "Cumhuriyetin temel ilkelerine tavizsiz bağlılık" olarak ifade etti.. 
Diğer grubun aynı duyarlılıkta olmadığını, konulara Avrupa'dan bakar gibi baktığını ekledi... 
Örnek olarak Yeni Asya gazetesinden kesilmiş bir kupür gösterdi... Kupürde Çağdaş Avukatlar'ın lideri Bahri Belen'in "Başörtüsü yasağı AB hukukuna aykırı","Barolar statükonun bekçisi olamaz" gibi sözleri okunuyor... 
İstanbullu avukatların Cumhuriyet'in kalelerinden biri olan İstanbul Barosu'nu bir kez daha layıkıyla savunacağını umuyoruz... 

Soru Ramazan ayında çadırlarda karnını doyuran vatandaş, Ramazan bitince ne yapacak 
Cevap Genç Parti'nin miting düzenlemesini bekleyecek... 
Haldun Ertem 

Fransa köprüsü... Türkiye, Avrupa ile diyaloğunu nasıl geliştirir Kendi sanat ve kültür adamlarını seferber ederek... Başbakan Erdoğan Paris'e, Yaşar Kemal'den ressam Ömer Uluç'a, Komet'ten piyanist Fazıl Say'a Fransa'da tanınmış bir dizi aydın ve sanatçıyla birlikte çıkarma yapsaydı, gezinin etkisi bambaşka olurdu. AKP, laik Türk aydınıyla diyalog kurmadığı için bu zenginliği kullanamıyor. Kendi soluna ve aydınına soğuk bakan bir iktidarın Avrupa'yla sıcak ilişki kurma imk nı maalesef sınırlıdır... 

Türk müyüz Türkiyeli miyiz Alt kimliğimiz ne, üst kimliğimiz ne 
Kimlik tartışması sürerken, kesin tek şey var En üst kimliğimiz Amerikalı. 

Bahriye Üçok Parkı Biga'daki "Bahriye Üçok Parkı"nın adı, Bahriye Üçok'un ölüm yıldönümünden bir gün sonra, 7 Ekim 2004 günü değiştirildi. Belediye Meclisi'nin AKP'li çoğunluğunun gerekçesi, "Bahriye Üçok adı, Biga için bir şey ifade etmiyor" şeklinde. 
Biga Atatürkçü Düşünce Derneği üyelerinin önerisi 
- Parka Bahriye Üçok'u öldürenlerin adını verin. Onlar size daha çok şey ifade ediyordur... 

Yollar AŞTİ'ye .. Varan, Ulusoy, BOSS firmalarının Ankara'da AŞTİ'de terminalleri olduğu gibi Söğütözü'nde de özel terminalleri var. 
Yolcularını belediye terminaline sokmadan özel terminalden alıyor, bir başka şehirdeki özel terminale bırakıyorlar. 
Ankara Belediyesi, firmalanra şaşırtıcı bir talimat verdi... Bugünden itibaren Ankara Sögütözü'ndeki terminallerini kullanamayacaklar. AŞTİ'ye taşınacaklar... 
Peki neden 
Ulusoy şirketinin yetkilisi diyor ki 
- Ankara Belediyesi'nden yetkililer gelerek "terminallerinizi kapatın" talimatı verdiler. Sebebini soruyoruz, gerekçe bildirmiyorlar. Bize yazılı bildirim yapın diyoruz, onu da yapmıyorlar. Belediye'ye gidiyoruz, Başkan'ın emri diyorlar, başka bir şey demiyorlar. Her türlü ruhsatımız var diyoruz, umursamıyorlar. Söyledikleri tek şey size 23 Ekim Cumartesi gününe kadar süre veriyoruz, siz kapatmazsanız biz kapatacağız. Önümüzde büyük yolcu yoğunluğu yaşayacağımız Cumhuriyet ve Şeker Bayramı var. İnsanlar perişan olacak. Ama derdimizi kimseye anlatamıyoruz. İstanbul, İzmir gibi kentlerdeki terminallerimizle ilgili sorun yok. Onlar açık. Ankara Belediyesi kapatıyor. Şaşırdık kaldık. 

Türklük n'oldu "AB istiyor diye bir cezaevine 20 trilyon lira ayırdık. Ancak aynı kentin eğitim ve sağlık ihtiyaçları için para ayıramadık." 
Adalet Bakanı Cemil Çiçek'in bu yakınmasını dünkü gazetemizde okuyan okurumuz soruyor 
"Hani bunlar Türk'tü Hani içişlerimize başkalarının karışmasına izin vermezlerdi Bir cezaevine bile başkalarının karışmasına izin veriyorlarsa kimbilir bizim bilmediğimiz daha nelere karışmalarına izin veriyorlardır." 



</TEXT>
</DOC>
