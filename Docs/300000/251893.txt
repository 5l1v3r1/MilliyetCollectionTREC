<DOC>
<DOCNO> 251893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/soneko16.html </URL>
<DATE> 2004/06/30/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
ATO Başkanı Aygün Vergi barışının süresi 2 ay uzatılsın... 
</HEADLINE>
<TEXT>

     Ankara Ticaret Odası ATO Başkanı Sinan Aygün, vergi barışından yararlanmak isteyenler için sürenin bugün dolduğunu hatırlatırken, Maliye Bakanı Kemal Unakıtan'dan bu sürenin 2 ay uzatılmasını istedi. 
     Aygün, yaptığı yazılı açıklamada, çeşitli nedenlerle ödemelerini yapamayan tüccar ve sanayicilerin, vergi barışından yararlanmak için sürenin uzatılması yönünde yoğun talepleri olduğunu, devletin de yararına olacak bu uzatmanın mutlaka yapılması gerektiğini belirtti. 
     Aksi halde ödeme yapamayan mükelleflerin, barışın getirdiği bütün hakları kaybedeceklerini ve borcun kalan kısmı için yeniden bir hesaplamaya tabii tutulacağını hatırlatan Aygün, ''borcunu bugün ödeyemiyorsa, yarın artan borcunu zaten ödeyemez. Ödeme de güçlük çekenlere bir şans daha verilmesi vergi barışının ruhuna da uygun düşer'' dedi. 
     
     BÜYÜME İYİ, ANCAK HORMONLU 
     Aygün bu arada, bugün açıklanan yılın ilk çeyreğine ilişkin yüzde 12.4'lük büyüme hızının sevindirici olduğunu, ancak ithalata dayalı bir büyüme gerçekleşmiş olması nedeniyle 'hormonlu' olduğunu bildirdi. 
     Aygün, ''büyüme dediğimiz şey, saf, dengeli, dört başı mamur ve üretime dayalı ise makbuldür'' dedi. 
     Her şeye karşın, 'ikide bir tökezleyen ve mehter marşı gibi iki ileri bir geri giden' bir ekonomi için bu büyümenin başarılı olarak değerlendirilmesi gerektiğinin altını çizen Aygün, şunları kaydetti 
     ''Büyüme çarşıya, pazara yansımıyor, ancak ilerisi için umut vadediyor. Büyümeyi halka indiremez, ücretlere yansıtamaz, halkın geçimini kolaylaştırımazsak, kağıt üzerinde büyümek ne işe yarar Büyüyelim ama halkı büyütelim, halkın zenginliğini büyütelim.'' 
     
</TEXT>
</DOC>
