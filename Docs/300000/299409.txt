<DOC>
<DOCNO> 299409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sondun06.html </URL>
<DATE> 2004/12/21/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Köpeklerle taciz, yüksek rap müzik ve pornografik fotoğraflar .. 
</HEADLINE>
<TEXT>

     Deniz Arslan bildiriyor 

The Washington Post gazetesi, ABD'nin Guantanamo üssündeki tutuklulara uyguladığı ağır sorgu yöntemlerine yer veren bir haber yayınladı. 
     Amerikan Sivil Özgürlükler Birliği'nin ACLU yasal yollarla elde ettiği ve Federal Soruşturma Bürosu FBI ajanlarının hazırladığı dokümanlardan oluşan belgelere yer veren gazete, Guantanamo üssünde tutukluların aç, susuz bırakıldığı, köpeklerle taciz edildiği, yüksek sesle rap müzik dinletildiği, İsrail bayrağına sarıldığı ve pornografik fotoğraflar gösterildiğini yazdı. 
     Bu belgelere göre askeri sorgucular, bazen kendileri FBI ajanı rolü oynadılar. Gazetedeki habere göre bu, kamuoyu önünde işkenceyle suçlanmadan kaçınmak için yapılan bir girişimdi. 
     

     
</TEXT>
</DOC>
