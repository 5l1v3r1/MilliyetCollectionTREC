<DOC>
<DOCNO> 295004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/son/sontur15.html </URL>
<DATE> 2004/12/05/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Antalya... Akrabalar arasında silahlı kavga 3 yaralı 
</HEADLINE>
<TEXT>

     Antalya'da akraba iki aile arasında çıkan silahlı kavgada 3 kişi yaralandı. 
     Alınan bilgiye göre, Antalya'nın Serik İlçesi'ne bağlı Aşağı Kocayatak Köyü'nde, çocuklarının akrabaları tarafından dövüldüğünü iddia eden Ali ve Mustafa Güldalı kardeşler, köy çıkışında amcalarının oğlu Hüseyin Güldalı ile tartışmaya başladılar. Tartışmanın büyümesi üzerine Ali ve Mustafa Güldalı, üzerlerinde bulunan tabanca ile Hüseyin Güldalı'ya ateş etti. Yaralanan Hüseyin Güldalı'nın aracında bulunan tüfekle karşılık vermesi üzerine Ali ve Mustafa Güldalı da çeşitli yerlerinden yaralandı. 
     Bacak ve göğsüne saçma isabet eden Ali ve Mustafa Güldalı kardeşler, Antalya Devlet Hastanesi'nde tedavi altına alındı. Karnına kurşun isabet eden Hüseyin Güldalı'nın da durumunun iyi olduğu bildirildi. 
     Kavga sonrası, hastaneye gelen aile yakınları sinir krizleri geçirdi. 
     Olaydan sonra bölgede araştırma başlatan jandarma, olaya karıştıkları belirlenen iki kişiyi göz altına aldı. 
     Yetkililer kavganın, aralarında husumet olan iki akraba ailenin çocuklarının tartışması sonucu çıktığı bildirildi. 
     
</TEXT>
</DOC>
