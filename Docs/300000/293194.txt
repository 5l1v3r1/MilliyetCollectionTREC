<DOC>
<DOCNO> 293194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sontur46.html </URL>
<DATE> 2004/11/29/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Jenaratörden çıkan gaz baba-oğulu zehirledi .. 
</HEADLINE>
<TEXT>

     Tokat'ın Reşadiye İlçesi'nde, akaryakıt istasyonu işleten baba-oğul, jeneratörden sızan gazdan zehirlenerek, hayatını kaybetti. 
     AA muhabirinin aldığı bilgiye göre, ilçeye bağlı Demircili Beldesi'nde, akaryakıt istasyonu işleten Hayati Şahin 54 ve 19 yaşındaki oğlu Beytulah Şahin'in eve gelmemesinden şüphelenen yakınları, baba-oğulu işyerinde birbirine sarılmış vaziyette ölü buldu. 
     Yapılan incelemede, baba-oğulun işyerini aydınlatmada kullanılan ve mazotla çalışan jeneratörden sızan karbonmonoksit gazından zehirlenerek hayatını kaybettiği bildirildi. 
     Yapılan otopsi işlemlerinden sonra, baba ile oğlunun cenazesinin, kılınan namazın ardından Demircili Beldesi'nde toprağa verildiği kaydedildi. 
     Yetkililer, ilçede yoğun kar yağışı ve tipi nedeniyle bir süre elektriklerin kesik olduğunu, bu nedenle Hayati Şahin ve oğlunun işyerini aydınlatmak için jeneratörü çalıştırmış olabileceğini kaydettiler. 
     
</TEXT>
</DOC>
