<DOC>
<DOCNO> 252523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sontur21.html </URL>
<DATE> 2004/07/02/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Kayınvalidesi, kullandığı otomobilde ölünce... 
</HEADLINE>
<TEXT>

     Sivas'ın Suşehri İlçesi'nde, ailesiyle birlikte yolculuğa çıkan kişi, kayınvalidesi otomobilde hayatını kaybedince, telaşa kapılarak, kaza yaptı. 
     AA muhabirinin aldığı bilgiye göre, ailesiyle birlikte İstanbul'dan Gümüşhane'ye giden İsmail Mercan 54 yönetimindeki 34 UE 1871 plakalı otomobil, seyir halinde iken, Mercan'ın eşinin annesi Hatice Gündoğan 87 araçta hayatını kaybetti. 
     Telaşa kapılan sürücü, Suşehri D-100 karayolunun 23. kilometresi Yüceler Dinlenme Tesisleri önünde, Amasya'dan Erzurum'a sebze taşıyan Osman Yumlu 45 idaresindeki 05 EL 070 plakalı kamyonet ile çarpıştı. 
     Kazada, otomobil sürücüsü Mercan ile eşi Nezaket 49 ve kızı Serpil Mercan 15 yaralandı. 
     Yaralılar Suşehri Devlet Hastanesi'nde tedavi altına alınırken, hayatını kaybeden Hatice Gündoğan'ın ölümünün şüpheli bulunması üzerine, cesedinin Adli Tıp Kurumu Morgu'na kaldırıldığı bildirildi. 
     Olayla ilgili soruşturma sürdürülüyor. 
     
</TEXT>
</DOC>
