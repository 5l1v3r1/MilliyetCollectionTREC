<DOC>
<DOCNO> 271468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sontur21.html </URL>
<DATE> 2004/09/13/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Pamukova'daki hızlandırılmış tren kazası davası 13 Ekim'de... 
</HEADLINE>
<TEXT>

     Pamukova'daki hızlandırılmış tren kazıyla ilgili olarak Sakarya 2. Ağır Ceza Mahkemesi'nde açılan davanın, 13 Ekim 2004 Çarşamba günü görüleceği bildirildi. 
     Alınan bilgiye göre, 22 Temmuz'da meydana gelen ve 38 kişinin yaşamını yitirdiği hızlandırılmış tren kazasıyla ilgili olarak Sakarya Cumhuriyet Savcılığı'nın hazırladığı iddianame doğrultusunda, Sakarya 2. Ağır Ceza Mahkemesi'nde açılan davanın duruşma tarihinin, 13 Ekim Çarşamba olduğu kaydedildi. Savcılığın hazırladığı iddianame nedeniyle Sakarya Ağır Ceza Mahkemesi'nde dava açılmış, 10 Eylül Cuma günü ise davanın 2. Ağır Ceza Mahkemesi'nde görüleceği belirlenmiş, ancak tarihi belirtilmemişti. 
     Savcılık tarafından hazırlanan iddianamede tren şefi Köksal Coşkun, birinci makinist Fikret Karabulut ve ikinci makinist Recep Sönmez hakkında 5'er yıla kadar ağır hapis cezası istenmişti. 
     
</TEXT>
</DOC>
