<DOC>
<DOCNO> 284599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sondun06.html </URL>
<DATE> 2004/10/30/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
ABD başkan adayları ve Türkiye'ye bakışları... 
</HEADLINE>
<TEXT>

     ABD'de 2 Kasım başkanlık seçimine günler kala, Demokrat ve Cumhuriyetçi Partili başkan adaylarının dünyayı ilgilendiren konulara bakışları da mercek altına alındı. 
     Cumhuriyetçi Partili ABD Başkanı George W. Bush'un, ikinci dönem başkan seçilirse, Türkiye'nin Avrupa Birliği üyelik sürecine, bütün başkanlık dönemi süresince olduğu gibi destek vermesi bekleniyor. Washington çevreleri, bu konuda Bush ile Demokrat Partili rakibi John Kerry arasında bir fark olmadığına işaret ediyor. Kerry de, Türkiye'nin AB içinde yer almasını kuvvetle savunuyor. 
     Türkiye'nin AB üyeliği için Bush'un verdiği destek, Avrupa'da olumsuz algılanıyor ve AB liderleri, ABD'nin, birliğin bir üyesi olmadığını vurguluyorlar. Bu bakımdan Kerry'nin başkanlığındaki bir ABD'nin, Türkiye'nin AB üyeliğini desteklemesinin daha yararlı olabileceği yorumu yapılıyor. 

     
</TEXT>
</DOC>
