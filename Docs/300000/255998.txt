<DOC>
<DOCNO> 255998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/sonyas10.html </URL>
<DATE> 2004/07/16/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Lübnan'da cepler 1 gün boyunca kapandı 
</HEADLINE>
<TEXT>

     Lübnan'da binlerce kişi, cep telefonu hat ve konuşma ücretlerinin yüksekliğini protesto etmek için 1 gün boyunca cep telefonlarını kullanmadı. 
     Lübnan'daki bir tüketici hakları koruma derneğinin başkanı Zuher Berra, ülke çapındaki 850 bin cep telefonu kullanıcısının yaklaşık yarısının dün düzenledikleri boykota katıldığını tahmin ettiklerini söyledi. 
     Lübnan Telekomünikasyon Bakanlığı danışmanı Telal Asaf, boykot çağrısında katılan tüketicileri incelemeden herhangi bir yorumda bulunmayacaklarını kaydetti. 
     Boykota katılanlar, hükümetten, cep telefonu hattı alabilmek için ödenen ücretin kaldırılmasını ve konuşma ücretlerinin yüzde 30 oranında azaltılmasını istiyor. 
     Cep telefonlarının çok kullanıldığı Lübnan'da, 4,5 milyonluk nüfusun büyük kısmının 2 adet cep telefonu sahibi olduğu belirtiliyor. 
     
</TEXT>
</DOC>
