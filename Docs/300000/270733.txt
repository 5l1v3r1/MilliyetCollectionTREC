<DOC>
<DOCNO> 270733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sonspo32.html </URL>
<DATE> 2004/09/10/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Hakan Şükür ve Necati idmana çıktı 
</HEADLINE>
<TEXT>

     Ligde pazar günü sahasında Samsunspor ile karşılaşacak Galatasaray'da sakatlıkları bulunan Hakan Şükür ve Necati, takımla birlikte çalıştı. 
     Sarı-kırmızılı takımın Florya Metin Oktay Tesisleri'nde yaptığı antrenmanda, arka adalesinde 4 santimetrelik bir spazm bulunan Hakan Şükür ile dizinden sakatlığı bulunan Necati takımla birlikte, diğer sakat oyuncular Ergün, Conceiçao ve İbrahim, takımdan ayrı çalıştı. Ergün ve İbrahim, kondisyoner eşliğinde antrenmanı tamamlarken, Conceiçao, salonda idman yaptı. 
     Kulüp doktoru Murat Çevik, Hakan Şükür'ün tedavisinin sürdüğünü belirterek, ''Necati de tedaviye olumlu yanıt verdi'' dedi. 
     Yarın öğle saatlerinde kampa girecek sarı-kırmızılı oyuncular, Samsunspor maçının hazırlıklarını da yarın tamamlayacak. 
     Öte yandan Teknik Direktör Gheorghe Hagi, Samsunspor karşılaşması öncesi yarın Florya Metin Oktay Tesisleri'nde basın toplantısı yapacak. Hagi ayrıca, internet ortamında açık artırmayla satılan formasını sahibine teslim edecek. 
     
</TEXT>
</DOC>
