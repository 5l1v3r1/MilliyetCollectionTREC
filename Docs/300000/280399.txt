<DOC>
<DOCNO> 280399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sonspo11.html </URL>
<DATE> 2004/10/15/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Beşiktaş ile Diyarbakırspor, yarın 17.maça çıkıyor... 
</HEADLINE>
<TEXT>

     Beşiktaş ile Diyarbakırspor, yarın yapacakları maçla birlikte, Birinci Futbol Ligi'nde 17. kez karşılaşmış olacak. 
     Bugüne dek yapılan 16 maçın 8'ini siyah-beyazlılar, 5'ini ise kırmızı-yeşilliler kazanırken, 3 maç da berabere sonuçlandı. 
     Beşiktaş'ın ligdeki toplam 24 golüne, Diyarbakırspor 16 golle karşılık verdi. 
     2 takım arasında geçen sezon yapılan maçlarda Beşiktaş İstanbul'da 1-0 kazanırken, Diyarbakır'daki karşılaşmada gülen taraf 3-1'lik skorla ev sahibi ekip oldu. 
     
     BEŞİKTAŞ, İSTANBUL'DA KAYBETMİYOR 
     Rakibi karşısında Diyarbakır'da yapılan maçlarda oldukça zorlanan Beşiktaş, İstanbul'da ise henüz maç yitirmedi. 
     İstanbul'daki 8 maçın 7'sini kazanan, 1'inde de berabere kalan ''Kara Kartallar'', yenilgi yüzü görmezken, 19 gol atıp, sadece 5 gol yedi. 
     Diyarbakırspor, 1981-82 sezonundaki 1-1'lik eşitliğin ardından İstanbul'da yaptığı son 4 maçı da yitirirken, son 3'ünde gol dahi atamadı. 
     
</TEXT>
</DOC>
