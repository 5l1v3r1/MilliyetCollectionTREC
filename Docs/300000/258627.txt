<DOC>
<DOCNO> 258627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/guncel/agun.html </URL>
<DATE> 2004/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölürken bile güldürdü 
</HEADLINE>
<TEXT>


Büyük mizah ustası Oğuz Aral, fenalaşınca, kendisini sedyeyle taşıyan doktor ve sağlık görevlileriyle "Çocuklar, ihale size kaldı galiba" diyerek şakalaştı... 

YAŞAR ANTER Bodrum DHA 

Kalbine yenilen Türk mizahının büyük ustası Oğuz Aral 68 , yaşamının son saatlerinde bile espri yapmayı bırakmadı, doktoruyla, sağlık görevlileriyle şakalaştı. 
Hürriyet gazetesinde 9 yıldır karikatür çizen ve yazı yazan Aral, bir haftalık tatil için gittiği Torba Kervansaray Otel'de 25 Temmuz'da saat 17.30 sıralarında fenalaştı ve kafeterya görevlilerinden yardım istedi. Otelin doktorunun müdahale ettiği Aral'ın tansiyonu düştü. Zaman zaman bilincini yitiren Aral, kendine gelmesi için "Nerelisiniz, iyi misiniz " diye soran doktora, "İstanbulluyum ama içinden" yanıtı verdi. Bu sırada Özel Bodrum Hastanesi'nin ambulansı da otele geldi. 

'Şapkam sende kalsın' 
Başına toplananlara "Rahatsız olmayın, tatilinizi yapın" diyen Aral, kendisini sedyeyle taşıyan doktor ve sağlık görevlilerine de "Çocuklar kusura bakmayın, ihale size kaldı galiba. Aman ne olur çevreye hissettirmeyin. Doktorum, şapkam da sende hatıra olarak kalabilir" dedi. 
Çevresine sürekli "Rahatsız ettiğim için özür dilerim" diyen Aral, Özel Bodrum Hastanesi'nde yoğun bakıma alındı. Kardiyolog Dr. Zeki Yurtseven'in müdahale ettiği Aral, önceki akşam 20.35 sıralarında yaşamını yitirdi. Karaciğer, böbrek ve tansiyon şik yeti bulunan Aral'ın, "çoklu organ yetmezliği" nedeniyle öldüğü tespit edildi. 
Otel doktoru Serkan Kocakuşak, "İlk müdahalede durumu çok ağırdı. Buna rağmen sorularımıza esprilerle yanıt veriyordu" diye konuştu. 

Aral'ı yarın uğurlayacağız 

Utanmaz Adam ile Avanak Avni tiplerinin yaratıcısı ve Gırgır'ın kurucusu Oğuz Aral'ın cenazesi, teyzesinin oğlu Teoman Ermete tarafından Özel Bodrum Hastanesi'nden alındı. Cenaze, ambulansla THY'nin 16.25 uçağıyla İstanbul'a götürüldü. Ermete, "Acımız sonsuz. Oğuz Aral'ın cenazesini İstanbul'da perşembe günü yarın toprağa vereceğiz" dedi. 

Türk halkına mizahı sevdirdi 

GÜLAY FIRAT İstanbul 
Bodrum'da önceki gün 68 yaşında yaşama veda eden Türk karikatürünün duayeni Oğuz Aral'ı yetiştirdiği öğrencileri anlattı 
Latif Demirci Yanında işe başladığımda yaşım 15'ti. 15 yıl birlikte çalıştık. Bugünün başarılı birçok karikatüristi onun elinden geçti. Gırgır'ı çıkarttı, Türk halkına mizahı sevdirdi. Duygularını belli etmez ama yetiştirdiği kişilerin başarısından hayli keyif alırdı. 
Hasan Kaçan Aral benim babamdı. Çünkü ortaokulda rahmetli babam beni ona emanet etti. Bize hem babalık hem ustalık yaptı. En büyük özelliği, babalığı ve ustalığıdır. Türkiye gündemindeki birçok insanı o yetiştirdi. Kendisi de tiyatrocu ve pandomimciydi. Türkiye'nin en iyi saz çalan insanlarından biriydi. Orta halli insanların çocuklarıydık, bizleri yetiştirip sanat dünyasına kazandırdı. 

Hep yaşayacak 
Ergun Gündüz Gençlik yllarım ailemden çok Aral ile geçti. Babamız oldu. Çok iyi bir eğitmendi. Birçok başarılı öğrencisi oldu. Onun yetiştirdiği insanlar h l üretmeye devam ettiği için sonsuza dek yaşayacak. 


</TEXT>
</DOC>
