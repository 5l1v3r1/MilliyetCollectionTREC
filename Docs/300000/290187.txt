<DOC>
<DOCNO> 290187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sonspo03.html </URL>
<DATE> 2004/11/19/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Bosque'nin son kozu Ajan Pancu 
</HEADLINE>
<TEXT>

     Pancu, Steaua Bükreş maçı öncesi Bosque'ye rapor verdi Oyunu çevirecek yıldızları yok. Takım halinde iyiler ama çok kolay sinirlenirler. 
     
     Lider gidiyorlar 

     4 Kasım’da Athletic Bilbao’yu İnönü Stadı’nda devirerek UEFA Kupası’ndaki ilk maçının ardından grupta liderlik koltuğuna kurulan Beşiktaş Standard Liege’i yenip Parma’ya mağlup olan Steaua Bükreş karşılaşmasına da mutlak üç puan parolasıyla çıkacak. Bir yandan talebelerini Çaykur Rizespor mücadelesine motive etmek için uğraşan Vicente Del Bosque, diğer taraftan da Rumen ekibini analiz ediyor. 
     
     Sert ve agresif’ 

     İspanyol hocanın bu çalışmalardaki en büyük yardımcısı Daniel Pancu... Golcü oyuncu, vatandaşları hakkında şimdiye kadar şu bilgileri verdi Maçı tek başına çevirecek bir yıldızı yok. Ancak takım halinde iyiler. Sert ve agresif oynarlar. Çok koşarlar, toplu hücum toplu savunma yaparak rakibi bozarlar. En büyük handikapları kolay sinirlenmeleri. Bir anda disiplinden uzaklaşabiliyorlar." 

     
</TEXT>
</DOC>
