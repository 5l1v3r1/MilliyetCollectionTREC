<DOC>
<DOCNO> 259816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/son/sonyas03.html </URL>
<DATE> 2004/08/01/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Pitt ailesi, beyaz perdede aşk yaşayacak... 
</HEADLINE>
<TEXT>

     Ünlü aktör Brad Pitt ile oyuncu eşi Jennifer Aniston, beyazperdede aşk yaşayacak. Yıllardır aynı filmde oynamak istediğini dile getiren çift, bir aşk hikayesinin haklarını sinemaya uyarlanmak üzere satın aldı. 
     The National Enquirer'ın internet sitesinde yer alan habere göre, son olarak ''Oceans Twelve'' filminde birlikte rol almak isteyen, ancak bu hayalleri gerçekleşmeyen Bay ve Bayan Pitt, sonunda muradına erdi. 
     Audrey Niffenger'ın ''The Time Traveler's Wife'' adlı çok satan romanının haklarını alan çift, bu öyküyü beyazperdeye uyarlamak üzere harekete geçti. 
     Filmde garip bir hastalığı olan Henry Brad Pitt ile eşi Clara'nın Jennifer Aniston yaşadıkları konu edilecek. 
     
     BATIL İNANCI VAR 

     ''Truva'' filminin yarı ölümlü tanrı Aşil'i Pitt, filmin haklarını satın aldıklarını ifade ederek, güzel bir aşk hikayesini beyazperdeye uyarlamanın kendilerini mutlu edeceğini belirtti. 
     Kısa süre önce eşi Jennifer Aniston düşük yapan Pitt, şu an üç kişilik bir aile olmayı düşünmediklerini söyledi. Çocuğu kendisinin istemediğini vurgulayan Pitt, ''Ben hala bu konuda biraz bencilce düşünüyorum ve Jennifer'ın bir süre daha sadece bana ait olmasını istiyorum'' dedi. 
     Bu arada, eşi Aniston ile aynı filmde rol alma düşüncesine uzun süre karşı çıkan Pitt, bu konudaki ''batıl inancını'' da yenmiş görünüyor. 
     Pitt, ilk nişanlısı Juliette Lewis ile 1993 yapımı ''Kalifornia'' adlı filmde Early Grayce Pitt ve Adele Corners Lewis adlı karakterleri canlandırdıktan sonra nişanları bozuldu. Aktör, daha sonra nişanlandığı Gwyneth Paltrow ile de 1995 yapımı ''Yedi-Seven'' adlı filmde karı-koca Mills'leri canlandırdı. İkili, bu filmden kısa bir süre sonra yollarını ayırdı. 
     Bu nedenle Jennifer Aniston ile aynı filmde rol almak istemeyen Pitt, bir süre sonra bu düşüncesinden vazgeçerek eşinin ''Oceans Twelve'' filminde küçük bir rol üstlenerek kendisine eşlik etmesini istedi. Yönetmen Steven Soderbergh ile yapımcıların bu fikre sıcak bakmasına rağmen, iki başrol oyuncusu Catherine Zeta-Jones ile Julia Roberts karşı çıkarak Aniston'ı filmde istemedi. 
     Brad Pitt ile Jennifer Aniston, 30 Temmuz 2000'de hayatını birleştirmişti. 
     
</TEXT>
</DOC>
