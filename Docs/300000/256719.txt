<DOC>
<DOCNO> 256719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/yasam/yas01.html </URL>
<DATE> 2004/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakk ri ilk defa 'kardiyolog' gördü 
</HEADLINE>
<TEXT>


Sağlık Bakanlığı tarafından Hakk ri'ye atanan kardiyolog Salih Gök işbaşı yaptı. Kente atanan ilk beyin cerrahı ise istifa etti 


Sağlık Bakanlığı'nca Hakk ri'ye atanan ilk kardiyolog olan Salih Gök, göreve başladı. Cumhuriyet Üniversitesi Tıp Fakültesi'nde görev yaparken, Sağlık Bakanlığı'nca Hakk ri Devlet Hastanesi'ne atanan Salih Gök, gelir gelmez polikliniğinde hastalarıyla biraraya geldi. Bölgede görev yapmamak için istifa eden meslektaşlarına bir anlam veremediğini belirten Gök, meslektaşlarının istifa etmeden önce bölgeyi tanımaları gerektiğini söyledi. Bir kardiyoloji uzmanının atanmasının sevindirici olduğunu ifade eden Devlet Hastanesi Başhekimi İdris Ethemoğlu da, şöyle konuştu 
"Hakk ri'ye ilk kez üç hafta önce bir beyin cerrahının atanmasıyla da aynı sevinci yaşamıştık. Ancak meslektaşımızın istifa etmesiyle bu sevincimiz yarıda kaldı. Şimdi bölge halkının sönen umutları yeniden canlandı." 


</TEXT>
</DOC>
