<DOC>
<DOCNO> 277154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/soneko23.html </URL>
<DATE> 2004/10/04/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Bill Gates ABD'nin Hindistan ve Çin'den korkmasına gerek yok... 
</HEADLINE>
<TEXT>

     Microsoft'un kurucusu ve en büyük ortağı Bill Gates, ABD'nin teknolojide hızla gelişen Hindistan ve Çin'den korkmasına gerek olmadığını söyledi. 
     California Berkeley Üniversitesi'nde öğrencilere hitap eden Gates, Çin ve Hindistan'ın önümüzdeki yıllarda büyük değişimlerin tetikleyicisi olacağını kaydederek, sözlerini şöyle sürdürdü 
     ''ABD'nin Hindistan ve Çin'den korkmasına gerek yok. Riskli yeni bölgelere biz de girmek zorundayız. ABD'nin teknolojide öncülüğünü sürdürmesi buna bağlı. Geleceği bilgisayar ve biyoloji bilimlerindeki gelişmeler şekillendirecek.'' ABD'de, yaklaşan başkanlık seçimi öncesi kampanyalarda en önemli tartışma konuları arasında bulunan, üretim ve yüksek teknoloji işlerinin ülke dışından taşeronlukla karşılanmasına getirilen eleştirileri de haklı bulmayan Gates, ''İnsanların bunu toplamı sıfır olan oyun olarak algılamaları beni çok ürkütmüyor'' diye konuştu. 
     
</TEXT>
</DOC>
