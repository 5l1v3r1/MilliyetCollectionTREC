<DOC>
<DOCNO> 283134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/soneko12.html </URL>
<DATE> 2004/10/25/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
AB Fonları için "şemsiye proje" geliyor... 
</HEADLINE>
<TEXT>

     Küçük ve Orta Boy İşletmelerin KOBİ , mali işbirliği kapsamında Avrupa Birliği AB fonlarından yararlanabilmesi için 'şemsiye' niteliğinde 5 milyon euronun üzerinde projeler gerçekleştirilecek. 
     Şemsiye projeler, bir çok KOBİ'nin içinde yer alabileceği proje olarak tanımlanırken, uygulamada, 5 milyon euronun üzerindeki bedele sahip büyük projelerin 'lider bir kuruluş' tarafından üstlenilmesi, bunun alt dallarının ise farklı KOBİ'ler tarafından gerçekleştirilmesi üzerinde duruluyor. 
     A.A muhabirinin edindiği bilgiye göre, KOBİ'ler için 2005-2006 döneminde 100 milyon euroluk kaynak kullanımı öngörülürken, gelecek yıl bunun 50-60 milyon euroluk kısmının kullanımı hedefleniyor. KOBİ'lerin bu kaynaktan gerektiği şekilde yararlanabilmeleri için geçen hafta Devlet Planlama Teşkilatı DPT koordinasyonunda bir toplantı gerçekleştirilirken, KOBİ'lerle ilgili üzerinde durulması gereken öncelikli 4 konu belirlendi. 
     Bu öncelikli konular finansman, kümeleme Daha çok rekabete dönük bir alanda coğrafi olarak yoğunlaşma ar-ge ve teknoloji ile insan kaynakları olarak belirlendi. 
     
     AB KÜÇÜK PROJEYE SICAK DEĞİL 
     Bu arada AB'nin 5 milyon euronun altında proje istemediği kaydedilirken, bunun aşılması için şemsiye proje geliştirilmesi fikri gündeme geldi. 
     Uygulamada, şemsiye projelerin lider bir kuruluş tarafından üstlenilmesi, bunun alt dallarının ise farklı KOBİ'ler tarafından gerçekleştirilmesi üzerinde duruluyor. 
     Projelerin önümüzdeki yılın ilk çeyreğinde olgunlaştırılarak, AB'ye gönderilmesi hedefleniyor. 
     
</TEXT>
</DOC>
