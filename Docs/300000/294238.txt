<DOC>
<DOCNO> 294238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sontur42.html </URL>
<DATE> 2004/12/02/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Fethiye'de kuru yük gemisi battı... 
</HEADLINE>
<TEXT>

     Muğla'nın Fethiye İlçesi açıklarında ''Barbaros'' adlı Türk bandıralı kuru yük gemisi battı. 1 mürettebat kurtuldu, 2 kişinin cesedi de karaya vurdu. 
     Alınan bilgiye göre, Domuz Adası'nda bulunan Sinan Bilgin, Fethiye Sahil Güvenlik Komutanlığı'na ulaşarak yardım istedi. Sahil Güvenlik Komutanlığı ekiplerince Domuz Adası'ndan kurtarılan Bilgin, İstanbul'dan Mersin'e giden ''Barbaros'' adlı geminin mürettebatı olduğunu ve Fethiye Körfezi açıklarındaki Peksimet Adası yakınında henüz bilinmeyen nedenden dolayı geminin battığını bildirdi. 
     Fethiye Devlet Hastanesi'ndeki tedavisinin ardından Bilgin, 4 mürettebat ile tahliye botuna binerek kurtulduklarını, karaya çıkmak isterken botun devrildiğini, kendisinin yüzerek adaya çıktığını, diğer arkadaşlarının akıbetinin ne olduğunu bilmediğini söyledi. 
     Yapılan çalışmalar sonucu, Fethiye sahilinde karaya vuran 2 erkek cesedi bulundu. Cesetlerin, batan gemi mürettebatından Ulvi ve Burhan adlı kişiler olduğu ve soyadlarının henüz belirlenemediği bildirildi. 
     Fethiye Sahil Güvenlik Komutanlığı ve Marmaris Aksaz Deniz Üssü Komutanlığı ekiplerinin, yük gemisinin battığı Peksimet Adası çevresinde arama çalışmalarını sürdürdüğü kaydedildi. 
     
</TEXT>
</DOC>
