<DOC>
<DOCNO> 264810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/sontur33.html </URL>
<DATE> 2004/08/19/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Banliyö treni beton duvara çarptı .. 
</HEADLINE>
<TEXT>

     Sirkeci Garı'nda manevra sırasında duramayan boş banliyö treni raydan çıkarak beton duvara çarptı. 
     AA muhabirinin Sirkeci Gar Müdürlüğü'nden edindiği bilgiye göre, istasyona yanaşmak isteyen boş banliyö treni teknik bir arıza nedeniyle duramayarak koruma bandını aşıp raydan çıktı. 
     Bir metrelik mesafede sürüklenen tren, demiryolunu çevreleyen beton duvara çarparak durabildi. 
     Yetkililer, trenin seferde olmadığını belirterek, arızanın nedeninin daha sonra belirleneceğini söylediler. 
     Trenin çarptığı beton duvarın bitişiğinde büfesi bulunan Hanefi Ulukaya da, olayı anlatırken, ''Trenin bana doğru geldiğini gördüm. Sesler gelmeye başlayınca oğlumu geriye itip korumaya aldım. Allahtan beton zemin vardı. Tren oraya çarparak durabildi'' diye konuştu. 
     Kazanın ardından demiryolu işçileri raydan çıkan treni, olay yerinden kaldırmak için çalışmalara başladı. 
     
</TEXT>
</DOC>
