<DOC>
<DOCNO> 254534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/spor/spo06.html </URL>
<DATE> 2004/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Pozzato'dan ilk zafer 
</HEADLINE>
<TEXT>



Müthiş mücadele 
GELENEKSEL Fransa Bisiklet Turu'nda yedinci etap, İtalyan pedal Filippo Pozzato'nun oldu. Pozzato, Chateubraint ile Saint Brieuc arasında koşulan 204.5 kilometrelik etabın son metrelerinde iki İspanyol bisikletçi Iker Flores ve Francisco Mancebo ile girdiği müthiş mücadeleyi 4 saat 31.34 dakikalık derecesiyle birinci sırada tamamladı. Kariyerinin ilk birinciliğini elde eden Pozzato, takımı Fasso Bortolo'ya da Fransa Bisiklet Turu'nun ikinci zaferini yaşattı. 

Voeckler zirvede 
FLORES ve Mancebo, İtalyan sporcu ile aynı dereceyi yapmalarına rağmen tekerlek farkıyla ikinci ve üçüncü sırayı aldılar. Yarışın büyük favorisi ABD'li Lance Armstrong, kendisine Pozzato'nun 10 saniye gerisinde 55. sırada yer buldu. Fransız pedal Thomas Voeckler 43.'lüğü elde etmesine karşın genel klasmanda 29 saat 09.14 dakikalık derecesiyle liderliğini sürdürdü ve sarı mayoyu giymeye devam etti. Yarışta 168 kilometrelik 8. etap bugün Lamballe ile Quimper arasında koşulacak. 



</TEXT>
</DOC>
