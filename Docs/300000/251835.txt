<DOC>
<DOCNO> 251835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/yasam/axyas02.html </URL>
<DATE> 2004/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hatasız' güzel olmaz 
</HEADLINE>
<TEXT>


DIŞ HABERLER SERVİSİ 

AKTRİS Cameron Diaz, güzelliği kusursuz olmadığı için memnuniyet duyuyor. Kırıldıktan sonra yamuk bir görünüm alan burnunun estetiksiz halini sevdiğini, güzelliğinde kusur olmasından hoşnutluk duyduğunu belirtti. 

DIAZ, "Kendimi küçümsemiyorum ama baş döndürücü güzelliğim olmadığını da biliyorum" dedi. Diaz, geçen yıl Hawaii'de sörf tahtasına çarpıp burnunu kırmış, bıçak altına yatmayı reddetmişti. 

Atkins diyetiyle hamilelik zor 
KARBONHİDRATI yasaklayıp protein tüketimini artıran Atkins diyeti, kadınların hamile kalmasını zorlaştırıyor. ABD'deki Colorado Üreme Tıp Merkezi'nde kobaylar üzerinde yapılan araştırmada, fazla protein tüketmenin, embriyonun rahim duvarına tutunmasını ve gelişimini zorlaştırdığı belirlendi. 
GÜNLÜK diyetinin yüzde 30'undan fazlası protein alan kadınlar, hamile kalmakta zorlanabiliyor. Araştırma, kobay hayvanları üzerinde yapıldı. Atkins sözcüsü, protein tüketiminin insanların üreme özelliği üzerinde aynı etkiyi gösterip göstermeyeceğinin bilinemeyeceğini söyledi. 

161 trilyon değerinde ses 
NAFİZ ALBAYRAK DHA 
AKTRİS Nicole Kidman, "The Chronicles of Narnia" adlı 7 serilik animasyon filmini seslendirmeyi kabul ederse 108 milyon dolar yaklaşık 161 trilyon 460 milyar lira alarak, "dünyada en çok kazanan sinema sanatçısı" unvanını kazanacak. Filmin 2005 sonlarında gösterime girmesi bekleniyor. 

Tesadüfi afrodizyak 
İKTİDARSIZLIK ilacı üzerinde çalışan bilim adamları, tesadüfen kadınlar için bir afrodizyak keşfetti. Erkek iktidarsızlığını gidermek için PT - 141 adı verilen ilaç geliştirilirken, ilacın kobayların birbirleriyle kur yapma eğilimlerini etkilediği tespit edildi. Doz artırıldığında, dişi kobaylar erkeklerin sırtına çıktı. 



</TEXT>
</DOC>
