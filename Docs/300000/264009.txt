<DOC>
<DOCNO> 264009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/yasam/yas01.html </URL>
<DATE> 2004/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
10 parmakta 500 marifet 
</HEADLINE>
<TEXT>


İsveç masajıyla kaslar yumuşatılıyor. Özel bir yağ yardımıyla ağrılar gideriliyor. En son da vücut baştan aşağıya keseleniyor. İşte ünlülerin masaj tercihi... 

Gülay Fırat 

Favori yöntem kese 
RICKY Martin ayak masajını seviyor, Naomi Campbell boyun masajını tercih ediyor, Fransa Cumhurbaşkanı Jacques Chirac ise İsveç masajını yeğliyor. Eva Herzigova Türk hamamında keseyi beğenmiş. Türk seçkinlerinin, sanat ve iş dünyasının tercihi de kese. 

Sağlık ve keyif bir arada 
CEYLAN Intercontinental Oteli'ndeki Health Club'a, sağlık ve keyfi aynı anda tatmak isteyen 100-150 kişi geliyor. 1994 Vücut Geliştirme Dünya ikincisi Timuçin Canel'in müdürlüğünü yaptığı merkezde, 2 masör, 1 keseci, 3 spor hocası ve 3 Shiatsu masajı uzmanı Çinli kadın görev yapıyor. 

Yabancıların tercihi Shiatsu 
KASLARIN yumuşamasına yönelik İsveç masajında, vücudu dinlendirmek ve ağrıları gidermek üzere özel karışımlı bir yağ kullanılıyor. Onu, hamamda kese izliyor. Shiatsu masajıysa seçkinlerin ve yabancıların tercihi. Vücudun 500'den fazla noktası bu özel masaj sayesinde uyarılarak rahatlatıyor. 


</TEXT>
</DOC>
