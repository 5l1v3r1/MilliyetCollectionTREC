<DOC>
<DOCNO> 287042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sondun15.html </URL>
<DATE> 2004/11/08/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
ABD bombalarla Felluce'yi yerle bir etti, 12 ölü var 
</HEADLINE>
<TEXT>

     Amerikan güçlerinin Felluce'ye bu sabah düzenlediği bombardımanda 12 kişinin öldüğü bildirildi. 
     Kentteki Hazra Muhammediye dispanserinden bir yetkili, kent merkezindeki Faruk camisi yakınlarındaki evlere sabah erken saatlerde düzenlenen bombardımanda 10 kişinin öldüğünü belirtti. 
     Yetkili, bundan iki saat sonra, cenaze töreni düzenlenen bir mezarlığa bomba isabet etmesi sonucu, törene katılan 2 kişinin hayatını kaybettiğini açıkladı. 
     Reuters'in kent yakınlarındaki bir tanığa dayanarak verdiği habere göre, Felluce'ye dakikada bir top mermisi düşüyor. 
     
     Bombardıman devam ediyor 

     Amerikan savaş uçaklarının Felluce'yi bombardımanı şiddetlenerek devam ediyor. 
     Reuters, bir tanığa dayanarak verdiği haberde, uçakların 20 dakikada Felluce'yi 8 kez bombaladığını söyledi. 
     Bombardımandan sonra kentin kuzeybatısından büyük toz bulutları yükseldi. 
     
</TEXT>
</DOC>
