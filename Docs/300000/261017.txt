<DOC>
<DOCNO> 261017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/spor/spo07.html </URL>
<DATE> 2004/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancıda karar anı 
</HEADLINE>
<TEXT>


Futbol Federasyonu Yönetim Kurulu, bugün Başkent'te yapacağı kritik zirvede Süper Lig kulüplerinin görüşü doğrultusunda yabancı futbolcu konusundaki son kararını verecek 


Anıtkabir'e ziyaret 
FUTBOL Federasyonu Yönetim Kurulu, bugün yoğun bir programın içine girerek, Başkent'e çıkarma yapacak. Yeni seçilen yönetim, ilk olarak saat 10.00'da Anıtkabir'e giderek, Atatürk'ün mozolesine çelenk koyacak. Levent Bıçakçı başkanlığındaki heyet, özel defteri imzaladıktan sonra TBMM'de de çeşitli temaslarda bulunacak. 

Başbakan'la görüşme 
FEDERASYON yönetimi, Başbakan Recep Tayyip Erdoğan ile Başbakan Yardımcısı ve Devlet Bakanı Mehmet Ali Şahin'i makamında ziyaret edecek. Yöneticiler öğleden sonraki toplantıda ise kulüplerin merakla beklediği yabancı kontenjanını karara bağlayacak. Kontenjanın altı ile sınırlı kalması görüşünün ağır bastığı öğrenildi. 

Aybaba Üçe indirilsin 

'Eğitim şart' 
ANKARASPOR Teknik Direktörü Samet Aybaba, yabancı kontenjanı ile ilgili ilginç açıklamalar yaptı, "Türk futbolunun geleceği için üçe indirilmeli" ifadesini kullandı. Tecrübeli hoca, "Yabancı sayısının fazlalığı Türk futbolcusunun önünü kesiyor. Türk futbolcusunun da eğitilmesi ve bilgilendirilmesi lazım" dedi. 

'Tehlike saçıyor' 
TÜRKİYE'DEKİ ekonomik şartların kulüpleri yabancı oyunculara ittiğini kaydeden Samet Aybaba, sözlerini şöyle sürdürdü "Yerli futbolcular daha bir yerlere gelmeden dünyanın parasını istiyor. Kulüpler bu nedenle yabancı almaya çalışıyor. Ancak bu giderek tehlike oluşturuyor. Bence üç yabancı yeterli". 


</TEXT>
</DOC>
