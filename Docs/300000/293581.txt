<DOC>
<DOCNO> 293581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sontur61.html </URL>
<DATE> 2004/11/30/ </DATE>
<TIME> 21.06 </TIME>
<AUTHOR>  </AUTHOR>
<HEADLINE>
Tekirdağ'da tarihi binalarda yangın 
</HEADLINE>
<TEXT>

     Tekirdağ'da harabe haldeki tarihi bir evde başlayan yangında, 6 ev yandı. 
     Edinilen bilgiye göre, Peştemalci Caddesi'nde kaderine terkedilmiş tarihi ahşap bir evde henüz belirlenemeyen bir nedenle yangın çıktı. 
     Kısa sürede bitişiğindeki 2 ve 3'er katlı evlere sıçrayan yangına, Tekirdağ, Marmara Ereğlisi, Çorlu ve Muratlı İlçeleri'nin itfaiye ekipleri müdahale etti. 
     Yangın kontrol altına alınarak söndürülürken, binalarda yaşayan 4 ailenin eşyaları ile 6 bina yandı, olayda can kaybı olmadı. 
     Yangın yerine gelen Tekirdağ Valisi Ahmet Özyurt, binalardaki yangının yılların ihmalinden kaynaklandığını söyledi. 
     Yangının çıkış nedeninin araştırıldığını belirten Özyurt, ''Tarihi binaların yanışını görmek, insanın içini yakıyor''dedi. 
     
</TEXT>
</DOC>
