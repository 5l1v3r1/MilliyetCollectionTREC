<DOC>
<DOCNO> 282843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/spor/axspo04.html </URL>
<DATE> 2004/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan'a 2. darbe 
</HEADLINE>
<TEXT>


Trabzon'daki kariyerinde, ligde sadece Galatasaray'a yenilen Ziya Doğan, meslektaşı Hagi'ye bir kez daha mağlup oldu 


Rumen hoca belalı çıktı 
FENERBAHÇE ile geçen sezon girdiği şampiyonluk yarışında Galatasaray'a takılıp tökezleyen Trabzonspor, bu yıl da yine Cim - Bom'dan tokat yedi. Trabzonspor'daki kariyerinde ligde sadece Aslan'a 9 Mayıs'ta yenilen Teknik Direktör Ziya Doğan, ikinci darbesini de yine rakip meslektaşı Hagi'den aldı. Doğan, bunu bir rövanş olarak görmediklerini yinelerken, "En azından yenilmemeliydik" diye konuştu. 

'Elimizdeki fırsat kaçtı' 
DOĞAN, maçın çok dengeli geçtiğini de vurgulayarak, "İki taraf da oyun disiplinine bağlı olarak oynadı. Gol olana kadar fazla pozisyonu yoktu" yorumunu yaptı. Ziya hoca şöyle devam etti "Onlar değerlendirdi, biz kaçırdık. Belki biraz şanssızdık. Bu maçı kazansak büyük avantaj sağlardık. Elimizdeki fırsatı kaçırdık. Bundan sonra önümüzdeki maçları alarak tekrar çıkışa geçeceğiz." 


</TEXT>
</DOC>
