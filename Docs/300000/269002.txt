<DOC>
<DOCNO> 269002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/son/soneko06.html </URL>
<DATE> 2004/09/04/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta dolar düştü... 
</HEADLINE>
<TEXT>

     Uluslararası borsalarda geçen hafta, ABD Doları İngiliz Sterlini dışında önemli paralar karşısında gerilerken, altın fiyatları farklı piyasalarda farklı yönde seyretti. 
     ABD Doları'nın Avrupa döviz borsalarında önemli para birimleri karşısında pazartesi ve cuma kapanış saatlerindeki değerleri şöyle oldu 
     
     
Para birimi Cuma Pazartesi Japon Yeni 109.40 109.97 isviçre Frangı 1.2598 1.2788 Kanada Doları 1.2991 1.3150 
     Londra Borsası'nda geçen hafta 1.2042 dolardan kapanan euro, cuma kapanışta 1.2166 dolara çıktı. 
     Aynı borsada pazartesi 1.7936 dolarda kapanan İngiliz Sterlini ise cuma kapanışta 1.7903 dolara indi. 
     Altının ons fiyatı bazı borsalarda pazartesi ve cuma kapanış saatleri itibariyle şöyle 
     
     
Borsa Cuma Pazartesi Londra 405.85 404.63 Cuma Zürih 405.63 408.23 Hong Kong 405.95 404.65 
     Londra Borsası'nda pazartesi 6.78 dolarda kapanan gümüşün ons fiyatı, cuma kapanışta 6.76 dolara indi. 
     New York Borsası, ABD ekonomisiyle ilgili tatmin edici olmayan veriler, Irak'taki kargaşalıklar ve Rusya'daki terör eyleminin etkisiyle kararsız bir hafta geçirdi. 
     Borsanın temel göstergelerinden Dow Jones Endeksi haftayı yüzde 0.6 yükselişle 10,260.20 puanda tamamlarken, cuma günü 1,844.48 puanda kapanan Nasdaq Endeksi'nin haftalık kaybı yüzde 1 oldu. 
     Avrupa borsaları ise haftayı küçük yükselişlerle tamamladı. 
     Londra Borsası'nda FTSE 100 Endeksi 60.7 puanlık haftalık kazançla 4,550.8 puanda, Frankfurt Borsası'nın DAX Endeksi 15.81 puanlık haftalık kazançla 3,866.99 puanda, Paris'in CAC-40 Endeksi de 16.7 puanlık haftalık kazançla 3,665.94 puanda kapandı. 
     Asya borsalarında ise düşüş eğilimi hakimdi. Tokyo Borsası'nda cuma günü 11,022.49 puanda kapanan Nikkei Endeksi'nin haftalık kaybı 187.1 puan, Hong Kong'da cuma günü 12,948.10 puanda kapanan Hang Seng Endeksi'nin haftalık kaybı da 50.97 puan idi. 
     Uluslararası piyasalarda önceki hafta rekora giden petrol fiyatlarındaki düşüş bu hafta durmakla birlikte, ani bir yükselişe de dönüşmedi. 
     Piyasalarda geçen hafta 43.18 dolarda kapanan ABD hafif Batı Teksas petrolünün varil fiyatı hafta içi iniş çıkışlardan sonra cuma günü 43.99 dolara yükseldi. 
     
</TEXT>
</DOC>
