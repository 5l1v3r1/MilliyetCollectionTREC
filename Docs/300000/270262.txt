<DOC>
<DOCNO> 270262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/siyaset/siy09.html </URL>
<DATE> 2004/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
DEP'li Sadak pasaport istedi 
</HEADLINE>
<TEXT>


NAMIK DURUKAN Ankara 


Eski DEP Milletvekili Selim Sadak, pasaport için İçişleri Bakanlığı'na başvurdu. Bakan Abdülkadir Aksu'nun olur vermesi durumunda diğer DEP'liler de pasaport başvurusu yapacak. Sadak'ın, yakın çevresine, "Bakanlık kanadından, gelecek hafta pasaport verileceği bilgisi verildi" dediği kaydedildi. Eski DEP'liler, pasaport izni konusunda Dışişleri Bakanı Abdullah Gül'e de gayri resmi yollardan "Yardımcı olun" mesajı gönderdi. DEP'liler, pasaport verilmesi halinde bu ay AB çevrelerinde Türkiye lehine lobi faaliyetlerine başlayacak. Avrupa Parlamentosu'nun AP oturumlarına katılıp, ikili görüşmeler yapmayı planlayan DEP'liler, Türkiye'nin üyeliğine sıcak bakmayan ülkeleri ikna etmeye çalışacak. DEP'liler, yakın çevrelerine, Türkiye'nin AB'ye üye olmasının Kürt sorununun çözümüne büyük katkı sunacağına inandıkları için, gönüllü elçi olmak istediklerini ifade etti. Pasaport verilmesi durumunda Leyla Zana'nın yıllardır Belçika'da yaşayan eşini görebileceği ifade edildi. 


</TEXT>
</DOC>
