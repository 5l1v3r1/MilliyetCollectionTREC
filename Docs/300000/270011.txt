<DOC>
<DOCNO> 270011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sondun43.html </URL>
<DATE> 2004/09/08/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Clinton bypass oldu, New Yorklular kardiyologlara akın etti 
</HEADLINE>
<TEXT>

     Eski ABD Başkanı Bill Clinton'ın kalp rahatsızlığından sonra endişeye kapılan New Yorkluların kardiyologlara akın ettiği bildirildi. 
     New York Daily News gazetesinde yer alan bir habere göre, şehrin önde gelen kardiyologlarının müşteri trafiği Clinton'ın ameliyatından sonra yüzde 50 oranında arttı. 
     Manhattan'daki Lenox Hill Hastanesi kardiyologlarından Dr. Nieca Goldberg, Clinton'ın ameliyatından sonra kendilerinin de kalp hastası olduğundan şüphelenenlerin henüz mesai saati başlamadan önce telefonlara sarılarak kardiyologlardan randevu almaya çalıştıklarını ifade etti. 
     Brooklyn'deki Lutheran Tıp Merkezi kardiyologlarından Dr. Robert Zaloom, kendi müşteri sayısının yüzde 30 arttığını kaydederken, olağandan iki kat fazla randevu talebi alan Meth Israel Tıp Merkezi kardiyologu Dr. Harvey Hecht, insanların bir anda kalp sağlıklarıyla daha fazla ilgilenir olduklarını söyledi. 
     Bu arada bypass ameliyatından sonra hızla kendini toparladığı belirtilen Clinton'ın, hafta sonuna kadar taburcu olacağı kaydedildi. 
     
</TEXT>
</DOC>
