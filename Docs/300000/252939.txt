<DOC>
<DOCNO> 252939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/spor/spo04.html </URL>
<DATE> 2004/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor ağır aksak 3-2 
</HEADLINE>
<TEXT>


Bordo-Mavililer, Alman 4. Ligi takımlarından Neumünster'i zor yendi, futbolu tat vermedi 


Penaltıyla geçtiler 
TRABZONSPOR, yeni sezonun ilk hazırlık maçında Alman 4. Lig takımlarından VFR Neumünster'i 3-2 yendi. Erkan'ın 5. dakikadaki golüyle yenik duruma düşen Bordo - Mavililer, Mehmet Yılmaz ile eşitliği sağladı. Chic'in golü Neumünster'e öne geçirdi ama 43'te yine Mehmet'in golü ilk yarının 2-2 bitmesini sağladı. 59'da Emrah'ın düşürülmesiyle kazanılan penaltıyı Thijs gole çevirip maçın sonucunu belirledi. 

Maçın karnesi 
ERGUN ATA 

HAKEMLER Markus Mayer, Thomas Erickson, Flaria Lorenz 
TRABZONSPOR Hasan 4 Tolga Dk.46 5 - Emrah 5 Mustafa Yalçınkaya Dk.60 5 , Tayfun 5 , Karel 4 , Celalettin 5 - Hasan 6 , Hüseyin 6 , Thijs 5 Selim Dk.73 4 , Ufuk 5 - Mehmet Yılmaz 7 , Yattara 5 Çağlar Dk. 46 5 
VFR NEUMÜNSTER Friedrichs 4 - Zenker 4 , Fossi 5 , Gersdorf Ruziç Dk.9 5 , Westhpal 5 Bagemiel Dk.46 5 - Lass 5 , Jahnsen 5 Siedschlag Dk.46 5 , Derewes 5 , Erkan 5 - Naciri 5 , Cehic 5 Faruk Dk.46 5 
GOLLER Mehmet Yılmaz Dk. 23 ve 43 , Thijs Dk. 59 penaltı , Erkan Dk. 5 , Chic Dk. 41 
SARI KART Hüseyin Trabzon 

'Büyük' şok 


Trabzon şaşırdı 
İSTANBULSPOR Başkanı Mehmet Akif Yaşin, Musa Büyük'ün satışından vazgeçtiklerini açıkladı, Trabzonspor büyük şok yaşadı. Bordo - Mavililer'in Başkan yardımcısı Muammer Saka, "Geri adım attılar. Tüm hazırlıklar tamamlanmışken bizi arayıp 'Musa'yı vermiyoruz' dediler" ifadesini kullandı. 

Adem de olmadı 
TRABZONSPOR'UN Ankaragücü'nden transfer etmek istediği Adem Koçak için yaptığı tüm teklifler de geri çevrildi. Karadeniz ekibi, Ankaragücü'ne Adem Koçak için Augustine ve 200 bin dolar önerdi. Ancak Ankaragücü Başkanı Cemal Aydın, bu teklifi kabul etmedi. Bordo - Mavililer'in 500 bin dolar ve Emre takası da kabul görmedi. 



</TEXT>
</DOC>
