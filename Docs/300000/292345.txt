<DOC>
<DOCNO> 292345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/soneko17.html </URL>
<DATE> 2004/11/26/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Cebeci Pamukbank'ın Halkbank'a devri başarılı biçimde tamamlandı 
</HEADLINE>
<TEXT>

     Halkbank Genel Müdürü Hasan Cebeci, Pamukbank'ın Halkbank'a devri yoluyla iki bankanın birleşmesi operasyonunda hukuki sürecin tamamlandığını, birleşmenin başırılı biçimde gerçekleştiğini bildirdi. 
     Hasan Cebeci yaptığı yazılı açıklamada, birleşmeye yönelik hukuki sürecin beklenenden de kısa sürede olmak üzere 17 Kasım itibariyle tamamlandığını belirtti. Cebeci, birleşme sonrası tüm şubelerde her türlü bankacılık hizmetinin başarılı bir biçimde verildiğini kaydetti. 
     Halkbank'ın 7 bin 400 personelinin Pamukbank'dan gelen 3 bin 700 personelle 11 bin 100 düzeyine ulaştığı belirten Cebeci, şöyle dedi 
     "Birleşmeyle, Pamukbank'ın alternatif dağıtım kanalları, genç personeli, kaliteli bireysel bankacılık hizmetleri, gelişmiş iş süreçleri ve bilgi teknolojisiyle Halkbank'ın güçlü mali yapısı, yaygın şube ağı, tecrübeli personeli ve özellikle KOBİ bankacılığı alanındaki deneyimi ve marka bilinirliği bir araya gelerek, ülkemizin güvenilir ve aktif büyüklüğüne göre dördürcü, mevduat büyüklüğüne göre ise üçüncü büyük bankası ortaya çıkmıştır. İki ayrı kurumun, bugüne kadarki deneyimleriyle farklı birikimleri, bir potada eritilerek, hizmetler daha da çeşitlenecek ve müşterilerini mutlu edecek yeniliklere dönüşecektir." 

     
</TEXT>
</DOC>
