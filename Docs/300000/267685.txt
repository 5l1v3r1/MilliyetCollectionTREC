<DOC>
<DOCNO> 267685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/ekonomi/eko02.html </URL>
<DATE> 2004/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bana bile postadan 10-15 kredi kartı çıktı' 
</HEADLINE>
<TEXT>



Devlet Bakanı ve Başbakan Yardımcısı Abdüllatif Şener, kredi kartları konusunda bir kuralsızlık ve düzensizlik olduğunu belirterek, "Bana bile belki 10 - 15 tane kart postadan çıkmıştır, göndermişlerdir" dedi. Şener, Zeytinburnu'nda Zeytuni Kebap Restoran'ın açılışında yaptığı konuşmada, gazetecilerin "Siz sokaktan her geçene kredi kartı verilmemesi taraftarı mısınız " sorusu üzerine, şunları kaydetti 
"Kuralı olmadan yürütülen bir kredi kartı mekanizması olamaz. Belirlenen limit ilgili tüketiciye sorulmadan artırılmış olarak yeni kartlar geliyor. Veya aile üyelerine ikincil kartlar veriliyor. Her biri bir karttaki limiti taşıyor. Bir kuralsızlık, düzensizlik var. Bana bile belki 10 - 15 tane kart postadan çıkmıştır, göndermişlerdir. Yani rastgele geliyor. Kim niye bana kredi kartı gönderiyor. Onu da anlamak mümkün olmuyor." 
Şener, "Hac'da kredi kartı kullanılmasını müftülüğün onaylamaması hakkındaki görüşünüz nedir " sorusuna şu yanıtı verdi 
"Bir bakan olarak şunu söyleyebilirim kredi kartı çağdaş ödeme aletlerinden biridir. Türkiye'de yaygın kullanımı var. Büyük avantajları da var. Dünyanın bir ucuna gidip para taşıma zorunluluğu hissetmeksizin o ülkede istediğiniz alışverişi yapabiliyorsunuz." 


</TEXT>
</DOC>
