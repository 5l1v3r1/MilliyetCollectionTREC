<DOC>
<DOCNO> 297412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/guncel/gun03.html </URL>
<DATE> 2004/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
En anlamlı mesaj 
</HEADLINE>
<TEXT>


Türkiye Eğitim Gönüllüleri Vakfı'nın Kanal D'den canlı yayımlanan kampanyasında 27 bin 200 çocuğun eğitim hayatı garantiye alındı 

Bayram Kaygusuz 

Türkiye Eğitim Gönüllüleri Vakfı'nın TEGV , eğitime duyarlılığı artırmak ve vakıf faaliyetlerini kamuoyuna duyurmak amacıyla düzenlediği "Yıldızlar Sınıfı"nın üçüncüsünde, 27 bin 200 çocuğun eğitimi garantiye alındı. 

3.5 saat sürdü 
Kanal D'den naklen yayımlanan, Beyazıt Öztürk ile Okan Bayülgen'in başkanlığını yaptığı "Yıldızlar Sınıfı 3"ün 23.00'te başlayan canlı yayını 02.30'a kadar sürdü. Canlı yayında, şimdiye kadar 600 bin civarında çocuğun eğitimine destek veren Türkiye Eğitim Gönüllüleri Vakfı'nın faaliyetlerine de yer verildi. Yayına Betül Şahin, Burcu Kara, Dolunay Soysert, Ebru Cündübeyoğlu, Emrah, Emre Altuğ, Erdil Yaşaroğulları, Levent Yüksel, Mehmet Özdilek, Meltem Cumbul, Mor ve Ötesi, Naz Elmas, Özcan Deniz, Pınar Altuğ, Seda Sayan, Sefarad, Sunay Akın, Şener Şen, Timuçin Esen, Galatasaray Futbol Takımı adına Bülent Korkmaz, Fenerbahçe Futbol Takımı adına da Ümit Özat katıldı. 

85 bin kısa mesaj 
"Yıldızlar Sınıfı 3"ü sunanlar ve konuk olanlar, izleyicileri mesaj atarak kampanyaya 10'ar milyon lira bağış yapmaya davet etti. Programa, 18 bini yurtdışından, 67 bini de yurtiçinden olmak üzere toplam 85 bin kısa mesaj gönderildi. Call Center kampanyaya 10 milyar lira bağış yaparken, Kanal D de, programdan elde ettiği tüm reklam gelirini bağışladı. 


</TEXT>
</DOC>
