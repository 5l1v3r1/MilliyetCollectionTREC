<DOC>
<DOCNO> 287342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/yasam/yas06.html </URL>
<DATE> 2004/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yağmur Adam' deha çıktı 
</HEADLINE>
<TEXT>


NASA, 'Yağmur Adam' filminin esin kaynağı ve 15 ayrı kategoride büyük bir 'deha' olan otistik Kim Peek'in beyninin sırlarını araştırıyor 

DIŞ HABERLER SERVİSİ 

Amerikan Uzay ve Havacılık Dairesi NASA, başrollerini Dustin Hoffman ile Tom Cruise'un oynadığı 1988 yapımı 'Yağmur Adam Rain Man ' filmine esin kaynağı olan gerçek otistik deha, Amerikalı Kim Peek'i inceleme altına aldı. 
NASA'daki bilim adamları, tarihten, edebiyata, müziğe, aritmetiğe, spora ve coğrafyaya çok farklı 15 ayrı kategoride olağanüstü zihinsel yetenekler sergileyen 53 yaşındaki Peek'in beyninin sırlarını, uzay seyahatlerinin insan beyni üzerinde yaptığı etkileri ortaya çıkarmak amacıyla geliştirilen teknolojilerle çözmeye çalışacak. Salt Lake City'deki tesislerde yapılan araştırmalar sonunda 'deha' olmasına karşın çekmecelerin yerini karıştıran ve kendi kendine giyinemeyen Peek'in zek sının nasıl işlediği anlaşılacak. 
NASA uzmanı Richard D. Boyle'ye göre, Peek'in yalnızca zihinsel yetenekleri değil, bunların zaman içinde gelişimi de dikkat çekici. Çünkü, Peek'in olağanüstü zihinsel yetenekleri giderek gelişiyor, yani d hinin IQ'su yaşlandıkça artıyor. 



</TEXT>
</DOC>
