<DOC>
<DOCNO> 262252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/guncel/gun07.html </URL>
<DATE> 2004/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu atama YÖK'te bir ilk 
</HEADLINE>
<TEXT>


Hüseyin Çevikbaş, YÖK tarihinde kurumun Denetleme Kurulu'nun profesör olmayan ilk başkanı 

ANKARA Milliyet 

Yükseköğretim Kurulu YÖK bünyesinde faaliyet gösteren Denetleme Kurulu Başkanlığı'na Hüseyin Çevikbaş atandı. Danıştay 11. Daire Kıdemli Tetkik H kimi Çevikbaş'ın 1 Ocak 2004'te görev yapmaya başladığı Denetleme Kurulu'na başkan seçilmesiyle, YÖK'ün kurulduğu 1982'den bu yana bir ilk yaşandı. YÖK başkanları çoğunlukla Denetleme Kurulu başkanlarını profesör üyeler arasından seçerken, Teziç bu geleneği bozarak Çevikbaş'ı atadı. Yükseköğretim kurumlarının eğitim - öğretim faaliyetlerini YÖK adına denetleyen kurul, öğretim üyeleriyle görevleri hakkında soruşturma yapıyor. Vergi ve idare hukuku konusunda çalışmaları bulunan Çevikbaş, 26 yıl sürdürdüğü h kimlikten emekliye ayrılarak 1 Ocak'ta YÖK'teki görevine başladı. "Gelir Vergisi, Katma Değer Vergisi ve Kurumlar Vergisi ile ilgili Danıştay Kararları" ve "Vergi Usul Kanunu ve 6183 Sayılı Kanun ile ilgili Danıştay Kararları" adlı kitapları bulunan Çevikbaş, 1990 - 1991'de İtalya'da görev yaptı. 


</TEXT>
</DOC>
