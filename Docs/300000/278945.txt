<DOC>
<DOCNO> 278945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/son/sontur19.html </URL>
<DATE> 2004/10/10/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Hırsızlar güvenlik kamerasına yakalandı... 
</HEADLINE>
<TEXT>

     Antalya'da 2 hırsız, marketten cep telefonu çalarken, güvenlik kamerasına yakalandı. 
     AA muhabirinin edindiği bilgiye göre, Berrin Afşin'e ait, Atatürk Bulvarı'ndaki markete gelen 2 kişi, kontörlü telefonla görüşmek istediklerini söyledi. Markette çalışan Nevzat Karanfil, telefonun yerini göstermek için tezgahtan ayrıldığında ikinci kişi tezgahın arkasına geçerek, market sahibi Berrin Afşin'e ait cep telefonunu çaldı. Hırsızlar daha sonra hiçbir şey olmamış gibi marketten ayrıldı, ancak güvenlik kamerası hırsızları kaydetti. 
     Cep telefonunu koyduğu yerde bulamayan Afşin, güvenlik kamerasına kontrol ettiğinde hırsızın cep telefonunu çaldığını gördü. Karakola giden Afşin, güvenlik kamerası görüntüsünü polise teslim etti. 
     Polis, sanıkları yakalamak için çalışmalara başladı. 
     
</TEXT>
</DOC>
