<DOC>
<DOCNO> 251096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sonspo06.html </URL>
<DATE> 2004/06/26/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Yeni iddia "Futbol Federasyonu yönetimi kayyuma devredilmeli" 
</HEADLINE>
<TEXT>

     Futbol Federasyonu yönetimi muhalif grubu yeni bir iddiayı gündeme getirerek, Futbol Federasyonu yönetiminin kayyuma devredilmesi gerektiğini ileri sürdüler. 
     Muhalif grup, Futbol Federasyonu Yönetim Kurulu'nun 4 yıllık görev süresinin 7 Haziran'da dolduğunu ileri sürerek, mevcut yönetimin o günden sonra yaptığı icraatların ve harcamaların yasal olmayacağı iddiasını gündeme getirdiler. 
     Yeni seçimin yapılacağı 22-23 Temmuz tarihine kadar Futbol Federasyonu'nun birçok faaliyeti yapacağını ve yeni sezonun planlamasının da o tarihe dek bitirileceğini kaydeden muhalif grup, bu işlemlerin hepsinin birer dava konusu olacağını ileri sürdüler. 
     Öte yandan özellikle Birinci Süper Lig kulüplerinin sabırsızlıkla beklediği futbol naklen yayınlarının ihalesininin de bu yönetim tarafından yapılmasının usulsüzlük olarak değerlendirilebileceği öne sürüldü. 
     
</TEXT>
</DOC>
