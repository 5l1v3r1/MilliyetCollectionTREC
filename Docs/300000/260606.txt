<DOC>
<DOCNO> 260606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sontur29.html </URL>
<DATE> 2004/08/04/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
İstanbul'da kısmi sağanak su baskınlarına neden oldu .. 
</HEADLINE>
<TEXT>

     İstanbul'un Sarıyer ve Beykoz ilçelerinde etkili olan sağanak yağış, trafiğin aksamasına ve bazı ev ile işyerlerinde su baskınlarına neden oldu. 
     Sarıyer ve Beykoz'da saat 14.30 sıralarında aniden bastıran sağanak yağış, trafiğin aksamasına, bazı ev ve işyerlerini su basmasına yol açtı. 
     Özellikle Ayazağa Köyü'nden yoğun ihbarlar alan itfaiye ekipleri, su tahliye işlemleri gerçekleştirdi. 
     Yaklaşık yarım saat süren yağmur, daha sonra yerini güneşli bir havaya bıraktı. 
     Devlet Meteoroloji İşleri İstanbul Bölge Müdürlüğü yetkilileri, aşırı ısınmadan kaynaklanan bulutlar nedeniyle gerçekleşen bu yağış türünün özelliğinin, yer yer meydana gelmesi ve kısa zamanda fazla yağış bırakması olduğunu bildirdiler. 
     Yetkililer, bu tür yağışların sıcaklıklar devam ettiği sürece ara ara süreceğini kaydettiler. 

     
</TEXT>
</DOC>
