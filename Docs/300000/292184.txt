<DOC>
<DOCNO> 292184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sonyas22.html </URL>
<DATE> 2004/11/25/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Müzik listelerinin zirvesindeki Eminem'e kötü haber U2 geliyor .. 
</HEADLINE>
<TEXT>

     Hip hop müziğin ünlü ismi Eminem'in albümü ''Encore'' müzik listelerinde fırtına gibi esiyor. İkinci haftasında 871 bin adet satan çalışma, en yakın rakibi Destiny's Child topluluğunun ''Destiny Fulfilled'' albümüne fark atarak Billboard 200 listesinin zirvesindeki yerini korudu. 
     Billboard'un internet sitesinin albüm satışlarını belirleyen Nielsen Soundscan verilerine dayanarak verdiği habere göre, Shady Aftermath Interscope imzasını taşıyan ''Encore'' albümü zirvede. 
     Destiny's Child topluluğunun aynı tarihlerde çıkardığı ikinci haftasında 497 bin satan ''Destiny Fulfilled'' adlı çalışmayı ikiye katlayan ''Encore'', müzik marketlerin raflarında yerini aldıktan sonra ilk üç günde de 710 bin satış rakamına ulaştı. 
     Şu ana kadar yaklaşık olarak 1.6 milyon adet satan ''Encore'' albümüne karşılık Destiny's Child'ın yeni albümü daha önce çıkardıkları ''Survivor'' adlı çalışmanın aynı dönemdeki satış rakamlarına erişemedi. 
     
     EMINEM'E KÖTÜ HABER... 
     Eminem fırtınası tüm hızıyla esmeye devam etse de ünlü şarkıcıyı kötü bir sürpriz bekliyor. 
     Ünlü rock topluluğun U2'nun uzun süredir merakla beklenen ve birkaç gün önce piyasaya çıkan ''How to Dismantle an Atomic Bomb'' adlı albümü gelecek hafta satış listelerinde yerini alacak. 
     Grubun hayranlarının ilk birkaç gün içinde müzik marketlerin önünde kuyruklar oluşturması da Eminem'in albümünün satışlarının U2'nun yeni çalışmasından etkileneceğini ortaya koyuyor. Listedeki en çok satan albümler sırasıyla şöyle 
     1-Encore Eminem 
     2-Destiny Fulfilled Destiny's Child 
     3-Crunk Juice Lil'Jon and the East Side Boyz 
     4-Merry Christmas with Love Clay Aiken 
     5-Greatest Hits Shania Twain 
     6-R G Rhythm Gangsta - The Masterpiece, Snoop Dogg 
     7-Greatest Hits 2 Toby Keith 
     8-Now That's What I Call Music Vol. 17 Çeşitli sanatçılar 
     9-Confessions Usher 
     10-Powerballin' Chingy 
     
</TEXT>
</DOC>
