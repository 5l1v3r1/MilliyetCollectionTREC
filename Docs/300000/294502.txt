<DOC>
<DOCNO> 294502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sonspo13.html </URL>
<DATE> 2004/12/03/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
A Grubu'nda Efes Pilsen 9 puanla 2. sıraya yükseldi... 
</HEADLINE>
<TEXT>

     Basketbolda ULEB Erkekler Avrupa Ligi'nde, A ve B gruplarında da 5. hafta maçları tamamlandı. 
     A Grubu'ndaki Türk temsilcisi Efes Pilsen, 5. maçında, İstanbul'da güçlü rakibi Real Madrid'i yenerek 4. galibiyetini aldı ve 9 puanla 2. sıraya yükseldi. 
     Bu grupta İtalya'nın Climamio Bologna, B Grubu'nda da geçen kupanın şampiyonu İsrail'in Maccabi Elite Tel Aviv takımları, 10'ar puanla yenilgisiz olarak zirvede bulunuyorlar. 
     Bu arada B Grubu'nun son sırasında bulunan Erman Kunter'in çalıştırdığı Fransız ekibi Adecco ASVEL Lyon Villeurbanne, ilk galibiyetini, sahasında Sloven rakibi Union Olimpija Ljubljana'yı yenerek elde etti. 
     Ligde A ve B gruplarında 5. hafta maçlarında alınan sonuçlar ve puan durumları şöyle 
     
     A GRUBU 

     Adecco Estudiantes SAD Madrid İspanya -Prokom Trefl Sopot Polonya 75-67. 
     Climamio Bologna İtalya -KK Cibona VIP Zagreb Hırvatistan 99-88. 
     Efes Pilsen Türkiye -Real Madrid İspanya 74-70. 
     BC Partizan Mobtel Belgrad Sırbistan-Karadağ -BC Pire Olympiakos Yunanistan 87-73. 
     
     B GRUBU 

     AEK Atina Yunanistan -Maccabi Elite Tel Aviv İsrail 110-113. 
     Adecco ASVEL Lyon Villeurbanne Fransa -Union Olimpija Ljubljana Slovenya 61-54. 
     Scavolini Basket Pesaro İtalya -BC Zalgiris Kaunas Litvanya 86-82. 
     Montepaschi Sienna İtalya -FC Barcelone İspanya 88-85. 
     
     ''YAPTIĞIMIZ İYİ SAVUNMAYLA REAL MADRİD'İ YENDİK'' 

     Basketbolda ULEB Erkekler Avrupa Ligi A Grubu'nda İspanya'nın güçlü takımlarından Real Madrid'i 74-70 yenen Efes Pilsen'de, galibiyetin sevinci yaşanıyor. 
     Efes Pilsen Kulübü Genel Menajeri Engin Özerhun, Real Madrid'i, yaptıkları iyi savunma sonunda yendiklerini söyledi. 
     Özerhun, Real Madrid'in güçlü bir takım olduğunu belirterek, ''Pota altında daha iyi oynuyoruz. Kaya ve Ermal da çok büyük katkı yaptı. Maçı kazandık ve bundan dolayı mutlu olduk. Her geçen gün yükselen bir grafiğimiz var'' dedi. 
     Sakatlıkları nedeniyle forma giymeyen Prkacin ve Cenk konusunda bilgi veren Özerhun, ''Prkacin'in ayağı burkuldu ve ödem oluştu. Bugün kontrolden geçecek. Şu an için ayağını yere basamıyor. Kontroller sonrası ne zaman oynayacağı belli olacak. Cenk'in ise alt kaval kemiğinde ödem var. Kendisine yoğun tedavi uygulanıyor'' diye konuştu. 
     
     ÜLKERSPOR EN AZ SAYI YİYEN TAKIM 

     Basketbolda ULEB Erkekler Avrupa Ligi'nde 5. hafta maçları da geride kalırken, ligde bu haftanın ''en değerli oyuncusu'' MVP , Sırp ekibi BC Partizan Mobtel Belgrad'ın 27 yaşındaki forveti Dejan Milojeviç oldu. 
     Dejan Milojeviç, takımının, sahasında Yunanistan'ın BC Pire Olympiakos ekibini 87-73 yendiği maçta, 37 dakika sahada kaldı ve bu sürede 35 sayı, 14 3 hücum, 11 savunma ribaunt, 3 asist ve 5 top çalmayla oynayarak 55 puan toplarken, haftanın MVP'si olmaya hak kazandı. 
     Milojeviç, bu performansıyla ligin genel MVP klasmanında da toplam 163 ve maç başına 32.6 puanla ilk sıraya yükselmeyi başardı. 
     Bireysel istatistiklerde bir anda ön sıralara yükselen Sırp oyuncu, toplam ribauntta 64 ve 12.8 ortalama, savunma ribaundunda toplam 42 ve 8.4 ortalama, hücum ribaundunda toplam 22 ve 4.4 ortalama, top çalmada da toplam 19 ve maç başına 3.8 ortalamayla bu kategorilerin de zirvesinde yer alıyor. 
     Ligin 5. haftasında Ülkerspor'un Litvanyalı pivotu Eurelijus Zukauskas, toplam 10 ve maç başına 2, en az sayı yiyen takımlar klasmanında da Ülkerspor, toplam 337 ve 67.4 ortalamayla ilk sıralara yükseldiler. 
     Euroleague'in diğer bireysel istatistiklerinde, kategorilerinde ilk sıralarda yer alan ile Türk ekiplerinin klasmana giren oyuncuları ve bulundukları sıralar şöyle 
     
     Sayı 

     1-Tyrone Ellis Opel Skyliners Frankfurt 114 22.8 . 
     
     Toplam Ribaunt 

     7-Hüseyin Beşok Adecco ASVEL Lyon Villeurbanne 43 8.6 . 
     10-Eurelijus Zukauskas Ülkerspor 37 7.4 . 
     
     Savunma Ribaundu 

     8-Hüseyin Beşok Adecco ASVEL Lyon Villeurbanne 26 5.2 . 
     
     Hücum Ribaundu 

     7-Hüseyin Beşok Adecco ASVEL Lyon Villeurbanne 17 3.4 . 
     
     Asist 

     1-Mire Dejuan Chatman Elan Bearnais Pau Orthez 33 6.6 
     
     Blok 

     4-Hüseyin Beşok Adecco ASVEL Lyon Villeurbanne 6 1.2 . 
     
</TEXT>
</DOC>
