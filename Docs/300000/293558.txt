<DOC>
<DOCNO> 293558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sontur38.html </URL>
<DATE> 2004/11/30/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Ereğli'de Emniyet Müdürü'nün dövdüğünü iddia eden kişi tutuklandı 
</HEADLINE>
<TEXT>

     Zonguldak'ın Ereğli İlçesi Emniyet Müdürü Ünal Şahin'in kendisini dövdüğünü iddia eden E.M'nin de aralarında yer aldığı 6 kişiden 5'i, çıkar amaçlı suç örgütü kurdukları iddiasıyla tutuklandı. 
     AA muhabirinin aldığı bilgiye göre, Zonguldak'ın Alaplı İlçesi Emniyet Müdürlüğü ekiplerinin araştırmaları sonucu, tehditle çek ve senet tahsilatı gerçekleştirerek çıkar amaçlı suç örgütü kurdukları iddiasıyla gözaltına alınarak mahkemeye çıkarılan E.M. 40 , E.K. 42 , A.K. 23 , A.K. 18 ile Y.K. tutuklandı, T.Ö. ise serbest bırakıldı. 
     İl Emniyet Müdürü Mustafa Öncül, AA muhabirine yaptığı açıklamada, soruşturmanın Alaplı Cumhuriyet Savcılığı'nca yürütüldüğünü, Ereğli'de ''havadan para kazanan'' gruplar olduğunu belirtti. Öncül, şunları söyledi 
     ''İlçede rant sağlamaya çalışan, bu konuda da biraz baskıyı görünce ona buna suç atan belirli çevreler var. Yıpratmaya ve görevden aldırmaya yönelik suçlamalarda bulunabiliyorlar. Bu kişilerin tehdidine maruz kalan vatandaşlar ise müracaat etmekten korkuyor. Ereğli Emniyet Müdürü'nün, iddia edildiği gibi G.Y. ile ilişkisi yoktur. Teşkilat olarak konuyla ilgili karşı dava açacağız.'' Ereğli İlçesi Emniyet Müdürü Ünal Şahin'in, bazı gazetelerde yayınlanan haberlerde sevgilisi olduğu iddia edilen G.Y'nin eski erkek arkadaşları E.M. ile A.T.A'yı makam odasına çağırarak dövdüğü öne sürülmüştü. 
     
</TEXT>
</DOC>
