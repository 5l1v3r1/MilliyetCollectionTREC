<DOC>
<DOCNO> 265379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/guncel/gun05.html </URL>
<DATE> 2004/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dinlemeye takılanlara da dava açılabilir' 
</HEADLINE>
<TEXT>


ŞAKİR AYDIN İstanbul 

İstanbul Hukuk Fakültesi Öğretim Üyesi Doç. Dr. Fatih Selami Mahmutoğlu, Yargıtay 1. Başkanlar Kurulu'nun, Neşter - 2 operasyonunda suçlanan bazı Yargıtay üyelerini yargılanmaktan kurtaran "dolaylı telefon dinlemelerinin delil sayılmayacağı" kararının hatalı olduğunu söyledi. Mahmutoğlu'nun görüşleri şöyle 
"Her telefon dinleme kararı, hakkında dinleme kararı olmayan diğer kişileri de kapsar. Yargıtay'ın kararında göze çarpan hata şudur bu kararla dolaylı dinlemenin hiçbir biçimde delil olarak kullanılamayacağı sonucuna ulaşılmaktadır. Olayla bağlantılı elde edilen bilgi ve beyanlar için ise bir değerlendirme yapılmamaktadır. 
Elde edilen ilk kayıt ceza soruşturmasının başlatılması için yeterli ise ceza davası açılabilmelidir. Bu yeterlilik yok ise dolaylı dinlenen kişiler hakkında dinleme kararı alınabilir. Yüksek mahkemenin kararında bu ayrımın yapılmadığı görülmekte ve hiçbir biçimde dolaylı dinlemenin delil olarak kullanılamayacağı belirtilmektedir ki, bu hatalı ve ileride suçlulukla mücadelede yargıyı zaafa uğratabilecek bir karardır." 


</TEXT>
</DOC>
