<DOC>
<DOCNO> 258402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/magazin/amag.html </URL>
<DATE> 2004/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir 'efsanenin' 35. yıl hatırası 
</HEADLINE>
<TEXT>


İstanbul Gelişim Orkestrası, 35. yılını, Türk pop müziğinin devleri ve 7000 izleyiciyle kutladı 

Deniz Altuntaş 

Türk pop müziğinin birçok ismiyle çalışan İstanbul Gelişim Orkestrası, 35. yılını aynı yaşta olan Efes Pilsen'le birlikte Maslak Park Orman'da kutladı. 
Tam 7 bin kişinin izlediği konserin geliri, Çağdaş Yaşamı Destekleme Derneği'nin 'Geleceğin Sanatçılarına Bir Işık da Siz Yakın' kampanyasına bağışlandı. Konserde 55 kişilik orkestra ve Nebil Özgentürk'ün arşiv görüntüleri eşliğinde Türk pop müziğinin dev sanatçıları Ajda Pekkan, Ayten Alpman, Berkant, Bülent Ortaçgil, Erol Büyükburç, Erol Evgin, Fatih Erkoç, Işın Karaca, Levent Yüksel, Melike Demirağ, MFÖ, Moğollar, Neco, Nükhet Duru, Sezen Aksu, Timur Selçuk ve Zülfü Livaneli tek tek sahneye çıkıp İstanbul Gelişim Orkestrası eşliğinde şarkı söyledi. 

Pasta el ele kesildi 
Konserin sonunda hep birlikte şarkı söyleyen sanatçılar, 35. yıl pastasını da birlikte kestiler. 
Atilla Özdemiroğlu, Garo Mafyan, Uğur Başar ve Asım Ekren'in yönetimindeki İstanbul Gelişim Orkestrası'na konser için Atilla Şereftuğ ve Erdal Kızılçay da İsviçre'den gelerek eşlik etti. 
Geceye katılanlar arasında Efes Pilsen Yönetim Kurulu Başkanı Tuncay Özilhan, eşi Emine Özilhan, babası İzzet Özilhan, Garo Mafyan'ın eşi Güliz Mafyan, Atilla Özdemiroğlu'nun kızları Yaprak - Lidya - Lara Özdemiroğlu, oğlu Sarp Özdemiroğlu, damadı Murat Erberger, Rutkay Aziz ile sevgilisi Çiğdem Arıbaş, Zeynep Beşerler - Kenan imirzalıoğlu, İrem - Gürhan Ersin, Yasemin - Sedat - Selhan Aloğlu ve Erol Tezman gibi tanınmış isimler de vardı. 


</TEXT>
</DOC>
