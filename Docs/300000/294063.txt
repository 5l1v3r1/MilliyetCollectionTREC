<DOC>
<DOCNO> 294063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sondun04.html </URL>
<DATE> 2004/12/02/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Irak'ta iki Türk kamyon şoförü öldürüldü 
</HEADLINE>
<TEXT>

     Polis ve hastane kaynakları, başkentin kuzeyindeki muhtelif saldırılarda, Türk şoförlerin yanı sıra dördü milli muhafız, ikisi de sivil olmak üzere toplam altı Iraklının da öldürüldüğünü belirtti. 
     Polis sözcüsü Hasan Salih, iki Türk kamyon şoförünün Beyci yakınlarında öldürüldüğünü vurgulayarak, ''iki otomobilde bulunan bir grup kişi, Mekhul bölgesinde bir Türk kamyon şoförüne ateş açtılar'' dedi. 
     
     Salih, bir şoförün dün öldürüldüğünü söyledi 
     Salih, petrol taşıyan diğer Türk kamyon şoförününse El Fettah bölgesinde dün öldürüldüğünü belirtti. 
     Diğer bir polis yetkilisi Mahmud Muhammed de, öldürülen Iraklılara ilişkin olarak yaptığı açıklamada, Uluslararası Güce ve Milli Muhafız Gücüne yönelik otomatik silahlarla ve roketlerle düzenlenen saldırıda dört milli muhafızın öldüğünü söyledi. 
     Albay Cuma Abdullah ise, iki sivilin Duluhiye bölgesinde bir bombanın patlaması sonucu öldüğünü belirtti. 
     Irak'ta bugüne kadar 67 Türk şoför öldürüldü. 
     
</TEXT>
</DOC>
