<DOC>
<DOCNO> 289335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sontur39.html </URL>
<DATE> 2004/11/16/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Aynı bölgede 2. kazası canına mal oldu .. 
</HEADLINE>
<TEXT>

     Kırıkkale'de 10 yıl önce geçirdiği trafik kazasında hafif yaralanan kişi, aynı bölgede yaşadığı ikinci kazada öldü. 
     AA muhabirinin aldığı bilgiye göre, Kırıkkale-Samsun karayolunun Etiler Mahallesi yol kavşağında Ali Yıldırım'ın kullandığı 06 GJA 71 plakalı otomobil, yolun karşısına geçmeye çalışan Hasan Baloğlu'na 32 çarptı. 
     Ağır yaralanan Baloğlu, kaldırıldığı Kırıkkale Yüksek İhtisas Hastanesi'nde yapılan müdahaleye rağmen kurtarılamadı. 
     Ölen Hasan Baloğlu'nun babası Ali Baloğlu, akli dengesi yerinde olmayan oğlunun 10 yıl önce aynı yerde otomobilin çarpması sonucu hafif şekilde yaralandığını bildirdi. 
     Oğlunun ikinci yaşadığı kazada ilki kadar şanslı olmadığını belirten Baloğlu, kaybettiği oğlunun acısını dindirmek için sabretmekten başka elinden bir şey gelmediğini kaydetti. 
     
</TEXT>
</DOC>
