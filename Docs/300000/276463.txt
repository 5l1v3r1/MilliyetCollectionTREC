<DOC>
<DOCNO> 276463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sondun30.html </URL>
<DATE> 2004/10/01/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
Sultan Bayezid'in Kılıcı Arnavutluk'ta... 
</HEADLINE>
<TEXT>

     Hollandalı bir bilimadamı, Arnavutluk Ulusal Tarih Müzesi'nde, Sultan 2. Bayezid'e Yıldırım Bayezid ait bir kılıç bulduğunu söyledi. 
     Hollanda'daki Utrecht Üniversitesi'nde, İslam Dilleri ve Kültürü bölümü başkanı Frederick De Jong, Tiran'daki müzede yaptığı araştırma sırasında, koleksiyondaki bir kılıcın Sultan Bayezid'e ait olduğunu belirledi. 
     De Jong, üzerinde altın kakma yazılar bulunan 15. yüzyıldan kalma çelik kılıcın, usta bir işçilik örneği olduğunu söyledi. 
     Üzerinde, ''Kudretli Sultan Bayezid Han'' yazısının bulunduğu kılıcın, bütün dünyada Sultan Bayezid'e ait bugüne dek korunmuş tek kılıç olabileceği belirtiliyor. 
     Hollandalı bilimadamı, bir süredir müzenin restorasyon bölümünde bulunan kılıcın, her yönüyle çok yüksek kalitede yapıldığını ve çok önemli bir tarihi belge olduğunu belirtti. 
     Arnavutluk'ta, komünist rejim döneminde, ailelere ait bir çok tarihi esere ve koleksiyona el konulduğu ve bu eserlerin müzeye getirildiği kaydedildi. 
     Müzede yaklaşık 60 yıldır korunan kılıçlar üzerindeki yazıların daha önce incelenmediği belirtiliyor. 
     
</TEXT>
</DOC>
