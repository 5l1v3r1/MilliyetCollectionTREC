<DOC>
<DOCNO> 278229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/ekonomi/eko05.html </URL>
<DATE> 2004/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dar gelirliye 'alo' fonu 
</HEADLINE>
<TEXT>


Sabit telefon operatörlerinden aktarılacak kaynakla dar gelirlilerin haberleşmesi için fon kurulacak 

GÜLÇİN ÜSTÜN Ankara 

Sabit telefon hizmeti verecek operatörlere engelli, düşük gelirli ve kırsal kesimde yaşayan vatandaşların iletişim hizmetlerinden yararlandırılması için kurulan fona kaynak yaratma yükümlülüğü gelecek. İşletmecilerin net satış hasılatının yüzde 1'i, yetkilendirme ücretinin yüzde 2'si, işletmecilerden alınan Hazine payının yüzde 20'si kurulacak evrensel hizmet fonuna aktarılacak. Telekomünikasyon Kurumu TK ise mali yıl sonunda elinde kalan miktarın yüzde 50'sini fona verecek. 
Elektronik Haberleşme Kanun Tasarısı Taslağı'na göre, fonu TK yönetecek. Vatandaşlara sunulacak hizmetler arasında sabit telefon hizmeti, ankesörlü telefonlar, acil aramalar, telgraf hizmeti, internet erişimi yer alacak. Fon yönetimine kırsal kesimlere götürülecek yüksek maliyetli hizmetler için ihaleye çıkma yetkisi verilecek. 


</TEXT>
</DOC>
