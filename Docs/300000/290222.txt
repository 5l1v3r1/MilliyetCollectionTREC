<DOC>
<DOCNO> 290222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sontur09.html </URL>
<DATE> 2004/11/19/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Çorum'da 23 kişinin tecavüz ettiğini öne süren kız 15 gün sonra bulundu 
</HEADLINE>
<TEXT>

     
     Şevket ERZEN ÇORUM, DHA 
     

ÇORUM'da öz annesi ve onun sevgilisi tarafından erkeklere para karşılığında satıldığını öne sürülen 15 günden bu yana kendisinden haber alınamayan 17 yaşındaki B.A. bir taksiden polise el kol hareketi yapınca yakalandı. Tecavüze uğradığını iddia ettikten sonra kaçan ve iki haftadan bu yana her yerde aranan B.A., kendisine tecavüz ettiğini söylediği kişilerle yüzleştirildi. 
     Çorum-Ankara karayolunda genel denetim yapan trafik polisleri, yanlarından geçen taksideki genç bir kızın kendilerine el salladıktan sonra bir elini havaya kaldırıp orta parmağını yukarı doğru tutarak yaptığı çirkin hareket üzerine, otomobili durdurdu. Polislere kimliğini göstermeyen B.A., öğrenci olduğunu ve akrabalarının yanına gittiğini söyledi. B.A.'dan şüphelenen trafik polisleri Asayiş Şube Ahlak Bürosu ekiplerinden yardım istedi. Ekiplerinin olay yerine gelmesi üzerine aranan kız olduğu ortaya çıkan B.A., gözaltına alındı. 
     Çocuk Şube ekiplerine teslim edilen ve psikolog gözetimde yeniden sorguya alınan B.A.'nın, kendisine tecavüz ettiğini ileri sürdüğü 23 kişi ile tek tek yüzleştirildi. B.A. yüzleştirildiği kişilerin kendisine tecavüz ettiği iddiasını sürdürdü. Polis B.A.'nın ifadelerinin alınmasına devam edildiğini açıkladı. 
     Çorum'da iki hafta önce meydana gelen olayda bir süre yetiştirme yurdunda kaldıktan sonra annesinin yanına giden B.A., öz annesi 44 yaşındaki Semiha Tekin ile sevgilisi Muammer Duygun'un kendisini erkeklere para karşılığı sattığını öne sürmüştü. Bunun üzerine aralarında siyasi parti üyeleri, doktor, avukat ve polis memurlarının da bulunduğu toplam 23 kişinin ifadesi alınıp serbest bırakılırken, Tekin ile Duygun tutuklanmıştı. 
     
</TEXT>
</DOC>
