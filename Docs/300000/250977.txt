<DOC>
<DOCNO> 250977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/ekonomi/eko01.html </URL>
<DATE> 2004/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF Borcunuzu ödeyin yoksa haciz işlemi geliyor 
</HEADLINE>
<TEXT>


Bireysel kredi borcunda ödeme kolaylığı için 120 bin kişiden 10 bin kişi başvurdu. TMSF borçlulara son uyarıda bulundu 

EKONOMİ SERVİSİ 

Tasarruf Mevduatı Sigorta Fonu TMSF , Fon'a ve Fon bankalarına geri ödeme yapacak olan bireysel borçlular için başlattığı kampanyanın son ödeme tarihinin 30 Haziran olduğu konusunda uyardı. 
TMSF'den yapılan açıklamada, bireysel kredi, kredi kartı ve kredili mevduat hesap borcu bulunan müşterilerden olan alacakların tahsilatını hızlandıracak ödeme kolaylıklarını kapsayan kampanyanın çarşamba akşamı biteceği hatırlatıldı. TMSF'nin, başvuran borçlular ile kefillerin birikmiş faiz borçlarına indirim uygulayacağı kaydedilen açıklamada, borçluların son ödeme tarihine kadar TMSF'ye dilekçe ile başvurmalarının yeterli olacağı bilgisine yer verildi. 

'Haciz başlatılacak' 
Açıklamada, başvuru yapmayan borçluların hakkında haciz işlemi uygulanacağı belirtildi. TMSF, borcunu peşin ödeyerek kapatmak üzere başvuruda bulunanlara, toplam borç tutarı içindeki birikmiş faiz üzerinden yüzde 60 indirim uygulayacak. Taksitle ödeyeceklere de, yüzde 40 indirim yapılacak ve kalan anaparaya faiz uygulamayacak. 

10 bin müracaat var Fon'a devredilen bankalardaki 180 bini aşkın borçludan 60 bininin kampanyadan önce borçlarını kapattığı belirtilen açıklamada, borçların kalan yüzde 30'luk kesimı için kampanya başlattığı hatırlatıldı. 10 bin kişinin başvurduğu kampanyada 45 trilyon lira olan bireysel kredi borcunun 5 trilyonunun yeniden yapılandırıldığı belirtildi. 
Açıklamada ayrıca ticari ve kurumsal kredi borçlularına da çağrı yapılarak 15 Temmuz'a kadar ödemeleri istendi. Fon'un İzmir Konak'ta ve Ankara Kavaklıdere'deki bölge grup başkanlıklarına başvurmaları istendi. 

Fon'un 146 trilyon lira alacağı var 31 Mart itibariyle Banka adı Kayıt sayısı Tutar milyar TL Bank Ekspres 464 1.210 Bayındırbank 4.407 5.912 Demirbank 36.599 33.038 EGS Bank 3.855 2.864 Etibank 19.038 19.016 İktisat Bankası 9.765 4.197 Kentbank 10.365 17.151 Pamukbank 69.964 31.914 Sitebank 268 623 Sümerbank 14.803 7.038 Tarişbank 4.304 3.421 Toprakbank 12.511 19.807 Toplam 186.343 146.191 

Birleşik Etibank altında Etibank, Esbank ve İnterbank'tan devralınan dosyalarda yer alıyor. 
Birleşik Sümerbank altında Sümerbank, Bank Kapital, Ulusalbank, Egebank, Yaşarbank, Yurtbank'tan devralınan dosyalar yer alıyor. 


</TEXT>
</DOC>
