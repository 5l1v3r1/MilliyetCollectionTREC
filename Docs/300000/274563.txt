<DOC>
<DOCNO> 274563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/soneko32.html </URL>
<DATE> 2004/09/24/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Puma, Schumacher'e sponsor oldu... 
</HEADLINE>
<TEXT>

     Alman spor malzemeleri üreticisi Puma, Formula 1'in ünlü pilotu Michael Schumacher'e sponsor oldu. 
     Puma'dan yapılan açıklamada, Schumacher'in hafta sonunda yarışacağı Çin Grand Prixi'nde, şirketin ''Geleceğin Kedisi'' adı verilen spor ayakkabılarını kullanacağı bildirildi. 
     Puma, Ferrari takımının sponsorluğu kapsamında Formula 1 tişört, şapka ve aksesuarlarının yanında gelecek yıl farklı renklerde Schumacher serisi spor ayakkabılarının da satışa sunulacağını kaydetti. 
     Sponsorluk anlaşması karşılığında Puma'nın Michael Schumacher'e ne kadar ödeyeceği açıklanmadı. 
     Frankfurt Borsası'nda son 12 ayda piyasa değerini ikiye katlayan Puma, Schumacher sponsorluğuyla spor malzemeleri pazarının liderleri Nike ve Adidas'la daha sıkı rekabete hazırlanıyor. 
     
</TEXT>
</DOC>
