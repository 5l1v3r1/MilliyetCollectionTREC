<DOC>
<DOCNO> 269963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/yazar/pulur.html </URL>
<DATE> 2004/09/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Televizyonda iki dizi, bir reklam... 
</HEADLINE>
<TEXT>


İNSANIN tam umudunu kestiği anda öyle bir şey olur ki, umudunuz tekrar canlanır, filizlenir, yeşerir. 
Nedir umudunuzu kıran 
Kıymet bilmemek, maziyi tümüyle silip atmak, tarihin kendisiyle başladığını sananları görmek... 
Vefasızlık 
Elbette zaman her şeyi değiştirecek, insanlar göçüp gidecek, yeni olaylar yaşanacak, ama bunlar her şeyi reddetmenin, unutmanın, yaşanmamış saymanın sebebi olabilir mi 

İNSANIN umutsuzluğu, karamsarlığı bir olayla aydınlanabilir. 
Televizyonda "Cennet Mahallesi" diye bir komedi var oyunun başrol oyuncularından biri Klarnetçi Yunus Müjdat Gezen , bir gün televizyonda meşhur Klarnetçi "İsmet Baba"nın hastalandığını, Şile Devlet Hastanesi'nde yattığını öğrenir. "Klarnetçi İsmet Baba" aslında tiyatro oyuncusu İsmet Ay'dır, aylardan beri Şile Devlet Hastanesi'nde yatmaktadır. "Cennet Mahallesi" toplanır, hep birlikte İsmet Ay'ı, "Klarnetçi İsmet Baba"yı ziyarete giderler, geçmiş olsun, derler. 

İŞTE bu bir vefa örneğidir, İsmet Ay'ın ne kadar sevindiğini anlatmaya gerek var mı 
İsmet Ay'ın eski dostları, arkadaşları, onu televizyonda görmenin mutluluğunu yaşarlar. 
Dedik ya, umut kolay kolay kaybedilmiyor, bu olay dahi insanı insan yapan hasletlerin, bütün kötülüklere rağmen kaybolmadığını göstermiyor mu 

1970 ile 1980 arasındaki olayların hikayeleri yazıldı, romanları yazıldı, şiirleri yazıldı, anılar kitaplık doldurdu. Hele Gün Zileli'nin anıları... İnsan, okumakla doyamaz. 
Lakin bu dönemin filmleri öyle çok çekilmedi. Bizim hatırladığımız, Bozcaada'da çekilen, Tarık Akan'la türkücü Zara'nın oynadığı "Eylül Fırtınası" belki bir iki tane daha vardır... 
O dönemin anılarını okuyunca hep sinema ve televizyonu düşünürdük, niye bu anılar yansıtılmaz, diye... 

"KANAL D"de yeni başlayan "Çemberimde Gül Oya" dizisini bu duygularla seyrettik. Çağan Irmak'ın senaryosunu yazıp yönettiği dizi, o dönemi, sıradan, kavga dövüş, vurdu kırdı öldürdü gibi, ilkel bir yaklaşımla değerlendirmiyor. 
Mesela dizinin ilk bölümünde bir mezarlık sahnesi var ki Halk için, devrim yapmak isteyen devrimci gençleri, halk kovalıyor. 
Çağan Irmak, o dönemin en önemli çelişkisini yakalamış... 
"Çemberimde Gül Oya" senaryosuyla, yönetimiyle, oyuncularıyla çekimiyle başarılı bir dizinin belirtilerini taşıyor. 

VE bir reklam... 
Adam, uzun bir merdivenle apartmanın cephesinde bir şeyler yapıyor ya pencere siliyor ya da onarıyor. Birden altındaki merdiven kayıyor, adam pencerenin kenarına tutunup asılı kalıyor, kazayı gören bir kız çığlık atarak sokağa koşuyor... 
Niçin koşuyor 
Adama yardım etmek için sanıyorsanız, yanılıyorsunuz kız, adamın altında duran otomobilini kurtarmak için koşuyor, düşüp de tavanı çökertmesin diye... 
Çünkü bilmem ne marka otomobil kullananlar arabalarına çok düşkünmüş 
İnsaf Mal canın yongasıdır, derler ama insan bu kadar da zalim olur mu 
Niye olmasın 
Osetya'daki katliamı kimler yaptı 
Vahşi hayvanlar mı 



</TEXT>
</DOC>
