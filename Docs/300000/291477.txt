<DOC>
<DOCNO> 291477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sonspo07.html </URL>
<DATE> 2004/11/23/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
İnönü'deki cinayet İspanyol basınında 
</HEADLINE>
<TEXT>

     Mehmet ÇİFTÇİ BARCELONA, DHA 

BEŞİKTAŞ-Çaykur Rizespor maçında lise öğrencisi 16 yaşındaki Cihat Aktaş'ın tribünde bıçaklanarak öldürülmesi İspanya basınında geniş yer alırken, gazeteler, İstanbul'da daha önce de Leeds United'li 2 taraftarın öldürüldüğünü hatırlattı. 
     Dünyada spor karşılaşmalarında bu tür olayların giderek yaygınlaştığına değinen İspanyol gazeteler Türkiye'nin futboldaki şiddetin sık sık yaşandığı ülkelerin başında yer aldığını yazdı. Türkiye de 2000 yılında UEFA Kupası yarı final maçında Galatasaray Leeds United maçında da 2 İngiliz taraftarının bıçaklanarak öldürüldüğünü hatırlatan İspanyol medyası bu ülkede şiddetin önüne geçilemediğini yazdı. 
     Marca gazetesi, Del Bosque'nin takımı Beşiktaş'ta 16 yaşındaki bir taraftarı öldürdüler' başlığı ile verdiği haberinde, futboldaki şiddetin önüne geçilebilmesi için tüm dünyanın ortak hareket etmesi gerektiğini vurguladı. 
     Diario As gazetesi de, Taraftara ölüm ilk yarının bitiminde geldi' başlığındaki haberinde, iki İngiliz taraftarın da 4 yıl önce İstanbul'da bıçaklanarak öldürüldüğüne dikkat çekerek, Türk devletinin bunun önüne geçebilmesi için acilen harekete geçmesi çağrısında bulundu. 
     El Mundo gazetesi spor sayfasında büyük puntolarla verdiği haberinde Taraftarı bıçaklayarak öldürdüler' başlığını kullandı. Gazete, ölen taraftarın Del Bosque'nin takımı Beşiktaşlı olduğuna da değinen gazete, polisin olayın hemen ardından başlattığı soruşturma ile faillerin yakalanmasının başarı olduğunu ve suçluya en ağır ceza verilmesinin de gündemde olduğunu belirtti. 
     El Periodico gazetesi ise, İstanbul'da futbolda şiddet gecesi' başlığı ile haberi okuyucularına duyurdu. El Periodico, diğer İspanyol gazeteler gibi Türkiye de futbolda şiddetin tırmandığına dikkat çekerek, iki İngiliz taraftarının da İstanbul'da bıçaklanarak futbol adına hayatlarını kaybettiğine yer verdi. 
     ABC gazetesi ise, Futbolda şiddettin bir günlük blançosu Türkiye'de 1 ölü, Sırbıstan-Karabağ'da 25 yaralı' başlığını kullandı. Gazete, Türkiye'de Beşiktaş-Çaykur Rizespor maçında bir taraftar bıçaklanarak öldürülürken Sırbıstan Karabağ'da aynı gün Buducnost-Kızılyıldız Belgrad maçının savaş alanına döndüğünü ve 25 taraftarın yaralandığını yazdı. 

     
</TEXT>
</DOC>
