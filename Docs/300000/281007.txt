<DOC>
<DOCNO> 281007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/son/sonspo16.html </URL>
<DATE> 2004/10/17/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Sakaryaspor'da üç puan sevinci... 
</HEADLINE>
<TEXT>

     Sakaryaspor'da, Ankaragücü karşısında elde edilen galibiyetin sevinci yaşanıyor. 
     Sakaryaspor Teknik Sorumlusu Şaban Yıldırım, AA muhabirine yaptığı açıklamada, Ankaragücü karşısında sezonun ilk galibiyetini aldıklarını hatırlatarak, ''Kazanılan üç puan gelecek haftalar için büyük önem taşıyor. Kötü futbolla üç puan aldık. Fakat oyun olarak da daha iyi duruma geleceğiz'' dedi. 
     Sergilenen futbolun kimseyi memnun etmediğini belirten Yıldırım, ''Bizim kapasitemiz bu değil. Sezon başından beri oynadığımız en kötü futbol. Fakat sonuca baktığımızda arzuladığımız bir galibiyet var. Galibiyetle futbolcuların üzerindeki baskı azaldı. Artık daha güzel futbol sergileyebiliriz'' diye konuştu. 
     Yıldırım, Fenerbahçe maçının hazırlıklarına yarın başlayacaklarını kaydetti. 
     
</TEXT>
</DOC>
