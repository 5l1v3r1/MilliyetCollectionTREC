<DOC>
<DOCNO> 276277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sonspo23.html </URL>
<DATE> 2004/09/30/ </DATE>
<TIME> 22.52 </TIME>
<AUTHOR>  </AUTHOR>
<HEADLINE>
Beşiktaş 1 - Bodo Glimt 0 maç bitti 
</HEADLINE>
<TEXT>

     Beşiktaş, Norveç'in Bodo Glimt takımıyla oynadığı UEFA Kupası 1. tur rövanş maçını 1-0 kazanarak, grup maçlarına yükseldi. 
     İkinci yarıya Carew'in yerine Sergen ve İbrahim Akın'ın yerine Tümer'i alarak başlayan Beşiktaş, ilk yarıdan tamamen farklı bir görüntü ortaya koydu. Sergen ve Tümer takıma hareketlilik getirirken, siyah-beyazlılar ilk dakikadan itibaren oyunun kontrolünü eline geçirdi. Organize ataklar yapan ve rakibini adeta bunaltan ''Kara kartallar'', ceza alanı içinde iyi pas ve şut tercihi yapamadı. 70. dakikadan itibaren hızı kesilen Beşiktaş, rakibinin oyunda dengeyi kurmasını önleyemedi. Skoru korumak amacıyla savunma güvenliğini ön planda tutan ''Kara kartallar'', açık vermeyip rakibine gol şansı tanımadı. Son dakikalarda defans güvenliğini bırakan rakibi karşısında gol pozisyonları da üreten siyah-beyazlılar, başka gol atamamalarına rağmen sahadan 1-0 galip ayrılarak, UEFA Kupası'nda bir üst tura çıkıp grup maçları oynamaya hak kazandı. 
     Bodo Glimt ise ikinci yarının ilk 25 dakikasında Beşiktaş'ın baskısı ve etkili oyunu karşısında bocaladı. Konuk ekip 70. dakikadan sonra oyunda dengeyi kurup, beraberlik golü bulmak için Beşiktaş kalesine yüklendi. Norveç ekibi gol atmayı başaramadı v UEFA Kupası'ndan elendi. 
     
     İLK YARI 

     19. dakikada İbrahim Üzülmez'in soldan ortasında, Ahmed Hassan ceza alanı içinde boş pozisyonda topa kafayı vurdu. Meşin yuvarlak kaleci Horn'da kaldı. 
     21. dakikada Beşiktaş ceza alanı içinde Ahmet Yıldırım'ın kafayla yaptığı hatalı geri pasta, kaleci Ramazan'ı yanıltan top yan direği sıyırarak kornere çıktı. 
     36. dakikada Fatih'in sağ kanattan yaptığı ortada, İbrahim Akın'ın ceza alanı içinden şutunda top yandan auta gitti. 
     39. dakikada ani gelişen Beşiktaş atağında, Ahmed Hassan sağdan ceza alanına girerek şutunu attı. Kaleci Horn topa 2 hamlede sahip oldu. 
     42. dakikada Beşiktaş'ın yaptığı serbest vuruş organizasyonunda, Ahmet Yıldırım topu Pancu'ya, Rumen futbolcu da İbrahim Akın'ın önüne bıraktı. Bu futbolcunun ceza yayı içinden sert şutunda top yandan auta çıktı. 
     45. dakikada Ahmet Yıldırım'ın soldan ortasında, Pancu'nun ceza alanı içinden sert şutunda top kaleci Horn'dan döndü. Dönen topu iyi takip eden İbrahim Üzülmez, yerden sert bir vuruşla meşin yuvarlağı filelere göndererek ilk yarının skorunu belirledi 1-0 
     
     İKİNCİ YARI 

     49. dakikada Tayfun'un sağdan ortasında, topla ceza alanı içinde buluşan Ahmed Hassan'ın vuruşunda meşin yuvarlak üstten auta gitti. 
     51. dakikada Johanson'un ceza alanı içinden sert şutunda, top yandan auta çıktı. 
     52. dakikada Tayfun'un ceza alanı dışından sert şutunda, top az farkla yandan auta gitti. 
     78. dakikada soldan ceza alanı giren Tümer'in ortasında, Sergen altıpasta vurdu, top üstten auta gitti. 
     83 dakikada Steinback'ın ceza alanı içinden şutunda, top üstten auta gitti. 
     88. dakikada Tümer'in ceza alanı dışından plase vuruşunda, top yandan auta çıktı. 
     89. dakikada yine Tümer'in ceza alanı dışından sert şutunda, bu kez kaleci Horn topu kornere yumrukladı. 
     90. dakikada Beşiktaş mutlak bir golden oldu. Juanfran'ın pasında ceza alanının sağ kanadında topla buluşan Pancu, meşin yuvarlağı müsait durumdaki Ahmed Hassan'ın önüne bıraktı. Bu futbolcunun boş pozisyondaki şutunda top kaleci Horn'dan döndü. Dönen topa Ahmed Hassan ikinci kez dokunamadı. 
     KÜNYE 
     

BEŞİKTAŞ 1 - BODO GLIMT 0 Stat BJK İnönü Hakemler Victor Jose Esquinas Torres xxx, Juan Carlos Yuste Jimenez xxx, Pedro Medina Hernandez xxx İspanya Beşiktaş Ramazan xx, Fatih xx, İbrahim Toraman xxx, Çağdaş xxx, İbrahim Üzülmez xxx, Ahmed Hassan xx, Tayfun xx, Ahmet Yıldırım xx Dk. 86 Juanfran , İbrahim Akın x Dk. 46 Tümer xx , Pancu xx, Carew x Dk. 46 Sergen xxx Bodo Glimt Horn xx, Paulsen x Dk. 84 Brekke , Cato Hansen xx, Kjolner xx, Halvorsen xx, Christian Berg xx, Runar Berg xx, Theting xx, Andre Hanssen x Dk. 72 Olsen , Bjorkan x Dk. 77 Steinbakk , Johanson xx Gol Dk. 45 İbrahim Üzülmez Sarı kart Dk. 44 Çağdaş Beşiktaş      
</TEXT>
</DOC>
