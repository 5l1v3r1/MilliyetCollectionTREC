<DOC>
<DOCNO> 296747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/spor/spo09.html </URL>
<DATE> 2004/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim Raporu 
</HEADLINE>
<TEXT>


Milliyet 39 federasyona talip, 105 adayı tanıtıyor 


Sandık başına 

102 aday yarışıyor 
GENÇLİK ve Spor Genel Müdürlüğü bünyesinde bulunan 39 federasyonun 4 yıllığına patronluğunu yapacak federasyon başkanları bugün seçilecek. 107 kişiyle başlanan ancak 5 kişinin çekilmesiyle 102 adayın mücadele edeceği seçimler, Türkiye genelinde saat 09.00'da başlayacak ve 16.00'da sona erecek. 15 bin 310 delegenin oy kullanacağı seçimlerde 69 kişi tüm branşlarda başkanı belirleme hakkına sahip olacak. 

Seçim merkezi kuruldu 
BEYZBOL ve Modern Pentatlon federasyonları 70'er delege ile en az oya sahip dallar olurken, Tekvando'da başkan 2 bin 263 delege ile seçilecek. Delege sayısına göre Tekvando'yu, bin 571 ile Karate, bin 100 ile Judo, bin 28 ile Halk Oyunları izleyecek. Seçim sonuçlarının hızlı bir şekilde kamuoyuna duyurulması için Gençlik ve Spor Genel Müdürlüğü tarafından Aktif Metropolitan otelinde seçim merkezi oluşturulacak. 

YÜZME, ATLAMA ve SUTOPU 

ADI SOYADI Haluk Toygarlı 
DOĞUM YERİ VE YILI İstanbul 1947 
EĞİTİMİ İstanbul Üniversitesi Tıp Fakültesi 
MESLEĞİ Doktor 
YABANCI DİL İngilizce, Almanca 
SLOGANI Yüzme, atlama, sutopu ve senkronize yüzmeyi kurumsallaştıracağız ve tabana yayacağız. 
YAPTIĞI SPORLAR Yüzme Lisanslı , Sutopu Lisanslı 
ULUSLARARASI GÖREVLERİ LEN yönetim kurulu üyesi, LEN Sutopu Bölümü Başkanı, Akdeniz Yüzme Birliği yönetim kurulu üyesi 
PROJE VE HEDEFLERİ "1986 yılından bu yana başkanlığı yürütüyorum. Bir dönem daha bu göreve talip olmamın nedeni uluslararası alanda, özellikle olimpiyatlarda başarıyı yakalayabilmek. Federasyon kapsamında olan yüzme, atlama, sutopu ve senkronize yüzmenin geniş tabana yayılmasına yardımcı olacağız. Elit sporcuların eğitimini ve geliştirilmesini temin edeceğiz. Bu dallarda Avrupa, Dünya ve Olimpiyat platformunda başarının yakalanabileceği şartları oluşturacağız. Özel ve kamu kurum ve kuruluşları ile işbirliğine giderek branşa sponsor çekeceğiz. Özerkliğe geçiş için gerekli altyapıyı oluşturduktan sonra en kısa zamanda bu statüyü kazanacağız." 

ADI SOYADI Emin Gökalp Baş 
DOĞUM YERİ VE YILI Eskişehir 1955 
EĞİTİMİ Marmara Üniversitesi Diş Hekimliği Fakültesi 
MESLEĞİ Diş Hekimi 
YABANCI DİL Almanca, İngilizce 
SLOGANI Tüm gençler yüzmeye 
YAPTIĞI SPORLAR Yüzme 
PROJE VE HEDEFLERİ "Uzun yıllardır çeşitli kademelerde hizmet verdiğimi yüzme sporuna artık başkan olarak katkıda bulunmak istediğim için bu kararı verdim. Branşımızın sorunlarını ve çözüm yollarını biliyoruz. Oluşturacağımız yeni federasyon yapısı ile camianın her kademesi arasındaki ilişkileri sağlayıp, ana hedefe yönlendireceğiz. Antrenörlüğü meslek haline getireceğiz, yabancı antrenörlerden yararlanacağız. Milli takım sporcusunu objektif ve bilimsel metodlarla seçeceğiz ve şaibelere son vereceğiz. 2008 Pekin'de başarıyı yakalamak için geniş çapta çalışmalara hemen başlayacağız. Lig programını değiştirip, bölgesel lig kuracağız. Tesis sayımızı artıracağız." 

ADI SOYADI Fikret Bulutçu 
DOĞUM YERİ VE YILI Giresun 1948 
EĞİTİMİ Ankara İktisadi ve Ticari İlimler Yüksekokulu 
MESLEĞİ Devlet Memuru 
YABANCI DİL İngilizce 
SLOGANI Projeli değişim, planlı gelişim 
YAPTIĞI SPORLAR Futbol 
ULUSLARARASI GÖREVLERİ LEN Yüzme Teknik Komite Üyesi, Akdeniz Yüzme Birliği teknik komite üyesi 
PROJE VE HEDEFLERİ "1976 yılından bu yana içinde bulunduğum branşın başkanlığına bilgi, tecrübe, hizmet anlayışı, camiayı tanıma ve tanınma, bürokrat deneyimi, tüm mesaimi ayırma imkanım dolayısıyla aday oldum. Kaliteden ödün vermeden hizmeti her zaman bir öncekinden daha iyiye ve ileriye taşıyacağız. Şeffaf, eşit, adil bir yönetimle sorumluluk bilinci içinde, yaratıcı, hizmete odaklanan, paylaşımcı ve katılımcı bir program izleyeceğiz. Öncelikli hedefimiz kurumsallaşmak. Teknik kurullar tarafından hazırlanacak makro plan çerçevesinde tüm ülke genelinde araştırma yapılacak. Önce Avrupa Şampiyonası'nda başarıya ulaşılacak, ardından Olimpiyat A barajı geçilecek." 

ADI SOYADI Gürkan Olguntürk 
DOĞUM YERİ VE YILI Lapseki 1945 
EĞİTİMİ Ankara Üniversitesi Tıp Fakültesi 
MESLEĞİ Doktor 
SLOGANI Takım çalışmasıyla başarıya ulaşmak 
YAPTIĞI SPORLAR Basketbol Lisanslı , Voleybol Lisanlı , Futbol, Tenis, Kayak, Yüzme 
PROJE VE HEDEFLERİ "Avrupa, Dünya Olimpiyat Oyunları'nda başarılı olacak sporcuların altyapısını oluşturmak, ülkemiz gençlerine yüzme sporunu sevdirmek, her tarafı denizlerle çevrili bir ülkede yüzme sporunu saygın bir branş yapmak için aday oldum. Federasyon bir takımdır. Bu inanıştan yola çıkarak profesyonel bir yönetimle tüm camianın katılımı sağlayarak hedeflerimize ulaşacağız. Çalışmalarımızın ülkemizin geleceğine bir yatırım olduğuna inanıyoruz. Kulüplerin hepsini destekleyip, bölge ayrımcılığı yapmayacağız. 4 yıllık süreç içinde 2008 Pekin'de sporcularımızın başarılı olması için planlı, programlı bir şekilde çalışacağız. Bölgesel ligi kuracağız." 

VÜCUT GELİŞTİRME, FITNESS, BİLEK GÜREŞİ 

ADI SOYADI Ahmet Okumuş 
DOĞUM YERİ VE YILI Van 1953 
EĞİTİMİ Çanakkale Meslek Yüksekokulu 
MESLEĞİ Gıda Teknikeri 
YABANCI DİL Almanca İngilizce 
SLOGANI Dürüstlük, başarı 
YAPTIĞI SPORLAR Vücut Geliştirme, Judo Lisanslı , Karate, Tekvando 
PROJE VE HEDEFLERİ "Birlikten kuvvet doğar felsefesiyle camiada barış, sevgi ve saygı birliğini temin etmek için bu yola girdim. Göreve geldiğimizde ilk başta ele alacağımız konu doping olacak. Azalan kulüp sayısını artırmak, lobi çalışmaları ile sporcularımızın haksızlığa uğramasını engellemek, camia içi ilişkileri birbirine inanan, güvenen bir aile modeline dönüştürmek, illerde seçkin işadamları ve sivil toplum örgütlerinin yardımlarını alarak sporculara destek sağlamak amacındayız." 

ADI SOYADI Kürşat Küçükler 
DOĞUM YERİ VE YILI Ankara 1975 
EĞİTİMİ Bilkent Üniversitesi İngiliz Dili ve Edebiyatı Bölümü 
MESLEĞİ Serbest 
YABANCI DİL İngilizce, Almanca, İspanyolca 
SLOGANI Katılımcı yönetim 
YAPTIĞI SPORLAR Vücut Geliştirme Lisanslı 
PROJE VE HEDEFLERİ "Vücut Geliştirme'yi katılımcı yönetim, camianın her bireyinden faydalanma esasları doğrultusunda yeniden layık olduğu yere yükseltmek için aday olduk. İkinci hedefimiz sporu doping belasından kurtarmak. Prestiji yeniden sağlayıp, ilgisizliği ortadan kaldıracağız. Şu an camiada etkin olan taraflı tutum imajını sileceğiz. Sporcuların haklarını teminat altına alacak bir dizi düzenleme yapacağız. Yeterli ehliyete sahip olmayan hakem ve idarecilerden camiayı temizleyip, gerçek eğitime önem vereceğiz." 

ADI SOYADI Mehmet Işılak 
DOĞUM YERİ VE YILI İzmir 1966 
EĞİTİMİ Kara Harp Okulu 
MESLEĞİ Emekli Subay 
YABANCI DİL Almanca 
SLOGANI Sporla ömür boyu sağlıklı ve mutlu yaşam 
YAPTIĞI SPORLAR Güreş, Judo Lisanslı , Vücut Geliştirme 
PROJE VE HEDEFLERİ "1988 yılında başladığım vücut geliştirme sporuna başkan olarak hizmet vermek istiyorum. Bu yüzden aday oldum. Göreve geldikten sonra bu branşın Türkiye geneline yayılması, uluslararası alanda başarıya ulaşılması için düzenlemeler yapacağız. Dopingin önüne kesinlikle geçeceğiz. Gençlerin daha iyi ortamlarda yetişmesini sağlayacağız. Özürlü vatandaşlarımızı yeniden sosyal hayata kazandırmak, öz güvenlerini artırmak amacıyla onlara yönelik faaliyetlerde bulunacağız." 

ADI SOYADI Teoman Gül 
DOĞUM YERİ VE YILI Niğde 1968 
EĞİTİMİ Hacettepe Üniversitesi 
MESLEĞİ Okutman 
YABANCI DİL İngilizce 
SLOGANI Vizyonu eşitlik, misyonu başarı, hedefi şampiyonluk olan vücut geliştirme, fitness ve bilek güreşine gönül verenler, yeni bir dönemde yeni bir anlayışla daha güzel günlere 
YAPTIĞI SPORLAR Vücut Geliştirme ve Bilek Güreşi 
PROJE VE HEDEFLERİ "Sporcularımızın dünyada hak ettiği yere ulaşması için elele, gönül gönüle vererek yönetici, teknik kadro, sporcusuyla birlikte prensipli, programlı ve bilimsel bir çalışma başlatacağız. Sporun en iyi şekilde tanıtılması, yaygınlaştırılması, eğitimin artması için düzenlemeler yapacağız. Dopingle mücadele edeceğiz, yasaklı ilaçların kesinlikle kullanılmaması gerektiğini anlatacak, kullananlar tespit edildiğinde en ağır sportif cezaları vereceğiz." 

SUALTI SPORLARI 

ADI SOYADI Harun Sevinç 
DOĞUM YERİ VE YILI Yozgat 1953 
EĞİTİMİ Ankara Devlet Mühendislik ve Mimarlık Akademisi 
MESLEĞİ Elektrik Mühendisi 
YABANCI DİL İngilizce, Fransızca 
SLOGANI Mavide çıtayı zirveye taşımak 
YAPTIĞI SPORLAR Masa Tenisi, Sualtı 
PROJE VE HEDEFLERİ "1993 yılından beri başkanlık görevimi sürdürüyorum. Bu görevi üstlendiğimizde sadece 115 olan lisanslı ve bröveli sporcu sayımız şu anda 60 bin civarında. Yeni dönemdeki çalışmalarımızla bu sayıyı 500 bine çıkarmak isteğindeyiz. Tabana yaymaya devam edeceğimiz branşımızın uluslararası alanda da söz sahibi bir konuma gelmesi için programlar yürüteceğiz. Dalış merkezlerinin sorunlarını çözeceğiz. " 

ADI SOYADI Atilla Baykal 
DOĞUM YERİ VE YILI İstanbul 1951 
EĞİTİMİ Marmara Üniversitesi Eczacılık Fakültesi 
MESLEĞİ Eczacı, Akümülatör imalatçısı 
YABANCI DİL İngilizce 
SLOGANI Temiz çevre, sağlıklı spor 
YAPTIĞI SPORLAR Sualtı sporları, amatör dalgıçlık Lisanslı 
PROJE VE HEDEFLERİ "1990 - 92 yılları arasında yaptığım başkanlığım döneminde başlattığım ancak devamı getirilmeyen projeleri yeniden hayata geçirmek için aday oldum. Spor adı altında canlıları yok etmek değil, her şartta doğayı ve canlıları korumak amacını ön plana çıkarıp sualtı görüntü avcılığı yarışmalarına devam edeceğiz. Turizm Bakanlığı ile işbirliği içine girip, milli park oluşturacağız. Başarıları ve çalışmalarıyla isim yapmış Yasemin Dalkılıç, Haluk Cecan ve Namık Ekin gibi kişilerin dünya üzerinde tanıtımı için çalışacağız." 

ADI SOYADI İnkılap Obruk 
DOĞUM YERİ VE YILI Kırşehir 1952 
EĞİTİMİ Ankara Devlet Mühendislik ve Mimarlık Akademisi 
MESLEĞİ Yüksek Mimar 
YABANCI DİL İngilizce 
SLOGANI Tertemiz sularda buluşmak 
YAPTIĞI SPORLAR İzcilik, Judo, Basketbol Lisanslı , Sualtı sporları 
ULUSLARARASI GÖREVLERİ Dünya Sualtı Federasyonu Sportif Komite üyesi 
PROJE VE HEDEFLERİ "Federasyonun koordinasyon görevi görmesini ve tarafsızlığı sağlayacağız. Üniversite kulüplerine özgün bir yapı vereceğiz. CMAS ile ilişkileri sağlıklı şekilde devam ettireceğiz. Dalış merkezlerinin sorunlarına çözüm üreteceğiz, Türkçe dalış terminolojisini oluşturacağız, dalış sigortalarını yaygınlaştıracağız. " 

TRİATLON 

ADI SOYADI 
Korhan Kılıçoğlu 
DOĞUM YERİ VE YILI İstanbul 1977 
EĞİTİMİ Bilgi Üniversitesi Uluslararası İlişkiler Bölümü 
MESLEĞİ İşadamı 
YABANCI DİL İngilizce, Almanca 
SLOGANI Genç triatloncular hedefimiz 2008 Pekin Olimpiyatları 
YAPTIĞI SPORLAR Tenis, Binicilik 
PROJE VE HEDEFLERİ "Triatlon Federasyonu kurulduğundan bu yana uluslararası ilişkilerini sağladım. 4 yıllık dönem içinde sporcu sayımızı artırmak, uluslararası alanda daha fazla madalya sayısına ulaşıp, olimpiyatlarda ülkemizi başarı ile temsil etmeyi gerçekleştireceğiz. Türkiye'nin her yerinde organizasyonlar yaparak halkımızı triatlon sporu ile tanıştırmayı, kulüp sayısını yükseltmeyi hedefliyoruz. Antrenör ve hakem eğitimine ağırlık vereceğiz." 

ADI SOYADI Ali Kartal 
DOĞUM YERİ VE YILI Bartın 1972 
EĞİTİMİ İTÜ Edebiyat Fakültesi Tarih Bölümü 
MESLEĞİ İşadamı 
YABANCI DİL İngilizce 
SLOGANI Hedefimiz 2008 Pekin 
YAPTIĞI SPORLAR Futbol, Masa Tenisi, Voleybol, Bisiklet, Yüzme 
PROJE VE HEDEFLERİ "Triatlonun ülkemizde tanınan ve sevilen bir branş haline gelmesini, uluslararası alanda da söz sahibi olmasını sağlamak için aday olduk. Ana hedefimiz uluslararası alanda ülkemizi başarıyla temsil edecek sporcuların yetişmesini sağlamak, 2008 Pekin olimpiyatlarına katılmak. Turizme önemli katkısı olan triatlonun bu yönünden yararlanarak kıyı şeritlerinde uluslararası organizasyonlar düzenleyeceğiz." 

ADI SOYADI Müfit Kaptanoğlu 
DOĞUM YERİ VE YILI Alanya 1959 
EĞİTİMİ İstanbul Devlet Mühendislik ve Mimarlık Akademisi 
MESLEĞİ İnşaat Mühendisi, Turizmci 
YABANCI DİL İngilizce 
SLOGANI Özerk federasyon, yurt çapında triatlon 
YAPTIĞI SPORLAR Yüzme, Tenis 
PROJE VE HEDEFLERİ "Triatlon sporunun yıllardan beri içindeki biri olarak sorunlarına çözüm bulacağıma inandığım için göreve talip oldum. Bugüne kadar sporcu sayısı geçmişe oranla artmasına rağmen nitelikli, elit sporcumuz çok az. Öncelikle bu sayının yükselmesine çalışacağız. Önümüzdeki ilk hedef 2008. Triatlonun tanıtılması için çeşitli organizasyonlar düzenleyeceğiz. Faaliyet gösterecek bölgelere yarışma şablonu dağıtacağız, gönüllülerin organizasyonlarda daha fazla katkı sağlamasını, halkın branş hakkında daha fazla bilgi sahibi olmasını gerçekleştireceğiz. 

ZİHİNSEL ENGELLİLER 

ADI SOYADI Tarık Bitlis 
DOĞUM YERİ VE YILI Elazığ 1956 
EĞİTİMİ Hacettepe Üniversitesi Fizik Tedavi ve Rehabilitasyon Yüksekokulu 
MESLEĞİ Fizyoterapist 
YABANCI DİL İngilizce 
SLOGANI Engelli vatandaşları sporla topluma kazandırmak 
uluslararası görevleri İnternatianol Engelli İnsanlar Avrupa sivil toplum örgütleri yönetim kurulu üyeliği, Özel Olimpiyatlar organizasyon danışma kurulu üyeliği 
PROJE VE HEDEFLERİ "1990 yılından bu yana engellilerde spor alanında çalışmaktayım. 4 yıl tüm engel gruplarının federasyon başkanlığını yürüttüm. Sporcu kitlesi, ayrılmaz parçaları aileleri ve eğitmenleri birlikte değerlendirilmedikçe onlara yönelik programlar desteklenmedikçe çağdaş bir uygulama ortamı yaratılamaz. Biz bunu sağlayacağız. Yeniden göreve gelirsek 6 bine ulaşan sporcu sayısını 15 bine çıkartmayı hedefliyoruz. " 

ADI SOYADI Muhammed Abdullah Tuncay 
DOĞUM YERİ VE YILI Elazığ 1972 
EĞİTİMİ Erciyes Üniversitesi Beden Eğitimi ve Spor Bölümü 
MESLEĞİ Spor Uzmanı 
YABANCI DİL İngilizce 
SLOGANI Yaşama sevincimiz 8. renk 
YAPTIĞI SPORLAR Hentbol Lisanslı , Atletizm, Futbol, Bowling, Voleybol, Tenis 
PROJE VE HEDEFLERİ "Tüm zihinsel engelli sporculara ulaşıp spor eğitimini vermek, geleceğin başarılı sporcularını yetiştirmek, spor yapacakları ortamı sağlamak, bu alanda eğitimciler yetiştirmek amacıyla aday oldum. 4 yılın sonunda Türkiye'de 30 bin çocuğa spor yaptırmak, engelleri sporla aşmak en büyük hedefimiz." 


</TEXT>
</DOC>
