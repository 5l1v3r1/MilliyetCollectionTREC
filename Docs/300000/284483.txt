<DOC>
<DOCNO> 284483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sontur65.html </URL>
<DATE> 2004/10/29/ </DATE>
<TIME> 22.11 </TIME>
<AUTHOR>  </AUTHOR>
<HEADLINE>
Binannın çatlayan kolonları panik yarattı 
</HEADLINE>
<TEXT>

     Konya'da 2 kolonunun çatladığı fark edilen 5 katlı bir bina, güvenlik nedeniyle boşaltıldı. 
     Alınan bilgiye göre, Selçuklu İlçesi Seraser Sokak'ta bulunan Altınbaşak Sitesi'nin 5 katlı B blokunun zemin katında bulunan Demir Hediyelik Eşya'nın çalışanları, mal sayımı için dükkana geldi. 
     Binayı ayakta tutan ana kolonlardan 2'sinin çatladığını fark eden çalışanlar, durumu itfaiye ve polise bildirdi. Çatlayan kolonlar arasından demirlerin göründüğü belirtildi. 
     Olay yerine gelen polis, güvenlik nedeniyle binayı boşalttı. Bina sakinleri panik yaşarken, kolonları incelemek üzere Konya Büyükşehir Belediyesi'nden uzman ekip beklendiği bildirildi. 
     Konya Büyükşehir Belediye Başkanı Tahir Akyürek ve Selçuklu Belediye Başkanı Adem Esen de binanın bulunduğu yere geldi. Akyürek ve Esen, panik yapılmamasını isteyerek, olayda ölen ya da yaralananın olmadığını söylediler. 
     Gece boyunca binaya giriş izni verilmeyeceği, inceleme yapıldıktan sonra açıklama yapılacağı öğrenildi. 
     
</TEXT>
</DOC>
