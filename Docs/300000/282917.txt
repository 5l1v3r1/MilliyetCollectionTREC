<DOC>
<DOCNO> 282917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sondun29.html </URL>
<DATE> 2004/10/24/ </DATE>
<TIME> 22.43 </TIME>
<AUTHOR>  </AUTHOR>
<HEADLINE>
Ensar El Sünnet "Erbil polis müdürünü öldürdük" 
</HEADLINE>
<TEXT>

     Irak'ta, ''Elsar El Sünnet Ordusu'' adlı örgütün, Erbil kentinin polis şefini öldürdüklerini ileri sürdüğü belirtildi. 
     Örgüt, kendi internet sitesinde yayınladığı açıklamada, Albay Tah Ahmed'i öldürdüklerini ileri sürdü. 
     Doğruluğu kanıtlanamayan açıklamada, örgüt, Irak Kürdistan Demokrat Partisi IKDP lideri Mesud Barzani'yi de öldürme tehdidinde bulundu. 
     Bu arada, Iraklı Şii lider Ayetullah Ali Sistani'nin bir temsilcisine başkent Bağdat'ın güneydoğusundaki Numaniye bölgesinde suikast girişimde bulunulduğu bildirildi. 
     Sistani'nin temsilcisi Habib El Hatib'in kardeşi Muhammed Said El Hatib, camiye gittikleri sırada silahlı 3 kişinin ateş açtığını, ancak saldırganların Habib El Hatib'i vuramadıklarını belirtti. 
     Said El Hatib, bu kişilerin ''Elsar El Sünnet Ordusu'' olarak bilinen örgüt bir araca binerek kaçtıklarını söyledi. 
     
</TEXT>
</DOC>
