<DOC>
<DOCNO> 280715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sonsiy29.html </URL>
<DATE> 2005/03/15/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Mumcu'nun ekibine tasfiye 
</HEADLINE>
<TEXT>

     Kültür ve Turizm Bakanlığı'nda eski Bakan Erkan Mumcu'nun ekibi tasfiye ediliyor. 
     Atilla Koç'un Kültür ve Turizm Bakanı olarak atanmasının ardından eski Bakan Erkan Mumcu ile birlikte görev yapan bürokratlara yönelik görevden almalar sürüyor. 
     Mumcu'nun istifasından, bu güne kadar Müsteşar Yardımcıları Nadir Alpaslan ve Nihat Gül, Sinema ve Telif Hakları Genel Müdürü Abdurrahman Çelik, Araştırma ve Eğitim Genel Müdürü Mahmut Evkuran, Döner Sermaye İşletmeleri Merkez Müdürü Salih Uzun, Basın ve Halkla İlişkiler Müşaviri Şükrü Demiryürek, APK Başkanı Gülser Bayar görevden alındı. 
     Bakanlığa, Müsteşar Yardımcısı olarak Sümer Holding Genel Müdürü Ahmet Kara ve Mustafa Büyük atandı. 
     
</TEXT>
</DOC>
