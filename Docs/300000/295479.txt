<DOC>
<DOCNO> 295479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sondun25.html </URL>
<DATE> 2004/12/07/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Metin Kaplan davası başladı 
</HEADLINE>
<TEXT>

     Almanya'da, Türkiye'ye gönderilen İslami Cemiyet ve Cemaatleri Birliği İCCB yöneticisi Metin Kaplan'ın sınır dışı edilmesinin yasal olup olmadığının karara bağlanacağı davaya Leipzig kentindeki Federal İdare Mahkemesi'nde başlandı. 
     Kaplan'ın Alman avukatı Ingeborg Naumann, duruşmada yaptığı konuşmada, Kaplan'ın, prostat kanseri olduğu için Türkiye'ye gönderilmesini yasal açıdan uygun görmediğini belirtti. 
     Naumann, Türkiye'de Kaplan'ın haklarının ihlal edilmesinden endişe ettiğini söyledi. 
     Kaplan'ın sınır dışı edilmesinin yasal olup olmadığı konusunda bugün karar alınması bekleniyor. 
     Köln İdare Mahkemesi'nin, Kaplan'ın, hakkında alınan sınır dışı kararına karşı temyize gitme hakkı bulunmasına rağmen bu süre içinde sınır dışı edilebileceğine karar vermesinden sonra Kaplan tutuklanarak özel bir uçakla Türkiye'ye gönderilmişti. 
     
</TEXT>
</DOC>
