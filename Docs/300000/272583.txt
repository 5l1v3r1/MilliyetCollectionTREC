<DOC>
<DOCNO> 272583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/yazar/pulur.html </URL>
<DATE> 2004/09/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
O adam işte bu adam 
</HEADLINE>
<TEXT>


"FAHRENHEIT 9 11" filmini seyrederken, birden karşımıza çıkan adama "Ha, demek bu adammış " deyiverdik... 
Demek bu adammış 

DEMEK bu adam, iki gazeteciyi Amerika'ya çağırıp "Sizinkiler halt etti, özür dilesinler " diyen adammış... 
Demek bu adam "Türkiye beni düş kırıklığına uğrattı, Irak'ın özgürleşmesini zorlaştırdı, dünyanın en kötü diktatörüyle anlaşmaya çalıştı" diyen adammış... 
Demek bu adam "Eğer yeni sayfa açılacaksa, Türkiye, evet hata yaptık duyarlı davranmalıydık, demesini bilmelidir" diyen adammış... 

DEMEK bu adam "Irak'a asker gönderilmesine imk n veren tezkereye Türk Silahlı Kuvvetleri sahip çıkmadı" diyen adammış... 
Demek bu adam "Türk kamuoyu ve hükümetinde Irak'ta olup bitenleri anlamayanlar vardı" diyen adammış... 
Demek bu adam "Türkler, Amerika'nın ezilen insanları koruyup daha güzel bir yere getirmesine yardımcı olmalıydım, demeleri gerekirdi" diyen adammış... 

DEMEK bu adam "Irak'a asker göndermemekle Türkiye bizden daha fazla bedel ödedi, ekonomik paket daha büyük olabilirdi" diyen adammış. 
Demek bu adam "Eğer ben Türk olsaydım, son zamanlarda ne yaşamışsak yaşayalım, Türkiye'nin güçlü dostu ve müttefiki Amerika'dır, derdim" diyen adammış... 

EVET, bu adam o adamdı... 
Eğer, bu adama ve yerli borazanlarına kansaydık, Irak'tan al bayrağa sarılı şehit tabutları geldikçe "Biz bu adamın aklına uyup Mehmetçik'i oralara gönderdik" diye kahrolacaktık. 

KİMDİ bu adam 
Tanımak mı istiyorsunuz 
Michael Moore'un "Fahrenheit 9 11" filmine gidin, saçını taramak için tarağını ağzına sokup yalayarak tükürükleyen, hatta avucunu tükürükleyip saçına süren adamı görün... 
İşte bu adam, o adamdır. 
Pis adam x 

x Adamın adı P. Wolfowitz, görevi ABD Savunma Bakan Yardımcısı. 



</TEXT>
</DOC>
