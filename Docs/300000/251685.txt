<DOC>
<DOCNO> 251685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sonsiy09.html </URL>
<DATE> 2004/06/29/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Ankara Valisi Öğretmenlerin görev yeri değiştirilmedi... 
</HEADLINE>
<TEXT>

     Ankara Valisi Yahya Gür, Noterler Birliği İlköğretim Okulu'nun müdürünün görevinden alındığını, 18 öğretmenin görev yerlerinin değiştirilmediğini belirterek, bu kişiler hakkında disiplin cezası uygulanmasıyla ilgili sürecin devam edeceğini bildirdi. 
     Gür, yaptığı yazılı açıklamada, Noterler Birliği İlköğretim Okulu'nda, Milli Eğitim Bakanlığı müfettişlerince başlatılan soruşturmanın tamamlandığını belirtti. 
     Müfettişlerin raporlarında, okul müdürü hakkında, görevinden alınması ve disiplin cezası uygulanması teklifi getirildiğini anlatan Gür, bu karar çerçevesinde, müdürün görevinden alındığını ve disiplin cezası uygulanması için sürecin başlatıldığını kaydetti. 
     Müdür yardımcılarından biri hakkında getirilen görev değişikliği teklifinin kişinin emekliye ayrılması ile uygulanamadığını ifade eden Gür, diğeri hakkında ise herhangi bir idari teklifin getirilmediğini bildirdi. 
     Gür, bu arada 20 öğretmen hakkında disiplin cezası uygulanması ve 19'u hakkında yer değişikliği önerisinin getirildiğini belirterek, şunları kaydetti 
     ''Yaptığım değerlendirmede, 18 öğretmenin görev yerlerinde kalmalarının yararlı olacağı kanaatine vardım. Ancak ilgili öğretmenler hakkında disiplin cezası uygulanmasıyla ilgili süreç devam edecektir.'' 

     
</TEXT>
</DOC>
