<DOC>
<DOCNO> 271768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sontur03.html </URL>
<DATE> 2004/09/14/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
35 yıl sonra gelen nikah... 
</HEADLINE>
<TEXT>

     DHA 
TEKİRDAĞ'ın Çerkezköy İlçesi'nde 35 yıldır nikahsız yaşayan Gülizar Koçan ve Erdem Yangöz, Çerkezköy Belediyesi'nin düzenlediği törende nikah memuruna evet' dedi. 
     Çerkezköy Belediyesi tarafından düzenlen toplu nikah töreninde 9 çifte nikah kıyıldı. Bu 9 çiftin arasında, 35 yıldır birlikte yaşayan 8 çocuk ve 5 torun sahibi olan 55 yaşındaki Erdem Yangöz ile yaşındaki Gülizar Koçan da yeraldı. 
     35 yıl önce İstanbul'dan gelip Tekirdağ'ın Çerkezköy İlçesi'ne yerleşen Erdem Yangöz, burada tanıştığı Gülizar Koçan'la nikahsız yaşamaya başladı. Çift maddi imkansızlıklar ve ihmal yüzünden bir türlü nikah kıyamadı. 35 yılda 8 çocuk ve 5 torun sahibi olan çift, çocuklarının ve torunlarının resmi dairelerdeki işlerinde zorluk çıkınca nikah kıymaya karar verdi. 
     Çerkezköy Belediyesi'nin düzenlediği toplu nikah şöleninde evlenen Gülizar ve Erdem Yangöz, 35 yıldan sonra ellerinde evlenme cüzdanı dansetti. Çift, "Nikahsız yaşadığımız dönemde çocuklarımızın okul kaydı gibi işlerde çok zorluk çektik. Derken torunlarımız oldu ve aile genişledikçe işler içinden çıkılmaz bir hal aldı. Biz de belediyenin toplu nikah törenini fırsat bilerek nikah kıydık'' dedi. 
     
</TEXT>
</DOC>
