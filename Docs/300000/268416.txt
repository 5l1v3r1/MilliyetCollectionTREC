<DOC>
<DOCNO> 268416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sondun50.html </URL>
<DATE> 2004/09/02/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Kuzey Osetya'da rehin olan 3 Türk'ten 2'si serbest bırakıldı 
</HEADLINE>
<TEXT>

     Rusya'nın NTV televizyonu, teröristlerin Kuzey Osetya'da bir okulda rehin aldığı yüzlerce kişi arasında bulunan üç Türkten ikisinin serbest bırakıldığını bildirdi. 
     NTV televizyonu yetkilileri, bölgedeki kaynaklarının verdiği bilgiye göre, Seyfi Doğan adlı Türkle evli olan Anetta Gadiava Doğan'ın 1 yaşındaki kız çocuğu Milena'yla birlikte serbest bırakıldığını söyledi. 
     Yetkililer, çocuklarıyla serbest bırakılan kadınlardan bazılarının okulda ikinci çocuğu olduğunu, bu yüzden tekrar okula döndüklerini ifade ederek, okula dönenler arasında Anetta Gadiava Doğan'ın olup olmadığının bilinmediğini kaydetti. 
     Rehin alınan Türk vatandaşlarının İstanbul'daki akrabası Danış Akpolat, AA muhabirine, dayısı Seyfi Doğan'ın Anetta Gadiava Doğan ile Türkiye'de tanışarak evlendiğini, Türkiye'de bir süre kaldıktan sonra Kuzey Osetya'ya yerleşen ailenin 8 yaşında Alana ve 1 yaşında Milena adlı 2 kız çocukları bulunduğunu söylemişti. 
     
</TEXT>
</DOC>
