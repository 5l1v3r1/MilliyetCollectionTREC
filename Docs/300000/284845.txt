<DOC>
<DOCNO> 284845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/soneko03.html </URL>
<DATE> 2004/10/31/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Babacan Yeni 3 yıllık programı hazırlıyoruz 
</HEADLINE>
<TEXT>

     Devlet Bakanı Ali Babacan, yeni 3 yıllık ekonomi programı hazırladıklarını belirterek, ''Hazırlıklarımız son aşamaya geldi. İnşallah, 1 Aralık 2004'e kadar tamamlayıp teslim edeceğiz'' dedi. 
     Eşi Zeynep, çocukları Kerem ve Fatma Dilara ile birlikte Şanlıurfa'da bulunan Babacan, Şanlıurfa Valiliği'nce Vilayet Konukevi'nde onuruna verilen Sıra Gecesi'ne katıldı. 
     Burada gazetecilerin sorularını yanıtlayan Babacan, hükümet olarak, AB sürecinde yoğun bir dönem geçirdiklerini söyledi. 
     AB sürecinde en çok Başbakan Recep Tayyip Erdoğan ile Dışişleri Bakanı ve Başbakan Yardımcısı Abdullah Gül'ün yorulduğunu ifade eden Babacan, şöyle devam etti 
     ''Sayın Başbakanımız Erdoğan, Roma'da, AB Anayasası'na imza atan 28 liderden biri oldu. Türkiye bu yoğun çalışmalar sonunda güzel bir yere varıyor. Biz de arkadaşlarımızla ekonomi ağırlıklı çalışıyoruz. Yeni 3 yıllık ekonomi programı hazırlıyoruz. Son aşamaya geldi, inşallah 1 Aralık 2004'e kadar tamamlayıp teslim edeceğiz'' Babacan, yoğun bir mesainin ardından fırsat buldukça milletvekilleriyle birlikte illeri ziyaret ettiklerini belirterek, bölgelerin sorunlarını bu şekilde tespit ederek, yakından takip etme fırsatı bulduklarını kaydetti. 
     
</TEXT>
</DOC>
