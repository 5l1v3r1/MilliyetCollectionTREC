<DOC>
<DOCNO> 290488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sontur17.html </URL>
<DATE> 2004/11/20/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Bursa'da lodos... 60 kişi karbonmonoksit gazından zehirlendi... 
</HEADLINE>
<TEXT>

     Bursa'da dün akşamdan beri etkili olan şiddetli lodos yaşamı olumsuz etkiliyor. 
     Lodos nedeniyle sobadan sızan karbonmonoksit gazından etkilenen yaklaşık 60 kişi, çeşitli hastanelerde tedavi altına alındı. 
     AA muhabirinin aldığı bilgiye göre, akşam başlayan ve sabah saatlerinden itibaren sağanak yağışla birlikte etkisini sürdüren lodosun hızı zaman zaman 54 kilometreye ulaşıyor. 
     Lodos yüzünden ilk zehirlenme vakası Hüdavendigar Mahallesi Aydınlar Sokak'ta yaşandı. Anne babaları tarafından odalarında baygın halde bulunan Ömer 8 SSK Çocuk Hastanesi'ne, ağabeyi Sinan Var 15 SSK Bursa Bölge Hastanesi'ne kaldırıldı. 
     Küçük Ömer'in sağlık durumunun ciddi olduğunu bildiren yetkililer, bu vakaların ardından hastanelerin acil servislerine başvuran yaklaşık 60 kişinin karbonmonoksit gazından zehirlendiklerinin belirlendiğini bildirdiler. Yetkililer hastaların bir kısmının ayakta tedavi edildiğini, bazı hastaların ise bir süre gözlem altında tutulacağını söylediler. 
     Uluyol Mahallesi'nde yürürken başına tebala düşen Hüseyin Balcıoğlu 54 da Bursa Devlet Hastanesi'ne kaldırıldı. 
     Bu arada, şiddetli rüzgarın etkisiyle kent merkezinde çok sayıda elektrik telinin koptuğu ve yaklaşık 3 bine yakın eve bir süre elektrik verilemediği de öğrenildi. 
     Kopan elektrik telleri nedeniyle Anadolu Mahallesi'nde bir dokuma atölyesi, Gülbahçe Mahallesi'nde de bir plastik atölyesinde yangın çıktı. 
     İşyerlerinde maddi hasara neden olan her iki yangın, Bursa Büyükşehir Belediyesi İtfaiye Daire Başkanlığı ekiplerince söndürüldü. 
     
</TEXT>
</DOC>
