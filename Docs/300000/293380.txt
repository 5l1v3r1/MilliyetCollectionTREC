<DOC>
<DOCNO> 293380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/soneko03.html </URL>
<DATE> 2004/11/30/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Akbank'ın 9 aylık net karı 870 trilyon lira 
</HEADLINE>
<TEXT>

     Akbank, yılın 9 ayında 870 trilyon lira net kar elde etti. 
     Bankadan Borsa'ya gönderilen bağımsız sınırlı denetimden geçmiş, konsolide mali tabloya göre, Akbank, yılın 9 aylık bölümünde 870 trilyon 225 milyar lira net kar sağladı. 
     Akbank geçen yılın aynı döneminde de 1 katrilyon 151 trilyon 550 milyar lira kar sağlamıştı. 
     Bankalardan Borsa'ya gönderilen bağımsız sınırlı denetimden geçmiş diğer mali tablo bildirimlerine göre ise 9 aylık dönemde Garanti Bankası 400 trilyon 228 milyar lira, Türkiye Ekonomi Bankası 35 trilyon 449 milyar lira kar elde ederken, Yapı ve Kredi Bankası ise 23 trilyon 51 milyar lira zarar açıkladı. 
     
     TÜPRAŞ'TAN 408 TRİLYON LİRA KAR 

     Şirketlerden İMKB'ye gönderilen bağımsız denetimden geçmemiş konsolide mali tabloya göre, Tüpraş yılın 9 aylık döneminde 408 trilyon 241 milyar 403 milyon lira kar elde etti. 
     Borsa'ya gönderilen bağımsız sınırlı denetimden geçmiş Konsolide UFRS Konsolide mali tablolara göre ise Çimsa 43 trilyon 741 milyar 58 milyon lira, Türk Demir Döküm A.Ş 18 trilyon 795 milyar 754 milyon lira kar sağladı. 
     
</TEXT>
</DOC>
