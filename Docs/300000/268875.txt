<DOC>
<DOCNO> 268875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sonyas06.html </URL>
<DATE> 2004/09/03/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Bir uyandı anne olmuş 
</HEADLINE>
<TEXT>

     BBC 
Britanya'da 'çocuğu olmayan' bir kadın, girdiği komadan uyandığında anne olduğunu öğrendi. 
     32 yaşındaki Joanne Roberts, boğaz ağrısı şik yetiyle Whiston Hastanesi'ne başvurdu. Bademciklerinde iltihap olduğu için nöbet geçiren Roberts, doktorlarca ağrı kesiciler verilerek koma durumuna sokuldu. 
     Ancak Roberts bilinçsiz bir halde yattığı sırada doktorlar hastanın hamile olduğunu ortaya çıkardı. Oysa ki Joanne Roberts küçükken geçirdiği bir kazanın ardından hiç hamile kalamayacağını öğrenmişti. 
     Hemen sezaryen ameliyatına alınarak erken doğum yaptırılan Joanne Roberts, günler sonra kendine geldiğinde yanında bir bebek yatıyordu. Oğlu Luke'u kucağına aldığında büyük şaşkınlık yaşayan Roberts, "Birisi şaka yapıyor ya da kendi çocuğunu benim üstüme bırakmaya çalışıyor sandım" dedi. 
     
</TEXT>
</DOC>
