<DOC>
<DOCNO> 252129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sondun41.html </URL>
<DATE> 2004/07/01/ </DATE>
<TIME> 18.42 </TIME>
<AUTHOR>  </AUTHOR>
<HEADLINE>
Alman meclisinde göç yasa tasarısı kabul edildi. 
</HEADLINE>
<TEXT>

     Alman federal meclisi Bundestag ile Federal Eyalet Temsilcileri Meclisi'nin Bundesrat Uzlaşma Komisyonu'nda dün üzerinde anlaşmaya vardığı Göç Yasası tasarısı bugün federal meclis tarafından da kabul edildi. 
     Göç Yasası tasarısı mecliste yapılan oylamada, sadece Birlik partileri grubundan CDU CSU 2 milletvekili ve meclisteki 2 Demokratik Sosyalizm Partisi PDS milletvekilinin ''hayır'' oyuna karşılık, meclisin büyük çoğunluğunun oyuyla kabul edildi. 
     Almanya'daki iktidar ve muhalefet partileri arasında yaklaşık 4 yıldan bu yana tartışılan Göç Yasası'nın 1 Ocak 2005 tarihinde yürürlüğe girmesi öngörülüyor. 
     Göç Yasası ile AB ülkelerinden olmayan vasıflı yabancıların Alman istihdam piyasasına girme imkanları düzenleniyor ve ülkede yaşayan yabancıların uyumunun daha iyi hale getirilmesi amaçlanıyor. 
     Yasayla güvenlik kurallarının daha da sıkılaştırılması, iktidar ortağı Birlik 90 Yeşiller Partisi tarafından eleştiriliyor. 
     Göç Yasası'nın 9 Temmuz Cuma günü Federal Eyalet Temsilcileri Meclisi'nde yapılacak oylamada da büyük çoğunlukla kabul görmesine kesin gözüyle bakılıyor. 
     
</TEXT>
</DOC>
