<DOC>
<DOCNO> 266593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sonsiy04.html </URL>
<DATE> 2004/08/26/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Devlet Personelden memura doğum iznine ayrıntılı tarif... 
</HEADLINE>
<TEXT>

     Devlet Personel Başkanlığı DPB , Devlet Memurları Yasası'nda yapılan değişiklikle devlet memurlarına doğum sebebiyle verilen mazeret, süt ve aylıksız izin konusuna ayrıntılı ve örnekli bir tarif getirdi. 
     Devlet Personel Başkanlığı, Devlet Memurları Yasası'nda yapılan değişiklikle devlet memurlarına doğum sebebiyle verilen mazeret izni, aylıksız izin ve süt izni konusudaki tereddutleri gidermek ve uygulama birliği sağlamak üzere bir tebliğ yayınladı. Resmi Gazete'de yayınlanan tebliğde, izinlerin uygulanması konusunda eski yasa ile değişikler arasında karşılaştırma yapılarak, örneklerle ayrıntılı bir açıklamanın yapılması dikkat çekti. 
     Tebliğde, yeni düzenlemeye göre, memura doğum yapmasından önce 8 hafta ve doğum yaptığı tarihten itibaren 8 hafta olmak üzere toplam 16 hafta süre ile aylıklı izin verileceği belirtilirken, çoğul gebelik halinde ise, doğumdan önceki 8 haftalık sureye 2 hafta süre ekleneceği kaydedildi. Tebliğe göre, sağlık durumu uygun olduğu takdirde, tabibin onayı ile memur isterse doğumdan önceki 3 haftaya kadar işyerinde çalışabilecek. Bu durumda, memurun çalıştığı süreler, doğum sonrası sürelere eklenecek. Yukarıda öngörülen süreler memurun sağlık durumuna göre tabip raporunda belirlenecek miktarda uzatılabilecek. Memurlara, bir yaşından küçük çocuklarını emzirmeleri için günde toplam bir buçuk saat süt izni verilecek. Süt izninin kullanımında annenin saat seçimi hakkı olacak. 
     Doğum yapan memurlara istekleri halinde bir yıla kadar aylıksız izin verilecek. 
     
</TEXT>
</DOC>
