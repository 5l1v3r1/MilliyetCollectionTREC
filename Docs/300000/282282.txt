<DOC>
<DOCNO> 282282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sonyas04.html </URL>
<DATE> 2004/10/21/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Bar, lokanta ve iş yerlerinde sigara içmek yasak .. 
</HEADLINE>
<TEXT>

     Hong Kong kenti, New York ve İrlanda gibi katı sigara yasağının uygulandığı yerler arasına girdi. 
     İngiltere'nin egemenliğinden Çin'e geçtikten sonra özel bir statü uygulanan Hong Kong'da parlamento, dün gece aldığı kararla iş yerleri ile lokanta ve barlarda sigara içilmesini yasakladı. 
     Uygulamanın yazın başlayacağı belirtildi. 
     Hükümet yayınladığı bildiride yeni yasanın, tütün kullanımıyla mücadele konusunda varılan uluslararası anlaşma çerçevesinde halkı pasif içicilikten koruyacağını bildirdi. 
     Yasanın, aralarında barlar, lokantalar, fabrikalar ve büroların da bulunduğu tüm işyerlerinde uygulanacağı belirtildi. 
     Turizm sektörü temsilcileri ise Hong Kong'daki katı sigara yasağına karşı çıkarak, özellikle kentin en önemli ziyaretçileri olan ve dünyanın en çok sigara içilen ülkesi olan kıta Çin vatandaşlarının kente gelmeyeceklerini savundular. 
     
</TEXT>
</DOC>
