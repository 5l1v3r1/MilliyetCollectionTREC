<DOC>
<DOCNO> 281831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/soneko10.html </URL>
<DATE> 2004/10/20/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
ABD şirketi Toreador, Türkiye'de petrol arayacak... 
</HEADLINE>
<TEXT>

     Deniz Arslan AA 

Amerikan şirketi Toreador, Kasım ayının ilk iki haftasında, Adıyaman yakınlarındaki Çalgan bölgesinde, 5 ila 10 milyon varil petrol üretme potansiyeli olduğunu belirtilen bir petrol arama çalışmasına başlayacağını duyurdu. 
     Dallas merkezli petrol ve gaz şirketi Toreador, Çalgan-1 adını verdiği petrol kuyusunda delme ve test işlemlerini bir ay içinde bitirmeyi hesaplıyor. İlk kuyunun başarısına göre ikinci kuyu da açılacak. Projeye ilk etapta 900 bin dolar harcanması bekleniyor. 
     Daha önce Eylül ayında Toreador şirketinin Akçakoca'nın güneyinde Ayazlı-1 adı verilen başka bir kuyu açarak doğalgaz keşfettiği belirtildi. 
     Şirket, 2006 yılında bu bölgeden doğalgaz üretimine geçmeyi planlıyor. Bu çerçevede şirket, Batı Karadeniz'in sığ sularında sismik bir araştırma da gerçekleştiriyor. Sismik araştırmanın sonuçlarına bağlı olarak Toreador'un başka kuyular da açabileceği kaydedidi. 

     
</TEXT>
</DOC>
