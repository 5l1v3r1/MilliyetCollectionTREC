<DOC>
<DOCNO> 279898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/ekonomi/eko04.html </URL>
<DATE> 2004/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar'da 833 trilyon vergi kaçağı zimmeti 
</HEADLINE>
<TEXT>


İmar Bankası şubelerinden beyan edilen vergilerin genel müdürlükteki sistemde azaltılarak 833 trilyon liranın zimmete geçirildiği tespit edildi 

NEZİH GÜROL İstanbul 

El konulan İmar Bankası'ndaki vergi incelemeleriyle ilgili hazırlanan bilirkişi raporunda, banka şubelerinden beyan edilen gerçek vergilerin, genel müdürlükteki GM04 adlı bilgisayar programıyla azaltılarak kayıt dışı bırakıldığı belirtildi. 
Bilirkişiler, hileli işlemlerle 833 trilyon 177 milyar liralık vergi kaybının zimmete geçirilmesinin banka sahip ve yöneticilerinin Kemal Uzan, Yavuz Uzan, yönetim kurulu üyeleri, banka genel müdürü ve yardımcısı bilgisi ve azmettirmesi olmadan yapılmasının mümkün olmadığı kanaatine vardı. Bankalar yeminli murakıpları ve BDDK yetkililerinin de ihmali bulunduğu vurgulandı. İstanbul 8. Ağır Ceza Mahkemesi'ne ulaşan 1999-2000 dönemi vergi incelemesine ilişkin raporda şöyle denildi 

Habersiz olmaz 
"Hileli işlemlerin anlaşılmaması için bilgisayar sisteminde teknik gerekli önlemlerin alındığı, bankanın geçmiş yıl bilgilerinin gizlendiği, kanuni defterlere müdahale edildiği, şubelerin işlemleri izlemesinin engelendiği görülmüştür." 


</TEXT>
</DOC>
