<DOC>
<DOCNO> 265316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/sontur12.html </URL>
<DATE> 2004/08/21/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Genelkurmay 215 sivil memur alacak... 
</HEADLINE>
<TEXT>

     Genelkurmay Başkanlığı, AB ve "Basın İnceleme" uzmanları ile diyetisyen ve imam-gassala kadar uzanan geniş yelpazede yer alan 215 sivil memur almaya karar verdi. 
     Uzmanlık için İngilizce bilme koşulu bulunuyor. İlgi duyan adayların 9-10 Eylül'de Gazi Orduevine başvurması gerekiyor. 
     Genelkurmay'ın, aralarında AB Uzmanı ve gazetecilik mezunu "Basın İnceleme Uzmanı"nın da bulunduğu sivil memur kadrolarına başvurmak isteyenlerin, boş pozisyonların gerektirdiği üniversite yüksekokul veya meslek lisesi mezunu olması gerekiyor. Alınacak memurlar Ankara, İstanbul, Diyarbakır, Erzurum, Eskişehir, İzmir ve Gölcük'te görevlendirilecek. 
     Başvurular sonrasında değerlendirmeye tabi tutulacak olan adaylar, ilgili branşlarda boş bulunan 4 katı oranında davet edilerek merkezi sınava tabi tutulacak. 
     Değerlendirmeye tabi tutulacak adayların isimleri 15 Eylül'de ilan edilecek. Değerlendirme sonuçları ise 27 Eylül'de sınav merkezinde ve internette açıklanacak. 
     Genelkurmay Başkanlığının alacağı sivil memurların ünvanları ise şöyle belirlendi 
     "Uluslararası ilişkiler, AB, hukuk, matematik- istatistik, elektrik-elektronik-haberleşme mühendisliği, iktisat, işletme mezunu uzmanlar halkla ilişkiler ve basın inceleme uzmanları Ruşça dil uzmanı kütüphaneci bilgisayar mühendisi makina mühendisi elektrik-elektronik- kalorifer- sıhhi tesisat- klima soğutma- ziraat- röntgen- tıbbi gaz- sterilizasyon- solunum fonksiyonları teknisyenleri matbaacı ciltçi diyetisyen fizyoterapist hemşire ebe laborant beden eğitimi ve bilgisayar öğretmenleri imam-gassal aşçı erkek berberi garson" 
     
</TEXT>
</DOC>
