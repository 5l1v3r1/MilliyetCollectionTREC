<DOC>
<DOCNO> 262877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sontur21.html </URL>
<DATE> 2004/08/12/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Hasta yakını, hemşire dövdü .. 
</HEADLINE>
<TEXT>

     Trabzon Numune Hastanesi'nde görevli hemşire Melek Saral, refakatçi Hacı Ali Kazaz tarafından dövüldüğü gerekçesiyle 15 gün iş göremez raporu aldı. 
     Numune Hastanesi'nin göz servisinde görevli hemşire Melek Saral, hastanede yatan Yasin Kazaz'a bakmadığı gerekçesiyle, refakatçi Hacı Ali Kazaz tarafından dövüldüğünü iddia etti. 
     Saral, olaydan sonra 15 gün iş göremez raporu alırken, olayla ilgili olarak hastane başhekimliğinin, Trabzon Cumhuriyet Savcılığı'na suç duyurusunda bulunduğu öğrenildi. 
     Hastane Başhekimi Mustafa Aydoğdu da yaptığı açıklamada, hastanelerin 24 saat hizmet verdiğini ifade ederek, ''Dünyada hizmetlerin en zoru, insana verilen hizmettir. Bu tür yerlerde çalışan insanların kafalarının rahat olması gerekir. Bu tür saldırılar çalışanları çok derinden etkiler. Sağlık çalışanlarına her türlü desteğin sağlanması gerekir'' dedi. 

     
</TEXT>
</DOC>
