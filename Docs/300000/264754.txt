<DOC>
<DOCNO> 264754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/sonspo05.html </URL>
<DATE> 2004/08/19/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Malatyaspor Teknik Direktörü Kocaman Trabzon'u mutlaka yeneceğiz 
</HEADLINE>
<TEXT>

     Malatyaspor Teknik Direktörü Aykut Kocaman, Trabzonspor maçından mutlaka 3 puanla ayrılacaklarını savundu. 
     Aykut Kocaman, yaptığı açıklamada, Trabzonspor ile 21 Ağustos Cumartesi günü kendi sahalarında yapacakları maçın hazırlıklarını Orduzu Pınarbaşı Nurettin Soykan Tesisleri'nde sürdürdüklerini belirterek, çalışmalara sakatlığı süren Ayman Abdelaziz dışında tüm oyuncuların katıldığını bildirdi. 
     Ligin ilk 2 haftasında iyi futbol sergilediklerini, amaçlarının bu iyi oyunu Trabzonspor maçında yinelemek olduğunu ifade eden Kocaman, şöyle konuştu 
     ''2 maçımızda iyi sonuçlar aldığımızı düşünüyorum. Bizim için iyi oyun kadar iyi sonuç da önmlidir. Trabzonspor maçında ihtiyacımız olan puanı almaya çalışacağız. Takımlar arasında ayrım yapmıyoruz. Tüm maçlarımıza galibiyet için çıkıyoruz. Trabzonspor maçından 3 puan alacağız. Maçta taraftarlarımızın bize destek vermesini istiyoruz.'' 
     
</TEXT>
</DOC>
