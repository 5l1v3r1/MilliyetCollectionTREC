<DOC>
<DOCNO> 275187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/magazin/amag.html </URL>
<DATE> 2004/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Onan'ı Sahra değil 'peçe' sıcağı yaktı.. 
</HEADLINE>
<TEXT>


Kanal D'nin yeni dizisi 'Sahra' için Fas'ın çöl sıcağına giden ve rol icabı peçe giyen Arzum Onan, çekimlerde 'çektiklerini' anlattı 


Oyunculuğa verdiği uzun aradan sonra Kanal D'nin yeni dizisi 'Sahra' için kamera karşısına geçen Arzum Onan, Fas'taki çekimleri tamamlayarak Türkiye'ye döndü. Günde 17 saat süren çekimlerde en çok oğlu Can'dan ayrı kalmanın sıkıntısını çektiğini ifade eden Onan'la konuştuk... 

Dizinin Fas çekimleri nasıl geçti 
Fas'a ilk kez gittim. Çöl sıcağı tahminimden azdı. Oteli sadece birkaç saat uyumak için kullandık. 15 günde 6 bölümlük malzeme çektik. Çok titiz ve güzel bir çalışma oldu. Çekimler sırasında giydiğim peçeli kıyafet beni çok terletti ve sürekli makyajım aktı. Dış çekimlerde rahattım, ama kapalı mek n çekimlerinde kıyafet yüzünden zor anlar yaşadım. 

'3 saatlik' makyaj 
Kilit sahnelerden biri olan 'patlama' çekimlerinde neler yaşadınız 
O sahnede beni en çok yüzüme yapılan makyaj etkiledi. 3 saatlik bir makyaj sonunda o hale geldim. Kendimi aynada gördüğümde çok kötü oldum, çok gerçekçiydi. O makyajla çölde oynamak, sürüklenmek kolay değildi. 'Sahra'da farklı karakterlere bürünmüş bir kadın olarak seyirci karşısına çıkacağım. Bu durum oyunculuğumu geliştirmem için de çok önemli. 

Dizi için boyattığınız sarı saçlarınıza alışabildiniz mi 
Hayır, eski halime dönmek için gün sayıyorum. Aynada kendime bakamıyorum. Sarı renk kimyama aykırı. Mehmet ve oğlum da bu durumdan pek memnun değil. 

"Mehmet'le ayrılık yok " 

Arzum Onan, eşi Mehmet Aslantuğ'un altta oyunculuk yapmasına karşı olduğu ve boşanacakları iddialarını da şöyle yanıtladı "Şu anda 'Sahra'da oynuyor olmam bunun cevabı. Mehmet ya da ben arkadaşlarımızla bir kadeh bir şey içmeye, yemeğe gidemeyecek miyiz Birbirimize sevgimizi, ilişkimizin sağlamlığını biliyoruz ve güvenimiz sonsuz. Dedikodular kıskanma neticesinde oluyor diye düşünü-yorum." 



</TEXT>
</DOC>
