<DOC>
<DOCNO> 285946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/spor/spo02.html </URL>
<DATE> 2004/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Pierre'e tarihi tırpan 
</HEADLINE>
<TEXT>


Christoph Daum, Lyon maçında kadronun gedikli ismi Hooijdonk'u geldiği günden bu yana ilk kez yedek soyundurdu. Alman teknik adam başı ağrıyan Marcio Nobre'yi de riske etmedi 


Gurur tablosu 
SARI-Lacivertli takım, Fransa'da farklı bir on birle mücadele etti. Karşılaşma öncesi "sahaya çıkacak takımla herkes gurur duyacak" diyen Teknik Direktör Christoph Daum, faturayı Van Hooijdonk'a kesti. İlk kez yedek kulübesiyle tanışan Hollandalı golcü 90'da sahaya sürüldü. Alman hoca, Beşiktaş maçında başına aldığı darbe ile sakatlanan Nobre'yi de 18 kişilik kadroya dahil etmedi. 

Küskünler sahada 
LYON'DA yapılan son taktik çalışmaya katılan Brezilyalı golcünün, maç günü baş ağrısından yakınması üzerine kadroya alınmadığı bildirildi. Samandıra Tesisleri'nde derbi sonrası yapılan ilk antrenmanda sinirli hareketleri ile dikkat çeken Serkan ile Selçuk ise Fransa'da on birde forma buldu. Daum, Beşiktaş maçı sonrası sert eleştirilerde bulunduğu Alex'i yine orta sahada görevlendirdi. 

Nistelrooy şov yaptı 

Manchester'ı taşıdı 
ŞAMPİYONLAR Ligi'nde Fenerbahçe'nin bulunduğu D Grubu'ndaki diğer maçta Manchester United, Old Trafford'ta konuk ettiği Sparta Prag'ı Ruud Van Nistelrooy'un dört golüyle mağlup etti. Hollandalı yıldızın 14. dakikadaki golü ve 25. dakikadaki penaltısıyla ilk devre, ev sahibi ekibin iki farklı üstünlüğüyle kapandı. 

R.Madrid zor kurtuldu 
SPARTA Prag 53'te Zelenka ile umutlandıysa da Nistelrooy 60 ve 90'da yine sahneye çıktı. Prag'da kırmızı kart gören Poborsky, Fenerbahçe'ye karşı oynayamayacak. B Grubu'nda ise D.Kiev, sahasında R.Madrid önünde iki farkı bulduğu maçta üstünlüğünü koruyamadı ve Raul ile Figo'nun penaltı golleriyle beraberliğe razı oldu. 


</TEXT>
</DOC>
