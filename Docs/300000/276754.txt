<DOC>
<DOCNO> 276754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/sondun23.html </URL>
<DATE> 2004/10/02/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Hindistan'daki patlamalarda ölü sayısı 26'ya yükseldi... 
</HEADLINE>
<TEXT>

     Hindistan'ın kuzeydoğusundaki bir eyalette meydana gelen patlamalarda ölü sayısının 26'ya yükseldiği bildirildi. 
     Bir hükümet yetkilisi, Nagaland eyaletindeki Dimapur kentinde birkaç dakika arayla meydana gelen patlamalarda ölü sayısının 26'ya yükseldiğini, yaralı sayısının 84 olduğunu kaydetti. 
     Polis, olayın sorumluluğunu henüz üstlenen olmadığını bildirdi. 
     Eyaletteki patlamaların ilki Dimapur'daki bir tren istasyonunda, ikincisi ise birkaç dakika sonra kent merkezindeki pazaryerinde olmuştu. 
     Hıristiyan nüfusun çoğunlukta olduğu Nagaland'daki patlamaların, hükümetle yapılan ateşkesin dışında kalan küçük ayrılıkçı gruplar tarafından planlanmış olabileceği belirtiliyor. 
     Bölgedeki en büyük ayrılıkçı grup olan Nagaland Ulusal Sosyalist Konseyi ile yapılan görüşmeler sonucunda şiddetin önüne geçilebilmiş, ancak kesin bir sonuç alınamamıştı. 
     
</TEXT>
</DOC>
