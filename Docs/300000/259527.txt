<DOC>
<DOCNO> 259527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/son/sondun13.html </URL>
<DATE> 2004/07/31/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Bulgaristan - Türkiye sınırında rekor trafik... 
</HEADLINE>
<TEXT>

     Bulgaristan'ın Türkiye sınırındaki Kapitan Andreevo sınır kapısında, bir günde karşılıklı geçiş yapan araç sayısı 15 bini buldu. 
     İki ülke sınır polis yetkilileri, trafikteki artış üzerine bir araya gelerek, kontrol çalışmalarının hızlandırılmasını ele aldı. 
     Bulgaristan'ın en yüksek tirajlı günlük gazetesi ''Trud'', bir günde sınırda iki yönde geçiş yapan araç sayısı 15 bine ulaştığını ve bu rakamın son 15 yılın rekoru olduğunu yazdı. 
     Kapitan Andreevo ile Kapıkule arasında geçiş yapan araçların sayısı günde 2 ile 4 bin arasında değişirken, geçiş trafiğindeki yoğunluğun, daha önce Bulgaristan'daki komünist rejiminin 1989 yılında Türklere karşı yürüttüğü isim değiştirme kampanyası sırasında arttığı kaydedildi. 
     Batı Avrupa'da çalışan gurbetçilerin tatil için Türkiye'ye geçişi nedeniyle trafik yoğunluğunun sürmesi beklenirken, Bulgar makamları, yaz döneminde ülkeden transit geçiş yapan Türk vatandaşlarının sayısının 1 milyona ulaşmasını beklediklerini ifade etti. 
     
</TEXT>
</DOC>
