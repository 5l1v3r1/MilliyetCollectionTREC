<DOC>
<DOCNO> 285559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sonyas08.html </URL>
<DATE> 2004/11/02/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
İngiltere'de çocuk pornosu yine gündemde 
</HEADLINE>
<TEXT>

     İngiltere'de çocuk haklarını koruyan sivil toplum örgütleri, hükümetten çocuk pornosuyla daha etkin mücadele edilmesini istedi. 
     Sivil toplum kuruluşları tarafından yapılan açıklamada, çocuk pornosu sektörüyle mücadele edebilmek için daha büyük bir fona ve gelişmiş teknolojiye ihtiyaç bulunduğuna dikkat çekilerek, bu sektörde faaliyet gösteren çetelerin ancak bu şekilde yakalanıp adalete teslim edilebileceği bildirildi. 
     Polisin özellikle internette etkin denetim yapabilmesi gerektiği ifade edilen açıklamada, polisin bu çağrıya destek verdiği vurgulandı. 
     Açıklamada, polis teşkilatının internet üzerinden faaliyetlerini yürüten çetelerle savaşabilmek için hükümetten maddi ve teknolojik destek beklediği belirtildi. 
     
</TEXT>
</DOC>
