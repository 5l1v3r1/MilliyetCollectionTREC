<DOC>
<DOCNO> 252251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sontur14.html </URL>
<DATE> 2004/07/01/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Özel muayene ücretlerine yüzde 5 zam 
</HEADLINE>
<TEXT>

     Özel muayene tetkik, tedavi ve tahlil ücretlerine tüm illerde değişik oranlarda ortalama yüzde 5 zam yapıldı. Yeni tarifeye göre, özel muayene ücreti gündüz muayene katsayısı düşük illerde 30 milyonun altında olamayacak. 
     Türk Tabipleri Birliği Merkez Konseyi, 1 Temmuz-31 Aralık 2004 tarihlerinde uygulanacak asgari muayene ücretlerini belirledi. Muayene ücretleri en yüksek Ankara, İstanbul, Antalya, Elazığ, Ordu gibi illerde en düşük Niğde'de uygulanacak. 
     Yeni düzenlemeye göre, gündüz muayene, katsayısı düşük illerde asgari 30 milyon lira, yüksek illerde 40 milyon liraya gece muayene katsayısı düşük illerde 45 milyon, yüksek illerde 60 milyon liraya yapılacak. 
     Sünnet katsayısı düşük illerde 300 milyon liraya, yüksek illerde 400 milyon liraya gerçekleşecek. 
     Kürtaj, katsayısı düşük illerde 90 milyon lira, yüksek illerde 120 milyon lira normal doğum katsayısı düşük illerde 750 milyon lira, yüksek illerde 1 milyar liraya yapılacak. Sezaryen, katsayısı düşük illerde 675 milyon, en yüksek illerde 900 milyon liraya çıktı. Tüp bebek uygulaması katsayısı düşük illerde 2 milyar 250 milyon lira, katsayısı yüksek illerde 3 milyar liraya yapılacak. 
     Aşı uygulaması evde katsayısı düşük illerde asgari 9 milyon lira, katsayısı yüksek illerde 12 milyon liraya aşı uygulaması muayenehanede katsayısı düşük illerde 4 milyon 500 bin lira, katsayısı yüksek illerde 6 milyon liraya 
     yapılacak. 
     Katarakt ameliyatı katsayısı düşük illerde asgari 300 milyon lira, yüksek illerde asgari 400 milyon lira şaşılık ameliyatı düşük illerde 450 milyon lira, yüksek illerde 600 milyon liraya yapılacak. Görme alanı incelemesi katsayısı düşük illerde asgari 45 milyon, yüksek illerde 60 milyon lira olarak uygulanacak. 
     
     ESTETİK EL YAKIYOR 
     Meme büyütme katsayısı düşük illerde asgari 600 milyon, katsayısı yüksek illerde 800 milyon lira olarak belirlendi. 
     Saç ekimi katsayısı düşük illerde 1 milyar 875 milyon liraya, yüksek illerde, 2 milyar 500 milyon liraya gerçekleşecek. 
     Yeni tarifeye göre, meme biyopsisi cerrahi teknik 
     katsayısı düşük illerde 225 milyon lira, yüksek illerde 300 milyon lira koroner arter by-pass tek koroner grefti katsayısı düşük illerde 2 milyar 520 milyon lira, yüksek illerde 3 milyar 360 milyon lira olarak uygulanacak. Psikiyatrik muayene katsayısı düşük illerde 30 milyon lira, katsayısı yüksek illerde 40 milyon liraya yapılacak. Psikoterapinin her seansı da aynı ücrete yapılacak. 
     
</TEXT>
</DOC>
