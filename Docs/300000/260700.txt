<DOC>
<DOCNO> 260700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/spor/axspo04.html </URL>
<DATE> 2004/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ELDE VAR BİR 3-0 
</HEADLINE>
<TEXT>


Trabzonspor, 1-1'in rövanşında Skonto Riga'yı, Yattara, Mehmet Yılmaz ve Fatih'in golleriyle aştı, turu geçerek Şampiyonlar Ligi'ne bir adım daha yaklaştı, yeni rakibi Dinamo Kiev'i beklemeye başladı 


TRABZONSPOR, Şampiyonlar Ligi 2. ön elemesinde ilk maçta 1-1 berabere kaldığı Letonya'nın Skonto Riga takımını Avni Aker Stadı'nda 3-0 yenerek turu geçen taraf oldu. Bordo - Mavililer, ilk yarı tutuk bir futbol ortaya koydu. İkinci 45 dakikanın başlarında rakibine net pozisyonlar veren Trabzonspor, Yattara'nın 57'de attığı golle rahatladı. 65'te Mehmet Yılmaz farkı ikiye çıkardı, 85'te Fatih skoru belirledi. Bordo - Mavililer birinci ön elemede Dinamo Kiev ile karşılaşacak. 

'İlk golle rahatladık' 

Teknik Direktör Ziya Doğan, ilk golden sonra rakiplerinin çözüldüğünü, kendilerinin de sonuca ulaştığını söyledi. Doğan, kolay görünen bir rakiple oynadıklarını, ancak her iki maçın da oldukça zorlu geçtiğini belirterek, "Rakibimiz futbol oynatmama üzerine oyununu kurmuş. Futbol adına güzel işler yapmadılar. Oyunun hızını sürekli kestiler. Çok faul yaptılar" diye konuştu. Tecrübeli hoca Dinamo Kiev karşısında deplasmanda iyi bir sonuç elde ederek kendi sahalarında tur atlayacaklarına inandıklarını kaydetti. 




</TEXT>
</DOC>
