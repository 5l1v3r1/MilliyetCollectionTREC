<DOC>
<DOCNO> 276168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sondun29.html </URL>
<DATE> 2004/09/30/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
NATO'dan Irak'a 3 bin asker 
</HEADLINE>
<TEXT>

     NATO Avrupa Kuvvetleri Komutanı SACEUR Amerikalı General James Jones, ittifakın Irak'a göndereceği asker sayısının 3 bini aşmayacağını açıkladı. 
     NATO Avrupa Kuvvetleri Komutanlığı'nda SHAPE gazetecilere konuşan SACEUR, daha önceki açıklamalarında Irak'a bir tugay gönderilmesinden söz ettiğini hatırlatarak, bölgede görevlendirilecek NATO askeri sayısının 3 binin altında kalacağını düşündüğünü söyledi. 
     İstanbul zirvesinde alınan kararların ardından, Irak güvenlik birimlerinin eğitimi amacıyla Bağdat'ta görevlendirilen NATO subayları geçen ağustos ayında göreve başlamışlardı. İlk aşamada sayıları 50 kadar olan NATO subayları, ''NTIM-I'' NATO Training Implementation Mission - Iraq olarak adlandırılan ve Hollanda Hava Kuvvetleri generali Carel Hilderink yönetiminde görev yapıyor. 
     'NTIM-I'', ilk aşamada Irak yönetimi ve ABD kontrolündeki çokuluslu güçlerle temas kurarak koordinasyon çalışmaları yaptı. İttifak, önümüzdeki haftalarda, bölgeden gelecek rapor ve talepler doğrultusunda, operasyonun boyutunu ve katılım oranını artırmayı planlıyor. 
     
</TEXT>
</DOC>
