<DOC>
<DOCNO> 298564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sontur24.html </URL>
<DATE> 2004/12/17/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Ali Balkaner, Yurtbank davasında fenalaştı 
</HEADLINE>
<TEXT>

     Yurtbank'ın eski sahibi Ali Avni Balkaner, bankanın zarara uğratıldığı iddiasına ilişkin davanın bugünkü duruşmasında fenalaştı. Balkaner, hastaneye götürüldü. 
     İstanbul 8. Ağır Ceza Mahkemesi'ndeki sanıklı davanın duruşmasına, aralarında Ali Avni Balkaner'in de bulunduğu tutuksuz 5 sanık katıldı. 
     Duruşmada savunma yapan ve bazı açıklamalarda bulunan, ancak sıkıntılı olduğu ve terlediği dikkat çeken Balkaner, savunmasının ardından mahkeme salonunda fenalaştı. 
     Çevresindekiler tarafından koluna girilerek dışarı çıkarılan Balkaner, adliye merdivenlerinden de kucağa alınarak indirildi. 
     Ali Avni Balkaner, daha sonra otomobiline bindirilerek hastaneye götürüldü. 
     Duruşmaya ise devam ediliyor. 
     
</TEXT>
</DOC>
