<DOC>
<DOCNO> 262984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/guncel/gun12.html </URL>
<DATE> 2004/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu binaları tabutluk gibi 
</HEADLINE>
<TEXT>


Son depremlerde kerpiç evlerin birçoğu yıkılmazken, kamu binaları hasara uğradı 

SERHAT OĞUZ İstanbul 

Elazığ'da meydana gelen 5.5 büyüklüğündeki depremde kerpiç evlerin bile birçoğu yıkılmazken, ciddi ihale ve denetim süreçlerinden geçtikten sonra inşa edilmesi gereken kamu binalarında hasara yol açtı. İnşaat mühendisleri ve mimarlar, bu durumun "kaliteli denetim elemanlarının uzaklaştırılması", "uzmanların maddi nedenlerle görev bırakması" ve "ihalelerde yapılan anormal tenzilatlar"oan kaynaklandığını söyledi. 
İnşaat Mühendisleri Odası İstanbul Şube Başkanı Cemal Gökçe, Elazığ'da kamu binalarının daha fazla hasar görmesine şaşırmadığını belirtti. Gökçe şunları söyledi "Türkiye'nin her yerinde sistem böyle işliyor. Kamu binaları hep aynı hatalarla ihaleye çıkıyor ve inşa ediliyor. Her depremde kamu binaları en fazla zararı görür. Halbuki tam tersi olmalıdır. Herkes bunu açıkça itiraf etsin." 

Denetim yapılmıyor 
Mimarlar Odası İstanbul Şube Başkanı Eyüp Muhçu da, kamu binalarının denetiminin k ğıt üzerinde en sıkı denetim olarak gözüktüğünü ancak bunun uygulanmadığını ifade ederek "Bir yıl önce çıkan Yapı Denetim Kanunu'na tüm itirazlarımıza rağmen kamu binaları dahil edilmedi. Yani kamu binalarını idare kendi yapıp kendi denetliyor. Halbuki, meslek odaları da bu denetimde yer almalı" dedi. 


</TEXT>
</DOC>
