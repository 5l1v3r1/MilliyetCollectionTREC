<DOC>
<DOCNO> 281940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sontur18.html </URL>
<DATE> 2004/10/20/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Müebbet yiyince mahkeme heyetine küfür yağdırdılar 
</HEADLINE>
<TEXT>

     Nail KAHRAMAN BURSA, DHA 

BURSA'nın Yenişehir İlçesi'nde akaryakıt parası yüzünden benzinlik görevlileri Halil Engin ve Mehmet Toğuş'u av tüfeğiyle öldürdükleri iddiasıyla yargılanan sanıklara ceza yağdı. Sanıklardan ikisine hem müebbet hem de 20'şer yıl ağır hapis cezası verildi. İki sanığa da 20'şer yıl ağır hapis cezası verildi. Kararı beğenmeyen sanıklar mahkeme heyetine hakaret etti. 
     Yenişehir'de geçen yıl meydana gelen olayda aşırı alkol alan ve daha sonra otomobil çalan Muharrem Çimenlitepe 31 , Levent Şener 23 Ertan Uzun 23 ve Mustafa İrfan Mentiş 22 , yakıt almak için gittikleri benzinlikte kavga çıkardı. 70 milyon lira olan akaryakıt parasını ödemeyen sanıklar, tartıştıkları benzinlik görevlileri Halil Engin ve Mehmet Toğuş'u tüfekle vurarak öldürdü. 
     Cinayetten sonra İnegöl'e gidip, sahibiyle aralarında husumet bulunduğunu ileri sürdükleri bir evi kurşunlayan sanıklar polis tarafından yakalandı. Gasp maksadıyla 2 kişiyi öldürmek' suçundan haklarında Bursa 2'nci Ağır Ceza Mahkemesi'nde dava açılan tutuklu sanıklar, dün son kez yargıç karşısına çıktı. 
     Suçlamaları kabul etmeyip beraatlerini isteyen sanıklardan Muharrem Çimenlitepe ve Levent Şener'i, üç yılı geceli gündüzlü hücrede kalmak üzere, ağırlaştırılmış müebbet hapis cezası ile 20'şer yıl ağır hapis cezasına çarptırıldı. Diğer iki sanık Ertan Uzun ile Mustafa İrfan Mentiş'e de gasp suçundan 20'şer yıl ağır hapis cezası verildi. 
     Kararı beğenmeyip cezaları ağır bulan Çimenlitepe ile Şener, mahkeme heyetine küfür edip hakaretler yağdırdı. Sanıklar güçlükle sakinleştirilebildi. 
     
</TEXT>
</DOC>
