<DOC>
<DOCNO> 276335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sonyas04.html </URL>
<DATE> 2004/09/30/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Paris Hilton'un başı seks kasetleriyle yine dertte 
</HEADLINE>
<TEXT>

     Alper NAKRİ LOS ANGELES, DHA 
SKANDALLARIYLA tanınan Hilton otellerinin varisi Paris Hilton'un Hollywood Hills'deki evine hırsız girdi. Evden, Hilton'un iki eski erkek arkadaşıyla çekilmiş 11 dakikalık seks görüntülerini içeren bir kaset çalındı. Kasedin İnternet'te yayınlanmasından korkan Hilton ailesi, kasedi yayınlayanlara dava açacaklarını açıkladı. 
     Film çalışması için Florida'da bulunan Paris Hilton ise iş yoğunluğundan şikayetçi. Eskiden sadece Avrupa'ya tatile gittiğini söyleyen oyuncu-şarkıcı Hilton, artık Paris Hilton markasını yaratmak için çok çalıştığını söylüyor. 
     Öte yandan, Hilton'un Paris Is Burning' isimli albümünün Screwed' isimli şarkısı İnternet'te dolaşıyor. Hilton, 2005'te de House of Wax' adlı bir filmde oynayacak ve Fox televizyonunda yayınlanan reality show'u Simple Life 3' için anlaşmaya oturacak. 
     Hilton'un daha öncede ortaya çıkan seks kasediyse ABD'de One Night in Paris' adıyla ve DVD formatında satışa sunuldu. 

     
</TEXT>
</DOC>
