<DOC>
<DOCNO> 275462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/guncel/gun02.html </URL>
<DATE> 2004/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sağlam' torpil hayat kararttı 
</HEADLINE>
<TEXT>


Mehmet Sağlam döneminde sınava girmeden Milli Eğitim'e atandıkları için haklarında dava açılan 300 kişi, ya cezaevinde ya da kaçak. Sağlam ise Etik Kurulu Başkanlığı'na getirildi 

ŞÜKRAN ÖZÇAKMAK İstanbul 

Mehmet Sağlam'ın Milli Eğitim Bakanlığı döneminde usulsüz olarak Milli Eğitim Bakanlığı kadrolarında görevlendirilen yaklaşık 300 kişinin yaşadıkları, Türkiye'deki çarpıklığı gösteriyor. İş ararken usulsüz yollardan memur olarak atanan bu kişilerden bir kısmı cezaevinde bir kısmı da kaçak olarak yaşıyor. Ancak onları siyasi rant için işe yerleştirenler hakkında, bugüne kadar sonuçlanan bir yasal işlem yapılmadı. Sağlam da, mahk miyet kararlarının kesinleşmesinden birkaç ay sonra Kamu Görevlileri Etik Kurulu Başkanlığı'na getirildi. 

Kardeşi de suçlandı 
Çoğunluğu Sağlam'ın memleketi Kahramanmaraş'tan olan yaklaşık 300 kişi, yazılı sınava girmeden çeşitli ilçe belediyelerine memur olarak atandı. Ardından usulsüz olarak Milli Eğitim'de görevlendirilen bu kişiler, 7 ila 18 ay arasında çalışıp maaş aldılar. 
Sağlam'ın yerine DSP'li Hikmet Uluğbay bakan olunca, skandal ortaya çıktı. Bu kişiler işten çıkarılırken haklarında dava açıldı. 
Sahte evrakla Kahramanmaraş'taki bazı belediyelere atama yaptırdığı gerekçesiyle hakkında tutuklama kararı çıkarılan, Sağlam'ın bir dönem DYP'nin Kahramanmaraş Göksun İlçe Başkanlığı yapan kardeşi Bekir Sıtkı Sağlam, rahatsızlığı nedeniyle vefat etti. Bakanlığı döneminde, belediyelerden kamu kurumlarına yatay geçiş hakkı tanıdığı iddia edilen Mehmet Sağlam hakkında ise hiçbir işlem yapılmadı. Sağlam, kısa bir süre önce Kamu Görevlileri Etik Kurulu Başkanlığı'na getirildi. Milliyet, 300 kişiden 12'sine ve yakınlarına ulaştı. Bu kişilerin ortak noktaları Şahinkayası Belediyesi aracılığıyla işe yerleştirilmiş olmaları. Kahramanmaraş Ağır Ceza Mahkemesi tarafından eski Şahinkayası Belediye Başkanı Bahaeddin Kurtoğlu 54 5 yıl 11 ay, belediye muhasebecisi Şeref Kurtoğlu 3 yıl 10 ay ve işe giren 7 kişi 2 yıl 11 ay hapis cezasına çarptırıldı. Kaçak olan 2 kişi h l aranıyor. Suçlanan bir zabıta da yeniden yargılanacak. 

Memurluktan cezaevine 

Yasadışı yollardan işe girenlerden biri de Hacı Murat Çiftçi 34 . Çiftçi, 5 ay belediyede çalıştıktan sonra Milli Eğitim'e atandı. 11 ay sonra "işe giriş evrakında sahtek rlık yapıldığı ve sınavsız işe girmeyi kabul ederek kendisinin de bu suça iştirak ettiği" suçlamasıyla işine son verildi. Sonra tutuklanarak cezaevine gönderildi ve 3 ay yattı. Tutuksuz yargılanmak üzere serbest bırakılınca bir fabrikada işe girdi. 2 yıl 11 aylık cezası 18 Şubat 2004'te Yargıtay'da onanan Çiftçi, Sağlam Kamu Etik Kurulu Başkanlığı'na atanmadan birkaç ay önce, temmuz ayında tekrar cezaevine girdi. Leyla Kalaycı 32 , Osman Şişman ve Mehmet Karabuğaç'ın da durumu aynı. 

'Siyasiler baskı yaptı' 

Ceza alan eski Şahinkayası Belediye Başkanı Bahaeddin Kurtoğlu'nun ifadesi şöyle "Afşin İlçesi Esence Belediye Başkanı Abdurrahman Türkmen, belediyeden bazı kişileri çalışıyor gösterip Milli Eğitim emrine memur olarak atama konusunda baskı yaptı. Mehmet Sağlam'ın danışmanı İhsan Paksoy'un yakınlarından İsmet Türkmen ve beraberinde 9 kişi için siyasi baskıyla nakil evrakı tanzim edildi. Türkmen, nakil işlemlerini kendisi yaptırdı. Siyasi baskı nedeniyle kabul ettim." Ali Tekşahin'in de kesinleşmiş hapis cezası var. Ancak ailesine bakacak kimsesi olmadığı için "kaçak" yaşıyor. 


</TEXT>
</DOC>
