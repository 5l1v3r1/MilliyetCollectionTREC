<DOC>
<DOCNO> 297383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/sonyas11.html </URL>
<DATE> 2004/12/13/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
'Estetikliler' güzellik yarışması bu Cumartesi... 
</HEADLINE>
<TEXT>

     Çin, yakında estetik ameliyat geçirmiş güzellerin katılacağı bir güzellik yarışmasına ev sahipliği yapacak. 
     Bıçak altına yatmış 20 güzelin katılacağı yarışma 18 Aralık Cumartesi günü düzenlenecek. 
     Son 20 yılda inanılmaz ekonomik reformları hayata geçiren komünist Çin'de son yıllarda güzellik yarışmaları büyük bir iş sektörü haline gelirken, bu ''yapay güzellik yarışması'' ülkede bir ilk olacak. 
     Güzellik yarışmasının en yaşlı katılımcısı 62 yaşındaki Liu Yulan, ''Yarışmaya katılarak, güzelliğin yaşı olmayacağı mesajını vermek istediğini'' söylüyor. 
     Çin'de son yıllarda yağ aldırmadan, göz estetiğine kadar birçok cerrahi müdahalenin yapıldığı estetik cerrahi klinikleri mantar gibi çoğalıyor. 

     
</TEXT>
</DOC>
