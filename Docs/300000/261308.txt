<DOC>
<DOCNO> 261308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/spor/spo05.html </URL>
<DATE> 2004/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Umut var, iddia yok 
</HEADLINE>
<TEXT>


Atina 2004'e tarihteki en kalabalık kafileyle katılacak olan yüzme, bu sefer havuzdan mutlaka yarı final çıkarmak istiyor. Bu konudaki en güvenilen isim ise Derya Büyükuncu 

ATİNA YOLCULARI MURAT AĞCA 


Atina Olimpiyatı'na katılacak toplam 67 kişilik Türk kafilesinde atletizm, halter ve güreşle birlikte en kalabalık ekiplerden birini de yüzme oluşturacak. Sidney'e yedi sporcu göndererek çıkış yapan ancak hala "B finaline" bile hasret kalan yüzme, bu kez 12 kişiyle barajı geçti. Fakat aynı branşta birden çok yüzücüden sadece birinin seçilmesi gerektiği için Atina'da beşi erkek, dördü bayan olmak üzere dokuz yüzücümüz kulaç atacak. Cem Paşaoğlu, Emre Çelik ve Nazlı Uzman, barajı aştıkları halde yarışamayacaklar. 
Milli takım antrenörü Ali Özüak, yüzmede gözle görülür bir gelişme olduğuna dikkat çekerek, "Sidney 2000'den bu yana baraj geçen sporcu sayımız neredeyse iki katına çıktı. Atina'da birkaç sporcumuzun yarı final yüzmesini bekliyoruz. Derya Büyükuncu 200 metre sırtüstünde 2 dakikanın altına inebilirse final şansını da yakalayabilir. Asıl hedefimiz 2008 Pekin'e 20 sporcuyla katılıp en az 4 sporcuyla A finali yüzmek ve madalyaya ulaşmak. Bu uzun vadeli programda Atina 2004 de bizim için önemli bir kilometre taşı olacak" diyor. 
Başarılı bir çalışma ortamı sonunda yüzücülerimizin en iyi performans düzeyine ulaştıklarını vurgulayan Özüak, "Sporcularımızın çoğu Türkiye rekorlarını da kırabilir" beklentisini dile getiriyor. 
Dünya ve Avrupa şampiyonalarında Türkiye'ye yüzmede madalya kazandıran tek isim olan Derya Büyükuncu, Atina'da 100 metre sırtüstünün yanı sıra uzun bir aradan sonra 200 metrede de yarışacak. Dördüncü olimpiyatına katılacak olan ve Sidney'de 17. sırada kalarak salise farkıyla yarı finali kaçıran yıldız sporcu, bu kez şeytanın bacağını kırmaya çalışacak. 

Antrenör gözüyle 
Hedef B finali 
Milli Takım ilk kez kapsamlı ve uzun süreli bir kamp yaptı. Kıbrıs'ta 11 gün süren çalışmada yurtdışında bulunan sporcularımız ile diğer yüzücülerimiz bir araya geldi. Çok uygun ortamda verimli bir çalışma dönemi geçirdik. Takımda Gülşah Günenç, Derya Erke, İlkay Dikmen ve Derya Büyükuncu B finali yüzebilecek düzeydeler. Aytekin Mindan ve Orel Oral'ın asıl hedefi olimpiyat sonrası Dünya ve Avrupa Kısa Havuz şampiyonalarında final yüzebilmek. Sidney'den bu yana takımdaki sayısal artış sürüyor. İyi hazırlık dönemi, Atina'da derecelerimize de yansıyacaktır. 
ALİ ÖZÜAK 


Rekor kırarlar 
Yüzücülerimiz son hazırlıklarının bir bölümünü hava ve nem durumu Atina'ya yakın olan Kıbrıs'ta yaptı. Bu daha önce İstanbul'da yaşanan birçok aksaklık ve zorluğun aşılmasını sağladı. Bundan önceki en uzun kamp bir haftayken bu süre uzatıldı. Fakat sadece büyük şampiyonalar öncesinde biraraya gelebiliyoruz. Böyle olunca yurt dışındaki İlkay Dikmen, Orel Oral, Derya Büyükuncu, Gülşah Günenç ve Özlem Taşkın gibi sporcularımızın hazırlıklarını genellikle kendi okul yarışlarına endeksli yapıyor. Sporcularımızın formu çok iyi. Hepsi kendi Türkiye rekorlarını gelişterecek durumda. En iyi sonuçları bu olimpiyatta bekliyoruz. 
YILMAZ ÖZÜAK 


Tarihçe 
Unutulmaz kulaç Spitz 
Spor tarihinin en eski dallarından biri de yüzmedir. Serbest ve kurbağalama stilinde yüzen figürlere, milattan önce 1600'lerde yapılan çanak - çömlekler üzerinde bile rastlanmıştır. Ancak yüzme, hiçbir zaman antik olimpiyatlarda yer almamıştır. İlk yüzme kulübü 1837'de İngiltere'de kuruldu. 1896'dan başlayarak da yüzme bugüne kadar yapılan tüm modern olimpiyatlarda programa girdi. Önce serbest ve kurbağalama stilleri, 1900'da sırtüstü ve 1940'tan itibaren kelebek stil olimpiyatlarda yer aldı. 1896 Atina'da denizde yapılan yarışmalar, 1908'de havuza alındı. 1900'de sutopu, 1904'te atlama, 1984'te de senkronize yüzme oyunlara dahil oldu. Olimpiyatların unutulmaz isimleri arasında 5 altın kazanıp, 51 Dünya rekoru kıran ve 16 "Tarzan" filminde başrol oynayan Jonny Weismüller ile 1972 Münih'te 7 altın kazanan Mark Spitz'tir. 

DERYA BÜYÜKUNCU 
Kimlik kartı 
Doğum Tarihi 02.07.1976 
Boy - Kilo 1.88 - 80 g. 
Branşı 100 - 200 m sırtüstü 
Eğitimi 
Michigan Ünv. 
İşletme mezunu 
Kulübü 
Galatasaray 
Antrenörü Yılmaz Özüak 

Kariyeri 
7 yaşında yüzmeye başladı. 1986 - 88 arasında Balkan Yaş Grupları Şampiyonası'nda 12 altın madalya kazandı, tüm rekorları kırdı. 13 yaşında bir sezonda 31 rekorun sahibi oldu. Lüksemburg ve Ege Yüzme Şampiyonaları'nda birçok kez kürsüye çıktı. 1990'da 200 metre sırtüstünde Dünya Liseler Şampiyonu oldu. Balkan Gençler'de üç altın kazanıp, rekor kıran ilk Türk yüzücü unvanını aldı. 1999 Avrupa Şampiyonası'nda 100 metre sırtüstünde 2. oldu. 2000 Dünya Kısa Kulvar ve Avrupa Yüzme Şampiyonası'nda 3.'lük kürsüsüne çıktı. 2000 Sidney'de 17. oldu. 2002 Dünya ve Avrupa Şampiyonaları'nda 5. oldu. 

Atina 2004 programı 
15 Ağustos 
100 metre sırtüstü Seçme 11 15-11 38 
Yarı final 20 26-20 34 
16 Ağustos 
100 metre sırtüstü Final 19 58-20 02 
18 Ağustos 
200 metre sırtüstü Seçme 10 39-11 04 
Yarı final 19 48-19 59 
19 Ağustos 
200 metre sırtüstü Final 19 46-19 50 

ONUR URAS 
Kimlik kartı 
Doğum Tarihi 01.01.1985 
Boy - Kilo 1.86 m - 76 kg. 
Branşı 100 m kelebek 
Eğitimi Alman Lisesi mezunu 
Kulübü Galatasaray 
Antrenörü Yılmaz Özüak 

Kariyeri 
2002 Liselerarası Dünya Şampiyonası'nda 5. 2002 Balkan 200 m. kelebek ve 200 m. karışıkta 2. 2002 ve 2003 Lüksemburg Yüzme Yarışları'nda 100 ve 200 m. kelebekte 1., 2004'te Belçika'da 200 m. kelebekte 1., 100 m. kelebekte 2. sırayı aldı. 2002 - 2004 arasında 13 rekor kırdı. 

Atina 2004 programı 
19 Ağustos 
100 metre kelebek Seçme 11 10-11 44 
Yarı final 20 35-20 43 
20 Ağustos 
100 metre kelebek Final 19 37-19 40 

KAAN TAYLA 
Kimlik kartı 
Doğum Tarihi 1986 
Boy - Kilo 1.88 - 75 kg. 
Branşı 50 - 100 m serbest 
Eğitimi Lise mezunu 
Kulübü Büyük Kolej 
Antrenörü Gürbüz Balamir 

Kariyeri 
5 yaşında satranç oynamaya başladı. 12 yaşında yüzmeye geçti. 2002 ve 2003 Balkan Gençler Şampiyonu, 100 metre serbestte Balkan rekortmeni. 2003 Prag' da 100 metrede serbestte 1., 200 metre serbette 2. oldu. 2004 Lüksemburg Euro Meet'te 100 metre serbestte 50.88 ile 1. olurken kendisine örnek aldığı Derya Büyükuncu'nun rekorunu da kırdı. 

Atina 2004 programı 
17 Ağustos 
100 metre serbest Seçme 10 44-11 10 
Yarı final 19 30-19 38 
18 Ağustos 
100 metre serbest Final 20 17-20 20 
19 Ağustos 
50 metre serbest Seçme 10 00-10 28 
Yarı final 19 30-19 36 
20 Ağustos 
50 metre serbest Final 20 05-20 08 

GÜLŞAH GÜNENÇ 
Kimlik kartı 
Doğum Tarihi 05.01.1985 
Boy - Kilo 1.70 - 60 kg. 
Branşı 200 m kelebek 
Eğitimi Ohio State İşletme 
öğrencisi 
Kulübü Galatasaray 
Antrenörü Yılmaz Özüak 

Kariyeri 
1999 ve 2001 Balkan Gençler 200 kelebek 1.'lik, 2002 Liselerarası Dünya Şampiyonası'nda 200 kelebekte 3.'lük, 1999 Dünya Gençlik Olimpiyatı'nda 200 metre kelebekte 3.'lük aldı. 2002 Balkan Şampiyonası'nda 200 metre kelebekte 2. oldu. 2003 Lüksemburg Turnuvası'nda da yine 200 metre kelebekte 3.'lük kürsüsüne çıktı. 

Atina 2004 programı 
17 Ağustos 
200 metre kelebek Seçme 10 44-11 10 
Yarı final 19 55-20 05 
18 Ağustos 
200 metre kelebek Final 20 11-20 15 

YASEMİN ÖZLEM TAŞKIN 
Kimlik kartı 
Doğum Tarihi 28.10.1985 
Boy - Kilo 1.73 - 64 kg. 
Branşı 400 m serbest 
Eğitimi Sçhillerschule 
Kulübü Galatasaray 
Antrenörü Yılmaz Özüak 

Kariyeri 
2000 Almanya şampiyonu olan takımda yüzdü. Beş kez Türkiye şampiyonu oldu. 2001 Avrupa Gençler Şampiyonası'nda 400 metre karışıkta 13., Almanya Yüzme Şampiyonası'nda 1999 ve 2001 yıllarında 200 kelebekte 3. oldu. 

Atina 2004 programı 
15 Ağustos 
400 metre serbest Seçme 11 42-12 09 
Final 20 46-20 52 

İLKAY DİKMEN 
Kimlik kartı 
Doğum Tarihi 1981, boy - kilo 1.73 - 70 kg. 
Branşı 100 - 200 m kurbağalama 
Eğitimi ABD'de üniversite öğrencisi 
Kulübü Fenerbahçe, antrenörü Sue Novitsky 

Kariyeri 
1992'de 100 - 200 m. kurbağalama, 100 m. sırtüstü, 100 m. serbest, 200 m. karışıkta yaş gruplarında şampiyon oldu. 1995 Avrupa Gençler Şampiyonası'nda 15.'lik elde etti. 2000 Sidney'de 100 m. kurbağalamada 23., 200 m. kurbağalamada da 24. oldu. Mesafelerinin rekorlarını elinde bulunduruyor. 

Atina 2004 programı 
15 Ağustos 
100 metre kurbağa Seçme 10 54-11 11 
Yarı final 20 06-20 14 
16 Ağustos 
100 metre kurbağa Final 20 15-20 19 
18 Ağustos 
200 metre kurbağ Seçme 11 10-11 41 
Yarı final 20 23 - 20 32 
19 Ağustos 
200 metre kurbağa Final 19 39-19 43 

DERYA ERKE 
Kimlik kartı 
Doğum Tarihi 11.11.1983, boy-Kilo 1.67-56 kg 
Branşı 100 - 200 sırtüstü 
Eğitimi Marmara Ünv.BESYO öğrencisi 
Kulübü İYİK, antrenörü Levent Camuşcuoğlu 

Kariyeri 
2002 Avrupa Kısa Kulvar yarı finalinde yarıştı. Aynı yıl Balkan Kısa Kulvar'da finale çıktı. Dünya Şampiyonası'nda 200 metre sırtüstünde 13. sırayı elde etti. 2003 Avrupa Kısa Kulvar 200 metre sırtta 8. oldu. Avrupa Şampiyonası'nda aynı mesafede 9. sırayı aldı. 

Atina 2004 programı 
15 Ağustos 
100 metre sırtüstü Seçme 10 00-10 17 
Yarı final 19 30-19 38 
16 Ağustos 
100 metre sırtüstü Final 19 50-19 55 
19 Ağustos 
200 metre sırtüstü Seçme 11 49 - 12 10 
Yarı final 19 53 - 20 02 
20 Ağustos 
200 metre sırtüstü Final 19 30 - 19 34 

OREL ORAL 
Kimlik kartı 
Doğum Tarihi 26.09.1979 
Boy - Kilo 1.85 - 70 kg. 
Branşı 200 m karışık 
Eğitimi Indianapolis Ünv. İşletme mezunu 
Kulübü Fenerbahçe 
Antrenörü Oleksandr Yarenanko 

Kariyeri 
1997 Balkan Gençler 100 metre sırtüstü 2.'si, 1998 Balkan Şampiyonası 200 metre kurbağalama 3.'sü. 2000 Dünya Kısa Kulvar Şampiyonası'nda 100 metre karışıkta 14. oldu. 2003 Avrupa Kısa Kulvar Şampiyonası'nda 100 metre karışıkta 11., 50 metre sırtüstünde 12. oldu. 

Atina 2004 programı 
18 Ağustos 
200 metre karışık Seçme 11 47-12 29 
Yarı final 20 35-20 44 
19 Ağustos 
200 metre karışık Final 20 14-20 18 

AYTEKİN MİNDAN 
Kimlik kartı 
Doğum Tarihi 31.03.1981 
Boy - Kilo 1.88 m - 80 kg 
Branşı 200 m. serbest 
Eğitimi Bilgi Ünv.İktisat öğrencisi 
Kulübü İYİK 
Antrenörü Ali Özüak 

Kariyeri 
13 yaşında yüzmeye başladı. 1998 Balkan Gençler Şampiyonası'nda 3. oldu. 1999'da Balkan Gençler'de 7 madalya aldı. 2000 Sidney'de 200 ve 400 metrede rekorlarını geliştirdi. Bu mesafelerde Türkiye rekorlarını ve şampiyonluklarını elinde bulunduruyor. 

Atina 2004 programı 
15 Ağustos 
200 metre serbest Seçme 10 20-10 51 
Yarı final 19 40-19 50 
16 Ağustos 
200 metre serbest Final 19 43-19 47 


</TEXT>
</DOC>
