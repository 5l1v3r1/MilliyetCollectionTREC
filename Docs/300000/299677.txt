<DOC>
<DOCNO> 299677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sonyas21.html </URL>
<DATE> 2004/12/21/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Sigara reklamına A5 sınırlaması 
</HEADLINE>
<TEXT>

     Sigara reklamlarına önemli kısıtlamalar getiren yasa bugün İngiltere'de yürürlüğe girdi. 
     Yasaya göre, dükkan, pub, gece kulübü gibi kamuya açık yerlerdeki sigara reklam afişlerinin boyutu, bir A5 kağıdını geçemeyecek. 
     Ayrıca afişin yüzde 30'u, sigaranın sağlığa zararları konusunda uyarı içerecek. 
     Otomatik sigara makinelerinin üzerinde sigara reklamı yapılamayacak. 
     Yasaya uymayanlara 5 bin sterline kadar para ve 5 aya kadar hapis cezası verilecek. 
     Sağlık Bakanlığı sözcüsü, yasanın, benzerleri arasında en sert kısıtlamaları içeren yasa olduğunu söyledi. 
     Sağlık Bakanı John Reid de yasanın, sigara alışkanlığının azaltılması için atılan adımlardan sadece birini oluşturduğuna dikkat çekti. 
     İngiltere'de yılda 106 bin kişi sigara veya buna bağlı rahatsızlıklar nedeniyle hayatını kaybediyor. 
     
</TEXT>
</DOC>
