<DOC>
<DOCNO> 295967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sonspo43.html </URL>
<DATE> 2004/12/08/ </DATE>
<TIME> 20.42 </TIME>
<AUTHOR>  </AUTHOR>
<HEADLINE>
Beşiktaş, Kayserispor maçı hazırlıkları... 
</HEADLINE>
<TEXT>

     Beşiktaş, ligde Kayserispor ile 10 Aralık Cuma günü yapacağı maçın hazırlıklarını sürdürdü. 
     Teknik direktör Vicente Del Bosque yönetiminde, BJK Nevzat Demir Tesisleri'nde basına kapalı gerçekleştirilen akşam antrenmanı 1.5 saat sürdü. 
     Sakat olan Carew dışında tüm oyuncuların katıldığı antrenman, kondisyoner Javier Minano yönetimindeki ısınma hareketleriyle başladı. Kondisyon çalışmasıyla süren antrenmanda, daha sonra oyuncuları gruplara ayıran Del Bosque, dar alanda pas çalışması yaptırdı. Antrenman, yarım alanda çift kale maçla sona erdi. 
     Beşiktaş, yarın sabah BJK Nevzat Demir Tesisleri'nde yapacağı antrenmanın ardından, özel bir uçakla Kayseri'ye gidecek. 
     
</TEXT>
</DOC>
