<DOC>
<DOCNO> 282060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/spor/spo02.html </URL>
<DATE> 2004/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Saklambaç oynama 
</HEADLINE>
<TEXT>


Daum dün Samandıra'da kriz masası oluşturdu ve başta Alex'i sorguya çekti. Alman hoca, Brezilyalı yıldıza, "Bir sorunun mu var Sahada saklambaç oynuyorsun" dedi 

CÜNEYT KARAKAYA 


Özel görüştü 
FENERBAHÇE, Lyon yenilgisi sonrası dün sabah 11.00'de Samandıra'da toplandı. Teknik Direktör Daum, yaklaşık 1 saat oyuncularını sert bir dille eleştirirken, Alex'le konuşmadı. Ancak Alman hoca, çalışmanın yarım saatine katılan ve düz koşu yapan Brezilyalı yıldızı daha sonra özel görüşme odasına aldı. Daum'un burada , "Bir sorunun mu var Saha içinde sürekli saklambaç oynuyorsun" diye Alex'e çıkıştığı ve bir an önce toparlanmasını istediği bildirildi. 

Revizyon olabilir 
DAUM, futbolcularla yaptığı toplantıda ise Lyon maçındaki hataları tek tek anlattı. Alman teknik adamın, "İlk yarıda gol atsaydık, 3 - 1 kazanan taraf biz olurduk. Ama öyle hatalar yaptınız ki, adamlar sizi çok kolay çözdü. Ligde bir maçı unutma süreniz 24 saat. Ama bu yenilgi için size 8 saat veriyorum" dediği öğrenildi. Bu arada Daum'un Alex, Deniz, Serkan, Luciano gibi oyuncuları kulübeye çekmeyi planladığı ileri sürüldü. 

88.68 'İkinci tura çıkamayız' 

FENERBAHÇELİ taraftarlar arasında yapılan ankette, Şampiyonlar Ligi'nde ikinci tur ümidinin olmadığı ortaya çıktı. Şimdiye dek ankete katılan 2066 taraftarın yüzde 88.68'i 1832 kişi Sarı - Lacivertli takımın üst tura çıkamayacağı yönünde oy kullanırken, takımlarının tur atlayacağına inananların yüzdesi 11.32'de 234 kişi kaldı. 

Yedeklere Koch çilesi 

SARI - Lacivertli takımın dünkü idmanı Daum'un toplantısı yüzünden 45 dakika geç başlarken, Ronald Koch, maçta oynayanları düz koşudan sonra serbest bıraktı. Ancak istasyon çalışmasına çıkan yedekler, ardından dar alanda çift kale maç yaptılar. Böylece Koch, Lyon yenilgisin acısını da yedeklerden çıkarmış oldu. 


</TEXT>
</DOC>
