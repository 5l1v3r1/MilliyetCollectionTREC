<DOC>
<DOCNO> 287413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/soneko09.html </URL>
<DATE> 2004/11/09/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Euronun yükselişi Avrupa’yı rahatsız ediyor 
</HEADLINE>
<TEXT>

     Avrupa Merkez Bankası AMB Başkanı Jean-Claude Trichet, euronun dolar karşısında hızlı yükselmesinden memnun olmadıklarını açıkladı. 
     Trichet, G-10 olarak adlandırılan gelişmiş 10 ülkenin merkez bankaları birliğinin düzenlediği global ekonomi konferansı sonrasındaki basın toplantısında konuştu. 
     Euro dolar paritesinde yaşanan son hareketlerin, döviz piyasalarını sert bir şekilde etkilediğini kaydeden Trichet, bunun AMB açısından bu seviyelerin hoş karşılanmadığını vurguladı. 
     Aynı zamanda G10 başkanlığını da yürüten Trichet, sadece AMB Başkanı kimliğiyle konuştuğunun altını çizdi. 
     
     öPetroldeki düşüş olumluö 
     Dünya ekonomisinin gelecek yıl da dinamizmini koruyacağını belirten Trichet, büyümenin ise bir miktar hız kaybedeceğini kaydetti. 
     Petrol fiyatlarında kaydedilen son gerilemelerin ekonomileri olumlu etkileyeceğini belirten Trichet, enflasyon konusunda ise merkez bankalarının ''hassas'' davranmalarını istedi. 
     
     Parite hafifçe gevşedi 
     Öte yandan bu sabah rekor kırarak 1.30 seviyesine yaklaşan euro dolar paritesi akşama doğru gelen satışlarla hafifçe geriledi. Parite şu sıralar 1.2922 seviyesinde bulunuyor. 
     
</TEXT>
</DOC>
