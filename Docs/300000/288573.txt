<DOC>
<DOCNO> 288573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/soneko11.html </URL>
<DATE> 2004/11/13/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Kapıkule'de TIR'lar 7 km kuyruk oluşturdu... 
</HEADLINE>
<TEXT>

     Kapıkule Sınır Kapısı'nda yurtdışına çıkış yapacak TIR'lar 7 kilometre kuyruk oluşturdu. 
     AA muhabirinin, Kapıkule yetkililerinden aldığı bilgiye göre, ihracat yükü taşıyan TIR'ların yüklerini gittikleri ülkelere Pazartesi günü teslim etmek istemeleri ve aynı anda yola çıkmalarından kuyruklar oluşuyor. 
     Bayram nedeniyle geçtiğimiz hafta iç gümrüklerde yüklenen TIR'ların büyük bölümünün yurtdışına çıkış yapmaları nedeniyle, bu hafta gümrüklerde aşırı bir TIR yoğunluk yaşanmayacağını belirten yetkililer, ''2000 yılından bu yana TIR'ların Kapıkule'den geçişlerinde yıllara oranla bir artış gözlüyoruz. Bu yılda çıkışlarda büyük bir artış var. İhracatın artığının bir göstergesi olan bu kuyruklar, girişlerde yaşanmıyor. Ocak ayından bugüne kadar her hafta sonu yaşanan TIR kuyruklarında sürücülerin, biran önce çıkış yapmaları için gümrükçüler işlemleri hızlı bir şekilde yapıyor'' dedi. 
     Kapıkule'den son 24 saat içinde 763 TIR ülkeye giriş yaparken, 789 TIR'da çıkış yaptı. 
     Bu arada, Kapıkule Sınır Kapısı'nda çıkış işlemlerinin kendisine gelmesini bekleyen 320 civarında TIR bulunuyor. 
     
</TEXT>
</DOC>
