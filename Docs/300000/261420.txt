<DOC>
<DOCNO> 261420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/son/sontur09.html </URL>
<DATE> 2004/08/07/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
"İçgüveyi" cinayeti .. 
</HEADLINE>
<TEXT>

     Kocaeli'nin Kandıra İlçesi'nde, yeğeninin eve ''içgüveyi'' getirmesine karşı olduğu iddia edilen bir kişi, ağabeyi ile yeğenini öldürdü, yengesini de yaraladı. 
     AA muhabirinin edindiği bilgiye göre, Beylerbeyi Köyü'nde, yeğeni Emel Ç'nin 23 , annesinin evine iç güveyi getirmesine karşı olduğu ileri sürülen Hasan Ç, tarladan fındık toplamaktan dönen ağabeyi Nihat ve yengesi Resmiye Ç. 55 ile yeğeni Neşe Yalçın'ın 32 yolunu kesti. 
     Bu sırada ''içgüveyi'' konusundan çıkan tartışmanın kavgaya dönüşmesi sonucu, evdeki av tüfeğini alıp gelen Hasan Ç, ağabeyine, yengesine ve yeğenine ateş açtı. 
     Nihat Ç. olay yerinde, Neşe Yalçın da Kandıra Devlet Hastanesi'ne kaldırılırken yolda öldü. Yaralanan ve ilk tedavisi Kandıra Devlet Hastanesi'nde yapılan Resmiye Ç. ise Kocaeli Devlet Hastanesi'nde tedavi altına alındı. 
     Olaydan sonra kaçan Hasan Ç. aranıyor. 
     
</TEXT>
</DOC>
