<DOC>
<DOCNO> 275705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sontur12.html </URL>
<DATE> 2004/09/28/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Ankara'da kaçak nü tablo ele geçirildi 
</HEADLINE>
<TEXT>

     Kuveyt'ten yurda kaçak yollarla sokulduğu bildirilen ve 5 milyon dolara satılmak istenilen bir nü tablo ele geçirildi. Polis tabloya el koyarken olayla ilgili 4 kişiyi gözaltına aldı. 
     Ankara Kaçakçılık ve Organize Suçlar Şube Müdürlüğü Mali Büro Amirliği görevlileri, İstanbul'dan Ankara'ya kaçak bir tablonun getirildiğini belirledi. Alıcı gibi davranan polis, tabloyu elinde bulunduran Mehmet Ali Ş, Aytaç U, Hüseyin A, Ömer Faruk Ö. ile irtibat kurdu. 
     Ostim Bağdat Caddesi'nde yapılan görüşme sırasında kaçakçılar, tabloya karşılık alıcı gibi davranan polisten 5 milyon dolar istediler. Pazarlığın ardından kimliklerini açıklayan polisler, çevrede önlem alan meslektaşlarıyla birlikte 4 kişiyi gözaltına alırken tabloya da el konuldu. Gözaltına alınan kişiler, tablonun Kuveyt'ten Türkiye'ye getirildiğini söylediler. 
     Deri üzerine yağlı boya olarak çıplak bir kadının resmedildiği 83X63 ebadındaki tablo, incelenmek üzere Anadolu Medeniyetleri Müzesi'ne gönderildi. 
     
</TEXT>
</DOC>
