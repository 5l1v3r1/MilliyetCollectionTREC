<DOC>
<DOCNO> 287245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sontur50.html </URL>
<DATE> 2004/11/08/ </DATE>
<TIME> 20.38 </TIME>
<AUTHOR>  </AUTHOR>
<HEADLINE>
İzmir'de esrarengiz cinayet... 
</HEADLINE>
<TEXT>

     İzmir'de üniversite öğrencisi bir genç, başından av tüfeğiyle vurulmuş halde bulundu. Hastaneye kaldırılan genç öldü. 
     Alınan bilgiye göre, İzmir Ekonomi Üniversitesi öğrencisi Abdullah İlker Tüzemen 18 , Yenişehir semti 1210 sokakta başından av tüfeğiyle vurulmuş olarak bulundu. Ağır yaralı olarak SSK Yenişehir Hastanesi'ne kaldırılan Tüzemen, kurtarılamadı. 
     İzmir Emniyet Müdürlüğü Cinayet Büro Amirliği ekipleri, olaya karıştığı belirlenen 3 kişiyi gözaltına aldı. 
     Zanlılar, polise verdikleri ifadelerinde, Tüzemen'in av tüveğiyle kendi kendini vurduğunu iddia ettiler. 
     Olayla ilgili soruşturmanın geniş çaplı sürdürüldüğü bildirildi. 
     Ölen Abdullah İlker Tüzemen'in, İzmir Ticaret Odası İZTO Yönetim Kurulu üyesi Adil Ertuğrul Tüzemen'in oğlu olduğu öğrenildi. 
     
</TEXT>
</DOC>
