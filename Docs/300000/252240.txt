<DOC>
<DOCNO> 252240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sontur03.html </URL>
<DATE> 2004/07/01/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Çiftlikte cinayet 
</HEADLINE>
<TEXT>

     ALİ ÜLKER, VAHİT İŞBAŞARAN Kırklareli DHA 

Kırklareli'nin Pınarhisar İlçesi Osmancık Köyü'ndeki bir çiftlikte taciz iddiasıyla çıkan tartışma cinayetle sonuçlandı. Çiftlikte çoban ve bekçi olarak çalışan Ramazan Çıplak, eşini taciz etmekle suçladığı çiftlik sahibini göğsünden bıçakladı. Çıplak, araya giren iş arkadaşını öldürdü, iş arkadaşının eşini ve iki çocuğunu da yaraladı. 
     Çiftlik sahibi Mehmet Nezir Bilgin 54 , iddiaya göre yanında çalışan Ramazan Çıplak'ın 23 imam nikahıyla yaşadığı G.Ş.'ye 17 tacizde bulundu. Eşinin durumu anlatması üzerine öfkelenen Çıplak, ahıra giderek patronuyla tartışmaya başladı. Tartışmayı duyan çiftlik çalışanları kavga çıkmasını önlemek için ahıra geldi. 
     Çıplak üzerinde taşıdığı bıçakla patronunu göğsünden yaraladı, kendisine engel olmak isteyen çiftlik çalışanlarından İsmet Ayan'ı 36 , eşi Ayşegül Ayan'ı 32 , kızı Melike Ayanı 8 ve oğlu Mustafa Ayan'ı 13 da bıçakla yaraladı. İsmet Ayan olay yerinde kan kaybından öldü. 
     Jandarma G.Ş.'yle kaçmak isteyen Çıplak'ı Celaliye Köyü yakınlarında yakaladı. Cinayette kullanılan bıçak da tarlaya atılmış olarak bulundu. 
     Lüleburgaz Devlet Hastanesi'nde tedavi altına alınan Mustafa Ayan'ın durumunun iyiye gittiği belirtildu. Durumları ağır olan Ayşegül ve Melike Ayan ile Bilgin, Edirne Tıp Fakültesi Hastanesi'ne kaldırıldı. 
     Çıplak ilk ifadesinde, İstanbul'da oto galerisi ve tekstil atölyesi bulunan Mehmet Nezir Bilgin'in çağrısı üzerine Osmancık Köyü'ndeki çiftliğe gelerek çalışmaya başladığını söyledi. Çıplak, "Eşimi rahatsız ediyordu. Kendisini uyarmak istedim. Sert bir şekilde beni azarlayınca aramızda tartışma çıktı. Sinirlerime hakim olayınca da bıçakladım. Diğer çalışan arkadaşları nasıl bıçakladığımı hatırlamıyorum" dedi. 
     
</TEXT>
</DOC>
