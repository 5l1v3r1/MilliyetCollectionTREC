<DOC>
<DOCNO> 274109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/ekonomi/eko03.html </URL>
<DATE> 2004/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı 'ev'e geldi 
</HEADLINE>
<TEXT>


Türkiye 2003'te 586 milyon dolarlık yabancı yatırımla dünya liginde 57. oldu. Bu yılın yedi ayındaki yabancı yatırım ise 918 milyon doları gayrimenkul alımı olmak üzere 1.8 milyar dolar 

EKONOMİ SERVİSİ 

Birleşmiş Milletler Ticaret ve Kalkınma Örgütü'nün UNCTAD hazırladığı Dünya Yatırım Raporu'na göre 2003'te 586 milyon dolarla 57. sırada yer alan Türkiye'ye bu yılın ilk yedi ayında giren yabancı sermaye miktarı 1.8 milyar dolar oldu. 

2.5 milyar dolar 
Ancak bu rakamın 918 milyon dolarını yabancılara yapılan gayrimenkul satışları oluşturdu. Yabancılara gayrimenkul satışları eklendiğinde 2003'teki yabancı sermaye girişi de 1 milyar 562 milyon dolar olarak görülüyor. 
Yabancı Sermaye Derneği YASED Yönetim Kurulu Üyesi Ahter Kutadgu, Dünya Yatırım Raporu ile ilgili basın toplantısında yıl sonu itibariyle 2.5 milyar dolar yabancı yatırım beklediklerini söyledi. 
Kutadgu, UNCTAD raporuna göre yabancı yatırım potansiyeli endeksinde de 17 basamak yükselerek 72. olan Türkiye'nin gelen yabancı sermayenin potansiyelle karşılaştırmasıyla hesaplanan performans endeksinde ise bir basamak inerek 140 ülke arasında 110. sıraya düştüğünü kaydetti. 
YASED Yönetim Kurulu Üyesi Gülden Türktan da gelişmekte olan ülkelere yabancı yatırım yapılması konusundaki trenin kaçırıldığını belirterek, "Tren kalktı gidiyor, bizim atlayarak gitmemiz lazım" dedi. 

Yatırımlar enerji ve telekomünikasyona Dünyada yabancı yatırım miktarı 2003'te bir önceki yıla göre yüzde 18 azalarak 560 milyar dolar oldu. Bu 1998'den beri gerçekleşen en düşük tutar. 2003'te gelişmiş ülkelerdeki yabancı yatırım tutarı yüzde 25 azalarak 366 milyar dolara inerken, gelişmekte olan ülkelerde yüzde 9 artışla 172 milyar dolar olarak gerçekleşti. 
Orta ve Doğu Avrupa ülkelerindeki yabancı yatırımda yüzde 36 gerileme olurken bunun nedeni yeni AB üyelerindeki Çek Cumhuriyeti, Slovakya, Estonya, Letonya, Litvanya, Polonya, Slovenya, Malta, Kıbrıs Rum Kesimi, Macaristan , uyum çerçevesinde yapılan yatırımların bitmesi olarak açıklandı. Afrika'daki yatırımlar ise arttı. 2001 - 2002'de dünyadaki yabancı sermaye yatırımlarının üçte ikisi hizmet sektörüne gitti. Doğrudan yabancı yatırım stokları enerjide 14 kat, telekomünikasyonda 19 kat arttı. 

Çin ABD'yi geçti milyar dolar Sıra Ülkeler 2002 2003 1 Belçika - Lüks. 131.7 117.0 2 Çin 62.4 67.0 3 Fransa 48.9 46.9 4 ABD 62.8 29.7 5 İspanya 35.9 25.6 6 İrlanda 24.4 25.4 7 Hollanda 25.5 19.6 8 İtalya 14.5 16.4 9 İngiltere 27.7 14.5 10 Almanya 36.0 12.8 ... ... ... ... 57 Türkiye 1.0 0.5 
Ülkelere giden doğrudan yabancı yatırım. 

Türkiye'ye 7 ayda 1.8 milyar dolar geldi Yıl Miktar milyon dolar 1995 1.127 1996 964 1997 1.032 1998 976 1999 817 2000 1.700 2001 3.228 2002 1.042 2003 586 2004 1.800 
Son on yılda Türkiye'ye giren yabancı yatırım miktarı. 
İlk yedi ay. 


</TEXT>
</DOC>
