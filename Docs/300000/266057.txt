<DOC>
<DOCNO> 266057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sonspo33.html </URL>
<DATE> 2004/08/24/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Atalay "Elvan'ı yeniden kazandık" 
</HEADLINE>
<TEXT>

     28. Yaz Olimpiyat Oyunları'nda, bayanlar 1500 metre seçmelerinde ilk 5'e girerek yarı finale yükselen Elvan Abeylegesse için Gençlik ve Spor Genel Müdürü Mehmet Atalay, ''Elvan'ı yeniden kazandık'' dedi. 
     Elvan Abeylegesse'nin başarısıyla çok mutlu olduklarını ifade eden Mehmet Atalay, ''Saat 3'te yarışmaya karar verip, kendisini toparlayan ve ülkemiz için koşan bu cesur yürekli kız, müthiş bir mücadale ve yarış örneği gösterdi. Elvan'ı kutluyoruz. Bu cesur yürek madalya alacağının sinyalini de bize verdi'' diye konuştu. 
     Atletizm Federasyonu Başkanı Mehmet Yurdadön de dün yaşanan olayların ardından bu başarının gelmesinin mutluluk verici olduğunu belirterek, şöyle konuştu 
     ''Dünden beri yaşanan tüm olumsuzluklara rağmen Elvan çıkıp, müthiş mücadele örneği gösterdi ve ilk 5'e kaldı. Bu çok önemliydi. En büyük endişemiz olimpiyatlarda başarısız olup, bu moral bozukluğu ile Dünya Şampiyonası'na çıkacaktı. O moral bozukluğunu aştı. Kendisini tebrik ediyorum.'' 
     
</TEXT>
</DOC>
