<DOC>
<DOCNO> 298786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sontur25.html </URL>
<DATE> 2004/12/18/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Avcılar kazayla arkadaşlarını vurdu... 
</HEADLINE>
<TEXT>

     Antalya'da arkadaşlarıyla birlikte avlanmaya giden bir kişi, kazayla vurularak öldü. 
     AA muhabirinin aldığı bilgiye göre, Antalya'nın Karaöz Beldesi'nde Şevki ve Veli Aytar ile ormanlık alanda avlanmaya giden Ali Erkalkan 37 , kimin tüfeğinden çıktığı henüz belirlenemeyen saçmalarla yaralandı. Göğsüne ve vücudunun çeşitli yerlerine saçmalar isabet eden Erkalkan, hastaneye kaldırılırken yolda hayatını kaybetti. 
     Jandarma ekipleri, amca çocukları Şevki ve Veli Aytar'ı gözaltına aldı. Zanlıların ifadelerinde kazayla arkadaşlarını vurduklarını söyledikleri belirtildi. 
     Antalya Pamuk ve Narenciye Tarım Satış Kooperatifleri Birliği'nde ANTBİRLİK güvenlik görevlisi olarak çalışan Ali Erkalkan'ın evli ve 2 çocuk babası olduğu öğrenildi. 
     
</TEXT>
</DOC>
