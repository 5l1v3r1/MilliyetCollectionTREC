<DOC>
<DOCNO> 276203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/soneko19.html </URL>
<DATE> 2004/09/30/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
İSDEMİR k rını katlayarak büyütüyor... 
</HEADLINE>
<TEXT>

     İskenderun Demir ve Çelik AŞ İSDEMİR , Genel Müdürü Atamer Giyici, 30 yıldır zarar eden ve yeniden yapılanma süreciyle geçen yıl 33 milyon dolar kar elde eden kurumun bu yılın ilk 6 ayında bunu 3'e katladığını kaydetti. 
     Atamer Giyici, İsdemir'in 34. kuruluş yıldönümü dolayısıyla yaptığı yazılı açıklamada, dinamik, özverili ve şirkete sahip çıkan çalışanlar sayesinde kısa zamanda önemli başarılar elde edildiğini belirterek, ''Vizyonumuzda belirtilen üretim hedeflerini gerçekleştirmek için yoğun bir tempoyla çalışmalarımızı sürdürüyoruz'' dedi. 
     Giyici, 2003 yılındaki yeniden yapılandırma ve modernizasyon yatırımları için 100 milyon dolarlık harcama yapıldığını, gerçekleştirilecek 11 projeyle ilgili toplam 490 milyon dolarlık sözleşmenin imzalandığını belirterek, şunları kaydetti 
     ''30 yıldır zarar eden şirketimiz 2003 yılında 33 milyon dolar kar elde etmiştir. 2004 yılının ilk 6 ayında 105 milyon dolar kar elde eden şirketimiz böylelikle geçen yılın karının 3 kat fazlasını gerçekleştirmiştir. 
     Şirketimizin şantiye görünümü giderek artacaktır. Hedefimiz, İsdemir'i modern teknoloji ve çağdaş yönetim anlayışı ile uluslararası platformda rağbet gören bir şirket yapmaktır.'' Bu arada, kutlama programları kapsamında, bugün, düzenlenen törenle başarılı çalışanların hatıra altınlarıyla ödüllendirilecekleri, akşam da tesislerde konser verileceği bildirildi. 
     
</TEXT>
</DOC>
