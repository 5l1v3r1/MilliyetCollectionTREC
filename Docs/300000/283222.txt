<DOC>
<DOCNO> 283222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sontur11.html </URL>
<DATE> 2004/10/25/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Mc Donalds bombacısının "şapkası" inceleniyor... 
</HEADLINE>
<TEXT>

     Trabzon'da Mc Donalds'ın kapısında meydana gelen patlamanın ardından bulunan ve olay yerinden kaçan kişiye ait olduğu sanılan şapka, mont ve olay yerinden toplanan deliller incelenmek üzere laboratuvara gönderildi. 
     AA muhabirinin Trabzon Emniyet Müdürlüğü yetkililerinden aldığı bilgiye göre, Atatürk Alanı'nda Mc Donalds'ın kapısında dün meydana gelen patlamanın ardından olay yerinden kaçan kişinin, Çömlekçi Mahallesi'nde çıkarıp attığı sanılan şapka ve mont Ankara'ya Emniyet Genel Müdürlüğü Kriminal Polis Laboratuvarı'na, olay yerinden toplanan el yapımı parça tesirli bombaya ait malzemeler ise Samsun Emniyet Müdürlüğü Kriminal Polis Laboratuvarı'na incelenmek üzere gönderildi. 
     Trabzon'da Mc Donalds'ın önünde dün meydana gelen patlamada 6 kişi yaralanmıştı. Olayın ardından bombayı bırakarak kaçan kişinin eşkali belirlenerek, yakalanması için geniş çaplı operasyon başlatılmıştı. 
     
</TEXT>
</DOC>
