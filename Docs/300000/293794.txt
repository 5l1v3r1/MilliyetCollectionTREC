<DOC>
<DOCNO> 293794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/soneko29.html </URL>
<DATE> 2004/12/01/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Turkcell Karar, 21.8 trilyonluk cezanın iadesini mümkün kılıyor 
</HEADLINE>
<TEXT>

     Turkcell İletişim Hizmetleri A.Ş, Danıştay 10. Dairesi'nin bugün tebliğ ettiği kararın, şirketin daha önce Telekomünikasyon Kurumu'na yapmış olduğu yaklaşık 21.8 trilyon lira tutarındaki ''ceza ödemesinin iadesini mümkün kıldığını'' açıkladı. 
     Turkcell'den İMKB'ye gönderilen açıklamada, Telekomünikasyon Kurumu'nun, 406 sayılı Telgraf ve Telefon Kanunu'nun 10. maddesi gereğince çıkarılan Ulusal Dolaşım Roaming Anlaşması Yapılması ile İlgili Usul ve Esaslar Hakkında Yönetmeliğe aykırı davrandığı gerekçesiyle Turkcell'e toplam 21 trilyon 822 milyar 150 milyon 300 bin TL para cezası verdiği, şirketin bu tutarı faizi ile birlikte 7 Nisan 2004 tarihinde Telekomünikasyon Kurumu'na ödediği hatırlatılarak, ardından Telekomünikasyon Kurumu'nun idari para cezası uygulamasına ve bu işlemin dayanağını oluşturan 18 Mart 2004 tarihli kararın ve ''Ulusal Dolaşım Roaming Anlaşması Yapılması ile İlgili Usul ve Esaslar Hakkında'' Yönetmeliğin tamamının iptali talebi ile Danıştay 10. Dairesi'nde dava açtığı belirtildi. 
     Açıklamada, Danıştay 10. Dairesi'nin Turkcell'e bugün tebliğ edilen kararına ilişkin şu görüşler dile getirildi 
     ''Telekomünikasyon Kurulu'nun şirketimize idari para cezası verilmesine ilişkin kararının dava sonuçlanıncaya kadar yürütmesinin durdurulmasına ve şirketimizin Ulusal Dolaşım Roaming Anlaşması Yapılması ile İlgili Usul ve Esaslar Hakkında Yönetmeliğin yürütülmesinin durdurulması isteminin reddine karar vermiştir. Dava süreci devam etmekle birlikte bu ara gelişme, şirketimizin daha önce yapmış olduğu 21 trilyon 822 milyar 150 milyon 300 bin TL tutarındaki ceza ödemesinin iadesini mümkün kılmaktadır.'' 
     
</TEXT>
</DOC>
