<DOC>
<DOCNO> 274671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sontur52.html </URL>
<DATE> 2004/09/24/ </DATE>
<TIME> 21.13 </TIME>
<AUTHOR>  </AUTHOR>
<HEADLINE>
Tren kazası... Toros Expresi'nin yük vagonu raydan çıktı 
</HEADLINE>
<TEXT>

     Kadıköy'de, Toros Ekspresi'nin yük vagonu raydan çıkarak devrildi. Olayda yaralanan olmazken, tren seferleri karşılıklı durduruldu. 
     AA muhabirinin aldığı bilgiye göre, Gaziantep-Haydarpaşa seferini yapan 11303 sefer sayılı Toros Ekspresi saat 18.45 sıralarında Erenköy Tren İstasyonu'na girerken, yolcuların yüklerinin bulunduğu son vagon raydan çıkarak devrildi. Bu sırada yük vagonunun önündeki vagon da raydan çıkarak hasar gördü. 
     Olayda yaralanan olmazken, yük vagonunun rayların üzerine devrilmesi nedeniyle tren seferleri karşılıklı durduruldu. 
     
     İETT, KAZA NEDENİYLE EK SEFER KOYDU 

     Kadıköy'deki tren kazası nedeniyle İETT'nin ek sefer koyduğu bildirildi. 
     İstanbul Büyükşehir Belediyesi'nden yapılan yazılı açıklamada, Erenköy'deki kazadan sonra tren seferlerinin bir süre aksaması nedeniyle Haydarpaşa ve diğer istasyonlar arasında vatandaşların ulaşımını sağlamak için ek sefer düzenlendiği kaydedildi. 
     
</TEXT>
</DOC>
