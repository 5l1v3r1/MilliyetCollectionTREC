<DOC>
<DOCNO> 265691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/soneko19.html </URL>
<DATE> 2004/08/23/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
BDDK Başkanı Kredi kartlarıyla ilgili önlem almayı düşünüyoruz 
</HEADLINE>
<TEXT>

     BDDK Başkanı Tevfik Bilgin, BDDK tarafından Ankara Hilton Oteli'nde düzenlenen ''Kredi Kuruluşları Kanun Tasarısı Taslağı Sempozyumu'' toplantısından ayrılırken, gazetecilerin kredi kartlarına ilişkin sorusunu yanıtladı. 
     Kredi kartları ile ilgili kanun taslağını görüşe açmayı planladıklarını, öncelikle Devlet Bakanı ve Başbakan Yardımcısı Abdüllatif Şener'i bilgilendirdikten sonra, taslağı TBMM'ye sevk etmeyi düşündüklerini kaydetti. 
     Kısa dönemde, kredi kartları ile ilgili bazı önlemler almayı BDDK olarak düşündüklerini bildiren Bilgin, şunları kaydetti 
     ''Taslakla, kanundaki başı boşluğu, düzensizliği ve yasal bir mevzuatın olmaması gibi unsurları ele alacak bir yasa tabanına oturtmaya çalıştık. Kısa dönemde kredi kartları ile ilgili devamlı eleştiriler var. Yaygın kullanım, bazen gereksiz yaygın kullanım, bankalarımızda bunları cazip hale getiren bazı tedbirler ile kamuoyunda eleştiriler var. Bu konudaki analizlerimizi yaptık, yapıyoruz.'' 

     
</TEXT>
</DOC>
