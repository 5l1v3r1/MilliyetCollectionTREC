<DOC>
<DOCNO> 273670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sonspo05.html </URL>
<DATE> 2004/09/21/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Hagi, Terim kadar puan topladı... 
</HEADLINE>
<TEXT>

     İlk haftalar baz alındığında Galatasaray'ın son üç sezondaki en iyi performansına ulaştığı gözleniyor. 
     
     Puanlar aynı ama... 
     100. yılında yenilenmiş kadrosuyla Gheorghe Hagi önderliğinde zirve planları yapan Galatasaray, geçmiş iki sezona oranla lig maratonuna daha iyi başladı. Rumen hocanın yönetiminde altı lig maçını geride bırakan Cim Bom, dört galibiyet, bir beraberlik, bir yenilgi ile Fatih Terim’li Galatasaray’ın 2002-03 sezonundaki performansına ulaştı. Ancak bu sezon 10 gol atıp 5 gol yiyen Sarı - Kırmızılılar, 2002-03’te 13 gol atıp, 10 gol yiyen Cim Bom’u averaj farkıyla geçti. 
     
     Derbiyi geçtiler 
     Rumen hocanın yeni bir oyun planıyla sahaya sürdüğü Galatasaray, geçen sezonki performansını da bir galibiyetle geçti. Cim Bom, geçen sezon ilk altı haftada üç galibiyet, iki beraberlik, bir mağlubiyet alıp, 10 gol atmış, sekiz gol yemişti. Aslan bu sezon bir galibiyet daha fazla alırken, gol farkında da bir sene öncesine oranla daha üstün. Ayrıca Sarı-Kırmızılılar, bir derbi maçını da geride bırakarak, bu sezon daha zorlu maçlarda başarı sağladı. 
     
</TEXT>
</DOC>
