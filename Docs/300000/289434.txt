<DOC>
<DOCNO> 289434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/yasam/yas02.html </URL>
<DATE> 2004/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümetten sigara ve abur cubura savaş 
</HEADLINE>
<TEXT>


DIŞ HABERLER SERVİSİ 

İngiltere'de hükümet, kamuya açık yerlerde sigara içilmesini yasaklamak için bir yasa tasarısı hazırladı. Buna göre, kafe, restoran ve yemek servisi yapılan barlarda aşamalı olarak 4 yıl içinde sigara içilmesi yasağı getiriliyor. BBC ise tasarının, üyelerinin büyük çoğunluğunun sigara içilmesini destekleyen özel kulüplerin kapsam dışında bırakılmasını öngördüğünü bildirdi. Haberde, sigara karşıtlarının tasarıyı topyek n yasak içermediği için eleştirdiği, sigara yanlılarının ise tasarının kendilerini "toplum hayatından koparmayı amaçladığı" görüşünde olduğu ifade edildi. İngiltere'de ayrıca obezitenin önüne geçmek için "abur cubur" yiyeceklerin reklamlarına kısıtlamalar getirilmesi de planlanıyor. Süpermarketlerde yiyeceklerin trafik ışıkları sistemi gibi renklendirileceği sistemde, tüketicilere alacakları yiyeceğin ne kadar sağlıklı olduğu gösterilecek. 



</TEXT>
</DOC>
