<DOC>
<DOCNO> 261606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sontur20.html </URL>
<DATE> 2004/08/08/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Van Valisi Tan İkinci bomba da imha edildi... 
</HEADLINE>
<TEXT>

     Van Valisi Hikmet Tan, dün gece teröristler tarafından yerleştirilen bombanın patladığı polis kulübesinin yanında piknik tüpü düzeneğine bağlanmış ikinci bombanın da imha edildiğini söyledi. 
     Vali Tan, İpek yolu Caddesi Havaalanı kavşağındaki polis noktasına bomba düzeneği yerleştirirken yaralanan diğer teröristin hastaneye kaldırılmasının ardından ikinci bombanın da etkisiz hale getirildiğini bildirdi. 
     Polis noktasındaki kulübenin dış duvarına piknik tüpü düzeneğiyle bağlanmış ikinci bombanın, bomba imha uzmanı ekiplerince imha edildiğine işaret eden Tan, olay yerinde bir kaleşnikof marka silah ile bir tabancanın da ele geçirildiğini belirtti. 
     Tan, yaralı olarak hastaneye kaldırılan teröristin bilincinin kapalı olması nedeniyle kimliğinin henüz belirlenemediğini kaydetti. 
     
</TEXT>
</DOC>
