<DOC>
<DOCNO> 284169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sontur43.html </URL>
<DATE> 2004/10/28/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Bir olaylı gecekondu yıkımı da Antakya'da... 
</HEADLINE>
<TEXT>

     Antakya'da, gecekondularının yıkımını engellemek isteyen kişiler, ekipleri engellemek istedi. Geniş güvenlik önlemleri altında yapılan yıkımda, görevlilere saldırdığı iddia edilen 4 kişi gözaltına alındı. 
     Antakya Belediyesi ekipleri, 25 gecekonduyu yıkmak üzere Saraykent Mahallesi'ne gittiler. Çoğunluğunu kadınların oluşturduğu gruptakiler, iş makinelerinin önüne geçerek, yıkıma izin vermeyeceklerini söylediler. Geniş güvenlik önlemlerinin alındığı mahallede, yıkımı engellemek isteyen gecekondu sahipleri, görevlilere saldırdılar. Polisin müdahale ettiği olaylarda 4 kişi gözaltına alındı. 
     Bu arada, bir gecekonduda yapılan aramada, ruhsatsız pompalı tüfek ele geçirildiği bildirildi. 
     Ekipler, ramazanın ikinci günü gelmiş, ancak gecekondu sahiplerinin evlerini boşaltmak için süre istemesi üzerine yıkımı ertelemişlerdi. 
     Ekipler, bu kez gecekondularda yaşayanların güvenlik ekiplerince kontrol altına alınmasının ardından, evlerdeki eşyayı boşaltarak yıkımı gerçekleştirdiler. 
     
</TEXT>
</DOC>
