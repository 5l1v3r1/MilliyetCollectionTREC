<DOC>
<DOCNO> 257422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sontur19.html </URL>
<DATE> 2004/07/22/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Derince Limanı'nda gemi yan battı 1 kayıp 
</HEADLINE>
<TEXT>

     Kocaeli'nin Derince İlçesi'ndeki Derince Limanı'nda, Panama bandıralı bir gemi, yükleme sırasında yan yattı. Geminin mürettebatından bir kişinin kayıp olduğu bildirildi. 
     Kıyı Emniyeti ve Gemi Kurtarma İşletmeleri Genel Müdürlüğü yetkililerinden alınan bilgiye göre, 88 metre boyundaki Panama Bandıralı ''Nıkhıl'' adlı gemi, yükleme operasyonu sırasında deniz tarafına yan yattı. 
     Kazada, denize dökülen 13 mürettebattan 12'si, Kıyı Emniyeti ve Gemi Kurtarma İşletmeleri Genel Müdürlüğü acil müdahale botlarınca kurtarılırken, bir kişinin kayıp olduğu belirlendi. 
     Kurtarılan mürettebatın sağlık durumunun iyi olduğunu ifade eden yetkililer, ''geminin makine dairesinde kalmış olabileceğini'' belirttikleri kayıp denizcinin aranmasına ise dalgıçlar tarafından devam edildiğini bildirdiler. 
     Yetkililer, Kıyı Emniyeti ve Gemi Kurtarma İşletmeleri Genel Müdürlüğü'ne ait ''Kurtarma-1'' gemisi, ''Kıyı Emniyeti-7'' botu ve römorkörlerin bölgede olduğunu, kayıp denizcinin aranması çalışmalarının tamamlanmasının ardından geminin kurtarılması için çalışmalara başlanacağını kaydettiler. 
     
</TEXT>
</DOC>
