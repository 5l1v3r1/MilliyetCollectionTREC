<DOC>
<DOCNO> 271505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sonyas10.html </URL>
<DATE> 2004/09/13/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Paranın turşusunu kurdu 
</HEADLINE>
<TEXT>

     RİZE DHA 
RİZELİ esnaf İsmail Hakkı Ekmekçi, tedavülden kalkan madeni paraların turşusunu kurdu. 44 yaşındaki Emekçi, kavanoz ve bidonlara doldurduğu eski paraları işyerinin vitrininde sergiliyor. 
     Kentin Meydan Caddesi üzerinde kendisine ait bakkal dükkanındaki raflarda salatalık ve lahana turşularının yanına paralarla dolu kavanozları yerleştiren İsmail Hakkı Ekmeksiz, enflasyon karşısında değer kayederek piyasadan kalkan madeni paraları dekor olarak kullandığını söyledi. 
     44 yaşındaki İsmail Hakkı Emeksiz, "Elimde 1927'lerin, hatta Hicri 1332'lerin paraları var. 1 kuruş, 10 para, Mecidiye, mor binlikler ve daha birçoğu. Bunlardan biriyle zamanında 100 dolar alınıyordu. Şimdi hiçbir değerleri yok. Elimde o kadar çok bozuk para birikti ki, artık bunları poşetler yerine turşu bidonlarına ve kavanozlara koyarak vitrine çıkarmaya karar verdim'' dedi. 
     Camların içinde sadece su bulunduğunu belirten Emeksiz, "Eski paralar sadece antika ve hurda olarak değer kazanabiliyor. Gönlüm eritilmelerine razı olmadı. Bu paralar zamanında İngiltere ve Almanya'da basılıyordu. Ayrıca ibretlik olsunlar diye göstermek istedim. 2005'te bunların kardeşleri çıkacak. İnşallah Yeni Türk Lirası da enflasyona yenilip piyasadan düşerek bunlar gibi turşu olmaz'' diye konuştu. 
     
</TEXT>
</DOC>
