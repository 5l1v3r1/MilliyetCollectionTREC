<DOC>
<DOCNO> 267000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sonyas06.html </URL>
<DATE> 2004/08/27/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Douglas-Zeta Jones çiftinin "kurşun geçirmez cam" sırrı .. 
</HEADLINE>
<TEXT>

     Ünlü aktör Michael Douglas ile eşi aktris Catherine Zeta-Jones'un evlerine taktırdığı kurşun geçirmez camların sırrı çözüldü. Çiftin, bu camları evlerinin yanındaki golf sahasından pencereye çarpan golf toplarından sakınmak için taktırdığı ortaya çıktı. 
     Internetteki ''imdb'' sitesinin haberine göre, İngiltere'de yeni aldıkları villaya alelacele kurşun geçirmez cam taktıran çiftin sorununun evin yanındaki golf sahası olduğu belirtildi. 
     Yaklaşık 3.5 milyon dolarlık evin yanında yer alan sahada düzenlenen golf kursundan yaka silken çiftin, golf kulübü yetkililerinin önerisine uyarak bu karara vardığı ifade edildi. 
     Golf toplarının evlerine çarpabileceği ve hatta ailenin iki küçük çocuğu Dylan ve Carys'i yaralayabileceği uyarısında bulunan golf kulübü yetkililerini dinleyen Douglas çiftinin malikanesi de böylece kurşun geçirmez bir zırha büründü. 
     
</TEXT>
</DOC>
