<DOC>
<DOCNO> 252334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/guncel/gun90.html </URL>
<DATE> 2004/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Merak Kediyi Öldürdü .. 

ShockHabercilerden ve SerinDuruşçulardan gelen sorular 

Tv kanallarının dizilerin tekrarını ekrana getirirken kullandıkları, ''Kaçıranlar ve yeniden izlemek isteyenler için bir kez daha '' cümlesini hangi zat-ı muhterem bulmuştur, tanışma imkanı var mıdır Neden "uykusuzum" diyerek uyumak istediğimizi belirtiriz de mantıken aynı anlama gelen "uykum yok" sözünü kullandığımızda uyuma ihtiyacı duymadığımız anlaşılır Kurtlar Vadisi adlı dizideki kalem kırma olayının gerekçesi nedir Baron adlı şahsiyet "Bu adamı öldürün " dese emir anlaşılmaz mı Çakır'ın ölüm emrinde kurşun kalem, Testere'nin ölüm emrinde dolma kalem kırması tesadüf müdür, yoksa cebinde makam mevkie göre bilumum kalem çeşidi mi taşımaktadır CD ile DVD'ler aynı boyutta oldukları halde neden DVD kutuları CD kutularından büyük üretilmektedir Bunun nedeni DVD'nin kapasitesinin CD'den yaklaşık 7 kat fazla olması mıdır Eğer böyleyse CD'nin kapasitesi disket kapasitesinden yaklaşık 486 kat fazla olduğu halde neden CD'ye hakkettiği değer verilmemiş ve kutu büyüklüğü minimuma indirilmeye çalışılmıştır CD ezik midir Ayrıca DVD'ye DVD denmesinin nedeni nedir DVD yani "Digital Versatile Disk" dijitaldir de CD ya da disket analog mudur Bulmacalarda "boru sesi" neden "ti" olur Nasıl bir borudur Ti nedir Neden televizyon programlarında mesaj gönderebileceğimizi belirtirken "cep telefonunuzun mesaj bölümüne yazıp şu numaraya gönderiniz" derler Cep telefonun "oyun" ya da başka bir bölümüne bir şeyler yazıp da göndermeye çalışanlar mı vardır Yolcu bekleyen minibüs şoförleri, neden hareket etme saatleri yaklaşınca korna çalarlar Bu yolcu olma potansiyeline sahip insanları cezbetme yolu mudur Sırf korna çaldı diye, o yöne gitmese de kornanın hatırına o minibüse binen insanlar var mıdır Minibüs şoförleri bu tip insanlarında var olduklarına mı inanmaktadırlar Tadilat dolayısıyla indirim yapanlar neden genelde tekstil ve giyim işiyle uğraşırlar Neden hiç "tadilat dolayısıyla indirim yapan" kuyumcu, kasap, bilgisayarcı vs.'ye rastlanmaz Otobüs son durağa yaklaştığı halde yolcular neden stop düğmesine basarlar İnsanoğlunda son durakta inememe korkusu mu vardır 

Rüyalarınız itina ile yorumlanır... 
Freddy Krueger işsiz kalınca 

Musti'nin Tarkan takibinde olduğunun kanıtları Top5 

1 Tıpkı Tarkan gibi, hiçbir televizyon programına çıkmıyor, kolay kolay röportaj vermiyor... 
2 O da organizatörleri canından bezdiren isteklerde bulunuyor sağlam bir kaynaktan aldığımız duyum 
3 O'nun da İngilizce şarkıları var güzel mi güzel, hatta fazladan düeti de var... 
4 Tarkan dizi ya da film çekmediği için, henüz O'nun da yok... 
5 Tarkan reklam çektikten 3 vakit sonra bir reklam da O patlattı... 
Yine de aralarındaki rekabette Tarkan'ın önde gittiği, ancak Musti'nin son zamanlarda arayı epey kapattığı konuşuluyor. Kim konuşuyor bilemiyoruz.... Not Ses ve müzik, bu Top5 listesinin konusu değildir 

Boşa Çaba 
"Diksiyon dersleri alıyorum kelimeleri doğru pronounce etmek için..." b b 
</TEXT>
</DOC>
