<DOC>
<DOCNO> 292695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sontur39.html </URL>
<DATE> 2004/11/27/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Yurtta meydana gelen trafik kazalarında 10 kişi öldü, 61 kişi yaralandı 
</HEADLINE>
<TEXT>

     Yurt genelinde bugün meydana gelen trafik kazalarında 10 kişi öldü, 61 kişi yaralandı. 
     AA muhabirlerinin aldığı bilgiye göre, saat 17.30'a kadar meydana gelen trafik kazaları şöyle 
     Çankırı'nın Kurşunlu İlçesi'nde, Kurşunlu'dan Çerkeş'e giden Mustafa Özdemir idaresindeki 34 UB 5200 plakalı yolcu otobüsü, Bozkuş Boğazı mevkiinde, Hasan Parlak yönetimindeki 28 TA 347 plakalı kamyonla çarpıştıktan sonra, şarampole devrildi. Kazada, 3 kişi öldü, 30 kişi de yaralandı. 
     Konya'nın Ereğli İlçesi'nde, Adana'dan Konya'ya gitmekte olan Süleyman Kaçmaz yönetimindeki 33 SV 525 plakalı yolcu otobüsü, Konya-Adana Karayolu'nun 170. kilometresindeki Çakmak Köyü yakınlarında, zeminde oluşan buzlanma nedeniyle devrildi. Kazada, 11 kişi yaralandı. 
     Konya'nın merkez Selçuklu İlçesi Özlem Mahallesi Adakale Caddesi'nde, Ramazan Bağcı idaresindeki 42 KH 652 plakalı belediye otobüsü, Denizli Sokak çıkışında, Erol Aydoğdu yönetimindeki 42 AJ 220 plakalı minibüsle çarpıştı. Belediye otobüsü, bir elektrik direğine çarptıktan sonra durabildi. Kazada, 4 kişi yaralandı. 
     Afyon'da, Cüneyt Özkan'ın kullandığı 03 AL 431 plakalı otomobil, Yeşilyol Caddesi'ndeki ''Kadınana'' rölyefine çarparak takla attı. Kazada, 1 kişi öldü, 4 kişi yaralandı. 
     Adana'da, İsmet Aytekin yönetimindeki 80 KL 347 plakalı aracın D-400 karayolu Ceyhan İlçesi yakınlarında şarampole yuvarlanması sonucu 1 kişi öldü, 3 kişi yaralandı. 
     Konya'nın Hüyük İlçesi Budak Köyü'nde, Bekir Caner'in kullandığı 42 FC 522 plakalı traktör, tarla dönüşünde yoldaki bariyerlerine çarparak dereye devrildi. Traktörün altında kalan sürücü öldü. 
     Bursa'nın merkez Yıldırım İlçesi'nde, Nedim Şahin'in kullandığı 16 L 6723 plakalı otomobil, Ankara Caddesi Esenevler mevkiinde Zeynep Uslu'ya 15 çarparak ölümüne neden oldu. 
     Rize'nin Çamlıhemşin İlçesi'nde, Engin Çapoğlu yönetimindeki 34 LNM 06 plakalı otomobilin Fırtına Deresi'ne devrilmesi sonucu 2 kişi yaralandı. 
     Niğde'de Süleyman Fethi Caddesi'nde Murat Ertan idaresindeki 51 KE 044 plakalı otomobil, park halindeki Yakup Yavaşcan'a ait 51 ED 426 plakalı otomobile çarptı. Kazada, 3 kişi yaralandı. 
     İzmir'in Karşıyaka İlçesi'nde, İsmail Karaaslan idaresindeki tüp yüklü 35 AE 0984 plakalı kamyonet, Gümüşpala Semti 7246 Sokak'ta, aniden yola çıkan Murat Çelik'e 8 çarparak ölümüne neden oldu. 
     Gümüşhane'nin Torul İlçesi Yatılı İlköğretim Bölge Okulu önünde, Hasan Eray idaresindeki 06 ZOA 99 plakalı otomobil, karşıya geçmeye çalışan okulun 6. sınıf öğrencisi Saffet Baydar'a 11 , çarptı. Baydar, hayatını kaybetti. 
     Giresun'un Eynesil İlçesi'nde Sahil Caddesi Işıklar mevkiinde, İhsan Candan'ın kullandığı 55 AE 983 plakalı otomobilin çarptığı Hayrettin Kabakulak, yaralandı. 
     Niğde'de, Adana'dan Kayseri istikametine giden Kenan Demir yönetimindeki 01 KS 695 plakalı minibüs, Hüyük Köyü yakınlarında buzlu olan yolda kayarak devrildi. Kazada, 1 kişi öldü, 3 kişi yaralandı. 
     
</TEXT>
</DOC>
