<DOC>
<DOCNO> 289101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/ekonomi/eko02.html </URL>
<DATE> 2004/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkbank'ın tasfiye memuruna 5.6 milyar 
</HEADLINE>
<TEXT>


Tasfiye Halindeki Türkbank'ta yönetim ve tasfiye kurulu üyeleri değişti. 1.6 milyar lira net maaş bağlanan üç kurul üyesi aynı zamanda 4 milyar net maaşlı tasfiye kuruluna seçilince, aylık gelirleri 5.6 milyara ulaştı 

Tarık Yılmaz 

Tasfiye Halindeki Türk Ticaret Bankası'nda olaylı geçen olağanüstü genel kurulda yönetim kurulu bir üye hariç tamamen değişirken yönetim kurulu üyesi de olan üç tasfiye memuruna 5.6 milyar lira net maaş bağlanması kararlaştırıldı. 
Bankanın 12 Kasım'da yapılan olağanüstü genel kurulunda görev süresi dolan yönetim ve denetim kurulu üyeleri ile tasfiye memurları Tasarruf Mevduatı Sigorta Fonu TMSF temsilcisi Melek Küreeminoğlu'nun verdiği önergeyle değiştirildi. Eski yönetimden sadece Tahir Savtak kalırken yeni yöneticilere TMSF temsilcisinin önerisiyle 1.2 ile 4 milyar lira arasında net maaş bağlandı. Bankanın yönetim kurulu başkanlığını yürüten Adlan Özen'in yerine TMSF Başkan Yardımcısı ve Pamukbank Yönetim Kurulu Başkanı Ferruh Tunç getirilirken üyeliklere Pamukbank'ta genel müdürlük görevinde bulunan Salim Alkan, diğer üyeliklere de Selahattin Mutlu, Ahmet Mutlu, Mehmet Cemal Çelepoğlu, Fahrettin Ersoy seçildi. Kurulda banka yönetim kurulu başkanına 2 milyar, üyelere ise 1.6 milyar liralık net maaş verilmesi de karara bağlandı. 

Pamukbank kökenliler geldi 
Genel Kurul'da Cevat İnaltong'tan boşalan denetim kurulu üyeliklerine ise 1.2 milyar lira net maaşla Ali Ulvi Sargon, Atilla Zaimoğlu ile İhsan Ünlüsan seçildi. Maaşı en yüksek belirlenenler ise tasfiye kurulu üyeleri oldu. Aynı zamanda yönetim kurulu üyeleri olan Salim Alkan, Selahattin Mutlu ve Fahrettin Ersoy'a 4'er milyar lira maaş bağlanması kararı çıktı. Aynı zamanda yönetim kurulu üyesi olan bu üç kişi 5.6 milyar lira net maaş alacak. 
Öte yandan yönetim kurulu üyeliklerine getirilen Tunç, Çelepoğlu ve Selahattin Mutlu ile denetim kurulu üyeliklerine seçilen Sargon ile Zaimoğlu 28 Nisan 2004'te yapılan genel kurul toplantısında Pamukbank yönetim ve denetim kurulu üyeliklerine seçilmişti. Bir başka deyişle Türkbank'a Pamukbank kökenli bankacılar getirilmiş oldu. 

Türkbank k r etti 
Olağanüstü genel kurula sunulan bilançoda banka 116.5 trilyon liralık net k rıyla göz kamaştırdı. Hiçbir faiz gideri olmayan banka 30 Eylül 2004 tarihi itibariyle çıkarılan bilançosunda 9.2 trilyon lira faiz geliri, 133.9 trilyon lira da faiz dışı gelir elde etti. Faiz dışı gelirlerin 131 trilyon lirasını oluşturan diğer faiz dışı gelirler kaleminin bankanın satılan gayrimenkulleri ve iştiraklerinden kaynaklandığı öğrenildi. Öte yandan banka 13.3 trilyon lirası personel gideri olmak üzere 26.7 trilyon liralık faiz dışı gider yaptı. Net faiz dışı geliri 107.2 trilyon lira olarak kayıtlara geçen bankanın faiz ve faiz dışı gelirleri toplamı ise 116.5 trilyon liraya yaklaştı. 

Leasing tartışması 
Bu arada Ticaret Leasing'in satışı konusundaki tartışma genel kurul tutanaklarına da yansıdı. Tutanaklara göre, bankanın küçük ortakları 6 trilyon lira nakit parası olan şirketin bankaya ait hisselerinin 1 trilyon 740 milyar liraya satılmak istenmesinin yanlış olduğunu öne sürdü. 
Bankanın görevine son verilen yönetim kurulu başkanı ve genel müdürü Adlan Özen de alıcıdan başka talip olmadığını, bu kişiyle anlaşılamazsa şirketin tasfiyeye götürüleceğini belirtti. Adlan, TMSF ve Hazine'den onay çıkmazsa şirketin satılmayacağını söyledi. 

107.2 trilyon faiz dışı geliri var 30 Eylül itibariyle - milyar TL Faiz gelirleri 9.243 Faiz giderleri 0 Net faiz geliri 9.243 Faiz dışı gelirler 133.875 Faiz dışı giderler 26.672 Net faiz dışı gelirler 107.203 Vergi öncesi k r 116.446 Vergi provizyonu 0 Net k r 116.446 

</TEXT>
</DOC>
