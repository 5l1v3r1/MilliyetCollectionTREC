<DOC>
<DOCNO> 295045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/guncel/axgun02.html </URL>
<DATE> 2004/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dünya barışı' için 120 öneri 
</HEADLINE>
<TEXT>


Dünyada barışın nasıl sağlanacağını soran Çakır'a 120 devlet başkanından yanıt geldi 

GÜLAY FIRAT İstanbul 

AHMET EREN ÇAKIR, 3 yıldır yabancı devlet başkanlarına mektuplar yazıp Türkiye'nin AB'ye üye olması için destek isterken dünya barışının nasıl sağlanacağı yönünde düşüncelerini de soruyor. Çakır, dünya barışı projesine, 3 yıl önce eşinin ailesini ziyaret etmek için gittiği Japonya'da havalanında kötü muameleye maruz kalmasından sonra karar verdiğini söyledi. Çakır, yaşadıklarını dönemin Dışişleri Bakanı İsmail Cem'e ve Japonya Dışişleri Bakanı'na ilettiğini kaydetti. 

Chirac'tan mektup 
Çakır, Cem'den yanıt gelmediğini, Japonya Dışişleri Bakanlığı yetkililerinin ise özür dilediğini anlattı. AB üyesi ülkelerin vatandaşları gibi seyahat etmek için AB ülkelerinin başkanlarına ve konsolosluklarına mektup yazdığını ve Türkiye'ye destek istediğini belirten Çakır, bu çalışmasının daha sonra dünya barışı projesine vesile olduğunu söyledi. 
Çakır, 120 ülke liderinden yanıt aldığını, Fransa Cumhurbaşkanı Jacques Chirac'ın kendi el yazısıyla yanıt verdiğini, Almanya Cumhurbaşkanı Hörst Köhler'in de çalışmasını desteklediğini bildirerek bir kopyasını istediğini ifade etti. 
Çakır, Cumhurbaşkanı Ahmet Necdet Sezer, Başbakan Recep Tayyip Erdoğan ve ABD Başkanı George Bush'tan ise yanıt gelmediğini söyledi. 



</TEXT>
</DOC>
