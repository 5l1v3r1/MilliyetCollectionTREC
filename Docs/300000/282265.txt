<DOC>
<DOCNO> 282265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sontur36.html </URL>
<DATE> 2004/10/21/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Öğrenci yurdunda yangın .. 
</HEADLINE>
<TEXT>

     Denizli'nin Güney İlçesi'nde, öğrenci yurdunda çıkan yangında, 2 öğrenci dumandan zehirlenerek tedavi altına alındı. 
     Alınan bilgiye göre, Fatma Kımıl Öğrenci Yurdu'nda kalan B.B. 14 , bataryasını şarj etmek için cep telefonunun fişini prize taktı ve uyumak için yatağına girdi. Bir süre sonra elektrik kablosundan çıkan kıvılcım, yatağın tutuşmasına neden oldu. 
     Yangının büyümesi üzerine B.B ile aynı odada kalan ve dumanın etkisiyle uyanan Halil Atik 16 ve Doğan Gültekin 15 , durumu itfaiyeye bildirdi. 
     Olay yerine gelen ekipler, yangını kısa sürede kontrol altına alarak söndürdü. 
     Dumandan zehirlendiği belirlenen Atik ve Gültekin, hastanede ayakta tedavilerinin ardından taburcu edildi. 
     Emniyet Müdürlüğü Çocuk Şubesi'nde ifadesi alınan B.B, daha sonra serbest bırakıldı. 
     
</TEXT>
</DOC>
