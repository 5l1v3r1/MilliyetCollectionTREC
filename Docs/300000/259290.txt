<DOC>
<DOCNO> 259290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/son/soneko27.html </URL>
<DATE> 2004/07/30/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Tuna Bekleviç liderliğinde yeni bir siyasi hareket doğdu AGL 
</HEADLINE>
<TEXT>

     Ekonomistler Platformu Başkanı Tuna Bekleviç, Anadolu'da 45 yaş altı gençlerden oluşan bir siyasi proje başlattıklarını açıkladı. 
     Bekleviç yaptığı yazılı açıklamada, Anadolunun Genç Liderleri AGL ismi verilen siyasi harekette 45 yaş üstündeki temsilcilerin, Danışma Kurulu'nda görev alacağı bildirildi. 
     Yurt içi ve yurt dışında 4 yıldır 100 bin genç ile temasta olduklarını ifade eden Bekleviç, Türkiye'nin sorunlarının temelinde bir yönetim sorunun yattığını gördüklerini, amaçlarının sadece örgütlenmek, oy almak ve iktidara gelmek olmadığını ifade etti. 
     Bekleviç, Türkiye'de gençler ve kadınlar üzerinde Cumhuriyet tarihinde olmadığı kadar geniş ölçüde ve kitlesel bir temsil sorunu olduğunu belirtti. 
     Tüm ilçelerde örgütlenmenin gelecek yıl sonuna kadar tamamlanacağını belirten Bekleviç, AGL'nin ekonomi, sağlık, eğitim, dış politika, güvenlik ve hukuk alanlarında çözüm önerileri üzerine yoğunlaşacağını ifade etti. 
     AGL'nin arkasında hiçbir kişi veya ailenin finansmanı olmadığını ifade eden Bekleviç, AGL'nin finansal açıdan tamamen bağımsız olduğunu kaydetti. 
     
</TEXT>
</DOC>
