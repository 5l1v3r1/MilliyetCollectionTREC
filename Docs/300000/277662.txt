<DOC>
<DOCNO> 277662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/yazar/asik.html </URL>
<DATE> 2004/10/06/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Sarıgül anketi 
</HEADLINE>
<TEXT>


SONAR araştırma şirketi kamuoyu araştırması yapmış... 1552 denekle yapılan görüşmede onlara, "CHP'nin başında Baykal'ı mı, Sarıgül'ü mü görmek istersiniz " sorusu sorulmuş. Vatan'da önceki gün yayımlanan habere göre denekler yüzde 60 oranında Sarıgül, yüzde 13 Baykal demiş... 
Anketi kim ısmarlamış SONAR Başkanı Hakan Bayrakçı, soruyu üstü kapalı geçiştiriyor. Ama SONAR'ın Sarıgül'le çalıştığı biliniyor. Ayrıca denekler kimi temsil ediyor CHP seçmenini mi, genel seçmeni mi Bu konuda da açıklık yok. Bu işler biraz daha ciddi yapılsa iyi olmaz mı 

Milletvekili Emin Şirin'le geçen yıl yaptığı telefon görüşmesinde Alaattin Çakıcı "Eğer TBMM'de bir araştırma komisyonu kurulur ise gelir bildiklerimi anlatırım" demiş. Emin Şirin dün araştırma komisyonu kurulması için çağrı yaptı. Hadi bakalım... 

Centel izleniyor İstanbul Üniversitesi'nin yeni Rektörü Prof. Tankut Centel, ilk icraat olarak rektör ve rektör yardımcılarının sekreterlerini görevden aldı... Sebebi sorulduğunda yanıtı şu oldu 
- Eski yönetimle yakın ilişkileriniz vardı, bilgi veya belge verirsiniz... 
Prof. Centel, Prof. Nur Serter'in Stratejik Araştırmalar Merkezi Müdürlüğü'ne son verdi. Bilim ve Sanat Merkezi'ne öğretim üyelerinin odalarını taşıyacağı söylentileri rahatsızlık yaratıyor... Tabii üniversitenin ilk kez törensiz açılmış olması da... Centel'in icraatı merakla izleniyor. 

Schröder, Erdoğan'la "sizli bizli" değil, "senli benli" konuşuyormuş. 
Tıpkı Erdoğan'ın bizdeki kimi köşe yazarlarıyla konuştuğu gibi... 
Haldun Ertem 

Kütüphaneciler Üniversitelerin kütüphanecilik bölümlerinden yüzlerce öğrenci mezun oluyor... Öte yanda Kültür Bakanlığı'na bağlı 1400 kütüphane bulunuyor. Ve bu kütüphaneler eleman sıkıntısı içinde kıvranıyor. Ve biliyor musunuz 
Kültür Bakanlığı veya Kütüphaneler Genel Müdürlüğü, 2004 KPSS'de hiç kütüphaneci kadrosu ilan etmedi. Yani kütüphaneci almıyorlar. Böyle mi Avrupalı olacağız 

Boyner'in saati - 2 İşadamı Cem Boyner'in saatinin vücut elektriğinden etkilenerek 10 dakika ileri gittiğini yazmıştık. Hürriyet, Boyner'le konuşmuş. Saatinin vücut elektriği yüzünden günde 1 - 2 dakika, haftada 10 dakika geri kaldığını söylemiş Cem Boyner... Özetle ileri değil, geri gidiyormuş saat ama sebep aynı vücut elektriği... Rolex dahil zemberekli mekanik saatlerde söz konusuymuş bu. Saat ustası Cahit Akdoğan ise gönderdiği mektupta 20 yıldır işin içinde olduğunu, böyle bir şeyi ilk kez duyduğunu söylüyor. Ne mekanik ne kuvars saatlerde rastlamamış böyle bir şeye Akdoğan... 

Avrupa yolunda Bugün adeta küçük bir bayram bizim için AB Komisyonu, İlerleme Raporu'nu açıklıyor... Türkiye'nin üyeliği için müzakerelerin başlamasını önerecek... Peki müzakereler ne zaman bitecek Belli değil... Türkiye ne zaman üye olacak O hiç belli değil... Ucu açık, sonu belirsiz bir yolculuk... 
Biz, 1963 - 64 yıllarını, Ankara Anlaşması'nın imzalandığı dönemi yaşadık. Ankara Anlaşması üç aşamalıydı... 10 yıllık başlangıç dönemi, 15 yıllık geçiş dönemi, 22 yıllık son dönem... Anlaşma Türkiye'nin tam üyeliğini öngörmüyordu, ucu açıktı. Nitekim 47 yılın sonunda yine AB'nin dışında ve kapısındaydık, şimdi aynı yola yeniden çıkıyoruz. Yine ucu açık bir yolculuk... 
Bizi tekrar AB kapısına getirdiği için AKP hükümetine teşekkürler. Yeni başlayacak süreçte kafamızı, zihnimizi, uygarlık kriterlerimizi Avrupa'ya uydurursak ne mutlu... Yoksa AB serüvenimiz sonsuza dek uzar gider... 
AKP hükümetine teşekkür etmesine ediyoruz da... Acaba bizi kapıdan içeri sokmak için mi getirdi bu noktaya O kuşku bir türlü yok olmuyor... 
Ali Sirmen dostumuz, Tayyip Erdoğan'ı Amerika'yı keşfeden Kristof Kolomb'a benzetiyor 
- İkisinin de düşü Batı'ya doğru giderek Doğu'ya varmaktı... 
Oktay Ekşi, Hürriyet'te dünkü yazısını şöyle bitiriyor 
"... sadece reform ilan etmek yetmiyor, radikal bir metotla zihniyet değişikliği yapmamız, çağdaş kafalı kadrolar yetiştirmemiz gerekiyor. 
İyi de... Son dolaşmamızda Anadolu'da bir kere daha gördük. Türkiye'nin her tarafını pıtrak gibi saran tarikat yurtları devamlı yobaz üretirken biz nerede hangi çağdaş kafalı kadrolar yetiştirebilir, hangi zihniyet devrimini gerçekleştirebiliriz " 
Batı'ya giden gemiyle Doğu'ya varılır da, Doğu'ya giden kafalarla Batı'ya varılır mı O biraz meşk k... 



</TEXT>
</DOC>
