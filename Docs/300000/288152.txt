<DOC>
<DOCNO> 288152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sontur39.html </URL>
<DATE> 2004/11/11/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Doktor, veznedar komşusunu bıçakladı... 
</HEADLINE>
<TEXT>

     Mersin'in Mut İlçesi'nde bir doktor, balkon temizliği ve gürültü nedeniyle tartıştığı üst katta oturan veznedar komşusunu bıçakla yaraladı. 
     Mut Devlet Hastanesi'nde görevli bir doktor Ayhan Özmen, üst kat oturan komşusu Halk Bankası Mut Şube Veznedarı Ayhan Uygun ile Atatürk Bulvarı'ndaki evlerinin önünde tartışma çıktı. 
     Uygun'un eşinin balkonları kirlettiği ve gürültü yaparak sürekli rahatsız ettikleri gerekçesiyle çıktığı öğrenilen tartışmanın kısa sürede kavgaya dönüşmesi sonucu Doktor Özmen, komşusu Uygun'u karnından bıçakla yaraladı. 
     Ayhan Uygun, Mut Devlet Hastanesi'ndeki ilk müdahalenin ardından Mersin Devlet Hastanesi'ne sevk edildi. Doktor Ayhan Özmen'in ise çıkarıldığı nöbetçi mahkemece tutuklanarak, cezaevine gönderildiği bildirildi. 
     Yetkililer, Uygun ile Özmen'in arasında 2 yıldır balkon temizliği ve gürültü nedeniyle sorun olduğunun tespit edildiğini bildirdiler. 
     
</TEXT>
</DOC>
