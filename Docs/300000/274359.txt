<DOC>
<DOCNO> 274359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sontur28.html </URL>
<DATE> 2004/09/23/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Fakirlik belgesi almaya giderken çantasını çaldırdı 
</HEADLINE>
<TEXT>

     Adana'da, fakirlik belgesi almak için işlem yaptırmak üzere evinden çıkan yaşlı kadın, bulvarda yürürken çantasını kaptırdı. Kaçarken kimliğini düşüren kapkaççı, kısa süre sonra yakalandı. 
     Emniyet Müdürlüğü yetkililerinden alınan bilgiye göre, Seyhan Kaymakamlığı Sosyal Yardımlaşma ve Dayanışma Vakfı'ndan yardım talep etmek amacıyla fakirlik belgesi işlemleri yaptırmak isteyen Medine Tüzel'in 58 yanına, Turhan Cemal Beriker Bulvarı'nda yaklaşan bir kişi, yaşlı kadının kolundaki çantayı alıp kaçmaya başladı. Ancak, koşarken kimliğini düşürdü. Olay yeri yakınlarındaki görevli polis memurunun haber vermesi üzerine ekipler yönlendirildi. 
     Bulunan kimlik belgesinden adının C.K 22 olduğu belirlenen kapkaçcı, kısa süre sonra yakalandı. Kapkaççının kaçarken attığı çanta ise bulunarak yaşlı kadına verildi. Çantada bulunan 3 milyon lira ile nüfus cüzdanı ve yardım başvuru belgelerinin alınmadığı görüldü. Oğlu evden ayrıldıktan sonra tek başına yaşamaya başlayan Tüzel, olay anında, kapkaççının ardından ''Ben fakir bir kadınım, çantamda para yok. Lütfen çantamı yere bırak'' diye bağırdığını, ancak dinletemediğini söyledi. Daha önce de bu tür olaylara karıştığı belirlenen C.K'nin sorgulamasında, bağımlı olduğunu, olaydan önce de uçucu madde kullandığını itiraf ettiği, parasız olduğu için böyle bir şey yapmak zorunda kaldığını söylediği bildirildi. 
     
</TEXT>
</DOC>
