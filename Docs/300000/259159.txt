<DOC>
<DOCNO> 259159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/guncel/axgun02.html </URL>
<DATE> 2004/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem güvenli hem ekonomik 
</HEADLINE>
<TEXT>


Üniversiteleriyle gençler için önemli bir seçenek halini alan Kanada'ya giden öğrenci sayısı, son 3 yıl içinde bariz bir artış gösterdi. Burada eğitim güvenli olduğu gibi, aynı zamanda ekonomik 

Geleceğin için sınırları zorla - 4 Sibel Kahraman 

Kanada, yükseköğretim ve dil okullarıyla gençler için önemli bir seçenek haline geldi. Geçen yıl eğitim almak üzere 700 civarında öğrenci Kanada'ya gitti. Son 3 yılda Kanada'ya giden öğrenci sayısında artış yaşanıyor. Kanada'nın genelinde, hem şehir merkezi hem de daha küçük şehirlerde kurulmuş olan birçok üniversite bulunuyor. 
Kanada'daki üniversitelerin tamamı eğitim ve araştırma kalitesi olarak uluslararası platformda tanınan okullar. Diplomalar Amerika ve diğer ülkelerde bilinen üniversitelerden alınan diplomalarla eşit kabul ediliyor. Kanada üniversitelerinin çoğu devlet üniversitesi. 
Kanada Eğitim Merkezi Türkiye Müdürü Köksal Ekinci, Kanada'nın kaliteli, güvenli ve ekonomik eğitim almak isteyen herkes tarafından popüler bir seçenek haline geldiğini belirterek, Kanada'da yükseköğrenimle ilgili bilgiler verdi. 

Kanada için doğru bilgi adresi neresidir 
Önceden randevu alarak, CEC Turkey - Kanada Eğitim Merkezi'nden danışmanlık alabilirsiniz. Ayrıca www.studycanada.ca turkey web sitesini inceleyebilirsiniz. CEC Turkey-Kanada Eğitim Merkezi Tel 0212 245 20 21-245 20 23 

Randevu için belirli günler mi var 
Evet. Salı ve perşembe günleri 14.00 - 16.00 saatleri arasında danışmanlık hizmeti veriyoruz. Adaylara, Kanada ve Kanada eğitim sistemini anlatarak, kendilerine en uygun okulları gösteriyoruz. 

Üniversiteler ne zaman eğitim - öğretime başlıyor 
Eylül ve ocak dönemlerinde. 

Başvurular nasıl yapılıyor 
Üniversitelerin başvuru formları ve katologlarını, ayrıca profillerini içeren eğitim rehberlerini Kanada Eğitim Merkezi'nden temin edebilirsiniz. 

Başvuru formuyla beraber gönderilmesi gereken evrak var mı 
Transkript ve TOEFL skorunun okula gönderilmesi gerekir. Referans mektubu, CV gibi destekleyici belgeler de sağlanmalı. Okullar her öğrenciyi kabul şartları çerçevesinde başvuru sahibinin belgelediği niteliklere göre değerlendirir. 

Üniversiteye başlamak için şartlar neler 
Minimum yüzde 70 başarı not ortalaması, 550 ve üzerinde TOEFL, referanslarınız ve gerçekleştirdiğiniz tüm akademik başarılarınız vb. şartları taşımak gerekiyor. 

Lisede alınan not ortalaması yeterli değilse ne yapılabilir 
Bütün programlara başvururken öğrencilerden, öncelikle not dökümlerini gösteren transkript isteniyor. Lisede alınan kredilerin ve not ortalamalarının yeterli görülmemesi durumunda Kanada'da bir lisenin son döneminden bazı ek dersler almanız istenebiliyor. 

Dil seviyesi yeterli değilse 
Bazı üniversiteler "conditional acceptance-şartlı kabul" veriyor. Bu durumda, öğrenci üniversite bünyesindeki bir dil programına başlayarak dilini yeterli seviyeye getirdiğini en fazla 1 yıl içinde, üniversite tarafından geçerli sayılan bir sınav sonucuyla belgelemek durumunda. Dili yeterli olmayan öğrencinin şartlı kabulden yararlanması için, öncelikle başvurduğu programın diğer şartlarını taşıyor ve bunu belgeleriyle destekliyor olması gerekiyor. 
Ayrıca öğrenci üniversiteye kabul edilmek için gereken şartları taşımıyorsa, üniversite transfer programlarından yararlanabilir. Öğrenci, kabul şartları daha esnek olan kolejlerin ya da üniversite kolejlerinin sunduğu programlara başlayabilir ve bu programlardan üniversiteye geçiş yapabilir. 

Üniversite eğitimi kaç yıl 
4 yıl. 

Dil kurslarının ortalama ücretleri nedir 
Dil kurslarından örnek olarak farklı eyaletlerde yer alan ILSC, PLI, ILAC, KGIC, Queen's University School of English gibi okulları verebiliriz. Bu okullarda farklı yoğunlukta program seçenekleri bulunuyor. Program ücretleri aylık 700 - 1000 dolar arasında değişiyor. 

Üniversite ücretleri ne kadar 
University of British Columbia, University of Toronto, McGill ve York gibi üniversitelerin kabul şartlarından en önemlisi öğrencinin yüksek akademik başarılara sahip olması. Bunlardan Mc Gill University bilingual Hem Fransızca hem de İngilizce eğitim veren üniversitelerden biri. Bu okullarda bir yıllık lisans eğitim ücreti programa bağlı olarak 8 bin 500 - 19 bin 500 Kanada doları arasında değişiyor. 
Concordia'da ve Carleton Üniversitelerinde yıllık eğitim ücreti 9 bin 500 - 10 bin 500 Kanada doları arasında. Manitoba ve Winnipeg üniversiteleri 5 bin 500- 7 bin Kanada doları arasında. 

Öğrenciler çalışabilir mi 
Yalnızca kampus içinde haftada 20 saat çalışma izni veriliyor. Öğrencilerin kazanabileceği ücret saat başına 7.5 Kanada doları civarında. 

Hangi alanlar gözde 
İşletme, mühendislik programları bilgisayar, endüstri, makine, inşaat mühendisliği iletişim, uluslararası ticaret, insan kaynakları, sosyal bilimler, fen bilimleri, genetik, turizm. 
1 Kanada doları 1 milyon 106 bin TL 

Kanada'da barınma 

Homestay - aile yanında konaklama ya da okulların kampuslarında bulunan residanslar öğrencilere sunulan seçeneklerden. 
Homestay - aile yanında konaklama Kanada'daki hayatı tanımak ve pratik yapma yoluyla İngilizce bilgisini geliştirmek gibi nedenlerden dolayı öğrenciler tarafından en çok tercih edilen konaklama biçimlerinden. Okulların uygun aileyi bulmak konusunda hizmet veren birimleri bulunuyor. Öğrencilere aile tarafından bir oda ve gerekli eşyalar sağlanıyor. Aylık ücret ortalama 500 - 800 Kanada doları civarında. 
Bunun dışında okul kampuslarında bulunan residanslar tercih edilen diğer bir konaklama çeşidi. Residanslarda konaklama maliyeti bir eğitim yılı için 3 bin - 7 bin 500 Kanada doları. 

Üniversite sözlüğü 

GMAT Amerika ve Kanada'da işletme, pazarlama veya benzer bölümlerde yüksek lisans yapmak isteyen öğrencilerin girmekle yükümlü oldukları sınav.GRE Amerika ve Kanada'da işletme, pazarlama veya benzer bölümlerde yüksek lisans yapmak isteyen öğrencilerin girmekle yükümlü oldukları sınav.SAT Amerikan eğitim sisteminde yer alıp genellikle Amerika ve Kanada'da lisede okuyan öğrencilerin girdiği sayısal ve sözel gelişimi ölçen, 3 saat süreli test şeklindeki üniversite giriş sınavı. 

Avrupa ülkelerinden alternatifler 

Avrupa ülkelerinin çoğu, kapılarını yabancılara açıyor. Özellikle teknik alanda öğrenim görmek isteyenler buraları tercih ediyor 
Türk öğrencileri, kültürleri ve mesafesi bize yakın, eğitimleri iyi olan Avrupa ülkelerindeki üniversiteleri de tercih ediyor. Pek çok Avrupa ülkesi, kapılarını yabancı öğrencilere açıyor özellikle teknik alanda eğitim görmek isteyenler bu ülkelerdeki üniversiteleri tercih ediyor. 

ALMANYA 
Almanya'da bir üniversiteye başvuruda Almanca dil seviyenizi belgelemek durumundasınız. Talep edilen yabancı dil bilgisi her üniversitede farklı. Hiç Almanca bilmeyenler Türkiye'de veya Almanya'da üniversitenin dışında, kendi imk nları ile herhangi bir dil okuluna devam edebilirler. Başvurular Almanya'daki üniversitelere yapılır, bu hizmeti yürüten herhangi bir aracı kurum veya kuruluş yok. Alman Kültür Merkezi Tel 0212 249 20 09 

FRANSA 
Fransa'da 80'in üzerinde üniversite var. Çok çeşitli dallarda eğitim almak mümkün. Sadece Paris'te 17 üniversite var. Yoğun ilgi nedeniyle sınıflardaki öğrenci sayısı yüksek. Üniversiteler dil sınavını kendileri uyguluyor Fransızca bilmek şart. Fransız Kültür Merkezi Tel 0212 244 44 95 

HOLLANDA 
Hollanda'da 2 tür yüksek eğitim veriliyor. Birisi üniversite eğitimi, diğeri ise Higher Professional Education diye bilinen öğrenciyi mesleğe hazırlayan eğitim. International Education adı altında derslerin çoğunun İngilizce okutulduğu kısa dönemli bir eğitim alma seçeneği de var. Üniversitelerin koşulları değişebiliyor. Hollanda Konsolosluğu Tel 0212 393 21 21 

BELÇİKA 
Belçika'da üniversite eğitimini kısa dönem 2 ila 3 yıl ya da uzun dönem 4 ila 5 yıl alabiliyorsunuz. Bazı derslerin İngilizce okutulması zorunlu ancak diğerleri, üniversitelerine göre Fransızca ya da Flemenkçe veriliyor. Bu nedenle okullar belirli bir dil seviyesi istiyor. Belçika Konsolosluğu Tel 0212 243 33 00 

DANiMARKA 
Danimarka'da Arhus, Kopenhagen, Odense üniversitelerde rahat bir atmosferde eğitim alabilirsiniz. Bu üniversiteler dizayn ve mimarlık alanında oldukça iyi. Danimarka Konsolosluğu Tel 0212 359 19 00 

BİTTİ 


</TEXT>
</DOC>
