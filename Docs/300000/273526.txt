<DOC>
<DOCNO> 273526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/siyaset/axsiy01.html </URL>
<DATE> 2004/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer Terörist de bu toplumdan çıkıyor... 
</HEADLINE>
<TEXT>


Din Ş rası'nda konuşan Cumhurbaşkanı Sezer, din gerekçesiyle yapılan terör eylemlerinde Türk vatandaşlarının da yer aldığını belirterek, "Nerede yanlış yaptığımızı sorgulamalıyız" dedi 

ANKARA Milliyet 


Cumhurbaşkanı Ahmet Necdet Sezer, TBMM Başkanı Bülent Arınç, Başbakan Recep Tayyip Erdoğan ve bakanların katıldığı 3. Din Ş rası'na, "laiklik" ile "İslam ve terör" konuları damgasını vurdu. Sezer, din gerekçe gösterilerek yapılan terör eylemlerine katılan kişiler arasında Türk vatandaşlarının da yer aldığının görüldüğünü belirterek, "Sayıları az da olsa bu insanlar bizim toplum ve eğitim sistemimizin ürettiği kişilerdir. Nerede yanlış yaptığımızın, eleştirel bir yaklaşımla sorgulanması, hem halkımıza hem de gelecek kuşaklara karşı bir borç ve yükümlülüktür" dedi. 
Saygı duruşu, İstiklal Marşı ve Kur'an-ı Kerim okunmasıyla başlayan ş rada, konuşmacılar, "zina tartışmaları"na değinmedi. 

En önemli güvence 
Sezer, konuşmasında Türkiye'deki laiklik uygulamasının, Türkiye'ye yabancı kimi öğelerin hazırladığı birtakım raporlarla değil, Türkiye'nin tarihsel ve sosyal gelişmesinden çıkarılan deneyimler ve Atatürk devrimlerinin parlak ışığıyla yönlendirildiğini söyledi. İnanç ve ibadet özgürlüğünün, toplumsal barışın en önemli güvencesini oluşturduğunu belirten Sezer, "Laik biri, dinsel inancının bu dünyayı etkilemesine izin vermez" diye konuştu. 
Sezer, İslamın bilime inanılmasını, akıl ve mantıkla hareket edilmesini emrettiğini kaydederek, şöyle devam etti 
"Laiklik dinin siyasallaşmasını engeller. Laiklik, bir yaşam biçimidir. Laiklik bireyin içinde olması gereken bir kavramdır. Laik biri, dinsel inançlarıyla yurttaş olarak yaşamına ilişkin alanı birbirinden ayıran bireydir. Dinsel inanca ilişkin uygulamalar, kişinin iç dünyasındaki kutsal yerinde kalmalıdır. Türkiye'nin ve İslam ülkelerinin çağın gerisinde kalmamak için ciddi bir yenilenme ve reform süreci gerçekleştirmesi gerektiğini belirten Sezer, "İslam dünyasının çıtasını bulunduğumuz konumu sorgulayarak, cesur kararlar alarak yükseltebiliriz." dedi. 

Bülent Arınç Kendimizi cesurca sorgulamalıyız 

TBMM Başkanı Arınç İslam dünyası kendi özeleştirisini yapmalıdır. Kendimizi cesurca sorgulayıp değiştirmeliyiz 


TBMM Başkanı Bülent Arınç, Din Ş rası'nda yaptığı konuşmasında laiklik konusuyla ilgili olarak şunları söyledi "Nüfusunun büyük yoğunluğu Müslüman olan bir ülkede eğer laiklik uygulanacaksa, bunda çok hassas olunması gerekir. Bu hassasiyet, inanç hürriyeti, din ve vicdan özgürlüğünün kişiden yana kullanılması yönünde olmalıdır. Ancak geleneksel korkular ve bireysel yanlış algılamalar bizim konuyu bilimsel bir zeminde tartışmamıza engel oluyor. Bazı çevreler, bilinçli ya da bilinçsiz, sorunu diyalog yoluyla değil, birbirinden uzaklaşarak tartışmaya itiyor." 
Arınç, filmlerde terör konusunun hep Müslüman tipler üzerinden işlendiğini belirterek, şöyle konuştu 
"Belki de İslam dünyası kendi özeleştirisini yapmalıdır. Kendimizi cesurca sorgulamalıyız ve sonunda cesurca kendimizi değiştirmeliyiz. Neden tüm dünyada böyle tanındığımızı, neden şiddet eğilimli insanların aramızda var olduğunu tartışmalıyız." 

'Din alanına yeni imk nlar geldi' 

Diyanetten Sorumlu Devlet Bakanı Mehmet Aydın, AB yönünde ilerlemenin din alanına da yeni imk nlar, yeni meydan okumalar, yeni zorluklar getirdiğini belirterek, "Din, AB değerleri arasında yer almamasına rağmen şu sıralarda 'Türk Müslümanlığı' hakkında arka arkaya, raporlar yayımlanmakta ve bunlar genelde çok olumlu tespit ve değerlendirmelere dayanmaktadır" dedi. 

Din Ş rası nedir 

Diyanet İşleri Başkanlığı, yurtiçi ve yurtdışında yürütülen dini hizmetleri değerlendirmek üzere yerli ve yabancı akademisyenleri davet ederek, geniş katılımlı bir tartışma ortamı yaratmak amacıyla din ş rası düzenliyor. Ancak dün başlayan ş ra'da, geçmiştekilerden farklı olarak AB'ye uyum süreci tartışmaya açıldı. Daha önce Kasım 1993 ve Kasım 1998'de din ş rası toplamıştı. 



</TEXT>
</DOC>
