<DOC>
<DOCNO> 263267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/son/sonyas14.html </URL>
<DATE> 2004/08/13/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Mariah Carey'ye "şarkı hırsızlığı" suçlaması... 
</HEADLINE>
<TEXT>

     ABD'li şarkıcı Mariah Carey'nin başı 'şarkı çalmak' suçlamalarıyla ciddi şekilde dertte. 
     Çalıntı olduğu söylenen şarkılardan biri, Mariah Carey'nin 1999'da Xscape grubu eşliğinde söylediği ve müzik listelerinde bir numaraya yerleşen 'Thank God I Found You' isimli şarkı. 
     Şarkıyı besteleyenlerden Seth Swirsky, bu şarkının Warryn Campbell ile birlikte Xscape grubu için yaptıkları aşk şarkılarından sadece biri olduğunu belirterek, Carey'nin söz konusu şarkıyı söylemek için kendilerinden izin almadığını ileri sürüyor. 
     
     Limuzin şoförü de şikayetçi 
     Carey'nin bundan başka da pek çok çalıntı şarkı söylediği iddia ediliyor. Bunlar arasında bir limuzin şoförü olan Christopher Seletti tarafından yazılan 'Hero' adlı bir şiir de bulunuyor. 
     Arabasına binen R B üyesi Sly Stone'a şiiri veren Seletti, bu şiirin daha sonra kendisinden izin alınmadan Carey'ye verildiğini ve şarkı yapıldığını ileri sürüyor. 
     Carey ise söz konusu şarkıyı Dustin Hoffman'ın 'Hero' isimli filmi için kendisinin yaptığını iddia ediyor. 
     
     Para verip kurtuldukları 
     Mariah Carey'nin 'Can't Let Go' ve 'Right Before My Eyes' isimli şarkıları yüzünden de başı belaya girdi. Ve şarkıların kendilerine ait olduğunu savunan Sharon Taber ve Ron Gonzalez'e 1 milyon dolar vererek uzlaşma yoluna gitti. 
     Carey ayrıca, Maurice White'ın 'Emotions' adlı yapıtındaki 'Best of My Love' isimli parçayı izin almaksızın yine 'Emotions' ismiyle albüm yaptı ve bu yüzden daha sonra White'a önemli bir miktarda para ödemek zorunda kaldı. 
     Carey ve bağlı olduğu müzik firması, 'Make it Happen'ın önemli kısmını çaldıkları 'I Want to Thank You' isimli şarkının yazarı Kevin McCord'a da yarım milyon dolarlık bir ödeme yapmak zorunda kaldı. 
     
</TEXT>
</DOC>
