<DOC>
<DOCNO> 290174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sonsiy05.html </URL>
<DATE> 2004/11/19/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Mersin'de Mustafa Sarıgül'ün afişleri yırtıldı 
</HEADLINE>
<TEXT>

     Ali ŞEN DHA 

CUMHURİYET Halk Partisi CHP yönetimi tarafından yolsuzluk raporu' açıklanmasından sonra ihraç istemiyle Yüksek Disiplin Kurulu'na sevk edilen Şişli Belediye Başkanı Mustafa Sarıgül'ün, yarın Mersin'de yapacağı miting öncesi bilboardlara asılan afişler, kimliği belirsiz kişilerce yırtıldı. 
     Yarın saat 14.00'de Metropol Miting Alanı'nda gerçekleştirilecek Mustafa Sarıgül mitingi için hazırlıklar sürürken, dev bilboardlara da Uyuyan devi uyandıracağız' sloganı, Sarıgül'ün daha önce yaptığı bir mitingin kalabalığını yansıtan fotoğraf ile CHP ve Türk Bayrağı bulunan afişleri asıldı. Sarıgül'ün büyük önem verdiği ve "Çok önemli açıklamalar yapacağım'' dediği Ulusal Birlik ve Çağdaş Demokrasi' mitingi için asılan afişler, gece kimliği belirlenemeyen kişi veya kişilerce yırtılması üzerine, taraftarları dün yeni tedbirlere yöneldi. 
     
     TOPLANTI YAPILDI 

     Sarıgül'ün CHP'nin kalesi olarak nitelendirilen Mersin'de düzenleyeceği miting, CHP İl ve ilçe örgütleriyle CHP'li belediyelerde yoğun kulis faaliyetlerine sahne oldu. 
     CHP Genel Merkezi, Mersin Valiliği'ne yazı yazıp Sarıgül'ün CHP amblemlerini kullanamayacağını bildirmesinin yanısıra, CHP MYK üyesi Mersin Milletvekili Mustafa Özyürek, Mersin mitingini izlemekle görevlendirildi. Kente gelen Özyürek, Genel Başkan Deniz Baykal'a yakınlığı ile bilinen Mersin Büyükşehir Belediye Başkanı CHP'li Macit Özcan ile İl ve İlçe yönetimleriyle bir araya gelerek durum değerlendirmesi yaptı. 
     Basına kapalı yapılan toplantıda Özyürek'in, "Tedbirli olarak ve kesin ihraç istemiyle Yüksek Disiplin Kurulu'na sevk edilen bir kişi partimizin amblemini, bayrağını taşıyamaz'' diyerek, mitinge karşı kesin tavrını koyduğu belirtildi. Ayrıca, Büyükşehir, Yenişehir ve Akdeniz belediye başkanları ile görüşerek mitinge katılımın az olmasına yönelik çalışmalar yapmalarını istediği öne sürüldü. 
     
     MUHALİFLER VE SAĞLAR DESTEK VERİYOR 

     Bu arada, 2002 yılında genel seçimlerde ve 2004 yılında yapılan yerel seçimlerde CHP'nin birinci parti olduğu Mersin'de, muhalif kanat ve eski Kültür Bakanı SHP Genel Sekreteri Fikri Sağlar'ın Mustafa Sarıgül'ün mitingine destek vermesi bekleniyor. 
     Bayram tatilini Mersin'de geçiren Sağlar ile Mersin'in eski belediye başkanlarından dayısı Kaya Mutlu ile mitinge katılımın yoğun olması için çalışmalar yaptıkları iddia edildi. Adana eski belediye başkanlarından Selahattin Çolak da yerel bir TV'de konuşarak, Sarıgül'ün bu gezisi için CHP'lilerden destek istedi. 
     
     13 MİLLETVEKİLİ GİDİYOR 

     CHP'li 13 milletvekili, Genel Sekreter Önder Sav'ın uyarısına rağmen mitinge katılma kararı aldı. Mitinge İstanbul milletvekilleri Hasan Aydın, Ahmet Güryüz Ketenci ve Ankara Milletvekili Mehmet Tomanbay'ın yanı sıra kendilerini, "iktidara yürüyüş hareketi" olarak nitelendiren Züheyir Amber Hatay , Muharrem Eskiyapan Kayseri , Ersoy Bulut Mersin , Turan Tüysüz Şanlıurfa , Sefa Sirmen Kocaeli , Muzaffer Kurtulmuşoğlu Ankara , Hüseyin Özcan Mersin , Vedat Melik Şanlıurfa , Erdoğan Kaplan Tekirdağ ve Muharrem Toprak İzmir da katılacak. Eski CHP'li, bağımsız Mardin Milletvekili Muharrem Doğan da mitingde bulunacak. 
     "MİTİNG TÜRKİYE'YE MAL OLDU" 
     CHP Gençlik Kolları'nın eski Genel Başkanı Zeki Alçın, Şişli Belediye Başkanı Mustafa Sarıgül'ün Mersin'de yarın yapacağı mitingin baskılar sonucu Türkiye'ye mal olduğunu belirtti. 
     Zeki Alçın ve Şişli Belediye Başkan Yardımcısı Necmi Hayal, CHP Mersin Milletvekilleri Ersoy Bulut, Hüseyin Özcan, Tekirdağ Milletvekili Erdoğan Kaplan'ın katılımıyla Taksim Group Hotels'de, toplantı düzenledi. 
     Alçın, baskılar sonucu ''CHP Mitingi'' adını değiştirmek zorunda kaldıklarını, ancak tüm sosyal demokratların desteğiyle organizasyonları gerçekleştirdiklerini ifade ederek, ''Baskılar bir patlama yarattı. Bu nedenle Mersin Mitingi Türkiye'ye taşındı. Etkinliklerimiz sosyal demokratların kucaklaşma mitingine dönüştü. Yarın ellerimizde CHP bayrakları, yakalarımızda CHP rozetleriyle Metropol Miting Alanı'nda olacağız'' dedi. 
     ''CHP'nin içinde bulunduğu durumdan rahatsız olan partililer'' olarak yola çıktıklarını ifade eden Alçın, şunları söyledi 
     ''CHP'nin iktidara koşan bir parti olması için çaba gösteriyoruz. Genel merkezin baskı ve ihraç tehditleri desteği artırdı. Daha önce çekinser duran milletvekilleri son olaylar ve ihraç tehditlerine rağmen karar değiştirerek mitinge katılacaklarını bildirdiler. Şimdilik 24 kişiye ulaşan bu sayının daha da artmasını bekliyoruz.'' Zeki Alçın, genel merkezin engellemeleri ile ilgili bir soruya yanıt olarak, ''Biz bir dava için yola çıktık. Bu anlamda genel merkezin bizi engellemek adına yaptıkları ya da yapacaklarını düşünmüyoruz. Bu onların sorunu. Biz, bir takım belgelerle değil, insanlarımızla varız'' dedi. 
     Kurultay hazırlıkları ile ilgili bir soruya da Alçın, ''Biz kurşun asker delege yapısını kıracağız. Mücadelemizi CHP içinde yapıp, CHP içinde bitireceğiz'' yanıtını verdi. 
     
     ''CHP'NİN ALTI OKLU BAYRAĞI'' 

     Şişli Belediye Başkan Yardımcısı Necmi Hayal da Mersinli CHP'lilerden büyük ilgi gördüklerini söyledi. 
     Hayal, Mersin'de birçok partilinin kıyıma uğradığını öğrendiklerini belirterek, şöyle devam etti 
     ''Sivas, Erzincan ve Karadeniz'de yaptığımız mitinglerde daha önce evinden çıkmayan partililer bizimle birlikte sokağa çıktı. Çünkü insanların önüne düşülmemiş. Biz aynı durumu Mersin'de de yaşatmaya çalışıyoruz. Ama baskılarla karşılaştık. Mersin'de CHP'nin Altı Oklu bayrağını kararttılar. Bu tarihe kara bir leke olarak geçecektir. Ama baskılar bir patlama yarattı. Sosyal demokratlar kucaklaşmaya başladı.'' Çukurova bölgesindeki sosyal demokratları yarınki mitinge davet eden Hayal, hiçbir gücün CHP bayrağını indiremeyeceğini ifade etti. 
     
     SARIGÜL, TELEFONLA KATILDI 

     Mustafa Sarıgül de telefonla toplantıya katılanlara hitap ederek, yarın Mersinlilerle kucaklaşacaklarını ve çok önemli açıklamalar yapacağını belirterek herkesi mitinge davet etti. 
     Mersinlileri ellerinde CHP bayraklarıyla mitinge beklediğini belirten Sarıgül, ''Tencere kaynar, maymun oynarken herkes yanınızdadır. Önemli olan tencere kaynamazken yanınızda olan insanlarla mücadele vermektir. Biz Mersin ve tüm Türkiye'de böyle bir mücadele veriyoruz'' dedi. 
     Toplantıya katılanlar arasında CHP'den ihraç istemiyle disipline verilen kurultay delegelerinin de bulunduğu bildirildi. 
     

     
</TEXT>
</DOC>
