<DOC>
<DOCNO> 257880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sonspo19.html </URL>
<DATE> 2004/07/24/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Chelsea, Lampard ile sözleşme yeniledi... 
</HEADLINE>
<TEXT>

     İngiltere Premier Ligi takımlarından Chelsea'nin, orta alan oyuncusu Frank Lampard ile 5 yıllığına sözleşme yenilediği bildirildi. 
     İngiltere Milli Takımı oyuncusu Frank Lampard, kulübün resmi internet sitesine yaptığı açıklamada, Chelsea ile sözleşme yenilemekten son derece mutlu olduğunu belirterek, ''Chelsea'de kalmak istediğimden ve kulübümün de benim kalmamı istediğinden her zaman emin oldum. Aramızdaki diyalog, hep dostane oldu. Şimdi hepimiz, mükemmel bir sezon için neler yapmamız gerektiğine bakıyoruz'' diye konuştu. 
     26 yaşındaki futbolcu, 3 yıl önce, 20 milyon dolar karşılığında West Ham United'dan Chelsea'ye transfer olmuş, başarılı ve istikrarlı oyunuyla ülkenin en sevilen futbolcuları arasına girmişti. 
     Chelsea'de, şu ana dek Didier Drogba, Tiago Mendes, Mateja Kezman ve Paulo Ferreira, yeni Portekizli teknik direktör Jose Mourinho'nın isteğiyle gelecek sezon için takıma transfer edilirken, İzlandalı forvet Eidur Gudjohnsen de takımda kalan isimler arasında yer aldı. 
     
</TEXT>
</DOC>
