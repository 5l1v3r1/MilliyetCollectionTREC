<DOC>
<DOCNO> 269894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/guncel/gun07.html </URL>
<DATE> 2004/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolandırıcılar adımı kullanıyor 
</HEADLINE>
<TEXT>


ABDULLAH KARAKUŞ Ankara 

Başbakan Recep Tayyip Erdoğan'ın yanından ayırmadığı ve yakın korumalığını yapan Ali Erdoğan, adının dolandırıcılar tarafından kullanıldığı iddiasıyla Şişli Savcılığı'na başvurdu. Yeğen Erdoğan, "Ali Erdoğan" isimli Rize'den uzaktan akrabasının da içinde bulunduğu kişileri savcılığa ve emniyete şik yet etti. Erdoğan dilekçesinde şunları kaydetti 

'Ben Ali Erdoğan' 
"Benimle aynı ismi taşıyan kişiler ismimi kullanarak gayrimeşru iş yapıyor. Kaza geçirip hastanede yattığım günlerde bağlantılar yapılmış. Tanımadığım kişiler 'Sizinle çalışmak için anlaştık' diye beni arıyor. Yakalanmalarını istiyorum." 
İstanbul Emniyeti'ne bağlı Dolandırıcılık Masası "Ali Erdoğan" isimli kişiyi yakalamak üzere alarma geçti. Bu kişinin "Ben Başbakan'ın yeğeni Ali Erdoğan. Sizinle iş yapabiliriz" diye şirketlere telefon açtığı belirtildi. 


</TEXT>
</DOC>
