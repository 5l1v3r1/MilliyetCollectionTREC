<DOC>
<DOCNO> 252491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sonspo13.html </URL>
<DATE> 2004/07/02/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Sakaryaspor Başarılı bir kamp dönemi geçirdik... 
</HEADLINE>
<TEXT>

     Birinci Süper Lig'in yeni takımlarından Sakaryaspor, Bolu'daki 1. etap kamp çalışmalarını tamamladı. 
     Teknik direktör Necmettin Sert, AA muhabirine yaptığı açıklamada, Koru Hotel'de gerçekleşen ve 12 süren 1. etap kampını iyi değerlendirdiklerini belirterek, ''Başarılı bir kamp dönemi geçirdik'' dedi. 
     Takımdaki uyum sorununun, kamp döneminde giderildiğini belirten Sert, ''İlk hedefimiz yeni arkadaşların uyum sorununu gidermekti, bunu sağladık. Ayrıca dayanıklılık çalışması yaptık'' diye konuştu. 
     Kamptaki tek olumsuzluğun, Emre'nin kaval kemiğinin kırılması olduğunu ifade eden Sert, ikinci etap çalışmaların, Pazartesi günü Kızılcahamam'da başlayacağını kaydetti. 
     Transfer çalışmalarına da değinen Sert, 3 ya da 4 futbolcuya daha ihtiyaç duyduklarını belirterek, arayışların sürdüğünü sözlerine ekledi. 
     
</TEXT>
</DOC>
