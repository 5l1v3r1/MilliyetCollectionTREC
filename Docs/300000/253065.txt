<DOC>
<DOCNO> 253065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sonspo15.html </URL>
<DATE> 2004/07/05/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Gençlerbirliği yeni sezon hazırlıklarının birinci dönemini tamamladı 
</HEADLINE>
<TEXT>

     Gençlerbirliği, Ankara'da sürdürdüğü yeni sezon hazırlıklarının ilk bölümünü tamamladı. Kırmızı-siyahlılar Türkiye'deki ikinci hazırlık dönemi için ise 7 Temmuz'da Bolu'ya gidecek. 
     Gençlerbirliği Teknik Direktörü Erdoğan Arıca, yeni sezon hazırlıklarının çok iyi gittiğini belirterek, ''Sezon başında hep aksilikler yaşanır. Nazar değmesin 1 haftalık çalışmada ne sakatlık ne de hastalık yaşadık'' dedi. 
     Arıca yeni sezon hazırlıklarının istediğinden daha iyi gittiğini kaydederek, ''İzinli oyuncular dışında son derece memnunum. Yabancı oyuncular dışında sorunumuz yok. Yeni yeni kaynaşıyoruz. Dorukkaya kampında tam kadro olacağız. Orada yapacağımız çalışma ile ekip ruhunu ve grup bilincini yakalayacağız. Futbolcular arasındaki sevgi ortamını sağlayacağız'' diye konuştu. 
     
     AVUSTURYA'DA GÜÇLÜ RAKİPLER 
     Yeni sezon hazırlıklarının son bölümünü Avusturya'da yapacak olan kırmızı-siyahlılar burada Juventus, Panathinaikos ve Sturm Graz gibi güçlü ekiplerle karşılaşacak. 
     16 Temmuz'da Avusturya'ya gidecek Gençlerbirliği'nin maç programı şöyle 
     18 Temmuz Styrian Bölge Karması 
     21 Temmuz Juventus İtalya . 
     22 Temmuz FC Brunn Çek Cumhuriyeti 1. Ligi . 
     24 Temmuz Sturm Graz Avusturya 1. Ligi . 
     26 Temmuz Panathinaikos Yunanistan 1. Ligi . 
     
</TEXT>
</DOC>
