<DOC>
<DOCNO> 278789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/guncel/axgun01.html </URL>
<DATE> 2004/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul polisi şokta 
</HEADLINE>
<TEXT>


Sedat Peker'in önceki gece tutuksuz yargılanmak üzere bırakılması polisi çok şaşırttı. Üst düzey bir yetkili, "Polisi, Peker ile çay içerken görürseniz şaşırmayacaksınız" dedi 

İSTANBUL Milliyet 

Sedat Peker'in önce "tutuksuz yargılanma", ardından itiraz üzerine gelen "gıyabi tutuklama kararı", İstanbul polisini şoke etti. Üst düzey bir polis yetkilisi, "Böyle bir yargılama sürecinden çıkan sonuç, Türkiye'de birtakım şeyleri yeniden tartışmaya açacaktır" dedi. 
"Kelebek" adı verilen operasyon sonucu 28 klasörden oluşan delil ve iddialar adli makamlara gönderilirken, polis yetkilileri, "Bu sefer durum farklı. Tutuklanması kaçınılmaz" yorumunda bulunmuştu. Hatta, Peker'in sorguya katılan bir polisle "Kaç yıl ceza alırım " şeklinde bir diyaloğa girdiği de öne sürülmüştü. Ancak, önceki gün sabaha karşı çıkan karar, İstanbul polisinde şaşkınlık yarattı. Polis müdürleri, Peker'in serbest kalmasını "şaka" sandı. 
Üst düzey bir polis, sitemini Milliyet'e şu sözlerle aktardı 
"Önümüzdeki süreçte Fenerbahçe koyunda polisi Sedat Peker'le beraber çay içerken, ya da tavla oynarken görürseniz şaşırmayacaksınız. Tabi siz de bunu yazmayacaksınız. Belki bir gün giderken sizi de çağırırız." 

Takip eden polise dava 
Peker'in serbest kalma kararından sonra da takibin sürdüğünü belirten yetkili, şöyle devam etti 
"Ancak çok yakından izlenemedi. Çünkü adam şik yet ediyor. Daha önce kendisini izleyen 2 polis hakkında 'gittiğim her mek n basılıyor, sokağa çıkamıyorum, arkadaşlarımla yemek yiyemiyorum, beni taciz ediyorlar, etrafımda polis görmek istemiyorum' diye şikayette bulundu. O 2 arkadaş ve organize şube müdürü 'Taciz'den yargılanıyorlar. Genellikle bu tip davalarda takipsizlik çıkar ama sonuçta dava açılıyor." 

Namus mahkemesi 
Polisin ele geçirip mahkemeye sunduğu deliller arasında, Peker'in tavuk - pilav satan bir kişiyi, bir kıza tecavüz ettiği iddiasıyla sorgulamasını gösteren kasedin de olduğu ortaya çıktı. Polis yetkilisi, bu görüntülerle ilgili de şunları söyledi 
"Adam kıza tecavüz etmiş. Peker de, namus mahkemesi kurmuş, yargılıyor adamı. Hem VHS kaset, hem CD var. Sedat Peker de görülüyor. Zaten bizzat kendi sesiyle yapmış. Adama 'Benim dediğimden çıkmayacaksın' diyor. Böyle bir şeyi yapabiliyor olmaları, organizasyonu önemli. Adamı kaldırıp getirmişler. Kendi yargı düzenini kurmuş, ceza veriyor. Adama çıplak, işkence yapmışlar, her tarafı morarmış, adama şöyle yapacaksın, bundan sonra şöyle yaşayacaksın diye emir tekrarı yaptırılıyor, yemin ettiriliyor. Hiçbir şey yoksa, bu adama işkence etmekten tutuklanır." 


</TEXT>
</DOC>
