<DOC>
<DOCNO> 286128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sonspo38.html </URL>
<DATE> 2004/11/04/ </DATE>
<TIME> 21.48 </TIME>
<AUTHOR>  </AUTHOR>
<HEADLINE>
Efes Pilsen 81 - Adecco A-Estudiantes 72 
</HEADLINE>
<TEXT>

     Basketbolda, Erkekler Avrupa Ligi A Grubu ilk maçında Efes Pilsen, İspanya'nın Adecco Estudiantes takımını 81-72 yendi. 
     Karşılaşmaya iyi başlayan Efes Pilsen, dışarıdan Solomon ve Domercant, içeriden de Prkacin ve Nikolic'in bulduğu basketlerle 5. dakika içinde 10-4 öne geçti. Ancak konuk ekip 1 dakika içinde Azofra ile arka arkaya bulduğu 3 sayılık basketlerle farkı kapattı ve Jasen'in faul atışından bulduğu tek sayıyla 6. dakikada skoru 11-10 ile lehine çevirdi. Lacivert-beyazlılar, oyuna sonradan giren genç Cenk ile Domercant'ın 3 sayılık basketleriyle yeniden üstünlüğü ele geçirdi ve 1. periyodu 20-14 önde tamamladı. 
     Efes Pilsen, ikinci periyodun ilk 3 dakikasında sayı atamayan rakibi karşısında Domercant, Solomon ve Ermal'ın basketleriyle 13. dakikada farkı 12 sayıya çıkardı. Adecco Estudiantes, Patterson ve Garces'in sayılarıyla 18. dakikada farkı 7 sayıya 34-27 indirdi. Lacivert-beyazlılar, Nikolic'in 1 dakika içinde attığı 5 sayıyla farkı yeniden açtı ve son 30 saniyeye Solomon'un basketiyle 14 sayı farkla 41-27 önde girdi. Efes Pilsen, ilk yarıyı da 41-29 önde tamamladı. 
     Maçın ikinci yarısının başlarında skor üretmekte zorlanan Efes Pilsen, özellikle pota altını iyi savunamayınca, Adecco Estudiantes farkı azaltmaya başladı. Pota altında Garces ve Patterson ile sayılar bulan konuk ekip, 5 dakika içinde 15-5'lik bir seri yakalayıp, 15. dakikada farkı 2 sayıya kadar 46-44 indirdi. Lacivert-beyazlılar, bu periyotta 14 sayı atan Solomon'un basketleriyle farkı yeniden açtı ve 3. periyodu bu oyuncunun son saniyede attığı basketle 63-52 önde geçti. 
     Son periyodun başlarında Domercant ve Ermal ile sayılar bulan Efes Pilsen, 33. dakikayı 68-56 önde geçti. Bu dakikadan sonra maçın en skorer oyuncusu Solomon 4 faule ulaşıp kenara alınınca, skor üretmekte zorlanan Efes Pilsen, içeride de Patterson'u durduramayınca Adecco Estudiantes farkı azaltmaya başladı. Konuk ekip, Rodriguez'in 3 sayılık basketiyle 37. dakikada farkı 4 sayıya 71-67 indirdi. Ancak konuk ekip 2 dakika sayı üretemezken, Ender, 2 dakikada attığı 5 sayıyla farkı yeniden açtı. Son 55 saniyeye 76-67 önde giren lacivert-beyazlılar, Domercant'ın maç biterken uzak mesafeden attığı 3 sayılık basketle maçtan 81-72 galip ayrıldı. 

     

     KÜNYE 
     

EFES PİLSEN 81 - ADECCO ESTUDİANTES 72 Salon Abdi İpekçi Hakemler Stelios Koukoulekidis xxx Yunanistan , Shmuel Bachar xxx İsrail , Moshe Bitton xxx İsrail Efes Pilsen Solomon xxxx 24, Mustafa x, Domercant xxx 18, Nikolic xxx 13, Prkacin xx 4, Cenk xx 3, Kaya x, Ermal xx 10, Ender xxx 8, Alper xx 1 Adecco Estudiantes Azofra xx 9, Jasen xxx 12, Iturbe x 2, Jimenez xx 2, Garces xxx 19, Loncar xx 5, Rodriguez xx 3, Patterson xxx 20, Miso x 1. periyot 20-14 İlk yarı 41-29 3. periyot 63-52 5 faul alanlar Dk. 37.33 Solomon Efes Pilsen , Dk. 37.56 Jimenez Adecco Estudiantes      
</TEXT>
</DOC>
