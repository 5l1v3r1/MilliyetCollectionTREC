<DOC>
<DOCNO> 277240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sontur20.html </URL>
<DATE> 2004/10/04/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
İstanbul'da "dolandırıcı" uyarısı... 
</HEADLINE>
<TEXT>

     İstanbul Büyükşehir Belediyesi, ''kurumun adını kullanarak, 'kimsesizler yararına' bahanesiyle vatandaşlardan para toplayan bir dolandırıcılık şebekesine'' karşı İstanbulluları uyardı. 
     Büyükşehir Belediyesi'nden yapılan yazılı açıklamada, ''belediyenin adını kullanarak dolandırıcılık yapan bir şebekenin tespit edildiği'' belirtildi. 
     ''İstanbul Büyükşehir Belediyesi'nin Beyaz Masa Birimi'ne yapılan ihbar üzerine ortaya çıkarılan şebekenin, 'kimsesizler yararına' bahanesiyle vatandaşlardan para topladığının anlaşıldığı'' kaydedilen açıklamada, şöyle denildi 
     ''İstanbul Büyükşehir Belediyesi'nin böyle bir yardım toplama çalışması yapması ya da böyle bir organizasyonun içinde bulunması söz konusu değildir. 
     İstanbulluların iyi niyetlerini suiistimal eden bu tür kişilere itibar etmemeleri ve bu konuda tereddüde düşen vatandaşlarımızın emniyet birimlerine ya da '1' numaralı Beyaz Masa Birimi'ne haber vermeleri, kamuoyunun bilgisine önemle sunulur.'' 
     
</TEXT>
</DOC>
