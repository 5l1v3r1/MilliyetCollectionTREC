<DOC>
<DOCNO> 286740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sontur43.html </URL>
<DATE> 2004/11/06/ </DATE>
<TIME> 22.53 </TIME>
<AUTHOR>  </AUTHOR>
<HEADLINE>
Trakya Üniversitesi'nde yangın... 
</HEADLINE>
<TEXT>

     Edirne'nde Trakya Üniversitesi'nin tarihi rektörlük binasının girişindeki kulede çıkan yangın kısa sürede söndürüldü. 
     Edinilen bilgiye göre, tarihi rektörlük binasının girişindeki sağ kulede henüz bilinmeyen bir nedenle yangın çıktı. Yangına, Edirne Belediyesi ve 3 Mekanize Piyade Tümen Komutanlığı'nın itfaiye ekipleri müdahale etti. Yangın, tarihi binanın diğer bölümlerine sıçramadan kısa sürede kontrol altına alınarak söndürüldü. Yangında, kule ve binadaki bir bölüm eşya zarar gördü. 
     Edirne Vali Yardımcısı Cengizhan Aksoy, AA muhabirine yaptığı açıklamada, yangının çıktığı kulede restorasyon çalışmalarının sürdüğünü ve yangının çıkış nedeninin araştırıldığını söyledi. 
     Trakya Üniversitesi Rektörü Prof. Dr. Enver Duran da, kulede bir aydır restorasyon çalışması yapıldığını belirterek, şöyle konuştu 
     ''Tarih yanıyor, canımız yanıyor. Bunlar yerine konulamayacak eserler. Şu veya bu nedenle bir yangının ortasındayız. Tarihin yanmasının sorumluluğunu üzerimizde hissediyoruz. Bu tarihi eseri Edirne'ye kazandırmak için gayret ediyorduk. Edirne'ye gelenlerin yüzde 60'ı rektörlük binasını ve Lozan Anıtı'nı görmek için Karaağaç'a geliyor.'' 
     
</TEXT>
</DOC>
