<DOC>
<DOCNO> 259386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/son/sontur15.html </URL>
<DATE> 2004/07/30/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Üniversiteye giren de pişman... ''Memnuniyetsizler Ordusu'' büyüyor 
</HEADLINE>
<TEXT>

     Üniversiteli olmasına karşın bölümden ya da okulundan memnun olmadığı için tekrar tekrar Öğrenci Seçme Sınavı'na ÖSS giren adayların sayısı bir önceki yıla göre 7 bin 184 kişi artışla 245 bin 361'e ulaştı. 
     Öğrenci Seçme Sınavı'nın ÖSS son aşamalarından biri olan ve 4 Ağustos 2004 tarihinde sona erecek olan tercih formlarını teslim döneminde yanlış tercihler adayların mutsuz bir şekilde hayatlarını sürdürmelerine neden olabiliyor. Üniversitelerin ön lisans ve lisans programlarında sınırlı sayıda kontenjan ayrılması nedeniyle yerleştirilecek 396 bin 241 adaylardan küçük bir azınlığı istediği bölümde okuyabilecek. 
     
     245 BİN 361 MEMNUNİYETSİZ 

     Öğrenci Seçme ve Yerleştirme Merkezi tarafından açıklanan ÖSS sonuçları "memnuniyetsizler" diye adlandırılan, bir üniversitede okumasına karşın tekrar ÖSS'ye giren, aday sayısının 250 binlere yaklaştığını gösteriyor. 2004-ÖSS'de sınavı geçerli sayılan 1 milyon 727 bin 957 kişinin 245 bin 361'ini halen bir yükseköğretim programında okuyan adaylardan oluşturdu. Sınava giren adayların 66 bin 821'i de "bir yükseköğretim programını bitirenler"in olduğu bildirildi. 
     
     7 BİN 184 KİŞİ ARTTI 

     ÖSS'deki "memnuniyetsizlerin" sayısı önceki yıllarla karşılaştırıldığın da en yüksek rakamına ulaştı. 2003 yılında bu konumdaki aday sayısı bu yıla göre 7 bin 184 kişi daha azdı. 2003 yılında bir üniversiteli olmasına karşın tekrar şansını deneyen aday sayısı 238 bin 177 düzeyindeydi. 
     İki yıl öncesi ÖSS'deki rakam 231 bin 5 kişi olarak gerçekleşmişti. 
     
     MEZUN OLUP TEKRAR GİRENLER DE 66 BİN KİŞİ 

     Öte yandan 2004-ÖSS'de bir üniversiteden mezun olmasına karşın ÖSS'ye giren aday sayısında da ilk kez 60 binin üstüne çıktı. 2002 yılında 56 bin 300 olan bir yükseköğretim programını bitirmiş aday sayısı, 2003 yılında 57 bin 18 kişiye, bu yıl da 9 bin 803 artışla 66 bin 821'e ulaştı. 

ANKA 

     
</TEXT>
</DOC>
