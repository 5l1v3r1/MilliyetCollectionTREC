<DOC>
<DOCNO> 298561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sontur21.html </URL>
<DATE> 2004/12/17/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Beyoğlu'ndaki yangında ölen kişinin film yapımcısı olduğu belirlendi 
</HEADLINE>
<TEXT>

     Beyoğlu'nda 5 katlı bir binanın çatısında çıkan yangının en üst kata sıçraması nedeniyle balkonda mahsur kalarak hayatını kaybeden kişinin, Erkan Abacı isimli film yapımcısı olduğu ortaya çıktı. 
     Dün gece meydana gelen olayda, Beyoğlu Yeşilçam Sokak'ta bulunan bir binada yangın çıkmış, alevler nedeniyle balkona çıkan yaşlı adam, müdahalenin gecikmesi üzerine feci şekilde yanarak hayatını kaybetmişti. Yapılan incelemelerin ardından, yanarak hayatını kaybeden kişinin, 67 yaşındaki film yapımcısı Erkan Abacı olduğu ortaya çıktı. Abacı'nın, Süpürgesi Yoncadan, Yarını Olmayanlar, Öküz Parası, Bil Bakalım Ne Çıkacak, Yırt Kazım, Madrabaz ve Olmaz Şimdi isimli filmlerin yapımcılığını üstlendiği öğrenildi. 
     
</TEXT>
</DOC>
