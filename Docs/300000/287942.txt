<DOC>
<DOCNO> 287942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/yasam/yas15.html </URL>
<DATE> 2004/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



Uykusunda kızını boğdu 

M. AKİF ERDEM İstanbul 
Bayrampaşa'da sara hastası Döndü Küser'in 38 birlikte uyuduğu 5 aylık kızı Fatma Nur'un üzerine yatarak ölümüne neden olduğu iddia edildi. Küser, dün öğle saatlerinde uyutmak istediği kızıyla birlikte yatağa uzandı. Uykuya dalan Küser'in, yatakta dönerken kızı Fatma Nur'un üzerine yattığı ve nefessiz kalan çocuğun ölümüne neden olduğu öne sürüldü. Baba Yılmaz Küser, polise verdiği ifadede eşinin bir süredir rahatsız olduğunu belirterek, "Okuldan dönen kızım fark etmiş. Çok üzgünüm" dedi. 

Hamile kadının sır ölümü 

Denizli SSK Bölge Hastanesi'nde yatan 8 aylık hamile Fatma Çaylak, gece yarısı rahatsızlanarak hayatını kaybetti. İddialara göre, Çaylak, kontrol için gittiği hastanenin doğum servisine yatırılarak gözetim altına alındı. Gece yarısı aniden rahatsızlanan Çaylak, çığlıklar atmaya başladı. Başka bir servisinin hemşiresi, doğum servisine gelerek uyuyan hemşireleri uyandırdı. Nöbetçi doktorlar da Çaylak'a müdahale etti. Ancak, genç kadın hayatını kaybetti. Eşini kaybeden Mustafa Çaylak suç duyurusunda bulundu. 

Fazla alınan E vitamini ölüm getiriyor 

DIŞ HABERLER SERVİSİ 
DAHA sağlıklı ve uzun yaşam için E Vitamini alanlar bundan böyle dikkatli olmaları gerek. Baltimore'deki Johns Hopkins Üniversitesi'nin yaptığı araştırmada, bazı durumlarda yüksek dozda E Vitamini alanların, nedeni henüz belirlenmeyen erken ölüm riskiyle karşı karşıya olduğunu belirledi. Araştırmada günde 200 ünite veya fazlası E Vitamini alan kişilerdeki ölüm oranının yüksek olduğunu belirlendi. 




</TEXT>
</DOC>
