<DOC>
<DOCNO> 294043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/yazar/akyol.html </URL>
<DATE> 2004/12/02/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Bu akşam CNN Türk'ü izleyin 
</HEADLINE>
<TEXT>


BU akşam saat 21.00'de CNN Türk'te "Futbol Terörü" adlı bir belgesel yayımlanacak Mutlaka izlemelisiniz. 
Ben maalesef futboldan fazla anlamıyorum. Fenerbahçe'ye sempatim öğrencilik yıllarımdan gelir. Programda yetkililer "Futbol terörü"nü, federasyona ve kulüp yönetimlerine düşen görevleri ve alınması gereken tedbirleri tartışacak. 
Benim burada üzerinde durmak istediğim konu, meselenin sosyokültürel yönüdür Kendini hiçbir sosyal ve kültürel değerler kümesine 'ait' hissetmeyen, suça ve şiddete son derece yatkın bir kesim oluşuyor Hemen tamamı işsiz, kuralsız, toplumsal hayatın değerlerine karşı tepkili, bu sebeplerle "şiddet"e fevkalade yatkın bir kesim giderek büyüyor 
'Aidiyet' için duydukları yakıcı psikolojik ihtiyacın dürtüsüyle, takım fanatizmini "ölümüne" bir çılgınlığa kadar götürüyorlar. 

CNN Türk'te bu akşam yayımlanacak belgeselde otobüslerle maçlara taşınan bu kesimden gençlerin 'meydan okuma' türkülerini dinleyeceksiniz 
"Şarabı da içeriz 
Esrarı çekeriz " 
Sloganlarını duyacaksınız 
"Futbol şiddettir, futbol adam bıçaklamaktır " 
Ve ayakkabılara saklanmış bıçakların çekildiğini göreceksiniz. 
Hemen hepsi sarhoş... 
Hacettepe Üniversitesi'nden akademisyenlerin yaptığı bir araştırmaya göre 
"Holiganların yüzde 95'i şu veya bu sıklıkta alkol alıyor, yüzde 88'i maçlara alkollü gidiyor " 
Şu bulgu da fevkalade önemli 
"Holigan seyircilerin yüzde 75'i ya işsiz veya gündelik işlerde çalışıyor..." Cumhuriyet, 24 Kasım 2004 
Yani "iş" bağı ile de toplumun herhangi bir katmanına, herhangi bir toplumsal kurallar kültürüne "ait" değiller 
Derin bir "aidiyet" krizi yaşıyorlar, bir takıma "ait" olmak duygusu bu yüzden onlarda çılgınlık boyutlarına ulaşıyor. 
İnönü Stadı'nda Cihat Aktaş'ı bıçaklayarak öldüren Fatih Sözüer'i hatırlayın O da bir futbol fanatiği idi, 'kartal başlı bıçak' kullanıyordu Tabancayla adam yaralama ve darp suçlarından sabıkası vardı Esrar ve 'ilaç' kullanıyordu. Ve sürekli işsizdi. 

ŞİDDET sorunu futbol holiganlığıyla sınırlı değil. Cep telefonunu gasp etmek için Ahmet Hakan Canıdemir'i dövüp trenden atarak öldüren sokak haydutlarını hatırlayın... 
İki gün önce Edremit'te iki genç, 78 yaşındaki bir kadını boğazını keserek öldürdü .. 
Yükselen şiddet artık "münferit olaylar" değildir Sosyologların "underclass" dediği, işsiz, aidiyetsiz, kuralsız, şiddet ve suç tutkunu, alkol ve uyuşturucu müptelası bir 'kesim'in fotoğraf kareleridir bu olaylar 
Dünyanın her yerinde suçu, şiddeti, tecavüzü, uyuşturucu kullanımını ve alkolizmi korkunç boyutlara tırmandıran "underclass"ın bizdeki fotoğrafı... 
"Tribün terörü" bu fotoğrafın bir parçasıdır. Cinayet, gasp, tecavüz gibi olayların yanında, tinerci ve kapkaççı çocuklar da bu facianın bir parçası 
Giderek büyüyecek bir sosyal yara ve sosyal tehdit 
Hem güvenlik tedbirlerini hem sosyal tedbirleri çok iyi düşünüp planlamazsak, Türkiye bir "suç cehennemi"ne dönüşebilir 
"Harlemleşme" tehdidi Dikkat... Dikkat... 



</TEXT>
</DOC>
