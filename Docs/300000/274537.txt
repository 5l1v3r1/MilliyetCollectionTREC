<DOC>
<DOCNO> 274537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/soneko06.html </URL>
<DATE> 2004/09/24/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Madeni paralar da 2006'da tedavülden kalkıyor 
</HEADLINE>
<TEXT>

     Yeni Türk Lirası'na geçiş nedeniyle, halen dolaşımda bulunan 50 bin, 100 bin ve 250 bin liralık madeni paralar da TL banknotlarla birlikte 31 Aralık 2005'ten sonra dolaşımdan kaldırılacak. 
     Hazine Müsteşarlığı'nın Yeni Türk Lirası'na YTL Geçiş Nedeniyle Madeni Ufaklık Paraların Tedavülden Kaldırılmasına İlişkin Tebliği, Resmi Gazete'de yayımlandı. Tebliğde halen tedavülde bulunan 50 bin, 100 bin ve 250 bin liralık madeni ufaklık paraların 31 Aralık 2005 tarihinden itibaren tedavülden kaldırılacağı, 2006 yılı sonuna kadar bu paraların sadece Mal Sandıkları ile Merkez Bankası ve Ziraat Bankası şubelerinde kabul edilerek değiştirileceği bildirildi. 
     TL'den altı sıfır atılarak YTL'ye geçişyle birlikte 50 bin liralık madeni paralar 5 Yeni Kuruş Ykr , 100 bin liralıklar 10 Ykr, 250 bin liralıklar da 25 Ykr olacak. 
     Mevcut 50 bin 100 bin ve 250 bin liralık madeni paralar bir yıl süreyle Yeni Kuruşlarla birlikte tedavülde kalacak. 
     Mevcut TL banknotlar da 2005 yılında YTL banknotlarla birlikte dolaşımda kalacak ve 31 Aralık 2005'ten sonra ise dolaşımdan çekilecek. 

     
</TEXT>
</DOC>
