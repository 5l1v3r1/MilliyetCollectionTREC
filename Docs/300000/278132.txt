<DOC>
<DOCNO> 278132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sontur04.html </URL>
<DATE> 2004/10/07/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
'Hırsız bıçakladı' dedi, polis inanmadı 
</HEADLINE>
<TEXT>

     Adem GÜVEN İZMİR, DHA 
İZMİR'in Basmane semtinde evde bıçaklanan Fatma Pişkin, kaldırıldığı hastanede tedaviye alındı. Fatma Pişkin, hırsız tarafından karnından bıçaklandığını öne sürerken, polisin araştırmasında bu yönde bulguya rastlanmadı. 
     Olay, önceki gün saat 02.30 sıralarında 1075 sokakta 13 numaralı evde meydana geldi. İki katlı evin üst katında yatan kızının çığlıklarıyla odaya giren Ertuğrul Pişkin, 23 yaşındaki Fatma Pişkin'i kanlar içinde buldu. Eve çağırılan sağlık ekiplerinin ilk müdahalesinin ardından SSK İzmir Hastanesi'ne kaldırılan Pişkin, Genel Cerrahi Servisi'ne yatırıldı. Sağlık durumu iyiye giden Pişkin'in ifadesinde kendisini evine giren hırsızın bıçakladığını iddia etmesi üzerine polis, araştırma başlattı. 
     
     KENDİSİNİ BIÇAKLAMIŞ OLABİLİR 
     Polis, evde yaptığı incelemede kapıda ve pencerelerde herhangi bir zorlama izine raslamadı. Kendisini bıçakladığını söyledini kişinin eşkalini de veremeyen Pişkin'in, psikolojik tedavi gördüğü ve kendisini karnından bıçaklamış olabileceği ihtimali üzerinde de duran polis soruşturma başlattı. 
     
</TEXT>
</DOC>
