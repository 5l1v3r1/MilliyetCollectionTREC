<DOC>
<DOCNO> 253791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sondun25.html </URL>
<DATE> 2004/07/08/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Yunanistan memnun değil Kıbrıs paketinde olumsuz noktalar var 
</HEADLINE>
<TEXT>

     Yunanistan Dışişleri Bakanlığı Sözcüsü Yorgo Kumuçakos, AB Komisyonu'nun KKTC'nin ekonomik izolasyondan kurtulmasına yönelik öneriler paketinde ''bazı olumsuz noktaların bulunduğunu'' söyledi. 
     Kumuçakos, yaptığı basın toplantısında, AB Komisyonu'nun genişlemeden sorumlu üyesi Günter Verheugen'in, benimsenen bu önlemlerin hiçbir biçimde KKTC'nin tanınmasına yol açmayacağını söylediğini hatırlattı. Kumuçakos, ''Ancak pakette bazı olumsuz noktalar var'' dedi. 
     Sorular üzerine paketteki olumsuz noktalara örnek olarak, AB'nin ekonomik konularda KKTC ile doğrudan temas kuracak olmasını veren Kumuçakos, ''Atina ve Lefkoşa Rum , siyasi sorunun çözümü ve Kıbrıs'ın tekrar birleşmesini hedef alan tüm ekonomik önlemleri destekliyor'' dedi. 
     AB Komisyonu'nun benimsediği öneriler paketinin eylül ayından önce AB Genel İşler Konseyi'nde ele alınmayacağını da söyleyen Kumuçakos, Atina'nın Rum Yönetimi ile sürekli temas halinde olduğunu ve Lefkoşa'nın Rum alacağı kararları destekleyeceğini vurguladı. 
     
</TEXT>
</DOC>
