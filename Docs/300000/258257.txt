<DOC>
<DOCNO> 258257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sonsiy06.html </URL>
<DATE> 2004/07/26/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Fethullah Gülen'den Ecevit için ilan... 
</HEADLINE>
<TEXT>

     Fethullah Gülen, siyaseti bırakan Bülent Ecevit için ''Bülent Bey'i uğurlarken. Onuruyla yaşayan, onuruyla ayrılan, devlet adamına'' başlığıyla gazete ilanı verdi. 
     Bugün bir gazetede yer alan ilanda şöyle denildi 
     ''Siyasi hayata atıldığı andan itibaren hep inandığı gibi yaşadı. İçinde bulunduğu siyasi ortamın hususiyetini her zaman aksettirdi. 
     Hususiyle son zamanlarda ulu orta sorgulanan ve saygısızca tecavüz edilen milli değerlerimize hep saygılı oldu. Ve başkalarını da saygılı olmaya çağırdı. 
     Doğru bildiği meselelerde en muannit baskıcı güçlere bile bildiğini söylemekten şaşmadı. Keşke başka devlet adamlarımız da bu tavrı gösterebilseydi. 
     O, şaşırtılmak istendiğinde bile elini masaya vurup 'ben bunları doğru bulmuyorum' demesini bildi. Onun bu ahlakiliğinin halefleri tarafından da, olduğu gibi temsil edileceği ümidiyle...'' 
     
</TEXT>
</DOC>
