<DOC>
<DOCNO> 266503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sondun06.html </URL>
<DATE> 2004/08/26/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
İtalya Bağdat isterse Irak'tan çekilmeye hazırız 
</HEADLINE>
<TEXT>

     İtalya Dışişleri Bakanı Franco Frattini, Bağdat hükümeti isterse, Irak'tan çekilmeye hazır olduklarını bildirdi. 
     Katar'ın El Cezire televizyon kanalına demeç veren Frattini, ''Irak Hükümeti isterse, yarın bile Irak'tan çekilmeye hazırız'' dedi. 
     Irak'ta geçen haftadan bu yana haber alınamayan İtalyan gazeteci Enzo Baldonhi'nin, geçen gün Müslüman bir örgüt tarafından kaçırıldığı ortaya çıkmıştı. 
     Grup, geçen gün yayınladığı bir video kaydında, İtalya'nın Irak'tan 48 saat içinde çekilmediği takdirde rehinenin hayatının tehlikede olacağını bildirmişti. 
     İtalya hükümeti ise bir yurttaşının kaçırılmasına karşın askerlerinin Irak'ta kalacağını açıklamıştı. 
     Başbakan Silvio Berlusconi'nin makamından yapılan açıklamada, Saddam Hüseyin iktidarının ABD ordusunca yıkılmasından sonra Irak'ta görevlendirdiği 3 bin askerden oluşan birliğin muhafaza edileceği kaydedilmişti. 
     
</TEXT>
</DOC>
