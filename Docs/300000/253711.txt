<DOC>
<DOCNO> 253711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/ekonomi/eko09.html </URL>
<DATE> 2004/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Perakendeciler, en iyi kayıtdışı araştırmasına ödül verecek 
</HEADLINE>
<TEXT>



Alışveriş Merkezleri ve Perakendeciler Derneği AMPD , Türkiye ekonomisi ve perakende sektörüyle ilgili araştırmalara destek amacıyla bilimsel araştırma platformu kurdu. İlk araştırma 'kayıtdışı ekonomi' konusunda yapılacak ve birinciye 50 milyarlık ödül verilecek. Platformun tanıtımı amacıyla dün bir basın toplantısı düzenleyen APMD Başkanı Demir Sabancı, platformun ilk projesinin, Sabancı Üniversitesi'nin ev sahipliğinde, Maliye Bakanlığı'nın desteğiyle gerçekleştirileceğini ve ilk araştırmanın da 'Kayıtlı - kurallı ekonomi ve perakendecilik araştırma desteği ve ödülü' olacağını belirtti. 
50 - 60 milyar dolarlık perakende pazarının en iyi tahminle sadece yüzde 30'unun kayıtlı olduğunu söyleyen Sabancı, projeyle ilgilenenlerin en son 30 Eylül 2004'e kadar başvuru yapmalarını istedi. 


</TEXT>
</DOC>
