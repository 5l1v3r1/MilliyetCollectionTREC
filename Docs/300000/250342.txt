<DOC>
<DOCNO> 250342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sontur44.html </URL>
<DATE> 2004/06/23/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
NATO Zirvesi'nde DGM'deki duruşmalara sanık getirilmeyecek 
</HEADLINE>
<TEXT>

     NATO Zirvesi süresince alınan güvenlik önlemleri kapsamında jandarmanın da görev yapması nedeniyle İstanbul DGM'deki duruşmalara tutuklu sanıkların getirilmeyeceği belirtildi. 
     İstanbul Valiliği, DGM Cumhuriyet Başsavcılığı'na gönderdiği yazıda, NATO Zirvesi nedeniyle alınan güvenlik önlemleri kapsamında jandarmanın da görevli olduğunu belirterek, bu nedenle tutukluların duruşmalara getirilemeyeceğini bildirdi. 
     Bu arada, Beşiktaş'ta faaliyet gösteren İstanbul DGM'de zirve sırasında sanıklar getirilmese de duruşmaların yapılacağı, davaların dosya üzerinden incelenip erteleneceği, savcılık ve mahkemelerin açık olacağı, personelin de görevleri başında bulunacağı öğrenildi. 
     
</TEXT>
</DOC>
