<DOC>
<DOCNO> 254638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/son/sontur19.html </URL>
<DATE> 2004/07/11/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Hava sıcaklığı, kuzeybatı kesimlerde azalacak... 
</HEADLINE>
<TEXT>

     Mevsim normallerinin üzerinde seyreden hava sıcaklıkları, hafta ortasında yurdun kuzeybatı kesimlerinde biraz azalacak. 
     AA muhabirinin Devlet Meteoroloji İşleri Genel Müdürlüğü'nden aldığı bilgiye göre, yarın ve 13 Temmuz Salı günü yurdun bazı yerlerinde kararsızlık yağışları görülecek. 
     Yarın, Trakya'da sağanak ve gökgürültülü yağış olacak. Marmara'nın doğusu, Batı ve Doğu Karadeniz ile Doğu Anadolu'nun doğusu parçalı ve az bulutlu, diğer yerler açık geçecek. 
     13 Temmuz Salı günü Marmara ile Kastamonu ve Karabük çevreleri sağanak ve gökgürültülü sağanak yağışlı olacak. 
     Sağanak ve gökgürültülü sağanak yağışlar, 14 Temmuz Çarşamba günü yurdun kuzeybatısında yer yer devam edecek. 
     Mevsim normalleri üzerinde seyreden hava sıcaklıkları ise hafta ortasında yurdun kuzeybatı kesimlerinde biraz azalacak. 

     
</TEXT>
</DOC>
