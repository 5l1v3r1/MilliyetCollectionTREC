<DOC>
<DOCNO> 297644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sonspo34.html </URL>
<DATE> 2004/12/14/ </DATE>
<TIME> 21.17 </TIME>
<AUTHOR>  </AUTHOR>
<HEADLINE>
FIBA Avrupa Ligi... Tuborg Pilsener 70 - BC Khimki Moskova 61 
</HEADLINE>
<TEXT>

     FIBA Erkekler Avrupa Ligi C Grubu'nda Tuborg Pilsener, Rusya temsilcisi BC Khimki Moskova takımını 70-61 yendi. 
     Karşılaşmaya her iki takım da kontrollü başladı. İlk dakikalarda takımlar sayı bulmakta zonlanırken, 5. dakika 7-6 Tuborg Pilsener üstünlüğüyle geçildi. İlerleyen dakikalarda, hücumda top kayıpları yapan rakibine karşı Sanders ve Cizmic ile dış şutlardan sayılar bulan Türk temsilcisi, periyodu 17-10 önde tamamladı. 
     İkinci periyoda Petrenko, Soloviev ve Karasev ile etkili hucumlarla başlayan konuk ekip, 15. dakikada 26-15 öne geçti. Jensen ve Hakan ile karşılık veren Tuborg Pilsener, devreyi 33-30 önde kapadı. 
     Üçüncü periyoda Asım'ın pota altından ürettiği sayılarla başlayan Tuborg Pilsener, 24. dakikada skoru 45-35'e getirdi. Booker ve Ershov ile farkı kapatmaya çabalayan rakibine, Barış'ın dış şutlardan, Sanders ve Asım'ın ise içeriden ürettiği sayılarla karşılık veren Tuborg Pilsener, periyodu 57-47 önde bitirdi. 
     Son periyotta Tuborg Pilsener, farkı artırmak için büyük bir mücadele ortaya koydu. Türk ekibi son dakikada Asım'ın sayısıyla farkı 12'ye 70-58 çıkardı. Tuborg Pilsener, Petrenko'nun üçlüğüne engel olamazken, son hücumdan da yararlanamayınca, karşılaşma Türk ekibinin 70-61 üstünlüğüyle sona erdi. 
     Rusya'daki ilk maçı BC Khimki Moskova takımı 84-73 kazanmıştı. 
     KÜNYE 
     
     
TUBORG PİLSENER 70 - BC KHIMKI MOSKOVA 61 Salon Atatürk Hakemler Nikolaos Zavlanos xxx Yunanistan , Sergiy Chebyshev xxx Ukrayna , Peter Bodnar xxx Macaristan Tuborg Pilsener Hakan xxx 12, Sanders xxx 13, Jensen xxx 17, Cizmic xx 7, Asım xxx 14, Barış xx 7, Hüseyin x BC Khimki Moskova Booker xx 6, Savkov xx 8, Krasnikov xx 3, Volkowski x 2, Loksanovic xx 10, Petrenko xxx 17, Soloviev xx 7, Karasev xx 3, Ershov xx 5, Torres x, Zamanskiy x 1. periyot 17-10 Devre 33-30 Tuborg Pilsener lehine 3. periyot 57-47 5 Faul Alanlar Asım 39.40 Tuborg Pilsener , Savkov 38.10 BC Khimki Moskova 
     
</TEXT>
</DOC>
