<DOC>
<DOCNO> 299345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/guncel/gun10.html </URL>
<DATE> 2004/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay'dan Güryel'e 'neşter' 
</HEADLINE>
<TEXT>


ANKARA Milliyet 

Yargıtay Başkanlar Kurulu, bir ilke imza atarak Yüksek Disiplin Kurulu'nun görevden çekilmeye davet ettiği Ergül Güryel ve uyarı cezası verdiği Hüseyin Demirörs'ün itirazlarını reddetti. Güryel'in 30 gün içinde istifa etmezse emekliye sevk edileceği kaydedildi. Güryel de AA'ya 3 Ocak 2005 itibariyle emekliliğini isteyeceğini söyledi. 
Kurul, Neşter operasyonu kapsamındaki bazı davaları etkilemeye çalıştığı, HSYK ve Yargıtay üyelerinin tatil masraflarını bir başkasına ödettiği iddia edilen Güryel'i görevden uzaklaşmaya davet, bir işadamından borç aldığı, bir h kimi odasına çağırıp davayı etkilemeye çalıştığı gerekçeleriyle Demirörs'ü uyarma ile cezalandırmıştı. İki üyenin bu karara yaptığı itirazı Yargıtay Başkanlar Kurulu değerlendirdi. Yargıtay'ın daire başkanlarının katılımıyla toplanan kurul, oyçokluğuyla itirazları reddetti. Güryel de kararla birlikte zorunlu izne ayrıldı. Demirörs için herhangi bir yaptırım uygulanmayacak. 


</TEXT>
</DOC>
