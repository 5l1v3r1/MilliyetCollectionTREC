<DOC>
<DOCNO> 289602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sontur19.html </URL>
<DATE> 2004/11/17/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Polis adayından babaanneye kaza kurşunu... 
</HEADLINE>
<TEXT>

     Konya'nın Beyşehir İlçesi'ne bağlı Yenidoğan Beldesi'nde, Polis Meslek Yüksekokulu öğrencisi, babasına ait tabancayı emniyete almak isterken babaannesinin ölümüne neden oldu. 
     Edinilen bilgiye göre, Polis Meslek Yüksekokulu 2'inci sınıf öğrencisi 20 yaşındaki Ferhat U, Akşehir İlçe Emniyet Müdürlüğü'nde görevli polis memuru babası İsmail U. ile Yenidoğan Beldesi'ne aile ziyaretine geldi. 
     Ferhat U, babaannesi Ayşe U'yu ziyaret ettikten sonra otomobile bindikleri sırada babasının beylik tabancasının horozunun çekilmiş olduğunu gördü ve silahı emniyete almak istedi. 
     Ancak, emniyete almak isterken ateş alan silahtan çıkan bir mermi genci parmağından yaralarken, kazayla, kendilerini uğurlamaya hazırlanan babaannesi Ayşe U'nun da 67 vücuduna isabet etti. 
     Ağır yaralı olarak Selçuk Üniversitesi Meram Tıp Fakültesi Hastanesi'ne kaldırılan yaşlı kadın, yapılan tüm müdahalelere rağmen kurtarılamadı. 
     Jandarma olayla ilgili soruşturma başlatırken, kazayla kendini yaralayan ve babaannesinin ölümüne sebep olan Ferhat U. gözaltına aldı. 
     
</TEXT>
</DOC>
