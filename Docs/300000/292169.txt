<DOC>
<DOCNO> 292169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sonyas07.html </URL>
<DATE> 2004/11/25/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Ağız kokusuna lazerle tedavi... 
</HEADLINE>
<TEXT>

     İsrailli bir bilim adamı, diş fırçalamayla giderilemeyen kötü ağız kokusunu lazerle tedavi etti. 
     Kfar Saba'daki Sapir Tıp Merkezi'nde Meir hastanesi doktoru Yehuda Finkelstein, ağız kokusu çeken hastasını lazer kullanarak 15 dakikada başarılı bir şekilde tedavi ettiğini söyledi. 
     New Scientist dergisinde yayınlanan tedavide, bademciklerden kaynaklanan ağız kokusunun giderildiği belirtildi. 
     Finkelstein, genellikle dişeti ve dişlerde, ancak daha ciddi vakalarda bademciklerde görülen ve ağız kokusuna yol açan bakterinin yerleştiği çukurların, lazerle kapatıldığını ve bakterinin büyümesinin engellendiğini kaydetti. 
     Hastaların yarısından çoğunun ilk tedavide iyileştiği, bir kısmının iki ya da üç kez lazer tedavisi gördüğü dile getirildi. 
     
</TEXT>
</DOC>
