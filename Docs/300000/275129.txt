<DOC>
<DOCNO> 275129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/son/sontur09.html </URL>
<DATE> 2004/09/26/ </DATE>
<TIME> 00.20 </TIME>
<AUTHOR>  </AUTHOR>
<HEADLINE>
Teknede yangın çıktı, 3 kişi yaralı kurtuldu 
</HEADLINE>
<TEXT>

     Avcılar'da kıyıya yakın bir teknede çıkan yangında 3 kişi yaralandı. 
     Alınan bilgiye göre, Deniz Otobüsleri Limanı açığında demirli Yıldıray Dağdelen'e ait teknede henüz belirlenemeyen nedenle yangın çıktı. 
     Alevlerin sardığı teknede bulunan Dağdelen ve arkadaşları Uğur Demir ile Kahraman Eser, yüzerek kıyıya çıktı. 
     Vücutlarında yanıklar oluşan 3 kişi, Özel Avcılar Hayat Hastanesi'nde tedavi altına alındı. 
     Teknedeki yangın, Kıyı Emniyeti ve Gemi Kurtarma İşletmeleri Genel Müdürlüğü ile Avcılar itfaiye ekiplerince söndürüldü. 
     Piknik tüpünün patlaması sonucu çıktığı sanılan yangın sonucu tekne kullanılamaz hale geldi. 
     
</TEXT>
</DOC>
