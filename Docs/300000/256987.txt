<DOC>
<DOCNO> 256987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/siyaset/siy05.html </URL>
<DATE> 2004/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürel, parti binasına alınmadı 
</HEADLINE>
<TEXT>


ADANA DHA 


DSP Genel Başkan adaylarından Şükrü Sina Gürel, Adana'da partililer tarafından il başkanlığına alınmadı. 25 Temmuz'da yapılacak kongre öncesinde çalışmalarına yurt gezisiyle devam eden Gürel, dün Adana'daydı. Kurultay delegeleriyle biraraya gelmeyi planlayan Gürel, bir grup partiliyle birlikte Atatürk Caddesi'ndeki DSP İl Başkanlığına geldi. Ancak kapalı kapılarla karşılaşan Gürel, büyük şaşkınlık yaşadı. Olayı yakışıksız bulduğunu söyleyen Gürel, "Ulusal demokratik sol çizgiden, demokratik uygulamalardan vazgeçen arkadaşlar, partiyi de terk edip gitmişler" dedi. DSP Adana İl Başkanı Asaf Uluğtürkan da, Genel Sayman Mecit Şekercioğlu ile birlikte hareket ettiği için Gürel'i desteklemediklerini açıkladı. 



</TEXT>
</DOC>
