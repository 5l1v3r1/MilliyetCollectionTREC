<DOC>
<DOCNO> 262464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sonspo21.html </URL>
<DATE> 2004/08/11/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Serena Williams Olimpiyatlara katılmıyor... 
</HEADLINE>
<TEXT>

     Amerikalı tenisçi Serena Williams, Atina 2004 Olimpiyatları'na katılmayacağını açıklayan ünlü raketler arasına girdi. 
     Bayanlar tenis müsabakalarının favori isimleri arasında gösterilen Serena Williams'ın, Atina oyunlarına katılmama sebebi hakkında bilgi verilmedi. 
     Bayanlarda bir numaraya kadar yükselen Serena Williams, dizinden sakat olduğu gerekçesiyle San Diego ve Montreal'deki turnuvalara katılmamıştı. 
     Serena Williams, Sydney 2000 olimpiyatlarında çiftler kategorisinde altın madalya almıştı. Ablası Venüs Williams ise tek bayanlarda şampiyon olmuştu. 
     Barcelona'da 12 yıl önce şampiyon olan Jennifer Capriati de sakatlığı nedeniyle Atina Olimpiyatları'na katılamayacağını açıklamıştı. 
     
</TEXT>
</DOC>
