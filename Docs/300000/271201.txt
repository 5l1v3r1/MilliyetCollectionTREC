<DOC>
<DOCNO> 271201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/son/sonspo26.html </URL>
<DATE> 2004/09/12/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Del Bosquie Sergen güzel şeyler çıkarıyor 
</HEADLINE>
<TEXT>

     Sakaryaspor Teknik Sorumlusu Necmettin Sert, Beşiktaş karşısında penaltılar nedeniyle oyun disiplininden koptuklarını söyledi. 
     Kendi sahasında Beşiktaş'a 4-1 yenilen Sakaryaspor'da, teknik sorumlu Necmettin Sert, ''Maça iyi başladık, ancak şansız bir penaltı verildi. İkinci yarıdaki penaltıyla da oyun disiplininden koptuk. 4 kişisel hatayla 4 gol yedik'' dedi. 
     Kötü gidişe son vermek için sahaya çıktıklarını belirten Sert, ''İkinci yarıda golü bulduk. Ancak hemen ardından gelen golle oyundan yeniden düştük'' diye konuştu. 
     
     BOSQUGE ''OYUNCULARIM ÇOK İSTEKLİYDİLER'' 
     Beşiktaş Teknik Direktörü Vicente Del Bosque ise, Sakaryaspor'un oyuna iyi başladığını ifade ederek, ''Güçlü bir rakibimiz vardı. Biraz sabırla oyunu kendi lehimize çevirmeyi başardık'' dedi. 
     Sakaryaspor'un daha önceki maçlarını 1'er farkla yitirdiğini hatırlatan Del Bosque, bugünkü farklı skorun kimseyi yanıltmaması gerektiğini kaydetti. 
     Del Bosque, şöyle konuştu 
     ''En çok memnun olduğum şey oyuncularımın sahadaki kendi pozisyonlarını korumalarıydı. Sergen, orta alanda yararlı oluyor ve güzel şeyler çıkarıyor. Oyuncularım taktik açıdan çok istekliydiler.'' 
     
</TEXT>
</DOC>
