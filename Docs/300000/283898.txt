<DOC>
<DOCNO> 283898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sontur59.html </URL>
<DATE> 2004/10/27/ </DATE>
<TIME> 23.01 </TIME>
<AUTHOR>  </AUTHOR>
<HEADLINE>
İzmir'de pamuk deposunda yangın... 
</HEADLINE>
<TEXT>

     İzmir'in Menemen İlçesi Harmandalı Beldesi'ndeki bir pamuk deposunda yangın çıktı. 
     Tuzculu Köyü yakınlarındaki Cumhur ve Cemalettin Karakaş kardeşlere ait depodaki pamuklar alev aldı. 
     Kısa sürede büyüyen yangına, Harmandalı ve Sasalı Beldeleri'nin yanı sıra İzmir Büyükşehir Belediyesi ve Menemen İlçe Belediyesi itfaiyeleri müdahale etti. 
     Yangın kontrol altına alınırken, pamukların içten yanmaya devam etmesi nedeniyle soğutma çalışmalarının sürdüğü bildirildi. 
     Depo sahipleri, yangın sırasında depoda, çırçır fabrikalarına gönderilmek üzere çevredeki üreticilerden alınan yaklaşık 350 ton pamuğun ve depolama işlemi yapan 2 işçinin bulunduğunu belirttiler. 
     Depodaki pamuğun büyük bölümünün zarar gördüğü yangına, elektrik kontağının yol açtığı ihtimali üzerinde durulduğu bildirilirken, kesin çıkış nedeninin ve zararın belirlenmesi için çalışmaların sürdüğü kaydedildi. 
     
</TEXT>
</DOC>
