<DOC>
<DOCNO> 293875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sonspo32.html </URL>
<DATE> 2004/12/01/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Fenerbahçe'nin antrenmanı 2 saat sürdü... 
</HEADLINE>
<TEXT>

     Fenerbahçe, 3 Aralık Cuma günü Ankaragücü ile yapacağı lig maçının hazırlıklarını sürdürdü. 
     Teknik direktör Christoph Daum yönetiminde, Samandıra Tesisleri'nde gerçekleştirilen ve yaklaşık 2 saat süren antrenmana, kondisyon ve pas çalışmasıyla başlayan futbolcular daha sonra taktik ağırlıklı çift kale maç yaptı. 
     Daum, antrenman maçında as takımda Önder, Servet, Ümit, Mehmet, Serkan, Aurelio, Kemal, Tuncay, Alex ve Nobre'ye forma verdi. 
     Alman çalıştırıcı, idmanı sık sık durdurarak futbolcularına yapmaları gereken hareketleri anlattı. 
     Çalışmaya sakatlığı süren Van Hooijdonk katılmazken, tedavisi süren Deniz ise fizyoterapist eşliğinde özel bir çalışmaya tabi tutuldu. 
     Sarı-lacivertiler, yarın akşam yapacakları çalışmayla Ankaragücü maçının hazırlıklarını tamamlayacak. 
     
</TEXT>
</DOC>
