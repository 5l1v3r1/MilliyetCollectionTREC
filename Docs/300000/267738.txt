<DOC>
<DOCNO> 267738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/spor/spo15.html </URL>
<DATE> 2004/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



MHK' da ilk kriz 

FIFA kokartlı hakem Bülent Uzun'un kendisine görev verilmediği için hakemliği bıraktığını açıklamasının ardından, Merkez Hakem Komitesi üyesi Mevlüt Güzel'in de istifa aşamasına geldiği iddia edildi. MHK'nın iki İzmirli üyesinden biri olan Güzel'in, Uzun ile birlikte Çetin Sarıgül'ün de ambargolular arasında olması nedeniyle sıkıntı yaşadığı belirtildi. 

Para istediler 

İLHAN Cavcav'ın ikinci kez başkanlığa seçilmesininin ardından ilk toplantısını dün Ankara'da yapan Kulüpler Birliği, Futbol Federasyonu'ndan maddi destek isteyecek. Cavcav, "Teleon döneminde nakte çevrilen teminat mektubunun karşılığını ve PAF Ligi giderlerinin üstlenilmesini istiyoruz" dedi. 

Transfer bugün sona eriyor 

Futbolda 15 Haziran'da başlayan transfer dönemi, bugün sona erecek. İkinci etap ara transfer ise 1 Ocak - 5 Şubat tarihleri arasında gerçekleşecek. 


</TEXT>
</DOC>
