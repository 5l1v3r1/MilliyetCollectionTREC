<DOC>
<DOCNO> 252465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sonsiy21.html </URL>
<DATE> 2004/07/02/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
DEHAP, Van'daki saldırıyı kınadı 
</HEADLINE>
<TEXT>

     DEHAP Genel Başkanvekili Veli Büyükşahin, Van'da Vali Hikmet Tan'a yönelik bombalı saldırıyla ilgili olarak, ''Şiddet kimden gelirse gelsin tasvip etmek mümkün değil'' dedi. 
     Büyükşahin, Eğitim-Sen Genel Merkezi'ne ziyareti sırasında bir gazetecinin Van'daki saldırıyla ilişkin sorusu üzerine, şunları söyledi 
     ''Biz parti olarak Türkiye'deki şiddet ortamının bir daha yaşanmamasını istiyoruz. Bunun için her birimizin ciddi bir çaba içinde olması gerekir. Şiddet kimden gelirse gelsin, olayın içinde kimler olursa olsun böyle bir olayı tasvip etmek mümkün değil.'' Kapatılan DEP'in eski 4 milletvekilinin saldırıyı kınadığının anımsatılması ve DEHAP'ın da bu yönde bir açıklama yapıp yapmayacağının sorulması üzerine Büyükşahin, olayın detaylarını henüz bilmediklerini, öğrendikten sonra konuyla ilgili bir açıklama yapabileceklerini söyledi. 
     
</TEXT>
</DOC>
