<DOC>
<DOCNO> 266563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/soneko21.html </URL>
<DATE> 2004/08/26/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Irak'taki petrol boru hatlarına sabotajlar sürüyor... 
</HEADLINE>
<TEXT>

     Irak'ın, güneydeki ihraç terminallerini besleyen ana petrol hattıyla bağlantılı 8 boru hattına sabotaj saldırıları düzenlendiği bildirildi. 
     Ajanslara bilgi veren Güney Petrol Şirketi'nden bir yetkili, ''Petrol sevkıyatının kesintiye uğrayıp uğramadığını henüz anlayamadık. Sistemin yedeği var'' dedi. 
     Irak'tan hem petrol taşıyan bir tanker şirketi yetkilisi ise gece yarısından itibaren ülkenin ham petrol ihracatının yarı seviyesine düştüğünü belirterek, bunun boru hatlarına yönelen saldırıyla bağlantılı olup olmadığı konusunda kesin bilgiye sahip olmadığını söyledi. 
     Saldırıya uğrayan 8 paralel boru hattının 12-20 inç genişliğinde olduğu ve Rumadi'nin güneyindeki sahalardan çıkan petrolü, Basra'ya pompama noktası Zübeyr-1 istasyonuna taşıdığı ifade edildi. 
     Bu arada Irak'ın güneydeki ihraç terminallerinde bulunan 2 tankere, günlük kapasitenin yaklaşık yarısı olan 1.1 milyon varil seviyesinde ham petrol yüklenmesine sabah saatlerinde devam edildiği kaydedildi. 
     
     SALDIRILAR FİYATLARI YÜKSELTTİ 
     Saldırı haberlerinin ardından uluslararası borsalarda petrol fiyatları çok etkili olmasa da yukarı yönlü harekete başladı. 
     New York Ticaret Borsası'nda 56 sent yükselen hafif türü ham petrolün varil fiyatı 44.05 dolar seviyesinde bulunurken, Londra Borsası'nda işlem gören Brent ham petrolü 32 sentlik artışla 41 dolara ulaştı. 
     
</TEXT>
</DOC>
