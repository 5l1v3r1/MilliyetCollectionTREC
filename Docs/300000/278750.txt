<DOC>
<DOCNO> 278750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/son/sontur15.html </URL>
<DATE> 2004/10/09/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Bara alınmayınca bomba ihbarında bulundu... 
</HEADLINE>
<TEXT>

     Eskişehir'de, girmesine izin verilmeyen barda ''bomba'' olduğu yönünde ihbarda bulunan kişi aranıyor. 
     Alınan bilgiye göre, 155 Polis İmdat Hattı'nı arayan bir kişinin, İsmet İnönü Caddesi'ndeki bir barda bomba olduğu yönünde ihbarda bulunması üzerine, emniyet güçleri söz konusu mekanda arama yaptı. İhbarın asılsız olduğunu tespit eden polis, telefon kayıtlarından ihbar yapılan cep telefonunun sahibi Yasin B'ye 24 ulaşıp gözaltına aldı. 
     Yasin B'nin ifadesinde, İsmet İnönü Caddesi'ndeki bara alınmayan Ali Osman adındaki kişinin ''arkadaşına çağrı bırakacağını'' söyleyerek cep telefonunu istediğini, ancak 155 Polis İmdat Hattı'nı arayıp ''bomba'' ihbarında bulunduğunu ve yanından ayrıldığını söylediği öğrenildi. 
     Yasin B, ifadesinin ardından çıkarıldığı nöbetçi mahkemece serbest bırakılırken, Ali Osman aranıyor. 
     
</TEXT>
</DOC>
