<DOC>
<DOCNO> 276096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/siyaset/siy01.html </URL>
<DATE> 2004/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Papadapulos Önce tanıma, sonra destek 
</HEADLINE>
<TEXT>


GÜVEN ÖZALP Brüksel 


Kıbrıs Rum Yönetimi lideri Tasos Papadopulos, aralıktaki Avrupa Birliği AB zirvesinde Türkiye'ye yeşil ışık yakmaları için Ankara'nın tavır değişikliğine girmesi gerektiğini söyledi. Belçika'ya resmi ziyarette bulunan Papadopulos, tanımaya karşı AB'yle müzakerelere onay denklemini ısıtmaya çalışıyor. AB Komisyonu tarafından açıklanacak İlerleme Raporu ve müzakerelere ilişkin tavsiyeyi inceleyeceklerini söyleyen Papadopulos, "Türkiye'nin Kıbrıs konusundaki tavrının nasıl gelişeceğine bakacaklarını ve zamanı geldiğinde karar vereceklerini" ifade etti. Kıbrıs Rum Yönetimi Dışişleri Bakanı Yorgo Yakovu da basına yaptığı açıklamada, "Yükümlülüklerini yerine getirmesi halinde, tam üyelik müzakerelerinin 6 aylık bir süre içinde başlatılması için Türkiye'yi desteklemeye hazırız. Türkiye, Kıbrıs Cumhuriyeti'ni tanımalıdır" demişti. 



</TEXT>
</DOC>
