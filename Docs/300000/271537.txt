<DOC>
<DOCNO> 271537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/guncel/axgun02.html </URL>
<DATE> 2004/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Aysun ve Neslihan artık okullu oldu 
</HEADLINE>
<TEXT>


Haydi Kızlar Okula kampanyasıyla ailelerinin çalıştırmaktan vazgeçtiği Aysun ve Neslihan kardeşler, dün gözleri ışıl ışıl, güle oynaya okullarının yolunu tuttu 

Pınar Aktaş 

Milli Eğitim Bakanlığı MEB ile UNICEF'in İstanbul'da yürüttüğü "Haydi Kızlar Okula" Kampanyası, yeni eğitim - öğretim yılında ilk meyvelerini verdi. Mart ayında başlatılan kampanya çerçevesinde aileleri ikna edilen 200'ü Bağcılar'da onlarca kız, dün dersbaşı yaptı. 
Çalıştıkları için okula gönderilmeyen, ancak ailelerinin ikna edilmesiyle okuma şansı bulan Aysun 13 ve Neslihan 14 dün okullarına kavuştu. İki kız kardeş, Erzurum Aşkale'den 2 yıl önce İstanbul'a gelerek Bağcılar'a yerleşen Abdullah ve Radiye Derse'nin kızları. İki evliliğinden 13 çocuğu bulunan Abdullah Derse'nin kalp yetmezliği bulunuyor. Derse, kendisi çalışamadığı için 2 kızını bir tekstil atölyesinde çalıştırıyordu. İlköğretim 3. sınıfa kadar okuyan Aysun ve 1. sınıftan sonra ayrılan Neslihan'ın kazancı aylık 400 milyon liraydı. 
Bir gün Derse ailesinin kapısı çaldı, gelenler MEB ve UNICEF temsilcileriydi. Baba Derse, "Kazancım onlardan geliyor, okutmam" diyordu. Bunun üzerine yetkililer, çocukların okumak için her türlü giderini karşılamayı ve aileye Sosyal Yardımlaşma Vakfı aracılığıyla yardım yapmayı önerdi ve aile ikna oldu. 

Okul heyecanı sardı 
Okulun ilk günü 5. sınıfa gidecek olan Aysun ile 2. sınıfa gidecek olan Neslihan heyecanla Bağcılar'daki Üsküp İlköğretim Okulu'na geldi. İkisinin de gözleri ışıl ışıldı. Aysun matematik öğretmeni, Neslihan ise hemşire olmak istiyor. 

Sema Doğan 
En büyük meselemiz eğitim 

GÜRKAN AKGÜNEŞ İstanbul 
Aydın Doğan Anadolu İletişim Meslek Lisesi'nin yeni eğitim-öğretim yılının açılışına katılan Aydın Doğan Vakfı Yönetim Kurulu Başkan Vekili Sema Doğan, "Vakfımızın en büyük meselesi eğitimdir" dedi. Sınıfları gezen Doğan'ı öğrenciler, 'Sema Anne ' tezahüratları ve çiçeklerle karşıladı. 

Erdoğan bu okulu görmedi 


BARIŞ DURAK Şanlıurfa DHA 


Başbakan Recep Tayyip Erdoğan, yeni eğitim yılını, sınıf mevcudunun 30'u geçmediği Şanlıurfa Vakıflar İlköğretim Okulu'ndan başlattı. Ancak bu okula 3 - 4 km uzaklıktaki Şair Abdi İlköğretim Okulu'nda sınıfların mevcudu 90'ı buldu. 


</TEXT>
</DOC>
