<DOC>
<DOCNO> 276513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/soneko48.html </URL>
<DATE> 2004/10/01/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Hisse senetleri haftalık ortalama yüzde 2.62 değer kaybetti... 
</HEADLINE>
<TEXT>

     Borsa'da işlem gören hisse senetleri, bu hafta ortalama yüzde 2.62 değer kaybetti. 
     İMKB Ulusal-100 Endeksi, haftayı 584.94 puan düşüşle 21,722.50 puandan tamamladı. Endeksteki gerileme yüzde 2.62 olarak hesaplandı. 
     Düşüşler Mali Endeks'de yüzde 3.07, Sınai Endeks'de yüzde 1.29, Hizmetler Endeksi'nde yüzde 2.37 oranında gerçekleşti. 
     Yatırım fonlarına katılma belgeleri ise hafta boyunca ortalama yüzde 0.62 değer kazandılar. 
     A.A Bileşik Endeksi 3,267 puan artışla 529,566 puana yükselirken, A.A. A Tipi Endeks'in artışı yüzde 1.45, A.A. B Tipi Endeks'in artışı yüzde 0.38 oldu. 
     Yatırımcısına kazandıran ABD Doları, TL karşısında haftalık yüzde 0.67 prim yaparak, 1 milyon 510 bin liraya yükseldi. Euro da yüzde 1.14 oranında artışla 1 milyon 870 bin liraya çıktı. 
     Altın da, bu hafta yatırımcısına kazandırdı. 24 ayar külçe altında yüzde 2.78, Cumhuriyet Altını'nda yüzde 2.62'lik artış belirlendi. 
     
</TEXT>
</DOC>
