<DOC>
<DOCNO> 272749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sontur35.html </URL>
<DATE> 2004/09/17/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
THY'nin Hintli yolcuları Viyana'da sorun oldu... 
</HEADLINE>
<TEXT>

     THY uçağıyla Viyana'ya giden ve uçağın tuvaletinde pasaportlarını imha eden 18'i Hindistan, 1'i Malezya uyruklu 19 yolcunun Avusturya'ya girişlerine izin verilmedi. 
     THY'den yapılan yazılı açıklamada, THY'nin Viyana seferini yapan 1883 sefer sayılı uçağıyla seyahat eden 18'i Hindistan 1'i Malezya uyruklu toplam 19 yolcunun, Viyana Havalimanı'nda ülkeye girişlerine izin verilmediği belirtildi. 
     Söz konusu yolcuların uçağın tuvaletinde pasaportlarını yırtarak imha ettiklerinin belirlendiği kaydedilen açıklamada, ülkeye girişlerine izin verilmeyen 19 kişi için Türkiye'den 15 kişilik eskort güvenlik ekibinin THY'ye ait uçakla İstanbul'dan Viyana'ya hareket ettiği ifade edildi. 
     Akşam saatlerinde Türkiye'ye getirilecek yolcuların en kısa zamanda ülkelerine gönderileceği belirtilen açıklamada, toplam 116 yolcusu bulunan 1883 sefer sayılı uçaktaki diğer yolcuların herhangi bir problemle karşılaşmadan ülkeye girişlerine izin verildiği bildirildi. 
     
</TEXT>
</DOC>
