<DOC>
<DOCNO> 250998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/guncel/gun11.html </URL>
<DATE> 2004/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'NATO'ya karşıyız, ne çay veririz ne kahve' 
</HEADLINE>
<TEXT>


PINAR AKTAŞ İstanbul 

NATO zirvesine karşı kampanyalara okuma yazmayı yeni öğrenen kadınlar da katıldı. Halkevleri'nde okuma yazma öğrenen 300 kadın, Başbakan Recep Tayyip Erdoğan'ın eşi Emine Erdoğan'a gönderdikleri mektuplarda, "Anne olarak 'NATO'ya hayır' de" çağrısında bulundular. İlk mektuplarını Emine Erdoğan'a gönderirken Irak'tan yıkım fotoğrafları gösteren kadınlar, şu mesajları verdi "Siz de annesiniz. Bu resimde sizin evladınız olduğunu düşünün. Böyle insanların ülkeme evime gelmesini istemiyorum", "Sen bilirsin, biz ne kadar misafirperveriz. Biz o insanlara ne çay ne kahve veririz. Sen nasıl yaşıyorsun ama biz çocuklarımızı okutamıyoruz. Onu da siz düşünün", "Biz Türk kadınları NATO'nun memleketimize gelmesini istemiyoruz. ABD Başkanı'nı da memleketimde istemiyorum. İşleri yok burada." 


</TEXT>
</DOC>
