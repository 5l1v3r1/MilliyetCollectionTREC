<DOC>
<DOCNO> 295074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/spor/spo11.html </URL>
<DATE> 2004/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim Raporu 
</HEADLINE>
<TEXT>


Milliyet 39 federasyona talip, 105 adayı tanıtıyor 


11 Aralık'ta Türk Spor Tarihi'nde yeni bir sayfa açılacak, sandık başında büyük çekişme yaşanacak. 
Peki kim bu sporumuzu 4 yıl süreyle yönetmek isteyen isimler Kimlikleri özellikleri hedefleri neler 

ÇİM HOKEYİ 

ADI SOYADI Akın Taşkent 
DOĞUM YERİ VE YILI Balıkesir - 1940 
EĞİTİMİ A.Ü. Dil Ve Tarih Coğrafya Fak. Rus Dili ve Edebiyatı Bölümü 
MESLEĞİ Gazeteci Emekli 
YABANCI DİL İngilizce, Almanca, Rusça, Fransızca, İtalyanca 
SLOGANI Gönül vermiş herkese kucak açıyoruz. YAPTIĞI SPORLAR Atletizm, Kayak, Basketbol, Boks, Futbol Hepsi Lisanslı , atletizm antrenörü 
PROJE VE HEDEFLERİ "Ülkemizde fazla tanınmayan Çim Hokeyi'ni geniş bir tabana yaymak ve gençliği içine çekmek için çalışacağız. Sporcu kaynağı olarak gördüğümüz okullarla işbirliği içine gireceğiz. Beden eğitimi öğretmenlerine açacağımız kurs ve seminerlerle çim hokeyinin kurallarını öğreteceğiz. Küçük yaştakilere bu sporu sevdirmek için minyatür gereçler getirterek branşa alışmalarını ve sevmelerini sağlayacağız. Uluslararası kurallar doğrultusunda yapacağımız yönetmeliklerle spor dalını daha basit hale getireceğiz". 

ADI SOYADI Necati Kılıç 
DOĞUM YERİ VE YILI Ardahan - 1962 
EĞİTİMİ İşletme Fakültesi 
MESLEĞİ Devlet Memuru 
YABANCI DİL İngilizce 
SLOGANI Gurur duyulacak bir federasyon yaratmak 
YAPTIĞI SPORLAR Futbol Lisanslı , Voleybol 
PROJE VE HEDEFLERİ "Ülkemizde 1915 - 1924 arasında yapılmış, sonra unutulmuş olan Çim Hokeyi'ni yeniden canlandırmak için aday olmaya karar verdik. İlk yapmamız gereken bu branşı ülke genelinde tanıtmak. Kulüpleşmeye ağırlık verilirken, tesis ve malzeme sıkıntısını çözeceğiz. Sponsorlarla ilişkiler kurulacak ve finans kaynakları yaratılacak. Hakem ve antrenör eğitimine ağırlık vereceğiz, lig ve üniversite ligi oluşturacağız. Belediyeler, Silahlı Kuvvetler ve Emniyet Teşkilatı'nı branşa çekeceğiz". 

ADI SOYADI Selahattin Akpınar 
DOĞUM YERİ VE YILI Kahramanmaraş - 1970 
EĞİTİMİ Gazi Üniversitesi Beden Eğitimi ve Spor Bölümü 
MESLEĞİ Öğretim Elemanı 
YABANCI DİL İngilizce 
SLOGANI İnanmak, çalışmak, başarmak 
YAPTIĞI SPORLAR Futbol, Voleybol 
PROJE VE HEDEFLERİ "Sürekli gelişen Çim Hokeyi'nin Türkiye'de de saygın bir branş haline gelmesi için aday oldum. Olimpik düzeyde ülkemizi temsil etmek, uluslararası arenada ülkemizi layık olduğu yere getirmek vizyonumuz. İlk etapta kulüpleşmeyi sağlayıp, Çim Hokeyi ligi kuracağız. Olimpik bir spor olan branşımızı üniversitelere sokmak için girişimlerimiz olacak. Uluslararası yönetime üye sokmak, pilot bölgeler seçerek eksikleri tamamlamak, Pekin olimpiyatlarına takım olarak katılmak için çalışacağız". 

GÖRME ENGELLİLER 

ADI SOYADI Mesut Dedeoğlu 
DOĞUM YERİ VE YILI Kahramanmaraş 1960 
EĞİTİMİ Gazi Üniversitesi İktisat Fakültesi 
MESLEĞİ Serbest 
YABANCI DİL İngilizce 
SLOGANI Görme engellilere sağlık ve mutlu bir yaşam içinde spor yaptırmak 
YAPTIĞI SPORLAR Tenis, Kayak, Yüzme 
PROJE VE HEDEFLERİ "Görme engelli vatandaşlarımızın toplumla entegre etmek ve bunu sportif faaliyetlerle gerçekleştirmek amacındayız. Göreve geldiğimizden itibaren bu ana hedef üzerinde yoğunlaştık. Bundan sonraki dönemde de faaliyette olduğumuz branşlara imkanlar ölçüsünden ağırlık vererek yaygınlaştırılmasını sağlayacağız. Alt yapıyı kuvvetlendirirken, uluslararası alanda da başarıyı ülkemize getirmek istiyoruz. 2008 Pekin Paralimpik Oyunları'nda Türkiye'yi temsil edip, en iyi sonuçları alacağız". 

GÜREŞ 

ADI SOYADI Mahmut Demir 
DOĞUM YERİ VE YILI Suluova - 1970 
EĞİTİMİ 19 Mayıs Üniversitesi Spor Akademisi 
MESLEĞİ Üst düzey yönetici 
YABANCI DİL İngilizce 
SLOGANI Çin'e Pekin ördeği olmaya değil, Çin seddini yıkmaya gidiyoruz 
YAPTIĞI SPORLAR Güreş Lisanslı 
SPORTİF BAŞARILARI Atlanta Olimpiyatı'nda şampiyon, 1 Dünya, 3 Avrupa şampiyonluğu, 1 Akdeniz Oyunları şampiyonluğu, 15 kez Türkiye Şampiyonu 
PROJE VE HEDEFLERİ "Türk güreşine vefa borcumu ödemek, sporculuk, akademik ve iş dünyasındaki tecrübelerimle hizmet etmek, camiadan gelen taleplere cevap verebilmek için aday oldum. Özerk bir yapıya kavuşmak, güreşi okullara yeniden sokmak, eğitim merkezlerini silbaştan ele almak, kulüplerde elit güreşçilerin yetiştirilmesi, milli takımlara son teknoloji ve yöntemlerin uygulanması, sürekli gelişen bir federasyon yapısı, sosyal, ekonomik, kültürel bakımdan güreşin popülaritesinin artırılması, 2008 Olimpiyatlarında kamuoyunu tatmin edecek başarıyı elde etmek öncelikle ele alacağımız konular". 

ADI SOYADI Hasan Parlaktürk 
DOĞUM YERİ VE YILI Dere - 1946 
EĞİTİMİ Ankara Üniversitesi Siyasal Bilgiler Fakültesi 
MESLEĞİ Yönetici 
YABANCI DİL Fransızca, Arapça, Farsça 
SLOGANI Ata sporumuz güreşte birlik ve başarıya merhaba 
YAPTIĞI SPORLAR Güreş Lisanslı , Futbol, Atıcılık 
PROJE VE HEDEFLERİ "Türk güreşinde kaybolan birlik ve beraberliğin sağlanması ilk ve temel hedefimiz olacak. Türk güreşinin ve güreşçimizin yaşadığı sıkıntıları gidermek için çaba sarfedeceğiz. Eğitim merkezleri ve bölgesel yatılı okulları koordineli bir şekilde yeniden organize edeceğiz. Türk Silahlı Kuvvetleri ve Emniyet Teşkilatı'nı tekrar harekete geçireceğiz. Özerkliğe geçiş için alt yapıyı oluşturacağız, sembolleşmiş şampiyonlarımızın belgesellerini hazırlayarak kamuoyu bilgisine sunacağız. Atatürk'ün deyimiyle zeki, çevik ve ahlaklı sporcular yetiştirmek için gayret göstereceğiz". 

ADI SOYADI Bekir Doğan 
DOĞUM YERİ VE YILI Yozgat - 1950 
EĞİTİMİ Gazi Üniversitesi Eğitim Fakültesi 
MESLEĞİ Devlet Memuru 
YABANCI DİL İngilizce 
SLOGANI 24 Saat hizmet 
YAPTIĞI SPORLAR Güreş Lisanslı 
PROJE VE HEDEFLERİ "6 yıllık güreş federasyonu genel sekreterliği görevimin, eski güreşçi olmamın verdiği bilgi birikimini Türk güreşine aktarmak için aday oldum. Gençlerimizi alkol, uyuşturucu, kumar gibi kötü alışkanlıklardan kurtarıp, sporun içine çekeceğiz. Liglerin süresini uzatıp, milli takım kamp programlarını yeniden düzenleyeceğiz. Eğitim merkezleri ve yatılı spor okullarının yeniden güreşe hizmet etmesi için çalışmalar başlatacağız. Federasyon yapılanmasını çağın gereklerine uygun şekile getirip, üniversiteler ile işbirliği içinde çalışacağız." 

ADI SOYADI Recai Ustaoğlu 
DOĞUM YERİ VE YILI Trabzon - 1953 
EĞİTİMİ Trabzon Fatih Eğitim Enstitüsü 
MESLEĞİ Öğretmen, işadamı 
YABANCI DİL Fransızca 
SLOGANI Almaya değil,vermeye geliyorum 
YAPTIĞI SPORLAR Güreş Lisanslı 
PROJE VE HEDEFLERİ "Güreşte sen - ben devrini kapatarak "Biz" görüşünü ön plana çıkarmak, açık ufuklu, demokrat ve uzlaşmacı kimlikle ata sporumuz güreşi layık olduğu en üst düzeye taşımak için adayım. İlk olarak camiayı birleştireceğiz, eğitim çalışmalarımızda üniversitelerle işbirliği içinde olacağız, eğitim merkezlerine ağırlık vereceğiz, toplumun her kesimini içine alan bir branş haline getireceğiz, kulüplere işlerlik kazandıracağız, güreş liglerini FILA takvimine göre yeniden yapılandırıp, rekabeti getireceğiz". 


</TEXT>
</DOC>
