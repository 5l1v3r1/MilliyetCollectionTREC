<DOC>
<DOCNO> 266437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/magazin/yazdud.html </URL>
<DATE> 2004/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum'un starı People 
</HEADLINE>
<TEXT>


Göltürkbükü'nde değişmeyen klasik Ship A Hoy, Cafein keyfi, Grek geceler, Mavi Beyaz, minik saray Paradisio Hotel, Yalıkavak'ta Reca'nın Akdeniz mutfağı, Hellios 13, Nurseli dertli... 


Efendim, İstanbul'daki kötü hava koşulları beni Bodrum'a kaçırdı. Perşembe THY'nin 17.15 uçağıyla gittim. Hayrettir, bu kez THY fazla rötar yapmadı. Uçak acayip kalabalıktı. CİP salonunda Uğur Dündar, Monik ve Ceri Benardete, sevgili dostum başarılı iş adamı Okan Tapan, Sinan Gürsoy vardı. İzmir'in uluslararası ünlü giyim firması Kemas'ın sahibi Kemal Subaşı da alandaydı. Bir günlüğüne iş için gelmiş. Monik ve Ceri, Göcek'e teknelerinde kafa dinlemeye gidiyorlardı. O sırada yanımıza ünlü piarcı Ayşe Azizoğlu geldi. Monik, Bodrum People'da Rahmi Koç ve 20 kişilik bir gruba verdiği partiden söz etti. Malum, Rahmi Bey 17 Eylül'de teknesiyle dünya turuna çıkıyor. Yemek sonrası Rahmi Bey Monik'e yazdığı teşekkür mektubunda People Beach'in yemeklerine hayran kaldığını açıklamış. Ben de mutlu oldum tabii. Böylece buranın patronu olan candostum İzzet'e torpil yapmadığım ortaya çıktı. Tabir -i caiz ise mal meydanda. Uçakta, arka koltukta İstanbul'un otopark kralı ve petrolcü Hasan Şer, Nejat Cinisli, sosyetenin genç kuşak temsilcileri vardı. Yanımda Uğur Ceylan, arkada Derin Mermerci ve Ralf Tezman, Emre Kütük, Mehmet Mutlu... Güzel bir yolculuk oldu. Bu kez yeni bir butik otelde kaldım Paradisio. Sekiz odası var. Odalarda jakuzi, mini bar, kuş tüyü yastıklar, ortopedik yatak, 500'den fazla kanal içeren uydu sistemi mevcut. Otelin dekorasyonu, Fransız iç mimar Alam Sebag tarafından yapılmış. Çok ferah, sıcak. Personel cana yakın ve içten ama biraz daha profesyonel olabilirler. İşletmenin başında Fransa'dan gelen Rober Değirmenci var. Rober gerçekten çok çalışkan ve başarılı. Oteli o döndürüyor neredeyse. Bir de satınalma müdürü Ünal Karapınar ve İstanbul'dan tanıdığım mutfak şefi Nicolas Henri Charles Cartier var. DJ Musti'nin müzikleri olağanüstü. Otelin sahipleri Aziz Şişman, Erüstün Öztürk. Bir akşam yemeğini sevgili 'kraliçe' Rose Kar, sosyetenin güzel kadınlarından Sedef Bozok ve oğlu Roy ile birlikte, Paradisio'nun Fransız mutfağı ağırlıklı restoranında yedik. Barmaid Sena Eksicioğlu içki servisini yaptı, çok başarılıydı. Masaya, garson Barış Yıldırım baktı. Yemekleri hepimiz çok beğendik. Özellikle Sedef ve Roy'un seçtiği levrek muhteşemdi. Biz yemekteyken iki güzel genç kız, Eda Koloğlu ve Gizem Küçükçakır beni yazılarımdan çok iyi tanıdıklarını söyleyerek yanıma geldiler. Tesadüf eseri yan odamda kalıyorlarmış. Biraz sohbet ettik. Paradisio Beach Club'ın telefon numarası 0252 377 64 07. 

Sosyetenin adresi People 
Bodrum'a ilk gittiğim günün gecesi, sırdaşım İsmail Akkaya, Semiramis Pekkan ve çok eski arkadaşım olan sevgili Selma Türkeş beni Göltürkbükü'ndeki Ship A Hoy'a davet ettiler. Burası Bodrum'un en iyi müzik yapan ve artık klasik hale gelen barı. Zaten gece yarısından sonra stadyum gibi oluyor. Yaş ortalaması 17-25 arası. Fiyatlar el yakıyor. Bar muhabbetinden sonra yemeğe People Beach Clup'a gittik. Kimse kusura bakmasın, sanat ve sosyete dünyasının tüm ünlülerinin tek adresi bence People Bodrum. 25 Haziran'dan itibaren People'da davet veren ya da yemek yiyen ünlülerden bir kaçını sayayım mı Leyla-Vedat Mardin, Prof. Dr. Osman Müftüoğlu, Ala-Oğuz Satıcı, Hülya-Metin Aşık, Canan Yaka-Ergin Tanca, Fulya-Eşref Cerrahoğlu, Selen-Engin Keçeli, Nilgün-Ülkan Delikan, Feryal-Kemal Gülman, Nursen Gündüz, Monik-Ceri Benardete, Vitali Hakko, Seda Sayan, Gökhan Şükür, Ayşe -Sinan Engin, Dünya Göz Hastahanesi'nin sahibi Eray Kapıcıoğlu, Sergen ve Aslı Sarı, Pınar Altuğ, Sezai ve Nur Taşkent kardeşler, Semiramis Pekkan ve Gulu Lalvani, Ender Mermerci, Serdar Ortaç, Kenan Doğulu, Buket-Hayrettin Taşdelen, Gülay Kamaz, Rıfat Özbek... O akşam yemekler yine yıkılıyodu. Ortaya ön ve ana yemek olarak karides köftesi, sebzeli hellim ızgara, tai köfteli sezar salata, lagos ızgara balık, şaşlık kebabı, tavuk pirzola ve patlıcanlı makarna söyleyip hepimiz tattık. Buranın işletmesini yapan ve yemeklerdeki lezzette büyük payı olan 'kraliçe' Rose ile People'ın başarılı ortağı sevgili Ali Sayar bize eşlik etti. Bodrum'da kaldığım sürece People'ın iskelesindeydim. Şef Barış Demirtaş, garsonlar Hakan Dalmaz, Rasim, Hasan, komi Eyüp ve DJ Burak'ı kutluyorum. İnanılmaz enerjileri ve verdikleri muhteşem servis için. Bodrum People'ın telefon numarası 0252 377 51 34. 

Cafein ve Mavi Beyaz 
Cuma günü sevgili Ragıp Karalı, yakışıklı oğlu milli yüzücü Cem ve ben, Yalıkavak girişinde Hacı Yahya'nın oğlu Bekir Efendi adına yaptırdığı Bekir Kalın Sütlü Camii'nde cuma namazını kıldık. Ardından People'ın iskelesine gittim. İsmoş, güzel kız kardeşi Tansel Akkaya ve Sedef Bozok ile sohbet ederken sezon başından bugüne kadar en popüler olan restoran ve barları sordum. Sedef, Göltürbükü'ndeki Cafein'in sanat ve sosyete dünyasının ortayaş kuşağı için özellikle akşamüstü ve gece barında rakipsiz olduğunu söyledi. Ada Oteli'n iskelesinde yer alan Cafein gerçekten benim ve benim yaşımdakiler için ideal. Buranın patronları sevgili Barbaros Baykal ve Mehmet Kurşuncu işi bilen isimler. Bir sabah kahvaltıya uğradım, köy kahvaltısı çok zengindi. Üstelik kişi başı 12 milyon lira. Sadece kahvaltı değil, omletler, tost çeşitleri, sandviçler, salatalar, makarnalar, tavuklar, balıklar, pizzalar da var. Fiyatlar da iyi. Telefon numarası 0252 377 60 83. Gelelim Bodrum'un diğer 'in' yerlerine Kışlığına bir kez sevgili kankam Yazgülü Aldoğan, bir kez de Bülent Ersoy, İsmail Akkaya, Serpil Çakmaklı ile gittiğim Mavi Beyaz Ege Rum Meyhanesi aydın kesimin zirvedeki yeri. Göltürkbükü girişinde. Patroniçe Beyza Somer'in mutfaktaki maharetini bilmeyen yok. Bahçesinde yetiştirdiği yeşilliklerden hazırladığı rakı altlık antre, 20 çeşit. Ege yöresine ait soğuk mezeler, kıtır kabak, arnavut ciğeri, paçanga böreğinden meydana gelen sıcak mezeler, musakka, sucukaki, tavuk ograten ve Bodrum balıkları, sıcak tarçınlı irmik helvası... Bu tatlara yabancı olmadığım için Mavi Beyaz benim de favori yerim. Bir de tüm bu yedikleriniz, 35'lik şarap dahil kişi başı 40 milyon lira. Ayrıca canlı müzik ve buzuki var. Telefon numarası 0252 357 77 06. Benim de yemek yediğim Maça Kızı, Türkiye'nin en iyi ilk üç restoranından biri olarak gösteriliyor. Türkiye'nin en iyi mutfaklarından birine sahip Maki, sevgili Ufuk'un Mey'i, mum ışığında Girit ve Türk mutfağına özgü mezeleri, nefis deniz ürünlerini sunan deniz üstündeki Atılay bu sezonun 'in' mekanları arasında. Mantı, çiğ börek, kaşarlı, patlıcanlı, kıymalı, otlu gözleme ve kahvaltı veren Hocanın Yeri, Yalıkavak Marina'da bulunan sevgili Cüneyt Kurt'un Cücü Bistro Marine'si de kısa sürede zirveye çıkan yerlerden. 

Helios 13 yıkılıyo 
Çıkışta sevgili Ali Sayar'ın ısrarı üzerine ben ve İsmail, Bodrum'un tek Türkçe müzik yapan yeri olan Helios 13'e Serdar Ortaç'ı izlemeye gittik. Ben böyle kalabalık görmedim. Zaten Serdar'ın son albümü 'Çakra'daki her şarkı çok güzel. E çocuğun sahnesi de harika. Eğleniyor, eğlendiriyor. Ama kulağıma gelenlere göre bu yıl biraz stresliymiş, Ali'yi canından bezdirmiş. Çarşambaları sahne alan Kenan Doğulu da Ali'nin haberi olmadan perşembe geceleri Fuga Tatil Köyü'nde sahneye çıkınca Kenan'ın işleri biraz düşmüş. Otele döndüğümde saat 04.40'tı. Öğlenleyin Göltürkbükü'nde minik bir tur attım. Ortakent'te yeni açılan Scala Beach Clup'a uğradım. Hoş bir yer. Sportif etkinlikler ağırlıkta. Akşamları hizmet veren bir balık restoranı ve güzel bir barı var. Telefon numarası 0252 358 58 88. Evet, sohbetiyle, renkli gece ve gündüzüyle Bodrum'dan verdiğim haberler, dedikodular yarın Pazar POSTASI'nda da sürecek. Gazetecinizden istemeyi unutmayın. Yine sevinçleriniz okyanuslar, üzüntüleriniz kum tanesi kadar olsun. 

Nurseli çok öfkeli 

Bodrum'da Nurseli İdiz'i gördüm. Yürüyüşe çıkmıştı. Nurseli en beğendiğim isimlerden biridir. 23 yıl sonra ilk kez uzun bir tatile çıkmış. Kafasında Cem Davran ve Hamdi Alkan ile birlikte rol alacağı, 60 yaşında bir kadını canlandıracağı sinema filmi vardı. Bu rol için kilo vermeye çalışıyor. "Ben balık etliyim, Çağla Şıkel gibi olamam. 28 kilo vermiştim, 'Kınalı Kar' çekimlerinde aldım. 10 kilo verdim, daha da vereceğim" dedi. Nurseli medyaya tepkili. Pek haksız sayılmaz. Çünkü bir sanatçı olarak o kadar iyi işler yapıyor ki medyanın ikide bir alkol ve kilo sorununu ortaya koyması hoş değil elbette. Sohbet sırasında laf dönüp dolaşıp podyumdan oyunculuğuna geçen mankenlere geldi. Nurseli bu kişilerin eğitimden geçmelerinin şart olduğunu söyledi. Yanında iki yıldır birlikte olduğu tiyatro oyuncusu olan sevgilisi Levent vardı. İlişkilerinin çok iyi gittiği belli. Zaten Nurseli de "Aman nazara gelmeyelim" dedi. 

Yalıkavak'ta keyifli yemeğin tek adresi Reca 

Süper Star Ajda Pekkan, dostluğundan müthiş keyif aldığım ve zekasına hayran kaldığım Okan Tapan, İsmail Akkaya, ünlü yönetmen Ayşe Ersayın ve Esra -Sinan Gürsoy ile Yalıkavak'taki Reca'ya gittim akşam yemeğine. Buranın patroniçesi Reca, dünya şekeri bir kadın. Süper Star da onun yemeklerine hayran. 'Reca'nın Akdeniz Mutfağı'nın doğuş hikayesini bana anlattı. Reca 12 yaşından beri yemek yapıyormuş. Yıllardır yaz mevsimini Yalıkavak'ta geçiren Reca, eşi İskender'in eve davet ettiği 15 -20 kişilik arkadaş gruplarına yaptığı leziz yemekler ve tatlılarla ünlüymüş. Onların teşvikiyle bu restoranı açmış. Akdeniz mutfağını tercih etmesinin nedeni atalarının İspanya ve Girit'ten gelmesi. Reca'nın yeri 1991 yılında kurulmuş bir balık çiftliğiymiş aslında. Şimdiki halini görmelisiniz Muhteşem. O masa örtüleri, mumlar, ışık, müzik, ambians kusursuz. Reca'nın eşi İskender Bey de iyi yemek yapıyor. Reca'nın Akdeniz Mutfağı'nda bütün yemekler, Ayvalık'tan getirilen zeytinyağ ile pişiyor. Şarap Trakya-Hoşköy'de üretilen Melen ve Şiraz marka. Ama her çeşit yerli ve yabancı içki var. Reca sizleri kendi evindeymişcesine ağırlıyor. O gece her zaman olduğu gibi kendimizi Reca'ya teslim ettik. Önce ortaya sıcak ve soğuk mezeler arka arkaya geldi Girit usulü kabak kalamar, pilaki, kırmızı mercimek favası, Ermeni usulü barbunya, kalamarlı -mercimekli köfte, safarad mutfağından cevizli pırasa köftesi, hamsili pilav, balık kavurma... E bu kadar çeşidi tatmaya kalkınca ana yemeğe hal kalmadı. Ama baktım Reca ortaya bakır tencerede yeşilliklerle yapılan bir sos ve şarapla pişirilen Marsilya usulü levrek balığı göndermiş. Rahatlamak ve tatlıya yer açmak için kısa bir gezinti yapmak zorunda kaldım. Finali çikolata soslu hurma dolması ve bir kaşık sakızlı muhallebiyle yaptım. Sonuç mu Şu kadarını söyleyeyim Bodrum'a gidip de Reca'nın Akdeniz Mutfağı'na uğramazsanız kayıptasınız demektir. Telefon numarası 0252 386 34 00. 




</TEXT>
</DOC>
