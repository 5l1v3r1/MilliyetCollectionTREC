<DOC>
<DOCNO> 253144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sonyas14.html </URL>
<DATE> 2004/07/05/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Truva'ya turist yağıyor .. 
</HEADLINE>
<TEXT>

     Çanakkale'de bulunan Truva Ören Yeri'ni, 6 ayda, 219 bin 358 yerli ve yabancı turistin ziyaret ettiği bildirildi. 
     AA muhabirinin Turizm ve Kültür Müdürlüğü yetkililerinden aldığı bilgiye göre, müze ve ören yerlerini son 6 ay içinde, 290 bin yerli ve yabancı turist ziyaret etti. Turistlerin bu ziyaretlerinden 563 milyar 744 milyon lira gelir elde edildi. 
     Yetkililer, Truva Ören Yeri'nin Çanakkale'ye gelen yerli ve yabancı turistlerin en çok ilgisini çeken ve en fazla gezilen turistik mekan olduğunu bildirdiler. 6 aylık süreçte tüm müze ve ören yerlerini gezen 290 bin turistten, 219 bin 358'inin Truva Antik Kenti'ni ziyaret ettiğini ve bu ziyaretlerden 516 milyar 999 milyon lira gelir elde edildiğini belirten yetkililer, tarihi kentin cazibesinin her geçen gün yerli ve yabancı turistler açısından arttığını kaydettiler. 
     
</TEXT>
</DOC>
