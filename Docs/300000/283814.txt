<DOC>
<DOCNO> 283814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sonspo21.html </URL>
<DATE> 2004/10/27/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Fenerbahçe ve Beşiktaş'a 7.5 milyar ceza... 
</HEADLINE>
<TEXT>

     Futbol Federasyonu Profesyonel Futbol Disiplin Kurulu PFDK , Sakaryasporlu Gökhan Gök'e 2 maç oynamama, Beşiktaş ve Fenerbahçe kulüplerine 7.5, Gaziantepspor, Sakaryaspor, Ankaragücü ve Gençlerbirliği kulüplerine ise 2.5 milyar lira para cezası verdi. 
     Kuruldan yapılan açıklamaya göre, Ankaragücü maçında rakibine yönelik eylemi nedeniyle Sakaryasporlu futbolcu Gökhan Gök'e 2 maç oynamama, Gaziantepspor-Fenerbahçe maçında meydana gelen saha olayları ve taraftarların kötü ve çirkin tezahüratları nedeniyle Fenerbahçe Kulübü'ne 7.5, Gaziantepspor Kulübü'ne ise 2.5 milyar lira ceza para cezası verildi. 
     Kurul ayrıca, Beşiktaş-Diyarbakırspor maçında taraftarların yoğun kötü ve çirkin tezahüratta bulunması nedeniyle Beşiktaş Kulübü'nü 7.5 milyar lira, Sakaryaspor-Ankaragücü maçında taraftarların kötü ve çirkin tezahüratta bulunması nedeniyle Sakaryaspor ve Ankaragücü kulüplerine 2.5 milyar lira, Gençlerbirliği-Çaykur Rizespor maçında aynı nedenle ev sahibi kulübü 2.5 milyar lirayla cezalandırdı. 
     
     HAKEM MUTLU ÇELİK'E 2 AY HAK MAHRUMİYETİ 
     PFDK, hakem Mutlu Çelik'i, federasyon talimatlarına aykırı hareket etmesi nedeniyle 2 ay hak mahrumiyetiyle cezalandırdı. 
     Kurul, Türkiye-Gürcistan milli maçında meydana gelen olaylar hakkında disiplin soruşturması açılan hakem Hamza Mısır ve gözlemci Turgay Güdü hakkında ise ceza tayinine yer olmadığına karar verdi. 
     
     DİĞER CEZALAR 
     Üçüncü Lig takımlarından İskenderun Demirçelikspor'a 1 maç seyircisiz oynama cezası veren kurulun aldığı diğer kararlar şöyle 
     4 ay Nöyfel Bozdoğan Adıyamanspor Kulübü Başkanı . 
     45 gün Abdullah Başer İstanbul Büyükşehir Belediyespor Kulübü Yöneticisi , Bekir Özgönül Şanlıurfaspor Masörü . 
     1 ay Ertan Güney Sinopspor Teknik Sorumlusu , Süleyman Orlay Gebzespor Masörü , Ömer Demir Yeni Burdurspor Kulübü Yöneticisi , Reşat Söyleyensoy Eskispor Kulübü Yöneticisi , Ramazan Başbuğ Nevşehirspor Kulübü Yöneticisi Nihat Balan Nevşehirspor Teknik Sorumlusu . 
     30 gün Fikret Ersöz Elazığspor Doktoru , Hüseyin Dağ Şanlıurfaspor Teknik Sorumlusu . 
     5 maç Rıfat Sapmaz Şanlıurfaspor , İbrahim Akkoca Sinopspor . 
     3 maç Ersan Naşal Siirtspor , Mustafa Güven, Enes Kılıç Sinopspor . 
     2 maç Fatih Kocaadam Gebzespor , Kenan Kaplan Aliağa Belediyespor , Ulaş Tutuçi Nevşehirspor , Emrullah Akıntı, Yücel Tosun Diyarbakır Kayapınar Belediyespor . 
     2.5 milyar lira Sarıyer Kulübü. 
     2 milyar lira Mardinspor Kulübü, Altay Kulübü. 
     1.5 milyar lira Kayseri Erciyesspor Kulübü, Yimpaş Yozgatspor Kulübü, Elazığspor Kulübü, Mersin İdmanyurdu Kulübü. 
     1 milyar lira Vestel Manisaspor Kulübü. 
     250 milyon lira Yeni Burdurspor Kulübü, Eskispor Kulübü. 
     
</TEXT>
</DOC>
