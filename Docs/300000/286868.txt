<DOC>
<DOCNO> 286868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/son/sondun36.html </URL>
<DATE> 2004/11/07/ </DATE>
<TIME> 22.27 </TIME>
<AUTHOR>  </AUTHOR>
<HEADLINE>
Hizbullah'a ait insansız hava aracı İsrail Hava sahasını ihlal etti 
</HEADLINE>
<TEXT>

     İsrail, terör örgütü Hizbullah tarafından yönetilen, İran yapısı insansız bir hava aracının UAV , kuzeyde batı Celile tarafında İsrail hava sahasını ihlal ettiğini bildirdi. 
     İsrail Ordusu Sözcülüğü'nden yapılan açıklamada, bu olayın İran ve Suriye destekli ve Lübnan'ın himayesindeki Hizbullah terör örgütünün, İsrail'i ve İsrail vatandaşlarını hedef alan terörist eylemlerinin bir parçası olduğu ifade edildi. 
     Açıklamada, bunun, Lübnan hükümetinin Lübnan topraklarından yönetilen ve Lübnan'a ve vatandaşlarına zarar verecek eylemler üzerinde herhangi bir denetimi olmadığının yeni bir göstergesi olduğu belirtilerek, şöyle denildi 
     ''İsrail, hava sahası, toprakları ve karasularının herhangi bir biçimde ihlalini ağır bir tecavüz olarak değerlendirmektedir ve vatandaşlarının güvenliğini sağlamak için gerekli adımları atacaktır.'' 
     
</TEXT>
</DOC>
