<DOC>
<DOCNO> 281643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sontur33.html </URL>
<DATE> 2004/10/19/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Önce tecavüzden şikayetçi oldular, sonra vazgeçtiler... 
</HEADLINE>
<TEXT>

     Samsun'da akrabalarının küçük yaştaki 3 kız çocuğundan birine tecavüz ettiği, diğerlerine de tecavüze yeltendiği iddia edilen sanığın yakınları, duruşmada şikayetlerini geri aldı. 
     Samsun 2. Ceza Mahkemesi'nde görülen davada, 2 ayrı akrabasının 3 çocuğundan 7 yaşındaki K.G'ye tecavüz ettiği, B.G. 10 ve S.G'ye 6 de tecavüze yeltendiği iddiasıyla 2 ay önce tutuklanan evli 5 çocuklu Asef Eryılmaz'ın 52 yargılanmasına başlandı. 
     Duruşmada suçlamaları kabul etmeyen sanık, iftiraya uğradığını öne sürerek, ''Zaten böyle birşey yapabilmem için cinsel gücüm yok'' diye kendini savundu. 
     Olayın mağduru 3 küçük kız ise ifadelerinde çelişkili açıklamalarda bulundu. Tanık olarak dinlenen 6 yaşındaki O.G. de kendini yanına çağıran duruşma hakiminin soru sormasına fırsat vermeden, ''Onlar saklambaç oynuyorlardı, ben bir şey görmedim. Karakolda korktuğum için onları gördüğümü söylemişim'' diye konuştu. 
     Karakolda şikayetçi oldukları belirlenen mağdurelerin anne babaları da sanığın akrabaları olduğunu belirterek şikayetçi olmadıklarını bildirdiler. 
     İfadelerin ardından, dosyadaki eksikliklerin giderilmesi için duruşma ertelendi. 
     
</TEXT>
</DOC>
