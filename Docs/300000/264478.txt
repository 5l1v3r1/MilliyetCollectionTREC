<DOC>
<DOCNO> 264478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sontur06.html </URL>
<DATE> 2004/08/18/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Öğretmenlik için başvurular başladı... 
</HEADLINE>
<TEXT>

     Milli Eğitim Bakanlığı'nın 48 branşta yapacağı 9 bin 267 öğretmen ataması için başvurular başladı. 
     Başvurular, 27 Ağustos Cuma gününe kadar kabul edilecek. 
     Formasyonu bulunmayan fen edebiyat fakültesi mezunları da bu yıl öğretmenlik için başvurabilecekler. 
     Bakanlık, KPSS'de 75 ve üstü puan alan adayların başvurularını kabul edecek. Bu şekilde öğretmen atananların pedagojik formasyon eğitimleri adaylık dönemi içinde gerçekleştirilecek. Pedagojik formasyonunu tamamlayanlar, eğitimde kurumlarında göreve başlatılacaklar. 
     Atama işlemleri, 2 Eylül Perşembe günü gerçekleştirilecek ve öğretmenler, eğitim-öğretim yılı başlamadan önce, 8 Eylül'de işbaşı yapacaklar. 
     Öğretmen adayları başvuru için, http personel.meb.gov.tr adresindeki ''2004-2 İlk Atama Elektronik Başvuru Formu'' ve ''2004-2 Açıktan, Kurum İçi ve Kurumlar Arası Atama Elektronik Başvuru Formu''nu dolduracaklar. Doldurulan formlar, illerdeki en yakın başvuru bürolarında onaylatılacak. Bu işlemler sırasında hiçbir şekilde ücret alınmayacak. 
     Başvuru ve atamalara ilişkin detaylar, ''http personel.meb.gov.tr'' internet adresinde yer alan ''2004-2 Öğretmenlik İçin Atama Kılavuzu''ndan öğrenilebilecek. 
     Atamalar yapıldıktan sonra sonuçlar da yine aynı internet adresinde yayımlanacak. 
     
     BAŞVURU ŞARTLARI 

     Öğretmen olarak atanacak adaylarda, aranan bazı şartlar şöyle 
     
</TEXT>
</DOC>
