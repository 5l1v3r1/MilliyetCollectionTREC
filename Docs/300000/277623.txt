<DOC>
<DOCNO> 277623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/siyaset/axsiy02.html </URL>
<DATE> 2004/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP 'kurtları' sevmedi 
</HEADLINE>
<TEXT>


Türkiye'de çekilen "Kurtlar İmparatorluğu" filminin senaryosu, ülkücü camiaya ilişkin öğeler nedeniyle MHP'ye gönderildi. MHP'li Nacar, "Türk insanını kötü gösteren" bu filmi benimsemediklerini açıkladı 

Yıldız Yazıcıoğlu - Ankara 


Fransız yazar Jean - Christophe Grang 'nin Kurtlar İmparatorluğu L'Empire des Loups adlı kitabından uyarlanan aynı isimli filmin senaryosu, Türkiye'deki çekimler öncesi MHP'ye gönderildi. 
Kapadokya'da çekilen film için kitaptan farklı bir senaryo hazırlandı. Yapımcının Türkiye'deki temsilcisi Medya Vizyon Şirketi, ülkücü camiaya ilişkin öğeler nedeniyle senaryoyu MHP Genel Sekreter Yardımcısı Mehmet Nacar'a gönderdi. 
Kitabı ve senaryoyu tümüyle okuduğunu söyleyen Nacar, "Kitap ve filmde tümüyle Türk insanlarını kötü gösteren bir anafikir olduğunu düşünüyoruz. Senaryoya bizden bir iki cümlelik katkı yapabileceğimiz söylendi. Ancak anafikre karşı olduğumuz için bunu değerlendirmeye almadık" dedi. 

'Bu sıfat bizi üzer' 
Kitapta AB sürecinde Türkleri dünyaya kötü göstermeyi amaçlayan bir anafikir bulunduğunu kaydeden Nacar, şöyle konuştu "Siyasi fikrimizden öte, Türkleri böyle gösterecek bir filmi kabul etmeyeceğiz. Bunun yanı sıra, MHP'nin dışında gelişen bazı hadiselerle ilgili bu sıfatları Bozkurt kullanmış olmaları bizi üzecektir. Senaryoda bunun sadece mafyayla ilgili olduğunu belirtmek, anafikri değiştirmeyeceği için bu filmi benimsemiyoruz." 

'Merak etme, o sadece mafya' 

Medya Vizyon, ülkücü "Bozkurtlar"ın Avrupa'daki yasadışı işlerini konu alan kitaptan uyarlanan filmde, ülkücü ve mafya arasında ayrım yapılabileceğini bildirdi. Filmde Türk polis timi liderinin, Fransız oyuncu Jean Reno'nun canlandırdığı karaktere, "Merak etme. Ankara, Kudseyi'nin Bozkurtların lideri politik bağlantısı olmadığını söylüyor. Sadece psikopat bir mafya lideriydi" demesi önerildi. 


</TEXT>
</DOC>
