<DOC>
<DOCNO> 262681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/yazar/akyol.html </URL>
<DATE> 2004/08/12/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Yargıya güvenin' 
</HEADLINE>
<TEXT>


MİLLİYET'İN dünkü manşetinde arkadaşımız Tolga Şardan, Alaattin Çakıcı'nın "iki hakime villa hediye ettiğini" bildiriyordu biri Yargıtay üyesi 
Çok şükür, rüşvet işlememiş olacak ki, nihai karar yine mahkumiyet olarak çıkmış. 
Ama bir davada "Çakıcı'ya yakın bir müteahhidin" bir hakim ve bir Yargıtay üyesi ile sıkı fıkı görüşmesi bile bizzat Yargıtay'ın çok titizlenmesi gereken bir durumdur. 
Milliyet'in manşeti bana yine Yargıtay'ı ilgilendiren "Neşter 2 Operasyonu"nu hatırlattı. İddiaya göre, Hakimler ve Savcılar Yüksek Kurulu başkan vekilliği yapmış bir hukuk yetkilisinin genç yaşta servete kavuşan oğlu Haldun Erdavran bir rüşvet ağı kurmuştu hakimden izin alarak Erdavran'ın telefonları dinlenmiş, sekiz Yargıtay üyesiyle de irtibat kurduğu anlaşılmıştı. 
Kahraman bir DGM savcısı bütün bunları tespit ederek soruşturma açmıştı. 

YARGITAY üyeleri hakkında soruşturma yapmak Yargıtay Başkanlar Kurulu'nun iznine tabidir. Başkanlar Kurulu toplandı ve kararını verdi. 29 Haziran tarihli bu karara göre, rüşvet şüphesi altındaki sekiz Yargıtay üyesi hakkında soruşturma açılamayacaktı Karara göre, özetle 
"Telefon dinleme izni sanık Erdavran hakkındadır, onun konuştuğu Yargıtay üyeleri hakkında telefon dinleme izni yoktur. Dolayısıyla bu telefon görüşmeleri Yargıtay üyeleri için delil sayılmaz " 
Hayret Hayret 
Evet, Usul Kanunu'nun 254. maddesine göre, kanuna uygun yollardan sağlanmamış deliller "hükme esas alınamaz". Ama soruşturma açmak için hakim ve savcının delilleri vicdani kanaatine göre değerlendirmesi de aynı maddenin emridir. 
Vicdanen bakalım Telefon görüşmesi mecburen iki taraflı değil midir Mesela, mafyanın telefonlarını dinlemek için, kimlerle görüşeceğini önceden tahmin edip herkes hakkında dinleme kararı alınabilir mi 
Üstelik, bir Yargıtay üyesi hakkında telefon dinleme izni almak için, Başkan'ın bütün daire başkanlarını toplayıp karar çıkarması gerekiyor Böyle kapsamlı kurullarda gizlilik korunabilir mi, pratikte karar alınabilir mi 
Yargıtay üyeleri hiç soruşturulamaz demektir bu 

TÜRKİYE'NİN sağlam kurumlarından biri elbette h l yargıdır ve Yargıtay'dır. Ama "tuzun kokması" emareleri karşısında en çok hakim ve savcıların titizlenmesi gerekiyor. 
"İstanbul Barosu Çevresi Adli Yargıda Yolsuzluk Araştırması" gösteriyor ki, yargıda yolsuzluk sorunu kaygı verici boyutlardadır. Hatta avukatların yüzde 87'si, Yargıtay'da da münferit veya yaygın, yolsuzluk yapıldığını söylüyor Sf. 46 
Yargıtay Onursal Başkanı Sayın Çetin Aşçıoğlu'nun Barolar Birliği dergisinde yargıyı hem kalite hem yolsuzluk bakımından alarmlarla uyaran 'filozofça' makalesini pek çok hukukçu, eminim, yüreği yanarak okumuştur. 
Bu tablo karşısında Yargıtay'ın soruşturmayı kolaylaştırıcı bir içtihat yerine kendisine "dokunulmazlık" zırhı yaratması üzücüdür. 
Evet, "yargıya güvenelim", siz de güvenin. Yargı organları Yargıtay üyeleri hakkında da dokunulmazlık zırhına çarpmadan adli işlem yapabilsinler, politikacılar hakkında da... 



</TEXT>
</DOC>
