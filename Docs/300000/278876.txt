<DOC>
<DOCNO> 278876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/son/sondun17.html </URL>
<DATE> 2004/10/10/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Türkiye'ye karşı imza kampanyasına CDU'lulardan 'hayır' 
</HEADLINE>
<TEXT>

     Alman Hıristiyan Sosyal Birlik Partisi CSU Federal Meclis Grubu Başkanı Michael Glos'un Türkiye'nin AB üyeliğine karşı imza kampanyası başlatılması önerisi, Türkiye'nin üyeliğine karşı olan bazı Hıristiyan Demokrat Birlik Parti CDU politikacıları tarafından da eleştirildi. 
     Avrupa Parlamentosu Dış İlişkiler Komisyonu Başkanı Elmar Brok CDU , Tagesspiegel am Sonntag gazetesine yaptığı açıklamada, Glos'un önerisine karşı açıklamalarda bulundu. 
     Birlik partilerinin CDU CSU Federal Meclis Grubu dış politika sözcüsü Friedbert Pflüger de, Türkiye'nin AB üyeliğine karşı Birlik partilerinin elinde çok daha başka imkanların da olduğunu belirterek, ''İmza kampanyasından uzak durulmasını tavsiye ederim'' diye konuştu. 
     Birlik 90 Yeşiller Partisi Eşbaşkanı Claudia Roth da, Glos'un tutumunu sert bir dille eleştirerek, ''Bu, Birlik partilerinin siyaset kültürünün ne kadar bozulduğuna dair iğrenç bir örnek. Glos'un önerisi, Almanya'da yaşayan Türklere karşı bir kampanya ve iç huzuru bozmaya yönelik bir çağrı olarak algılanmalı'' dedi. 
     Glos, dün yaptığı açıklamada, Türkiye'nin AB üyeliğine karşı gerektiği takdirde muhalefet olarak bir imza kampanyası başlatabileceklerini söylemişti. 
     
</TEXT>
</DOC>
