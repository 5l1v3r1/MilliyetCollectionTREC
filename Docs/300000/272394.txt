<DOC>
<DOCNO> 272394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sonspo24.html </URL>
<DATE> 2004/09/16/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
UEFA'da 3 randevu birden... İşte son haberler... 
</HEADLINE>
<TEXT>

     Ve UEFA Kupası'nda da perde açılıyor... Geçen yıl Gençlerbirliği'nin 4. tura kadar yükseldiği kupada, bu yıl Trabzonspor, Beşiktaş ve Gençlerbirliği ilk tur maçlarına bu akşam çıkıyor. 
     Trabzonspor Hüseyin Avni Aker Stadı'nda İspanyol Athletic Bilbao, Gençlerbirliği dış sahada Yunan Egaleo ve Beşiktaş deplasmanda Norveç'in Bodo Glimt takımıyla karşı karşıya gelecek. 
     Her şeyin bir ilki Trabzon-Bilbao 
     Trabzonspor’un tarihinde birçok başarı var ancak Bordo-Mavililer hiçbir İspanyol takımını eleyemedi. Dinamo Kiev yenilgisinden sonra Şampiyonlar Ligi’ne katılamayan Karadeniz ekibi bugün UEFA Kupası ilk turunda İspanyollar’ın ünlü kulübü Athletic Bilbao ile kozlarını paylaşacak. Trabzonspor'un Avrupa'daki 69. sınavı saat 20.00'de başlıyor ve maçı Show TV yayınlıyor. 
     

Trabzonspor Petkoviç, Emrah, Tolga, Erdinç, Celalettin, Gökdeniz, Hüseyin, Thijs, Young, M.Yılmaz, Fatih A. Bilbao Aranzubia, J.Gonzalez, Murillo, Prieto, Del Horno, Orbaiz, Gurpegui, Iraola, Yeste, Etxeberria, Urzaiz Hakem Sturart Dougal Saat 20.00 Yayın Show TV Stat Avni Aker      Gençler avantaj peşinde 
     Geçen yıl Avrupa'da yüzümüzü güldüren tek takım olan ve şampiyon Valencia'ya elenen Gençlerbirliği, bu akşam UEFA Kupası ilk turunda Yunan Egaleo ile oynuyor. Kırmızı siyahlılarda deplasman maçlarının enerjik ismi Youla ve yeni golcü Boliç maçın kozları. Gençlerbirliği'nde tur primi 200 milyar olarak açıklandı, Ali Tandoğan ve Erkan ise sakatlıkları yüzünden Yunanistan'a götürülmedi. 
     

Egaleo Sintide, Papuzsis, Alekopulos, Tsoma, Edusei, Foakis, Bargoglu, Skopelitis, Apritis, Manusakis, Tsatsos Gençlerbirliği Ömer, Uğur, El Saka, Ümit, Baki, Mehmet Nas, Skoko, Sedat, Filip, Boliç Mustafa , Youla Stat Kamaras Saat 20.30 Yayın Yok Hakem Fleisher Almanya      Norveç'ten turla dön 
     Geçmişte Norveç takımları karşısında 'hezimetler' yaşayan Beşiktaş, bu akşam yine 'soğuk ülke'de avantaj için Bodo ile oynayacak. Saat 22.00'deki maçı Kanal D yayınlıyor. 
     Avrupa'da 97. sınavına çıkan Karakartal, deplasmanlarda başarısız bir grafik çizerken bu kez şeytanın bacağını kırmak istiyor. 
     

Bodo Glimt Horn, Paulsen, Cato Hansen, Kjolner, Halvorsen, Runar Berg, Theting, Andre Hanssen, Ludvigsen, Johansen Olsen ve Christian Berg Beşiktaş Cordoba, Ali Güneş, Çağdaş, Ronaldo, Juan Fran, Okan, Tayfun, Ahmet Yıldırım, İbrahim Akın, Pancu ve Carew Stat Aspmyra Saat 22.00 Yayın Kanal D Hakem Nikolay Ivanov, Nikolay G., Viacheslev S. Rus      
</TEXT>
</DOC>
