<DOC>
<DOCNO> 254848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sonspo22.html </URL>
<DATE> 2004/07/12/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Elazığspor Futbolcumuz Hüseyin ile ilgili iddialar gerçek dışıdır... 
</HEADLINE>
<TEXT>

     İkinci Futbol Ligi A Kategorisi'nde mücadele edecek olan Elazığspor Kulübü Başkanı Mustafa Yıldız, bugün bazı internet sitelerinde ve gazetelerde futbolcuları Hüseyin Karakayakış, dövüldüğü yönündeki iddiaların gerçek dışı olduğunu söyledi. 
     Yıldız, AA muhabirine yaptığı açıklamada, kampa katılan Hüseyin'in kendilerine, 95 milyar lira geçen sezondan alacağım var. Parayı almak için Futbol Federasyonu'na başvurdum dediğini, kendilerinin ise Hüseyin'e, Kayıtlarda 45 milyar lira görünüyor ve bu parayı ödeyeceğimizi federasyona yazdık dediklerini belirtti. 
     Hüseyin'in bir yıl daha Elazığspor'un futbolcusu olduğu için sözleşme imzalamalarının söz konusu olmadığını kaydeden yıldız, yine aynı iddialara konu olan Yunus ve Cem Yanık'a da böyle bir davranışta bulunmadıklarını, hatta bu konuda Cem Yanık'ın menajeri Mehmet Gölpınar'ın bu sabah kendisini arayarak, açıklama yapacağını söylediğini ifade etti. 
     Yıldız, şöyle dedi 
     ''Hüseyin, kampa geldiğinde antrenmanlara çıktı. Kendisiyle görüştük. Mevcut sözleşmeye göre gelecek yıl verilecek parayla birlikte 250-300 milyar olan parayı ödeyemeyeceğimizi, kulübün zor durumda olduğunu söyledik. O ise bize parayı almak için kulübü mahkemeye verdiğini söyledi. Takımdaki arkadaşlarına, Siz anlaştınız, zararlı çıktınız, ben mahkemeye verdim karlı çıkacağım diyerek huzursuzluk çıkarttığını duyduk. Bu nedenle kendisine kadro dışı bırakıldığını ve bundan sonra paf takımıyla idmana çıkacağını bildiren tebligat sunduk. İmzalamaya yanaşmamış. Tesis yöneticileri noter çağırınca, akşam karanlığından istifade ederek tesislerden kaçmış. 

     
</TEXT>
</DOC>
