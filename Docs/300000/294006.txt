<DOC>
<DOCNO> 294006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/siyaset/siy03.html </URL>
<DATE> 2004/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
AB solunun laiklik kaygısı 
</HEADLINE>
<TEXT>


Türkiye'de ordunun laikliğe güvence görüldüğünü söyleyen sosyalist grup, "AB'ye girince laiklik ne olacak " diye sordu 

SALİHA ÇOLAK Ankara 


Avrupa Parlamentosu AP Sosyalist Grup Başkanı Martin Schultz'un Ankara ziyaretinde laiklik konusu da gündeme geldi. Türkiye'de ordunun laikliğin güvencesi olarak görüldüğünü kaydeden sosyalist parlamenterler, AB sürecinde askerin sivil yönetim üzerindeki etkisinin azalacağını belirterek, "Türkiye AB'ye üye olduktan sonra laiklik ne olacak " diye sordu. AKP Aksaray Milletvekili Ali Rıza Alaboyun da şu yanıtı verdi 
"Laiklik, cumhuriyet kurulduktan sonra kabul edildi. Ancak Osmanlı'dan beri getirdiğimiz 200 yıllık bir sistem. Merak etmeyin, laiklik Türkiye'de sistemin temel yapısıdır. Türk toplumu laikliği benimsemiştir." 
CHP İstanbul Milletvekili Onur Öymen de, "Din özgürlüğü, azınlık diyorsunuz, ama laiklik karşıtı hareketler olduğunda AB'den ses duymuyoruz. Batı Trakya'daki Türkler, İstanbul'daki Rumlar kadar hakka sahip olsa, başka bir şey istemeyiz" dedi. 



</TEXT>
</DOC>
