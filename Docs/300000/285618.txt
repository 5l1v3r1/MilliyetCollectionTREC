<DOC>
<DOCNO> 285618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/spor/axspo02.html </URL>
<DATE> 2004/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Gurur duyacaksınız 
</HEADLINE>
<TEXT>


Daum, kadroda büyük sürpriz yapmayacağını belirtti, "Ancak zor durumlarda bile iyi bir Fenerbahçe ailesi olduğumuzu herkese göstereceğiz. Sahaya çıkacak takım gerekeni yapacak" diye konuştu 


'Dersimizi aldık' 
FENERBAHÇE Teknik Direktörü Christoph Daum dün düzenlediği basın toplantısında iddialı sözler kullandı. Alman hoca, "İlk üç maçtan çıkardığımız dersleri yarın bugün sahada göstermek istiyoruz. Şampiyonlar Ligi henüz bitmedi. Matematiksel olarak h l şansımız devam ediyor. Biz uluslararası alanda başarılı olmak için elimizden geleni sahaya yansıtacağız ve arzuladığımız sonucu alacağız" görüşünü bildirdi. 

'Farklı yansıtılıyor' 
KADRODAKİ tüm oyuncuların oynayabilecek durumda olduklarına dikkat çeken Daum, "Bizim birlik ve beraberlik içinde hareket etmediğimiz yansıtılıyor. Bunun böyle olmadığını, zor durumda bile iyi bir Fenerbahçe ailesi olduğumuzu ve birlikte hareket ettiğimizi herkese göstereceğiz. Benim tahminim sahaya çıkacak takım ile herkes gurur duyacak. Kadroda büyük bir sürpriz yapmayacağım" diye konuştu. 

'Alex patlayacak' 
GAZETECİLERİN Alex konusundaki sorularını da yanıtlayan Alman çalıştırıcı, "O, Dünya çapında bir oyuncu. Ekstra kaliteye sahip. Bizimle birlikte olmasından mutluyuz ve gurur duyuyoruz. Özellikle böyle bir uluslararası maçta patlama yapacağına inanıyorum" ifadelerini kullandı. Kaptan Ümit Özat da, "Yenilgileri kişilere ve belli isimlere bağlamak doğru değil. Her takım hata yapabilir. Lyon'u yenmek için buraya geldik" dedi. 

Hırs bastı 

FENERBAHÇE, Lyon maçının hazırlıklarını dün gece karşılaşmanın oynanacağı 40 bin kişilik Gerland Stadı'nda yaptığı antrenman ile tamamladı. Sağnak yağış altında yaklaşık 1.5 saat süren çalışmada Sarı - Lacivertli futbolcuların hırslı olmaları dikkat çekti. Antrenmanı Başkan Aziz Yıldırım, yöneticiler ve çok sayıda taraftar izledi. İdmana Fransız basını da büyük ilgi gösterdi. Futbolcular sabah ise Lyon'u gezerek stres attı. 

Yönetimi frenledi 

Şaşkına döndüler 
BAŞKAN Aziz Yıldırım'ın Beşiktaş yenilgisi sonrası İnönü Stadı'nda yönetici arkadaşlarını hakemler konusunda uyardığı belirtildi. Fırat Aydınus'un karşılaşmanın kaderine etki ettiği ve Beşiktaş'ı tuttuğunu ileri sürerek dert yanan yöneticiler, Yıldırım'ın çıkışı karşısında şaşkına döndü. 

'Kendimize bakalım' 
YILDIRIM, yöneticilere, "Bu alışkanlıktan vazgeçeceksiniz beyler. Hakem hataları olabilir. Ancak beş haftadır bu takım futbol oynamıyor. Hakemi öne çıkartarak yapılan her açıklama, hem Daum'u, hem de futbolcuları rahatlatıyor, haklı duruma getiriyor. Biraz da kendimize bakmalıyız" dediği öğrenildi. 

Fazla şans tanınmıyor 

BAHİS şirketleri Fenerbahçe'ye, Lyon karşısında fazla şans tanımıyor. Uluslararası şirketler, Sarı - Lacivertli takımın galibiyetine 1'e 7 verirken, Fransız takımının galibiyeti ise 1'e 1.40 kazandırıyor. Bu karşılaşmada beraberliğe oynayanlar ise 1'e, 3.75 kazanacak. 

Fransa'da doğum günü 

FENERBAHÇE Başkanı Aziz Yıldırım dün 52 yaşına girdi. Lyon maçı nedeniyle Fransa'ya giden Yıldırım'a Sarı - Lacivertliler'in kamp yaptığı otelde sürpriz bir doğum günü partisi düzenlendi. Futbolcular Olympique Lyon'u yenerek başkana en güzel hediyeyi vereceklerini söylediler. 

Guen çok rahat 

LYON Teknik Direktörü Paul Le Guen takımına güvendiğini belirtti, "Galip gelerek 2. turu garantilemek istiyoruz" dedi. Eksiklerin oyun düzenlerini bozmayacağını anlatan Fransız hoca, "Sakat oyuncuların yerine görev alacakların da başarılı olacaklarına inanıyorum" diye konuştu. 
İDMANDA Cacapa'nın yerine Diatea'ya görev veren Le Guen, Wiltord'un eksikliğini de Frau ile dolduracak. Fransız gazeteleri de, Fenerbahçe'nin krizde olduğunu, bu maçın kendileri açısından dönüm noktası olacağını belirttiler. Aziz Yıldırım'ın önceki günkü basın toplantısına da yer verdiler. 

108. sınav 

Fenerbahçe bugün Avrupa'daki 108. sınavına çıkacak. Sarı - Lacivertliler, 107 maçta 32 galibiyet, 15 beraberlik ve 60 yenilgi aldı. Rakip filelere 111 gol bıraktı, kalesinde 191 gol gördü. 

Lyon 
Coupet 
Reveilliere 
Cris 
Diatta 
Abidal 
Essien 
Diarra 
Juninho 
Malouda 
Govou 
Frau 


Fenerbahçe 
Rüştü 
Ümit 
Luciano 
Servet 
Deniz 
Serhat 
Aurelio 
Alex 
Serkan 
Hooijdonk 
Tuncay 
Nobre 



Fransız karnesi Şampiyonlar Ligi F.Bahçe - O.Lyon 0-1 2001 O.Lyon - F.Bahçe 3-1 F.Bahçe - O.Lyon 1-3 2004 Şampiyon Kulüpler Kupası F.Bahçe - Nice 2-1 1959 Nice - F.Bahçe 2-1 F.Bahçe - Nice 1-5 Cenevre Bordeaux - F.Bahçe 2-3 1985 F.Bahçe - Bordeaux 0-0 UEFA Kupası Nice - F.Bahçe 4-0 1973 F.Bahçe - Nice 2-0 Cannes - F.Bahçe 4-0 1994 F.Bahçe - Cannes 1-5 

Manchester United - Sparta Prag 

Şampiyonlar Ligi'nde Fenerbahçe'nin bulunduğu D Grubu'ndaki diğer karşılaşmada Manchester United, sahasında Sparta Prag'ı ağırlayacak. Grupta Lyon'un ardından beş puanla ikinci durumda bulunan Manchester, bir puanla son sıradaki Sparta Prag'ı yenerek zirve iddiasını sürdürmek istiyor. Old Trafford Stadı'nda saat 21.45'te başlayacak maçı Lüksemburglu hakem Alain Hammer yönetecek. Sparta'da Baranek ve Johanna sakatlıkları nedeniyle forma giyemeyecek. 


</TEXT>
</DOC>
