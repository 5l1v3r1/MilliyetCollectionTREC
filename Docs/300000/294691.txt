<DOC>
<DOCNO> 294691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/yazar/okur.html </URL>
<DATE> 2004/12/04/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Büyük tartışma 
</HEADLINE>
<TEXT>


Hesap uzmanları konuşmama kararı aldı... Maliye müfettişlerinin sesi çıkmıyor 
Gelirler kontrolörleri, Başbakanlık'la, Plan Bütçe Komisyonu üyeleriyle Hazine'den sorumlu Bakan Ali Babacan ve gelirler kontrolörü kökenli Başbakan Yardımcısı Abdullatif Şener'le görüşme yapıyorlar. 
Maliye Bakanı Kemal Unakıtan'dan randevu istemişler. Henüz randevu tarihi alamamışlar 
Vergi denetmenleri ise harekete geçmiş, seslerini yükseltmeye çalışıyorlar. Bürokrasinin ana çatısını oluşturan Maliye Bakanlığı kaynıyor. Taşlar yerinden oynamış, ortalık birbirine girmiş durumda. Gündemleri belli Tam bir yıldır üzerinde çalışılan, IMF'nin performans kriteri olarak koyduğu "Özerk Gelir İdaresi Yasa Taslağı." Taslak, Başbakanlık Müsteşarı Ömer Dinçer tarafından hazırlandı. Ne Teftiş Kurulu'nun ne Hesap Uzmanları Kurulu'nun ne de Gelirler kontrolörleri ile vergi denetmenlerinin görüşü alındı. Amaç, güçlü gelir idaresi için güçlü denetim sistemini kurmaktı. Ekonominin yüzde 50'sinden fazlasının kayıt dışı olduğu Türkiye'de kayıt dışıyla mücadele etmekti. Ancak dağ fare doğurdu. Hiçbir radikal değişiklik yapılmadan tasarı hazırlandı. 
Herkes dikkatli ve temkinli, bu tasarının Meclis'e gelmesini bekliyor. Herkes tasarıyı konuşuyor, 2005 yılında 118 katrilyon lira vergi toplayacak idarenin bu işe kafayı yorması gereken bürokratları inanın strateji geliştirme konusunda bir adım atamıyor... 
Kolay mı 
Siz, güçlü denetim derken denetimi darmadağın ediyorsunuz. Etkin ve çağdaş bir gelir idaresi nitelikli personelden geçmiyor mu 42 bin kişinin çalıştığı bu yapıda 20 katrilyon lira vergi toplama yetkisi verdiğiniz bir defterdara ayda 2 milyar lira maaş veriyorsanız bu iş nasıl olacak Moral değerleri bozarsanız işin içinden nasıl çıkacaksınız 
Denetimdeki çok başlılık zaten sorun. Amaç, mükellefle kurulacak ilişki. Bu ilişkiye bağlı vergi bilincini geliştirmek değil mi Bakın, şu an ki durumla ilgili çarpıcı bir örnek verelim size. Mükellef aynı, rakam aynı. Geçen yıl, önce "gelirler kontrolörü" inceleme yapmış. Raporunu yeni yazmış. Diyor ki, sorun gelirler kontrolörlerinin uzlaşma kurulunun vereceği karara bağlı. 
Bu yıl hesap uzmanı aynı mükellefi incelemiş. Raporunu yazmış. Aynı mükellefe diyor ki Sorun merkezle uzlaşmayla çözülür. 
Çık çıkabilirsen bu işin içinden. Ne yapacaksın, nereye başvuracaksın Şimdi diyeceksiniz ki, o halde işte yeni taslak hazırlandı. Bu dağınıklık gidecek. Siz öyle sanın, tam tersine dağınıklık daha da artacak. Bir tarafta gelir idaresi, diğer tarafta Maliye Bakanlığı'ndaki hesap uzmanları aynı işi yine yapacak. 
Değişen ne 



</TEXT>
</DOC>
