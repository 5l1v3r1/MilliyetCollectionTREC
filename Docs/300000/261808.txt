<DOC>
<DOCNO> 261808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/sonspo23.html </URL>
<DATE> 2004/08/09/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Gençlerbirliği'nde Erkan şoku... 
</HEADLINE>
<TEXT>

     UEFA Kupası'nda Hırvatistan'ın Rijeka takımı ile karşılaşacak Gençlerbirliği'nde, Filip'den sonra Erkan'ın da sakatlanması, kulüpte şok etkisi yarattı. 
     Ligdeki ilk maçında Sakaryaspor'u 1-0 yenen Gençlerbirliği'nde Sakaryaspor maçı sonrası yapılan ilk antrenmanda ayak baş parmağı çatlayan Erkan'ın 10 gün süre ile forma giyemeyeceği bildirildi. 
     Bu durumda Erkan, Rijeka ve Beşiktaş maçlarında forma giyemeyecek. 
     Öte yandan sakatlığı nedeniyle Sakaryaspor maçında forma giyemeyen Filip'in tedavisinin, Rijeka maçına yetişmesi için hızla sürdürüldüğü söylenirken bu oyuncunun Beşiktaş maçına yetişmesine kesin gözü ile bakılıyor. 
     Bu arada baldırında sertlik bulunan Skoko'nun, Rijeka maçında forma giyeceği belirtildi. 
     
     BİLET FİYATLARI BELLİ OLDU 
     Gençlerbirliği'nde bu hafta oynanacak Rijeka ve Beşiktaş maçı bilet fiyatları belli oldu. 
     Yönetim kurulu, perşembe günü oynanacak UEFA Kupası 2. Ön Eleme Turu ilk maçının bilet fiyatlarını kale arkası 5, maraton 10, kapalı tribün 15 milyon olarak açıkladı. 
     Gençlerbirliği'nin hafta sonunda Beşiktaş ile oynayacağı maçın bilet fiyatları ise kale arkası 20, maraton 30, kapalı tribün ise 50 milyon olarak belirlendi. 
     
</TEXT>
</DOC>
