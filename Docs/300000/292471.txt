<DOC>
<DOCNO> 292471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sontur48.html </URL>
<DATE> 2004/11/26/ </DATE>
<TIME> 20.51 </TIME>
<AUTHOR>  </AUTHOR>
<HEADLINE>
Atatürk Havalimanın'daki polislere yankesicilik ve kapkaç eğitimi... 
</HEADLINE>
<TEXT>

     Atatürk Havalimanı'nda görevli polislere, kapkaç, hırsızlık ve yankesicilik gibi konularda eğitim verildi. 
     Asayiş Şube Müdürlüğü Yankesicilik ve Dolandırıcılık Büro Amirliği'nde görevli Komiser Emin Kumsal başkanlığındaki 4 kişilik ekip tarafından verilen 1 saatlik eğitime, yaklaşık 100 polis katıldı. 
     Eğitim programında, son günlerde artış gösteren kapkaç olaylarının yanı sıra yankesicilik ve benzeri konularda polis memurlarına bilgiler verildi. 
     Komiser Emin Kumsal, bu tür suçları işleyen kişilerin davranış özellikleri ve bu kişilere polis memurlarının nasıl yaklaşması gerektiğine ilişkin meslektaşlarına uyarılarda bulundu. 
     Daha önce havalimanında meydana gelen dolandırıcılık olaylarıyla ilgili örnekler veren Komiser Kumsal, havalimanını mesken tutan sabıkalı dolandırıcıları fotoğraflarıyla görevli polislere tanıttı. 
     
</TEXT>
</DOC>
