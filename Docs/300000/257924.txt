<DOC>
<DOCNO> 257924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sonyas04.html </URL>
<DATE> 2004/07/24/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Sharon, beyin rahatsızlığı sayesinde sigarayı bırakmış... 
</HEADLINE>
<TEXT>

     Ünlü oyuncu Sharon Stone, yaşadığı beyin rahatsızlığı sayesinde alkol ve sigarayı bıraktığını açıkladı. 
     Internetteki ''imdb'' sitesinin haberine göre, şu günlerde ''Kedi Kadın-Catwoman'' filmiyle seyirciyi selamlamaya hazırlanan 46 yaşındaki Stone, yaşadığı kötü hastalığa iyi yönünden bakıyor. 
     Bu hastalığın içki ve sigarayı bırakmasını sağladığını anlatan Stone, ''Beynimdeki rahatsızlık aslında benim hayatımdaki en iyi şey oldu. Bana daha iyi bir hayatın kapılarını açtı'' dedi. 
     Şimdi tüm zararlı alışkanlıklardan arındığını ifade eden Sharon Stone, ''Öyle bir noktadayım ki şöyle diyorum eğer benim meyvemi istemiyorsanız ağacımı sallamayın. Mutluluk kentindeyim, ama siz mutluluk kentinde yaşamak istemezseniz gidin'' sözleriyle yeni yaşam felsefesini özetledi. 
     Sharon Stone, önümüzdeki günlerde kendini şöhrete kavuşturan ''Temel İçgüdü-Basic Instinct'' filminin ikincisi için kamera karşısına geçmeye hazırlanıyor. 

     
</TEXT>
</DOC>
