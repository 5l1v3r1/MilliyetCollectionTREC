<DOC>
<DOCNO> 270772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sontur38.html </URL>
<DATE> 2004/09/10/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Annesini bıçaklayıp o halde bıraktı .. 
</HEADLINE>
<TEXT>

     Zonguldak'ın Bağlık Mahallesi'nde, birlikte yaşadığı bekar oğlunun omzundan bıçaklayarak evde bıraktığı kadını, ziyaretine giden torunu bularak hastaneye götürdü. 
     AA muhabirinin aldığı bilgiye göre, A.Ç 30 , sürekli dövdüğü iddia edilen annesi Cemile Çiçek 74 ile sabahleyin tartıştı. Kızan A.Ç, mutfaktan aldığı bıçağı annesinin omzuna saplayarak evden çıktı. 
     Öğlen ziyarete gittiği Cemile Çiçek'i yatak odasında yerde baygın vaziyette kanlar içinde gören torunu Burak Çiçek, babaannesini SSK Zonguldak Bölge Hastanesi'ne kaldırdı. 
     Yaralı kadının ifadesi doğrultusunda oğlunun annesini bıçaklayarak kaçtığı tespit edildi. Polisin yaptığı araştırma sonucunda A.Ç, yakalanarak, gözaltına alındı. 
     Hastanede tedavi edilen ve sağlık durumu iyi olduğu bildirilen Cemile Çiçek, birlikte yaşadığı oğlunun sürekli kendisini dövdüğünü, ancak bugüne kadar şikayette bulunmadığını belirterek, ''Hayatımı torunuma borçluyum'' dedi. 
     
</TEXT>
</DOC>
