<DOC>
<DOCNO> 286783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/siyaset/siy05.html </URL>
<DATE> 2004/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'den 'azınlık raporu'na destek 
</HEADLINE>
<TEXT>


GÖKÇER TAHİNCİOĞLU Ankara 


Başbakanlık İnsan Hakları Danışma Kurulu'nca İHDK hazırlanan "Azınlık Hakları Raporu"na AB'den destek geldi. AB Türkiye Temsilcisi Hans Jörg Kretschmer, basın toplantısı sırasında önündeki rapor alınarak yırtılan Başkan Prof. İbrahim Kaboğlu'nu arayarak "geçmiş olsun" dileğinde bulundu. Rapora yönelik tepkileri, yakından takip ettiğini söyleyen Kretschmer, Kaboğlu'na destek mesajı verdi. Kretschmer'in, gelişmelerle ilgili AB'yi bilgilendirmek üzere rapor hazırlattığı da öğrenildi. Dosyada, rapora, hükümetin sert tepkisiyle Kaboğlu'nun yaşadığı son olaylara yer verileceği öğrenildi. Raporun yazımının kısa bir süre içerisinde tamamlanacağı kaydedildi. 



</TEXT>
</DOC>
