<DOC>
<DOCNO> 254211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sontur33.html </URL>
<DATE> 2004/07/09/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Van'da polis lojmanlarını Hamit Bayram'ın kardeşinin şirketi yapmış 
</HEADLINE>
<TEXT>

     Van'da bir kısmı tamamlanan diğer kısmı yapım aşamasında olan polis lojmanlarının, Hamit Bayram'ın kardeşi Hakan Hişar Bayram'ın başında olduğu Bayram İnşaat tarafından ihale yoluyla yapıldığı bildirildi. 
     A.A muhabirinin edindiği bilgiye göre, Van-Edremit Karayolu Ferit Melen Havaalanı yakınlarındaki 380 dairelik polis lojmanlarının ihalesi, 3 Mart 1993'te OHAL Bölge Valiliği tarafından gerçekleştirildi. 
     İhaleyi kazanan Diyarbakırlı işadamı Ali İhsan Kaya, 15 Ocak 1997 yılına kadar 380 dairenin bir kısmının temelini atıp, kaba inşaatını bitirdikten sonra lojman yapımını Bayram İnşaaat'a devretti. 
     Eski Milletvekili Mustafa Bayram'ın oğlu Hakan Hişar Bayram'ın başında bulunduğu Bayram İnşaat tarafından dairelerin 122'si 2002 yılında, 54'ü ise 2003 yılında tamamlandı. Geri kalan 204 daireden 54'ünün ödenek gelmesi halinde bu yıl tamamlanacağı, geri kalan 150 dairenin de gelecek yıllarda tamamlanmasının planlandığı kaydedildi. 
     Öte yandan, Saray İlçesi'ndeki Yatılı İlköğretim Bölge Okulu'nun da ihalesini alan Bayram İnşaat'ın, burayı 2 yıl önce başka bir firmaya devrettiği ve bu firmanın işi tamamladığı öğrenildi. 
     
</TEXT>
</DOC>
