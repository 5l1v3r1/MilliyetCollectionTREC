<DOC>
<DOCNO> 277051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/spor/spo04.html </URL>
<DATE> 2004/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Takım ruhunun eseri' 
</HEADLINE>
<TEXT>


Doğan, bir bütün olarak mücadele edip, Athletic Bilbao maçının izlerini Beşiktaş karşısında sildiklerini söyledi 


Oyunculara tebrik 
TRABZONSPOR Teknik Direktörü, zirve yarışında kendileri için büyük önem taşıyan maçtan üç puan alarak, Avrupa'da elenmenin üzüntüsünü unuttuklarını söyledi. Ziya Doğan, "Zirvede önümüzü görme adına kazanmamız gerekiyordu. Ancak yorgunluk yaşayan futbolcularım, takım ruhunu sahaya yansıtarak galip geldi, kutluyorum" dedi. 

'Yanlış yorumlanıyor' 
BEŞİKTAŞ'IN on kişi kalmasından sonra daha çok fırsat yakaladıklarını kaydeden Ziya Doğan, "Son dakikalarda kaza golü yiyebilirdik. Futbolcularım bundan psikolojik olarak etkilendiler" ifadelerini kullandı. Doğan, Beşiktaş'ın transfer teklifi için de, "Bunun etkisinde kalırsak profesyonelliğin gerektirdiği şeyleri uygulamamış oluruz" diye konuştu. 

Avni Aker dolmadı 

TRABZONPOR'UN Athletic Bilbao'ya mağlup olmasının yanı sıra yönetimin de biletlere uyguladığı zam, karşılaşmaya olan ilgiyi aşağıya çekti. Yönetimin bilet fiyatlarını kale arkası 10 milyon, maraton tribünü 20 milyon ve numaralı tribün de 40 milyon liraya çıkarması taraftarları etkiledi. Avni Aker Stadı'nın tribünlerindeki yer yer boşluklar dikkat çekti. Az sayıda Beşiktaş taraftarı, yol tarafındaki kale arkası tribününde kendilerine ayrılan yerde maçı izledi. 


</TEXT>
</DOC>
