<DOC>
<DOCNO> 288473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/guncel/gun04.html </URL>
<DATE> 2004/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitim - Sen'e Yargıtay şoku 
</HEADLINE>
<TEXT>


Yargıtay, Eğitim - Sen'in anadilde eğitimi savunduğu gerekçesiyle kapatılması gerektiğine karar verdi 

GÖKÇER TAHİNCİOĞLU Ankara 

Yargıtay 9. Hukuk Dairesi, tüzüğünde anadilde eğitimi savunduğu gerekçesiyle kapatılması istenen Eğitim ve Bilim Emekçileri Sendikası'nın Eğitim - Sen Avrupa İnsan Hakları Sözleşmesi'ne AİHS göre kapatılmasına yer olmadığını savunan yerel mahkeme kararını bozdu. Türkiye'yi 17 Aralık'taki AB Zirvesi öncesi zora sokabilecek kararda, anadilde eğitimi savunma, "ülke bütünlüğüne karşı eylem" şeklinde nitelendirilerek, yerel mahkemenin sendikayı kapatmak zorunda olduğu savunuldu. 

'Kapatılmalı' 
Genelkurmay Başkanlığı'nın talebi ve Ankara Valiliği'nin suç duyurusu üzerine dava açılmış, Ankara 2. İş Mahkemesi, AİHS'ye göre sendikanın kapatılamayacağına karar vermişti. Yargıtay 9. Hukuk Dairesi kararında, tüzüğünü değiştirmeyeceğini açıklayan sendikanın kapatılması gerektiği ifade edildi. Daire, kararında AİHS'ye göre dernek kurma özgürlüğünün, ulusal güvenlik, toprak bütünlüğü veya kamu düzeninin sağlanması amacıyla sınırlandırılabileceği, mevzuata göre Türk vatandaşlarına Türkçeden başka dilin anadil olarak okutulamayacağı kaydedildi. 


</TEXT>
</DOC>
