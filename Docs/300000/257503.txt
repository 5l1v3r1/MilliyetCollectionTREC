<DOC>
<DOCNO> 257503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/guncel/gun05.html </URL>
<DATE> 2004/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tartışmalar bitti denetçiler geliyor 
</HEADLINE>
<TEXT>


Yıllardan beri tartışma konusu olan "ombudsmanlık" kurumunu hayata geçirecek taslak, Adalet Bakanlığı tarafından hazırlandı 

ANKARA Milliyet 

Adalet Bakanlığı, "ombdusmanlık" kamu denetçiliği kurumunu hayata geçirecek taslak hazırladı. İlgili kurum ve kuruluşlara gönderilen taslakta şu düzenlemeler yer alıyor 
Türkiye Halk Denetçiliği Kurumu, idarenin, insan hak ve özgürlüklerine saygılı, hukuka uygun görev yapmasını, kamu hizmetlerinin düzenli ve verimli yürütülmesini sağlamak için önerilerde bulunacak.Her türlü idari işlem, eylem, tutum ve davranış insan hak ve özgürlüklerine saygı, hukuka uygunlukla yerindelik yönünden incelenecek.Kurum, TBMM'nin yasama, mahkemelerin yargılama, TSK'nın askeri faaliyetleriyle mahalli idareleri inceleyemeyecek.45 yaşından küçük, 65 yaşından büyük olmayan, hukuk alanında en az 20 yıl çalışmış kişiler başdenetçi olabilecek.Başdenetçi ve denetçilik için TBMM İnsan Hakları Komisyonu'na başvurulacak. Komisyon, başvuranlardan üçünün ve kendisinin belirlediği denetçi sayısının 3 katı kadar adayın isimlerini TBMM Başkanlığı'na sunacak. Genel Kurul seçim yapacak. Başdenetçi ikinci, denetçiler de üçüncü kez seçilemeyecek. 

Talimat almayacaklar 
Başdenetçi ve denetçilere hiçbir makam, emir veya talimat veremeyecek.Başdenetçi, Başbakanlık Müsteşarı, denetçiler, Başbakanlık Müsteşar yardımcılarının mali ve sosyal haklarına sahip olacak.Uzmanlar, kamu kurumlarından, geçici olarak 3 aylığına ya da sürekli istihdam edilmek üzere görevlendirilecek. H kim ve savcılar da uzman olabilecek.Kurumun araştırdığı konularla ilgili belgelerin verilmesi, özel yasalardaki gizlilik hükümlerine bakılmaksızın zorunlu olacak. Başdenetçi ve denetçiler, kurum çalışanları, siyasi partilere üye olamayacak. Gizli bilgileri görevden ayrılınca da açıklayamayacak.Haklarında TBMM'nin izniyle dava açılabilecek. 

</TEXT>
</DOC>
