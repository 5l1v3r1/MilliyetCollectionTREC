<DOC>
<DOCNO> 257659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sonspo15.html </URL>
<DATE> 2004/07/23/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
İngiltere Milli Takımı, Manchester Old Trafford Stadı'nda oynayacak 
</HEADLINE>
<TEXT>

     İngiltere Milli Futbol Takımı, Dünya Kupası Eleme Grubu'ndaki 4 maçını, Manchester United Kulübü'ne ait olan Old Trafford Stadı'nda yapacak. 
     İngiltere Futbol Federasyonu'ndan yapılan açıklamaya göre, milli takımın maçlarına önceki yıllarda evsahipliği yapan başkent Londra'daki tarihi Wembley Stadı'ndaki çalışmaların sürmesi nedeniyle, Dünya Kupası Eleme Grubu'ndaki 5 maçtan 4'ünün Old Trafford'da, 1'inin de Newcastle'daki Saint James Park'ta oynanması kararlaştırıldı. 
     Buna göre Galler, Kuzey İrlanda, Avusturya ve Polonya ile yapılacak maçlar Old Trafford'da, Azerbaycan karşılaşması ise Saint James Park'ta oynanacak. 
     İngiltere'de milli maçlara evsahipliği yapacak birçok stadın bulunduğu, ancak seyirci kapasitesinin büyüklüğü bakımından, Old Trafford ve Saint James Park'ın seçildiği bildirldi. 
     
</TEXT>
</DOC>
