<DOC>
<DOCNO> 271384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/soneko32.html </URL>
<DATE> 2004/09/13/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Kenya'da Yolsuzlukla Mücadele Kurulu başkanı istifa etti... 
</HEADLINE>
<TEXT>

     Kenya'da, Uluslararası Para Fonu IMF ve Dünya Bankası'nın dayatmasıyla kurulan ''Yolsuzlukla Mücadele Kurulu''nun başkanı hükümetin müdahalesini gerekçe göstererek istifa etti. 
     Kurul Başkanı Ahmed Nasır Abdullahi, istifasından Devlet Başkanı Mwai Kibaki'yi sorumlu tutarak, ''Devlet Başkanının müdahaleleri benim kurul başkanı olarak görevde kalmamı anlamsızlaştırıyor'' dedi. 
     Abdullahi'nin istifasının IMF ile bugün başlayacak müzakerelerde Kenya hükümetini zora sokacağı vurgulanıyor. 
     IMF ve Dünya Bankası, ülkede yaygın rüşvet ve yolsuzluğun ekonomik ve sosyal amaçlarla verilen kredilerin çar çur edilmesine yol açtığı gerekçesiyle Kenya hükümetinden yolsuzlukla ciddi bir mücadele etmesini istemiş ve bu amaçla Yolsuzlukla Mücadele Kurulu'nun oluşturulmasını şart koşmuşlardı. 
     
</TEXT>
</DOC>
