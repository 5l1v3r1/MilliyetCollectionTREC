<DOC>
<DOCNO> 290704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/son/sontur16.html </URL>
<DATE> 2004/11/21/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Soğuk ve yağışlı hava etkisini sürdürecek... Hava durumu için... 
</HEADLINE>
<TEXT>

     İç Anadolu'nun doğusu, Doğu Anadolu'nun tamamı, Orta ve Doğu Karadeniz'in iç kesimlerinde önümüzdeki iki gün yoğun kar yağışı görülecek. 
     Devlet Meteoroloji İşleri Genel Müdürlüğü'nden yapılan ''Meteorolojik Değerlendirmeye'' göre, soğuk ve yağışlı hava yurdun büyük bir bölümünde etkisini sürdürüyor. 
     Bazı merkezlerde son 24 saat içerisinde metrekarede Adana'da 64, Mersin'de 63, Samsun'da 55, İzmir'de , Muğla'da 47, Amasya'da 46, Manisa ve Zonguldak'ta 39, Bursa'da 33, Sakarya ve Yalova'da 30, İstanbul-Sarıyer'de 23, Ankara'da 22, Düzce ve Konya'da 20, Afyon'da 17, Bolu'da 14 kilogram yağış kaydedildi. 
     Bu sabah ölçülen kar kalınlıkları ise Uludağ'da 24, Kartalkaya'da 22, Ilgaz'da 15, Ankara'da 6, Afyon ve Bolu'da 4, Bilecik ve Kırşehir'de 1 santimetre oldu. 
     
     YURTTA HAVA DURUMU 

     Bu gece ve yarın Marmara'nın doğusu, Karadeniz, İç Ege, İç Anadolu, Doğu Akdeniz ile Güneydoğu Anadolu yağışlı geçecek. Yağışlar, Doğu bölgelerde etkili olmak üzere Doğu Akdeniz ve Güneydoğu Anadolu'da yağmur ve sağanak, diğer yerlerde karla karışık yağmur ve kar şeklinde olacak. 
     Kuzey ve iç bölgelerde hafif şekilde görülecek kar yağışı, özellikle yarın ve 23 Kasım Salı günü İç Anadolu'nun doğusu, Doğu Anadolu'nun tamamı, Orta ve Doğu Karadeniz'in iç kesimlerinde yoğun olarak sürecek. 
     Soğuk hava nedeniyle yurdun kuzey, iç ve batı bölgelerinde gece ve sabah saatlerinde kuvvetli buzlanma ve don olayı bekleniyor. 
     Kuvvetli buzlanma ve don olayı ile iç ve doğu bölgelerde etkili kar yağışlarının oluşturacağı olumsuz şartlara karşı ilgililerin ve vatandaşların tedbirli olmaları gerekiyor. 

     
</TEXT>
</DOC>
