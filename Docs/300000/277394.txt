<DOC>
<DOCNO> 277394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sondun20.html </URL>
<DATE> 2004/10/05/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Arafat Filistin'in Mandelası olmaya hazırım 
</HEADLINE>
<TEXT>

     Filistin lideri Yaser Arafat, ''Filistin'in Mandelası olmaya'' hazır olduğunu söyledi. 
     Arap Eşşark el Avsat Ortadoğu gazetesine demeç veren Arafat, ''Filistin devletine başkanlık ettikten sonra çekilmeye hazırım'' dedi. 
     ''Nelson Mandela olmaya hazırım'' diyen Filistin lideri, ''Ancak Filistin devletine başlangıçta başkanlık ettikten sonra siyasi hayattan çekilirim'' diye konuştu. 
     Mandela, yıllarca ırkçı rejimin zindanlarında kaldıktan sonra Güney Afrika'nın ilk siyahi devlet başkanı olmuş, bu görevi beş yıl yapmıştı. 
     ABD ve İsrail'in ilişkiyi tamamen kestiği Arafat da 2001 aralık ayından bu yana Ramallah'taki karargahında tecrit edilmiş vaziyette tutuluyor. Amerikalılarla İsrailliler, Arafat'ın güvenlik örgütünde reform yaptıktan sonra iktidarı bırakmasını istiyor. Arafat'ın Eşşark el Avsat'a demeci, bu isteği reddettiği anlamına geliyor. 
     
</TEXT>
</DOC>
