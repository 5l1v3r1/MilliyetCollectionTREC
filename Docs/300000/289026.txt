<DOC>
<DOCNO> 289026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sonspo20.html </URL>
<DATE> 2004/11/15/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Ukrayna Ümit Milli Takımı İstanbul'a geldi... 
</HEADLINE>
<TEXT>

     2006 Avrupa Ümitler Futbol Şampiyonası 2. Eleme Grubu'nda yarın Türkiye ile karşılaşacak Ukrayna Milli Takımı İstanbul'a geldi. 
     Kafileyi Atatürk Havalimanı'nda konsolosluk yetkilileri karşıladı. 
     Antrenör Oleksandr Ishchenko, havalimanında yaptığı açıklamada, Türkiye'nin ilginç bir takım olduğunu ve tüm yaptığı maçları takip ettiklerini, Türk Ümit Milli Takımı'nın oynadığı oyunla kazandığı puanların birbirine uymadığını söyledi. 
     Ishchenko, yarınki maçın çok önemli olduğunu ve zorlu geçeceğini kaydetti. 
     Havalimanından konaklayacakları otele geçen Ukrayna Ümit Milli Takımı, bu akşam, yarın maçın oynanacağı BJK İnönü Stadı'nda idman yapacak. 
     Ukrayna Ümit Milli Takımı, grupta 4 maçta 9 puanla lider durumda bulunuyor. 
     Öte yandan, Ukrayna A Milli Takımı kafilesinin ise yarın öğle saatlerinde İstanbul'da olacağı belirtildi. 
     
</TEXT>
</DOC>
