<DOC>
<DOCNO> 259521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/son/sondun06.html </URL>
<DATE> 2004/07/31/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Ebu Seyyaf lideri Andang yakalandı... 
</HEADLINE>
<TEXT>

     Aşırı dinci Ebu Seyyaf örgütünün liderlerinden Bindang Andang'ın, Filipinler'in güneyinde dün gece askerlerce yakalandığı bildirildi. 
     Filipin ordusu, Ağustos 2000'de Jolo adasında Jeffrey Schilling isimli Amerikalıyı kaçıran Andang'ın Tawi Tawi adasında yakalandığını açıkladı. 
     Jeffrey Schilling'i 9 ay boyunca bir Ebu Seyyaf kampında tutsak olarak tutan Andang'ın başına 1 milyon peso yaklaşık 27 milyar TL ödül konulmuştu. 
     Schilling, ordu tarafından düzenlenen bir operasyonla özgürlüğüne kavuşmuş, Ebu Seyyaf'ın iki lideri de bu olaya karışmaktan ömür boyu hapse çarptırılmıştı. 
     Yine 2000 yılında öğrenci ve öğretim üyesinin kaçırılması ve bir Katolik rahiple 3 öğretmenin öldürülmesine karışan Andang, ''robot komutan'' olarak bilinen Galib Andang'ın akrabası. 
     Filipinler'in güneyinde konuşlanmış olan aşırı dinci Ebu Seyyaf, 10 yıldır özellikle Hırıstiyanları ve Filipinlere gelen yabancıları kaçırması ve bunlara düzenlediği saldırılarla biliniyor. Manila ve Washington, Ebu Seyyaf'ın El Kaide'ye bağlı olduğunu öne sürüyor. 
     
</TEXT>
</DOC>
