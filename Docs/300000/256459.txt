<DOC>
<DOCNO> 256459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sondun19.html </URL>
<DATE> 2004/07/19/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
İran, kürtaj yasağını hafifletiyor... 
</HEADLINE>
<TEXT>

     İran hükümeti, kürtaj konusunda uygulanan yasağı hafifletmeyi planlıyor. 
     İran gazetesinin bugünkü haberine göre, Sağlık Bakanı Mesud Pezeşkiyan, kürtaj yasağını hafifletme konusunda üst düzey bir grup din adamından destek aldıklarını, ''ceninin annenin hayatını tehlikeye sokacağı ya da kalp rahatsızlığı olan annelerin bebeğini dünyaya getirmeden yaşamını yitireceği düşünülürse kürtajın uygulanabileceğini'' söyledi. 
     Annenin hayatını korumak için kürtajın uygulanması gerektiğini söyleyen Pezeşkiyan, ''Ceninin anormal olduğu ve bebeğin doğumunun ailesi için ömür boyu sorun yaratabileceği tespit edilirse kürtajın yapılması mantıklıdır'' dedi. 
     Kürtaj yasağının hafifletilmesine ilişkin yasa tasarısının yarın meclis genel kurulunda görüşülmesi bekleniyor. 
     
</TEXT>
</DOC>
