<DOC>
<DOCNO> 287888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/ekonomi/eko02.html </URL>
<DATE> 2004/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şirketlerin yüzde 76'sı k ra geçti 
</HEADLINE>
<TEXT>


Merkez Bankası'nın 7 bin 507 firma ile hazırladığı sektör bilançolarına göre, 2001'i k rla kapatan firmaların oranı yüzde 69 iken, 2002 ve 2003'te oran yüzde 76'ya çıktı 

EKONOMİ SERVİSİ 

Merkez Bankası'nın üç yılda bir yaptığı araştırma sonuçlarına göre reel kesim 2001 krizinin ardından bilanço büyüklüğünü yüzde 74 artırarak 253.1 katrilyon liraya çıkarırken şirketler, zarardan k ra geçti. Değerlendirilen firmalar içinde 2001 yılını k rla kapatanların oranı yüzde 69 iken 2002 ve 2003 yıllarında oran yüzde 76'ya yükseldi. 
Merkez Bankası'nın, üç yılda bir yaptığı ve reel sektör ile finansal aracılık alanında faaliyet gösteren firmaların 2001-2003 dönemine ait tablolarından yararlanılarak hazırlanan 'Sektör Bilançoları' çalışması dün açıklandı. 

Özkaynak ikiye katlandı 
1990'dan bu yana yapılan çalışmanın sonuncusu 46'sı kamuya ait 7 bin 507 firma ile yapıldı. Firmaların 3 bin 743'ü imalat sanayiinde, 256'sı finansal aracılık sektöründe, 3 bin 508'i ise imalat sanayii dışında kalan diğer sektörlerde yer aldı. Bilançoların 2001'de 145.1 katrilyon lira olan varlıklarının toplamının 2002'de 209.6 katrilyon liraya 2003'te de 253.1 katrilyon liraya yükseldiği gözlendi. Bu verilere göre söz konusu firmaların bilançoları 2001 - 2003 arasında yüzde 74 büyümüş oldu. 
Bilançonun pasifinde ise özkaynaklarda ciddi bir artış yaşandı. 2001'de 43.4 katrilyon lira olan özkaynaklar 2002'de 74.1 katrilyona 2003'te ise 100.9 katrilyona yükseldi. 2001 - 2003 arasında özkaynakların büyüme oranı yüzde 132 oldu. Ekonomideki iyileşme firmaların k rlarını da olumlu etkiledi. 2001 yılında 655 trilyon lira net dönem zararı eden firmalar 2002'de 7 katrilyon lira, 2003'te de 8.8 katrilyon lira k r etti. 
Merkez Bankası, Türkiye ekonomisinde sağlanan güven ortamının faizleri düşürdüğünü bunun da firmaları olumlu etkilediğini belirtti. 
Firmaların yüzde 69'unun 2001'i k rla kapattığını, 2002 ve 2003'te ise oranın yüzde 76'ya çıktığını kaydeden Merkez Bankası, faizlerin düşmesiyle 2002 ve 2003 yıllarında firmaların finansman giderlerinin azalmasına bağlı olarak k rlarını yükseltmelerinin özkaynaklarını artırarak bilançodaki payının yükselmesini sağladığını kaydetti. 

Satışlar 2003'te arttı Kriz sonrasında canlanan piyasalarda özel şirketlerin satışları 2003 yılında hızlandı. 2001'de 296.4 katrilyon lira olan brüt satışlar 2002'de sadece yüzde 1.4 arttı ve 300.6 katrilyon liraya yükseldi. Özel sektör satışlarında asıl yükseliş ise geçen yıl oldu. Merkez Bankası verilerine göre brüt satışlar 2001'e göre yüzde 28.3, 2002'ye göre yüzde 26.5 artarak 380.1 katrilyon liraya çıktı. 2001 yılında 290.3 katrilyon lira olan özel sektörün net satışları ise 2002'de 291.2 katrilyon lira, 2003'te ise 366.9 katrilyon lira oldu. 
Ancak şirketlerin satış maliyetleri düşüldükten sonra oluşan brüt satış k rı 2002 yılında 2003'e göre daha iyi performans gösterdi. Verilere göre 2001'de 24.4 katrilyon lira olan brüt satış k rı 2002'de yüzde 34.4 artarak 32.8 katrilyon liraya, 2003'te de 36.2 katrilyon liraya yükseldi. Satışlar dışında şirketlerin k rlarını artıran diğer unsurlar ise yüksek seyreden kambiyo k rları ve düşen faiz giderleri oldu. 


</TEXT>
</DOC>
