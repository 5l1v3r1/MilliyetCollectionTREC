<DOC>
<DOCNO> 299298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sonyas01.html </URL>
<DATE> 2004/12/20/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Trabzon'da üniversiteyi karıştıran porno CD 
</HEADLINE>
<TEXT>

     Enis YILDIRIM TRABZON, DHA 

TRABZON'da, 3'ü üniversiteli 4 kızın erkeklerle sevişirken çekilen görüntülerin yer aldığı CD'ler elden ele dolaşıyor. Kızlarla sevişme sahnelerini gizli kamerayla kaydettikleri belirtilen 5 kişi saptandı. 
     Karadeniz Teknik Üniversitesi'nde öğrenciler arasında porno kasetlerin elden ele dolaştığı ihbarını alan jandarma istihbarat timleri, yaptıkları çalışmalarda 3'ü Karadeniz Teknik Üniversitesi KTÜ öğrencisi 4 kızın, gizli kamerayla kaydedilmiş sevişme görüntülerinin bulunduğu CD'leri ele geçirdi. CD'leri inceleyen jandarma, sevişme sahnelerindeki kızlarla, görüntülerde yeralan 5 erkeğin kimliklerini saptadı. 
     Jandarma yetkililerinin ulaştığı kızlar, ailelerinin duyacağı korkusuyla şikayetçi olmadı. Kızların şikayetçi olmaması üzerine kimlikleri belirlenen 5 erkek hakkında işlem yapamayan jandarma, soruşturmayı sonuçlandıramadı. Dosya rafa kaldırılırken, piyasada satılmadığı belirtilen porno CD'lerin üniversite kampusunda öğrenciler arasında elden ele dolaştığı belirlendi. 

     
</TEXT>
</DOC>
