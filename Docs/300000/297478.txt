<DOC>
<DOCNO> 297478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sondun06.html </URL>
<DATE> 2004/12/14/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Alman lider Merkel'in Kürdistan gafı 
</HEADLINE>
<TEXT>

     Alman anamuhalefet partisi Hıristiyan Demokrat Birlik'in CDU Genel Başkanı Angela Merkel, dün Berlin'de yaptığı basın toplantısında "Kürdistan" gafı yaptı. 
     Türkiye'nin AB üyeliğiyle ilgili tartışmaları 2006'daki seçim kampanyalarında da sürdüreceklerini açıklayan Merkel, Almanya'da yaşayan Türk göçmenlerler için, "Türkler ve Kürdistan'dan gelen Kürtler" ifadelerini kullandı. 
     Türkiye ile üyelik müzakerelerinin "ucu açık" kalacak şekilde sürdürülmesi gerektiğini belirten Merkel, 2006'da iktidara geldiklerinde Türkiye'nin AB üyeliğini engelleyeceklerini söyledi. Bu yüzden Türkiye'ye imtiyazlı ortaklık imkanı tanıyan şeçeneğin AB taslağında yer almasından yana olduklarını belirten Merkel, "Biz bu yüzden görüşmelerin ortasında AB kapısının Türkiye'nin suratına kapatılmasını istemiyoruz" dedi. 
     Merkel, Fransa'da iktidar partisi UMP'nin Genel Başkanlığı'na seçilen Nikolas Sarkozy ile bu konuyu telefonda görüştüğünü, Türkiye'nin AB üyeliğini engellemek için ortak hareket edeceklerini söyledi. 
     
</TEXT>
</DOC>
