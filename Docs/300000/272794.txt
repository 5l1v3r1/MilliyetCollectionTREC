<DOC>
<DOCNO> 272794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/guncel/axgun04.html </URL>
<DATE> 2004/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Edelman'dan Milliyet'e teşekkür 
</HEADLINE>
<TEXT>


ANKARA Milliyet 

Amerika'nın Ankara Büyükelçiliği, ABD askerlerinin 15 gün boyunca kuşatma altına aldığı Irak'taki Türkmen kenti Telafer'de, "soykırım uygulandı" iddialarını yalanladı. Büyükelçilik'ten dün yapılan açıklamada, kuşatmanın ardından Türk irtibat subaylarının ABD askeri yetkilileriyle birlikte Telafer'de durum değerlendirmesi yaptığı bildirildi. Kuşatmanın, Türk basınının bir bölümünde "sivil katliam" olarak gösterilmesinden duyulan rahatsızlığın dile getirildiği açıklamada, şöyle denildi 

'Halk geri döndü' 
"Operasyon öncesinde veya sonrasında Telafer'i terk eden halkın yarıya yakını geri döndü. Kuşatmada şehrin demografik dengesinin değiştirilmesine yönelik hiçbir girişimde bulunulmadı. Ortadoğu gazetesinin önceki gün bazı erkek cesetlerini gösteren ve 'Telafer'de Türkmenlere yönelik katliamın belgesi' diye basılan fotoğraflar da, Irak'ta teröristler tarafından kaçırılan 12 Nepalli işçiye ait. Başta Milliyet gazetesi olmak üzere, fotoğrafın sahteliğini haber yapan basın kuruluşlarına teşekkür ediyoruz." 



</TEXT>
</DOC>
