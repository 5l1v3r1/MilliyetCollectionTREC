<DOC>
<DOCNO> 267531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sondun15.html </URL>
<DATE> 2004/08/30/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Şaron, Gazze'den çekilme takvimi sunacak 
</HEADLINE>
<TEXT>

     İsrail Başbakanı Ariel Şaron'un, Gazze Şeridi'nden çekilme planıyla ilgili yarın daha belirgin bir takvim sunacağı bildirildi. 
     Adının açıklanmasını istemeyen bir İsrailli yetkili, Şaron'un Gazze Şeridi'nden çekilme ve 2005'in sonuna kadar 8 bin Yahudi yerleşim biriminin boşaltılmasıyla ilgili takvim sunacağını belirtti. 
     Yetkili, ''Başbakan, niyetlerinde ciddi olduğunu kanıtlamak amacıyla, parlamentodaki grubuna, çekilmenin aşamaları hakkında belirgin bir takvim sunacak'' dedi. 
     Bakanlar Konseyi toplantısı sırasında Şaron'un bu açıklamayı yaptığını belirten yetkili, ''Başbakan, İsrail askeri istihbarat şefi General Aharon Zeevi'nin, Filistin lideri Yaser Arafat'ın İsrail'in Gazze'den çekileceğine inanmadığını söylediğini belirtmesinden sonra bu açıklamada bulundu'' dedi. 
     
</TEXT>
</DOC>
