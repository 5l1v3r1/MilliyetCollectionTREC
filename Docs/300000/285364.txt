<DOC>
<DOCNO> 285364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sondun33.html </URL>
<DATE> 2004/11/02/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Kerry Bush ve John George gül gibi geçiniyor 
</HEADLINE>
<TEXT>

     ABD başkanlık seçimlerinde iki rakip aylardır kıyasıya bir rekabet yürütürken, adaylar George Bush ile John Kerry'nin adlarının ''kombinasyonundan'' oluşan isimlere sahip iki komşu ise gül gibi geçiniyor. 
     Pennsylvania eyaletinin Upper Burrel kasabasında yaşayan Kerry Bush ve John George'un isimlerinin, ülkenin başkan adaylarının isimlerinin karışımından oluştuğunu ilk kez, George'un ilkokul öğrencisi oğlu Cole fark etti. 
     Kerry Bush, bir temizlik şirketinin sahibi ve kısa süre önce bir hastanenin temizlik işlerini aldı. Keryy Bush, isminin yeni iş ortakları ile arasındaki buzların erimesinde faydası olduğunu belirtiyor. 
     Bush'un, ismiyle ilgili hemen akla gelen şakalara karşılık ise hazır bir yanıtı var ''Kendimi kesinlikle yanar-döner hissetmiyorum. Bana Bay Tarafsız derler.'' 
     
</TEXT>
</DOC>
