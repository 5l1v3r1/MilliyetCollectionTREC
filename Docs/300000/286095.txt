<DOC>
<DOCNO> 286095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sonspo05.html </URL>
<DATE> 2004/11/04/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Pierre yedekliğe çok kızdı 
</HEADLINE>
<TEXT>

     Yedek soyunan Hooijdonk’un maç öncesinde arkadaşlarına, Daum’un hiçbir açıklama yapmaması beni üzdü dediği öğrenildi. 
     
     Yedek kalırım ama...’ 

     Fransa’daki zorlu sınavda ilk 11’de oyuna başlamayı umut eden ancak teknik direktör Christoph Daum tarafından yedek soyundurulan Pierre van Hooijdonk’un kadroya giremediği için bir hayli içerlediği öğrenildi. Alman hocanın 90 dakika öncesi kendisiyle konuşmamasından yakınan Hollandalı santrforun takım arkadaşlarıyla yaptığı konuşmada, Benimle en azından kadroyu oluşturmadan önce konuşup, durumu açıklayabilirdi. Ben yedek kalacak kadar olgun bir futbolcuyumö ifadelerini kullandığı kaydedildi. 
     
     89’da oyuna girdi 

     Daum’un kendisine hiçbir açıklama yapmamasının kendisini bir hayli üzdüğünü arkadaşlarına ileten ve bu nedenle büyük moral bozukluğu yaşayan Pierre’in, Bu durum beni gerçekten üzdü. Daum benimle maç öncesi konuşabilirdiö dediği öğrenildi. Maçın 89. dakikasında Alex’in yerine oyuna dahil olan Van Hooijdonk, dün geceye kadar sadece bir kez kadroya alınmamıştı. Pierre geçen sezon Gaziantep Büyükşehir Belediyesi ile oynanan kupa maçında Alman teknik adam tarafından dinlendirilmişti. 
     
</TEXT>
</DOC>
