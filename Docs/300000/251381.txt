<DOC>
<DOCNO> 251381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/sondun07.html </URL>
<DATE> 2004/06/28/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
ABD, Irak'ta yönetimin erken devrinden memnun... 
</HEADLINE>
<TEXT>

     ABD, Irak'ta yönetimin erken devrinden memnun olduğunu açıkladı. 
     Adının açıklanmasını istemeyen bir Amerikalı yetkili, NATO zirvesi sırasında yaptığı açıklamada, iktidarın erken devri konusunun Irak Başbakanı İyad Allavi ile Amerikalı yetkililer arasında en azından bir haftadır tartışıldığını söyledi. 
     Bu konuda hazır olduğuna inananın Allavi olduğunu belirten yetkili, ''Bu onun kararıydı. Tüm bakanlıklar hazır. Kendisi dün, iktidarı erken ele almak konusunda elini güçlendirdiği sonucuna vardı'' dedi. 
     Allavi hükümetinin egemenliği ele alma ve hükümeti yönetmek konusunda tamamıyla hazır olduğunu beliren yetkili, Başbakan Allavi'nin bunun terörist tehditle baş etme yeteneğini artıracağına, teröristlerin Irak hükümetinin yönetimi almasını önleme umutlarını ellerinden alacağına inandığını söyledi. 
     Bu arada, ABD Başkanı George Bush'un, İngiltere Başbakanı Tony Blair ile yapacağı görüşmede bir açıklama yapmasının beklendiği belirtildi. 
     
</TEXT>
</DOC>
