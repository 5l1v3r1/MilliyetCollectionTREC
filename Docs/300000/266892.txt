<DOC>
<DOCNO> 266892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sonsiy05.html </URL>
<DATE> 2004/08/27/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
AKP, TCK için CHP'den destek istiyor 
</HEADLINE>
<TEXT>

     Hükümet ekim ayında açıklanacak Avrupa Birliği ilerleme raporu öncesinde Türk Ceza Kanunu'nu meclisten geçirmek için CHP'den destek istiyor. 
     Adalet Bakanı Cemil Çiçek, Adalet Komisyonu Başkanı Köksal Toptan ve AKP Grup Başkanvekili Salih Kapusuz, bugün CHP Genel Başkanı Deniz Baykal'ı ziyaret edecek. 
     CHP Genel Merkezi'nde saat 11 00'de gerçekleşecek ziyarette Türk Ceza Kanunu'ndaki değişiklikler ele alınacak. 
     
     AKP CHP'nin kapısını çalıyor 

     AKP, Adalet Komisyonu'nda kabul edilen tasarı metninde bazı değişiklikler yapmayı planlıyor. Yapılması düşünülen bu değişiklikler için de CHP'nin kapısını çalıyor. 
     Hükümet ekim ayında açıklanması beklenen Avrupa Birliği ilerleme raporuna kadar TCK'yı meclisten geçirmek istiyor. Bu nedenle Adalet Bakanı Cemil Çicek, Adalet Komisyonu Başkanı Köksal Toptan ve AKP Grup Başkanvekili Salih Kapusuz, CHP lideri Deniz Baykal'la görüşecek. 
     AKP Merkez Karar ve Yürütme Kurulu, meclisi TCK'yı görüşmek için 14 eylülde olağanüstü toplantıya çağırmıştı. 

     
</TEXT>
</DOC>
