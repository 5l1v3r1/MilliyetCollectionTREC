<DOC>
<DOCNO> 275772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/ekonomi/eko02.html </URL>
<DATE> 2004/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizbank hisselerine 1 katrilyon liralık teklif 
</HEADLINE>
<TEXT>


Denizbank hisselerine 5 kat talep geldi. 20 bin 797 yatırımcıya 185.4 trilyonluk hisse satıldı. 2.875 liradan arz edilen hisseler cuma günü borsada işlem görecek 

EKONOMİ SERVİSİ 

Denizbank'ın halka arzında toplam 1 katrilyon liralık teklif geldi. Denizbank'a gelen taleple 2000 Kasım'ında yaşanan krizden bu yana ilk kez bir halka arzda 1 katrilyon lira aşıldı. Denizbank Genel Müdürü Hakan Ateş, Zorlu Enerji'nin halka arzında 478 bin yatırımcı ile bir rekora imza atan Zorlu Grubu'nun finans alanındaki en büyük yatırımı Denizbank'ın halka arzının da başarıyla tamamlandığını söyledi. 
Yurtiçi ve yurtdışından 20 bin 797 tasarruf sahibinin talepte bulunduğunu belirten Ateş, gelen yüksek talep nedeniyle yatırımcı taleplerinin kısmen karşılandığını bildirdi. Denizbank'ın halka arzının İMKB ve SPK açısından da gurur duyulacak bir halka arz olduğunu ifade eden Ateş, "Bunun son derece önemli gelişmelerin habercisi olduğunu belirtmek istiyorum" dedi. 
Ateş, düzenlenen basın toplantısında zina tartışmalarının yapıldığı ve Verheugen'in açıklamalarının gerçekleştiği 23-24 Eylül tarihlerinde gelen taleplerde fark olup olmadığının sorulması üzerine de zina nedeniyle bir 'şok' durum yaşandığını, 'Siz Avrupa olayını yapmayacak mısınız' gibi sıkıntılı bir dönem olduğunu, büyük şirketlerden büyük talepler gelince, "Bu işi yaparız'' dediklerini söyledi. 
Ateş, "Ertesi gün 'AB yolunda artık engel kalmadı' açıklaması da bizim çok ileri seviyede bu işi başarıyla sonuçlandırmamıza katkı yaptı" dedi. 

Yatırımcıdan gelen talep Talep edilen tutar Milyon TL Karşılanan tutar Milyon TL Küçük bireysel 347,746,930 67,425,000 Alım gücü yüksek 6,959,500 6,959,500 Zorlu grubu çalışanları 17,845,014 10,870,611 Yurt dışı yerleşik 637,324,009 129,375,000 Toplam 1,009,875,453 214,630,111 


</TEXT>
</DOC>
