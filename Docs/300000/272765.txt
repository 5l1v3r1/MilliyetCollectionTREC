<DOC>
<DOCNO> 272765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sonyas07.html </URL>
<DATE> 2004/09/17/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Rembrandt meğer şaşıymış .. 
</HEADLINE>
<TEXT>

     17. yüzyılın ünlü ressamı Rembrandt'ın resim dehasının sırrının, ''görme asimetrisi'' olarak tanımlanan görme bozukluğu olduğu bildirildi. 
     Amerikalı nörobiyolog Margaret Livingstone, Hollandalı ressamın şaşılık sayesinde üç boyutlu dünyayı hiç zorlanmadan tek boyutlu resmedebildiği sonucuna vardığını belirtti. 
     Üç boyutlu görmek, görüş alanının derinliğini algılamak anlamına geliyor, bu ise her iki gözün aynı düzlemde mükemmelen çalışmasını, bir başka deyişle bakışlarda simetriyi gerektiriyor. 
     Livingston'a göre sanatçılar, üç boyutlu görüşün, dünyanın kağıt ya da tuval üzerine resmedilmesini zorlaştırdığını düşünüyor. 
     Livingston, Rembrandt'ta olduğu gibi, alan derinliğinin algılanamamasının bazıları için handikap değil, bilakis avantaj olduğunu kaydetti ve resim öğretmenlerinin, öğrencilerinden zaman zaman tek gözlerini kapayarak resim yapmalarını istediklerini anımsattı. 
     Amerikalı araştırmacı Livingston'un, Hollandalı ressamın 36 otoportresinin yüksek çözünürlüğe sahip fotoğraflarını inceleyerek bu sonuca vardığı belirtildi. 
     
</TEXT>
</DOC>
