<DOC>
<DOCNO> 269839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/sontur30.html </URL>
<DATE> 2004/09/07/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
AB yolundaki Türkiye'de bir ''ayıp'' ölüm... 
</HEADLINE>
<TEXT>

     Adıyaman'da, Selin Onuk'un 4 akrep sokması sonrasında kaldırıldığı Adıyaman Kadın - Doğum ve Çocuk Hastanesi'nde ölümü üzerine adli soruşturma başlatıldı. 
     Baba Kemal Onuk, 4 Eylül Cumartesi günü 01.00'de kızını köydeki evlerinde akrep soktuğunu anlattı. Kızını Çelikhan Devlet Hastanesi'ne götürdüğünü anlatan Onuk, "İğne yapılıp serum bağlandıktan sonra Adıyaman Kadın - Doğum ve Çocuk Hastanesi'ne sevk edildi. 04.00 sıralarında kızıma acil serviste müdahale edildi. Bir doktor ve bir hemşire 45 dakika uğraştı ancak serum bağlayamadı. Sonradan başhemşire olduğunu öğrendiğim birini çağırdılar serumu o taktı" dedi. Kızının ölümü üzerine Cumhuriyet Savcılığı'na suç duyurusunda bulunan baba Onuk, kızının hastane personelin "ihmal ve acemiliği" nedeniyle öldüğüne inandığını söyledi. İl Sağlık Müdürü Mehmet Emin Taş olaya ilişkin soruşturma başlattığını kaydederek, şunları söyledi 
     "Serum için tıkalı damar açmaya çalışılmış. Zaman alan bu çalışma sonrasında çocuğun durumu 07.30 sıralarında kötüleşince aileye, çocuğun bir araştırma hastanesine kaldırılması gerektiği ifade edilmiş. Aile ekonomik gücünün olmadığını belirterek tedaviye hastanede devam edilmesini istemiş. Onuk, 09.30'dahayatını kaybetmiş." 

     
</TEXT>
</DOC>
