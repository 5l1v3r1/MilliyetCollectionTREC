<DOC>
<DOCNO> 271369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/soneko17.html </URL>
<DATE> 2004/09/13/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
TÜSİAD YİK, Antalya'da toplanacak... 
</HEADLINE>
<TEXT>

     Türk Sanayicileri ve İşadamları Derneği TÜSİAD Yüksek İstişare Konseyi YİK , 17 Eylül'de Antalya'da toplanacak. 
     Yılın 2. Olağan YİK toplantısının ardından, Antalya Hillside Su Oteli'nde geleneksel YİK kokteyli düzenlenecek. 
     TÜSİAD YİK toplantısının açılış konuşmalarını, Yüksek İstişare Konseyi Başkanı Muharrem Kayhan ve Yönetim Kurulu Başkanı Ömer Sabancı yapacak. 
     Toplantının öğle yemeği konuşmacısı ise Avrupa Sanayi ve İşverenler Konfederasyonları Birliği UNICE Genel Sekreteri Philippe de Buck olacak. 
     Toplantının basına kapalı bölümünde, Merkez Bankası Başkanı Süreyya Serdengeçti ile Hazine Müsteşarı İbrahim Çanakçı, son ekonomik ve mali gelişmelerle ilgili değerlendirmelerini TÜSİAD üyeleriyle paylaşacaklar. 
     
</TEXT>
</DOC>
