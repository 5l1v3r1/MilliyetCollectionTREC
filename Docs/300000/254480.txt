<DOC>
<DOCNO> 254480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/dunya/axdun02.html </URL>
<DATE> 2004/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Edwards dopingi Kerry önde 
</HEADLINE>
<TEXT>


DIŞ HABERLER SERVİSİ 


Kasımdaki başkanlık seçimlerinde George W. Bush'la çetin bir mücadeleye girişecek olan Demokrat aday John F. Kerry, başkan yardımcısı adaylığına seçtiği Senatör John Edwards sayesinde kamuoyu desteğini 4 puan artırdı. Time dergisinin yaptığı son ankette, seçmenlerin yüzde 49'u seçim bugün yapılsaydı Kerry'ye oy vereceğini açıklarken Bush'u tercih edenlerin oranı yüzde 45 oldu. Oysa, Time'ın haziran başında yaptığı ankette, Bush yüzde 49, Kerry yüzde 48 oranında destek bulmuştu. Time'ın yoklamasına katılanların yüzde 24'ü de, Edwards'ın yarışa katılmasının Kerry'ye oy verme ihtimallerini artırdığını söyledi. "Başkan'a birşey olması durumunda, Edwards'ın mı, yoksa Bush'un yardımcısı Cheney'nin mi daha iyi bir başkan olacağı" şeklindeki bir soruya, "Kerry" yanıtını verenler yüzde 47 düzeyinde olurken, Cheney'yi tercih edenler yüzde 38'de kaldı. 


</TEXT>
</DOC>
