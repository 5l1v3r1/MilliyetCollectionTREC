<DOC>
<DOCNO> 296192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sondun42.html </URL>
<DATE> 2004/12/09/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
AP Başkanı Borrell, bazı Türk gazetelerine kızdı... 
</HEADLINE>
<TEXT>

     Avrupa Parlamentosu Başkanı Josep Borrell, önceki gün Brüksel'de yaptığı konuşmanın bazı Türk gazetelerinde yansıtılma şeklini ''kabul edilemez'' olarak niteledi. 
     Sözcüsü tarafından yapılan açıklamada, ''Avrupa Parlamentosu Başkanı Borrell, yaptığı konuşmanın bazı Türk gazetelerinde yansıtılma şeklini kabul edilemez bulmaktadır. Bazı Türk medya organları tarafından yapılan bu saptırmaları büyük üzüntüyle karşılamaktadır'' ifadelerine yer verildi. 
     Avrupa Parlamentosu'nda düzenlenen ''Türkiye ve AB Tarihsel bir seçim için nedenler'' konulu uluslararası konferans çerçevesinde önceki gün konuşan Borrell, Türkiye ziyareti öncesinde kullandığı ''Kürdistan'' ifadesiyle ilgili tartışmalara değinmiş, kendi ülkesi İspanya'yı örnek göstererek, şunları söylemişti 
     ''Bir vatandaş devlete karşı kendini savunabilmeli, o devletin parçası olmayı istememe hakkına sahip olmalı. Demokratik bir şekilde, 'Sizin devletinizi değil kendi devletimi istiyorum' diyebilmeli. Bu, bir ülkenin toprak bütünlüğünün sorgulanmasını beraberinde getirmez. İspanya'da bölgelerinin bağımsızlığını isteyen partiler var. Bunun barışçı ve demokratik yoldan yapılması önemli. Ancak, binlerce ölü söz konusu olursa bu ifadeleri çok temkinli kullanmak gerekir.'' 
     
</TEXT>
</DOC>
