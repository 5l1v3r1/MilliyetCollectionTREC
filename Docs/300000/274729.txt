<DOC>
<DOCNO> 274729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/guncel/gun03.html </URL>
<DATE> 2004/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İçişleri Bakanlığı'na 'faili meçhul' cezası 
</HEADLINE>
<TEXT>


İşçi Partili kadının katillerini 20 yıl bulamayan Bakanlık, 3 milyar tazminata mahk m oldu 


İçişleri Bakanlığı, 1980'de faili meçhul bir cinayete kurban giden İşçi Partisi üyesi Sevinç Özgüner'in katillerini 20 yıl boyunca yakalayamayınca, 3 milyar lira tazminat ödemeye mahk m edildi. NTV'nin haberine göre, Özgüner 23 Mayıs 1980'de Mecidiyeköy'deki evinde eşinin gözleri önünde öldürüldü. 20 yıl boyunca failler yakalanamayınca büyük kızı Alev, 2000'de avukatı ile İdare Mahkemesi'ne başvurarak, İçişleri Bakanlığı'nı dava etti. 3 yıl süren hukuk mücadelesi sonucunda, İstanbul 2. İdare Mahkemesi, yakınlarını faili meçhul cinayetlere kurban veren binlerce kişiyi de ilgilendirecek tarihi bir karar verdi. Mahkeme, failleri yakalayamayarak hizmet kusuru işleyen bakanlığı 3 milyar lira manevi tazminat ödemeye mahk m etti. Bakanlık kararı temyiz edince, 2003'te dosya Danıştay'a gitti. Ancak bir yılı aşkın bir süredir dosya dolaplardan indirilip sıraya dahi sokulamadı. Şimdi, yakınlarını faili meçhul cinayetlerde kaybeden binlerce kişi için umut ışığı olacak olan davada gözler Danıştay'a çevrildi. 


</TEXT>
</DOC>
