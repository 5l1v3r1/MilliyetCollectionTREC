<DOC>
<DOCNO> 286216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/dunya/dun02.html </URL>
<DATE> 2004/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
George Bush nasıl kazandı 
</HEADLINE>
<TEXT>


WASHINGTON Milliyet 


Başkan George W. Bush'un ikinci kez ve Demokrat rakibi Senatör John Kerry'e 3.5 milyondan fazla oy farkı atarak seçilmesinde, Hıristiyan muhafazak rların desteği belirleyici oldu. 
Bush'a oy veren seçmenler arasında yapılan anketler, bu kesimin en önemli sorun olarak terör, ekonomi ya da Irak'ı değil "ahlaki değerler"i gördüğünü ortaya koydu. Cumhuriyetçi Parti'nin yönetimde olduğu birçok eyalette, oy pusulalarına "Eşcinsel evliliğinden yana mısınız " sorusunun da eklenmesi, muhafazak rların seçimlere ilgisini artırdı. 
Başkanın seçim stratejisini belirleyen siyasi danışmanı Karl Rove, yeni ya da kararsız seçmenlerden ziyade, 2000 seçimlerinde de Bush'a oy veren seçim bölgelerinde sandığa gidenlerin sayısını artırmaya yönelik bir plan izledi. Sonuçta, Bush'un özellikle evanjelist Hıristiyanların yoğun olduğu yerlerdeki oy oranını belirgin biçimde artırması sağlandı. 
Bush'u destekleyenler, ABD'nin orta ve güney eyaletlerinde yoğunlaşıyor. Ancak ABD Başkanı'nın geçen seçimlerde Demokrat rakibi Al Gore'a oy veren eyaletlerde belirgin bir oy artışı sağlamadığı da dikkat çekiyor. 


</TEXT>
</DOC>
