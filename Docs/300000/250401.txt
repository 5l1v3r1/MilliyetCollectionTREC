<DOC>
<DOCNO> 250401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/guncel/axgun01.html </URL>
<DATE> 2004/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sincan F Tipi'nde 2 ölüm 
</HEADLINE>
<TEXT>


Olağanüstü güvenlik önlemlerine karşın, F tipi cezaevleri son aylardaki olaylarla gündemde. Sincan'da ölüm orucu eylemi yapan 2 mahk m kendini yaktı 

GÖKÇER TAHİNCİOĞLU Ankara 

Sincan F Tipi Cezaevi'nde 20 Ekim 2003'ten bu yana ölüm orucu eylemi yapan 2 hükümlü kendini yaktı. Yaşamını yitiren hükümlülerden birinin 11 Ağustos'ta tahliye olacağı öğrenildi. 
Terör örgütü üyeliği suçundan 17 yıla mahk m edilen Hüseyin Çukurluöz 42 ile 12.5 yıla mahk m edilen Bekir Baturu 36 , F tipi cezaevlerindeki uygulamaları protesto etmek için 249 gün önce başlattıkları ölüm orucu eylemlerini kendilerini yakarak bitirdi. 3 kişilik odalarda kaldıkları öğrenilen Çukurluöz ile Baturu'nun, cezaevi idaresinin eylemlerini bitirmeleri için yaptığı zorla müdahale girişimlerini reddettikleri, kollarındaki serumu çıkardıkları, hastanede de tedaviyi istemedikleri öğrenildi. 
Bu girişimlerini protesto etmek isteyen 2 hükümlünün yastık elyaflarını vücutlarına sararak ateşe verdikleri, odalarda güvenlik kamerası bulunmadığından ilk anda olayın fark edilmediği bildirildi. Hükümlülerin kaldırıldıkları hastanede de tedavi girişimlerini kabul etmeyerek yaşamlarını yitirdikleri kaydedildi. 

Yüksek güvenlikli cezaevleri 
Ankara Başsavcılığı yetkilileri, zorla müdahalenin, Adalet Bakanlığı genelgesine göre yapıldığını, uygulamanın devam edeceğini bildirdi. Baturu ve Çukurözlü'nün ölümüyle, F tipi cezaevlerini protesto amacıyla yapılan eylemlerde ölenlerin sayısı 114'e yükseldi. 
F tipi cezaevleri, güvenlik kameraları, elektronik kapılar ve teller, özel eğitimli personelle korunmasına karşın son aylarda, koğuş tipi cezaevlerindekilere benzer olaylarla gündeme geldi. Adana F Tipi Cezaevi'nden bir mahk m firar etti. Sincan F Tipi Cezaevi'nde bir mahk m, boğazını kesilerek öldürüldü. 


</TEXT>
</DOC>
