<DOC>
<DOCNO> 283917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sonyas18.html </URL>
<DATE> 2004/10/27/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Nurgül Yeşilçay - Cem Özer birlikteliği resmiyet kazandı Çift evlendi 
</HEADLINE>
<TEXT>

     Bir süredir birlikte olan Nurgül Yeşilçay ile Cem Özer, dün gizlice evlendi. Magazin dünyasına bomba gibi düşen sürpriz nik h aile arasında kıyıldı. 
     Melekler Adası isimli dizide birlikte rol almaya başladıklarından beri haklarında çıkan aşk söylentilerini yalanlayan Nurgül Yeşilçay - Cem Özer ikilisi, beraberliklerine resmiyet kazandırdılar. 
     Dün aile arasında yapılan sade nikahla dünyaevine giren ikilinin bu kararı herkesi şaşırttı. Nurgül Yeşilçay, bir süre önce Radikal Gazetesi'nde Hızır Tüzel ile yaptığı röportajda, "evlenecek misiniz " sorusunu "Evlenmeyi düşünmüyorum. Ama her şeyi paylaşıyorum" şeklinde yanıtlamıştı. 
     Yeşilçay, aynı röportajda Cem Özer ile neden birlikte olduğuna ise şu sözlerle açıklık getirmişti 
     "Bir kere ünlü biri, artık kesinlikle ünsüz biriyle beraber olmak istemiyorum. Birden çok değişiyorlar ve 'Ne oldum delisi' oluyorlar. Ya da ben bulamadım ünsüz ve iyi birini. Cem bana çok sakin geldi. Arıza filan olduğunu söylüyor ama bana çok sakin ve olumlu geldi, ondan olabilir. Ben şimdilerde belki de yaşım itibarıyla, yaşamda bir sürü şeye çabuk parlıyorum ama o çok sakin. Birbirimizi tamamlıyoruz. 
     Bu arada Cem'in oyunculuğunu da çok beğeniyorum. Çok iyi bir oyuncu. O anlamda birçok şey düşünüyorum. Onu oyuncu 'coach'u yapmak istiyorum ve özellikle önce benimle çalışmasını istiyorum. Bildiği şeyi çok iyi paylaşan biri. Aynı meslekten olması da çok iyi. Mesela yolda giderken oyuncu olmayan birine bir şey anlatmak zordur. Oysa bu onunla çok kolay. Birinin bakışlarını görse yeter, hemen durumu kavrıyor. Olayı hemen görüyor, hissediyor, yaşıyor. Aynı şeylere gülüyor, aynı şeylere üzülüyoruz. Dolayısıyla hayat çok kolay oluyor." 
Dördüncü kez dünya evine giren Cem Özer'in, Esin Maraşlıoğlu ile evliliği birkaç yıl önce sona ermişti. 

     
</TEXT>
</DOC>
