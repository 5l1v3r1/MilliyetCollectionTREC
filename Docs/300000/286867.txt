<DOC>
<DOCNO> 286867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/son/sondun35.html </URL>
<DATE> 2004/11/07/ </DATE>
<TIME> 21.55 </TIME>
<AUTHOR>  </AUTHOR>
<HEADLINE>
Makedonya'da halkoylamasına katılım yetersiz... 
</HEADLINE>
<TEXT>

     Makedonya'da Arnavutlara daha geniş yerinden yönetim ve özerklik hakları verilmesini içeren halkoylamasına katılımın, geçerlik için gerekli yüzde 50 barajının çok altında kaldığı bildirildi. 
     İktidardaki Sosyal Demokrat Parti'nin sözcüsü Boris Kondarko, sandıkların akşam saat 19.00'da kapanmasını takiben katılımın ancak yüzde 28'de kaldığını gösterdiğini belirtti. 
     Ancak 3 bin seçim merkezinde binlerce gözlemci sağlayan referandumun öncüsü Makedonya Dünya Kurulu yöneticilerinden Todor Petrov, ''Sandıklar daha kapanmadan katılım yüzde 41'e ulaştığına göre yüzde 50'yi bulmak olası'' dedi. 
     Petrov, Devlet Seçim Kurulu'nun yanlış yansıtmalarda bulunduğunu iddia etti. 
     Makedonya'nın 2 milyon nüfuslu birliğini savunan milliyetçi kesim, ''zaten reddedilir'' beklentisiyle Ağustos ayında bu referandum yasasının çıkmasına onay verdi. Böylece ''halkın ret oyunun'', 84 bölgenin 16'sında Arnavutlara geniş haklar tanınmasının engellenebileceği umudu beslendi ve ''ülkenin Yugoslavya'nın ardından bir daha parçalanmasının önüne geçilmesi'' istendi. 
     
     BAŞBAKAN 
     Makedonya Başbakanı Hari Kostov'un yanı sıra Arnavutluk İngiltere ve Fransa, bu referanduma halkın katılmaması gerektiği ileri sürmüşlerdi. Makedonya'nın 250 bin nüfuslu Arnavut halkı, isyancı Arnavut gerillasına silah bıraktıran 2001 Ohri Antlaşması'na göre bu halkoylamasının aslında şart olduğunu ileri sürüyordu. 
     Koalisyon hükümetinin ortağı Demokrat Birliği, Arnavut halkının, hükümetin bu referandumunu kabul etmediğini hatırlattı. 
     Halkoylaması ülke genelinde sakin geçti. 
     Makedonya'da yabancı gözlemciler, bu referandumla Arnavutlara daha geniş hak tanınma yasasının bütünüyle iptalinin ülkenin NATO ve ve AB'nin tam üyesi olması ihtimalini çok zayıflatacağını ileri sürdü. 
     
</TEXT>
</DOC>
