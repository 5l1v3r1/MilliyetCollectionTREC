<DOC>
<DOCNO> 298723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/soneko13.html </URL>
<DATE> 2004/12/18/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Habur Sınır Kapısı'ndan Irak'a giden araçlarda büyük düşüş var... 
</HEADLINE>
<TEXT>

     Irak'a Mersin ve İskederun'dan yük taşıyan şoförlerin eylemi nedeniyle Habur Sınır Kapısı'ndan Irak'a giden araç sayısında büyük düşüş meydana geldi. 
     Irak'a yük götüren şoförlerden Etham Kaya, A.A muhabirine yaptığı açıklamada, yük karşılığı aldıkları kira bedellerinin az olmasının yanı sıra peşmergeler tarafından kendilerinden çeşitli adlar altına alınan paralar nedeniyle ellerine geçen paranın çok azaldığını söyledi. 
     Mersin ve İskenderun'dan yük yüklediklerini ifade eden Kaya, ''Bu nedenle daha önce Habur Sınır Kapısı'ndan günlük 500'ün üzerinde araç Irak'a çıkış yaparken, bu rakam şimdi 200'e kadar düştü. Bu durum düzeltilmezse artık Irak'a Türk şoförler gitmeyecek. İlgililerin bu konuya bir çözüm bulmasını istiyoruz'' dedi. 
     Türk şoförler çözüm bulunana kadar eylemlerini sürdüreceklerini de sözlerine eklediler. 
     
</TEXT>
</DOC>
