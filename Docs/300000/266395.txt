<DOC>
<DOCNO> 266395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sonyas17.html </URL>
<DATE> 2004/08/25/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
En yaşlı panda öldü... 
</HEADLINE>
<TEXT>

     Dünyanın en yaşlı pandası olan Peypey Peipei 33 yaşında öldü. 
     Pekin Haberleri gazetesinin haberinde, Peypey'in 13 Ağustos'ta Çin'in doğusundaki Hangzhou şehrinde bulunan hayvanat bahçesinde öldüğü kaydedildi. 
     Hayvanat bahçesi yetkilileri, pandaların 33 yılının insanlarda 100 yaşa eşit olduğunu belirttiler. Peypey'in organlarının inceleneceği açıklandı. 
     Bu arada, dünyanın kışın doğan ilk pandası olan Şiongbang'ın Xiongbang sağlık durumunun iyi olduğu bildirildi. 
     Chengdu Panda Yetiştirme ve Araştırma Merkezi yetkilileri, 17 Aralık 2001'de Japonya'daki Macera Dünyası Parkı'nda doğan Şiongbang'ın yeni evine alıştığını belirttiler. 
     Doğduktan sonra 2 ay karantinada kalan Şiongbang, şu anda bambu ağaçları arasında, yatması, oturması ve oynaması için steril bölümler bulunan özel bir barakada yaşıyor. 
     Pandaların genellikle yaz mevsiminde doğum yapmalarına rağmen, şu anda 86 kilogram olan Şiongbang, Çin tarafından Japonya'ya verilen pandalarda uygulanan suni döllenme sonucu kışın dünyaya geldi. 
     Çin yasalarına göre, Çin'e ait pandaların yurtdışında doğurdukları yavrular 5-6 yaşına gelmeden Çin'e getiriliyor. Yetkililer, bunun pandaların yeni bir yaşama alışmaları için en uygun dönem olduğunu belirttiler. 
     1987 yılında kurulan Chengdu Panda Yetiştirme ve Araştırma Merkezi'nde şu anda 42 panda bulunuyor. Dünyada şu anda çoğunluğu Çin'in Sichuan ve Shanxi eyaletlerinde olmak üzere 1590 kadar panda yaşadığı tahmin ediliyor. Panda, Dünya Doğa Vakfı'nın WWF resmi simgesi. 
     
</TEXT>
</DOC>
