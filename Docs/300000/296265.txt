<DOC>
<DOCNO> 296265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sonsiy04.html </URL>
<DATE> 2004/12/09/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
AB Daimi büyükelçileri, üçüncü bir taslakta karar kıldı 
</HEADLINE>
<TEXT>

     Brüksel'de biraraya gelen Avrupa Birliği Daimi Büyükelçileri, Türkiye taslağıyla ilgili olarak Kıbrıs konusunda hiçbir uzlaşma zemini bulamadı. Bu konu liderlere bırakılırken üçüncü bir taslağın hazırlanmasına karar verildi. 
     Türkiye'nin önüne yeni şartlar koyan Avrupa Birliği dönem başkanı Hollanda'nın hazırladığı ikinci zirve taslağıyla ilgili tartışmalar sürüyor. 
     Dünkü buluşmada Kıbrıs konusunda uzlaşamayan AB Daimi büyükelçileri konunun liderlere bırakılmasına karar verdi. 
     
     Nihai bildiride Yunanistan ile sorunlara atıf 
     17 aralıkta yayınlananacak nihai bildiriye, Yunanistan ile sorunlara atfen, Helsinki Zirvesi sonuç bildirisinin paragrafları da girdi. 
     
     Anlaşmazlıklar, Lahey Adalet Divanı'na götürülebilecek 
     Böylelikle, Avrupa Birliği ülkeleri, sınır sorunlarıyla ilgili anlaşmazlığın sürmesi halinde, bunun Lahey Adalet Divanı'na götürülebileceği ifadesine yer vermiş oluyor. 
     
     'Serbest dolaşıma kalıcı kısıtlama' tartışma yarattı 
     Serbest dolaşım ve yapısal reformlar konusunda kalıcı kısıtlama öngören taslaktaki ifade ise tartışma yarattı. 
     Bazı ülkeler bu ifadelerin metinde yer almasının siyasi ahlaka uymayacağı görüşünü savundu. Toplantının bugün de sürmesi bekleniyor... 
     
     Üçüncü taslak hazırlanıyor 
     Toplantı sonrasında hazırlanacak üçüncü bir taslağın, pazartesi günü Avrupa Birliği üyesi ülkelerin dışişleri bakanlarına sunulması bekleniyor. 
     
</TEXT>
</DOC>
