<DOC>
<DOCNO> 276663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/guncel/gun01.html </URL>
<DATE> 2004/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteliler iş yaşamını öğrenecek 
</HEADLINE>
<TEXT>


Okan Üniversitesi, öğrencilerinin iş hayatını yakından tanımaları için onları iş ve bürokrasi dünyasının önemli isimleriyle seminerlerde bir araya getirecek 

BURCUM DEVREZ İstanbul 

Okan Üniversitesi, öğrencilerin uygulama alanıyla daha yakın ilişki kurmasını sağlamak amacıyla bu yıl yeni bir program başlatıyor. Öğrenciler, haftada bir gün yapılacak seminer dersinde, alanında uzman isimlerden teorik ve pratik eğitim alacak. İş yaşamına hazır öğrenci yetiştirmeyi hedefleyen üniversite, bu kapsamda, iş ve bürokrasi dünyasından önemli isimleri öğrencilerle buluşturacak. Seminer derslerine diğer üniversitelerin öğrencileri de katılabilecek. 
Rektör Prof. Dr. Sadık Kırbaş, seminerler dizisiyle uzman kişilerin öğrencilere iş yaşamını ve deneyimlerini aktaracaklarını belirterek, şunları kaydetti "Yüksek lisans öğrencilerine bu yıl İşletme MBA ile Satış ve Pazarlama programı açtık. Bu programlarda akademisyenlerin yanında uygulamadan insanlar da ders verecek. Öğrencilerimiz başarılı insanları tanıma, onların deneyimini öğrenme imk nı bulacak." Programın yüksek lisans öğrencilerinin seminer dersi olacağını belirten Kırbaş, "Lisans öğrencilerinden işletme, turizm ve uluslararası ticaret bölümleri için de aynı program söz konusu. Bir tek mühendislik fakültesi bölümü için zorunlu olmayacak" dedi. 

Rusya ile anlaşma 
Rusya ile ilişkilerini geliştirmek için üniversite bünyesinde Avrasya Araştırma Enstitüsü kurduklarını hatırlatan Kırbaş, "Enstitüsü ile bölgenin uzmanlarını akademik bir çatı altında toplamayı hedefliyoruz. Moskova Üniversitesi ve Puşkin Dil Enstitüsü ile anlaşma imzaladık. Öğrencilerimizin bir bölümü bu eğitim merkezlerinde okuyacak. Öğrenciler, değişim programları sayesinde Rusya'nın çeşitli üniversitelerinde bilgilerini pekiştirecek" diye konuştu. 

Vali de var, sendikacı da 

Seminer dersi verecek isimlerden bazıları şunlar Türk Telekom Başkanı Doç. Dr. Ömer Arasıl, Antalya Valisi Al addin Yüksel, Hazine ve Dış Ticaret Müsteşarı Tuncer Kayalar, Eximbank Genel Müdürü Ahmet Kılıçoğlu, Türk - İş Genel Başkanı Salih Kılıç, Rekabet Kurulu Başkanı Mustafa Parlak, Turizm Yatırımcılar Derneği Başkanı Dr. Oktay Varlıer, Türkiye İşveren Sendikaları Konfederasyonu Başkanı Refik Baydur, Radikal Yazarı Dr. Mahfi Eğilmez, CNR Genel Müdürü Ceyda Erem. 


</TEXT>
</DOC>
