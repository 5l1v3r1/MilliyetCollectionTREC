<DOC>
<DOCNO> 286226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/ekonomi/eko02.html </URL>
<DATE> 2004/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Telekom 'Kablo'dan ayrılıyor 
</HEADLINE>
<TEXT>


Bu ay ihalesine çıkılacak olan Türk Telekom'da şartname Kablo TV'nin şirketten ayrılması şeklinde hazırlanıyor 

EKONOMİ SERVİSİ 

Özelleştirme İdaresi ÖİB Başkanı Metin Kilci, Türk Telekom'un özelleştirme ihalesine bu ay içinde çıkılacağını belirterek, "Rekabet Kurulu'nun Türk Telekom'a ilişkin vermiş olduğu görüşte, Kablo TV'nin ayrıştırılması öngörülüyor. Şartnameyi bu çerçevede hazırlıyoruz" dedi. 
Ataköy Grubu şirketlerinin özelleştirilmesi toplantısında konuşan Kilci, bu yılın ilk 10 ayında 1 milyar 114 milyon dolarlık özelleştirme geliri sağlandığını kaydetti. Tekel özelleştirmesi hazırlıklarının ileri bir düzeye geldiğini ancak henüz tarih konusunun netleşmediğini dile getiren Kilci, 2005'te başta elektrik dağıtım sektörü olmak üzere önemli özelleştirmeler olacağını vurguladı. 
Galleria, Crowne Plaza ile Holiday Inn Oteli ve Ataköy Marina'nın özelleştirme portföyündeki en cazip şirketler olduğunu belirten Kilci, "Bu şirketlere 6 Aralık'ta birlikte teklif almayı planlıyoruz. 2004'ün ilk altı ayında üç şirketin net k rı 4 milyon dolar. Yabancı sermayenin de ilgisi var" diye konuştu. 

Botaş, doğalgazı özelleştiriyor Botaş, Doğalgaz Piyasası Kanunu çerçevesinde, 10 milyar metreküp Rus ve 3.66 milyar metreküp İran doğalgazı ile Nijerya ve Cezayir'den LNG ithaline ilişkin sözleşmelerin özel sektöre devri için ihale açtı. İhaleye katılacaklar, 20 Ocak 2005'e kadar Botaş'a teklif verecek. 64 lottan oluşan ihalelerde, ithalat sözleşmeleri için lot başı 500 bin dolardan az olmamak kaydıyla, lot başına en fazla devir bedeli ödemeyi teklif edenler ihaleyi kazanacak. 


</TEXT>
</DOC>
