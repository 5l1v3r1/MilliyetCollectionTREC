<DOC>
<DOCNO> 272616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sondun28.html </URL>
<DATE> 2004/09/17/ </DATE>
<TIME> 18.44 </TIME>
<AUTHOR>  </AUTHOR>
<HEADLINE>
UAEA, İran'da nükller faaliyete ilişkin işaret bulamadı 
</HEADLINE>
<TEXT>

     Uluslararası Atom Enerjisi Ajansı UAEA Başkanı Muhammed El Baradei, İran'daki Perçin tesisinde nükleer konularla bağlantılı faaliyette bulunulduğuna ilişkin herhangi bir işarete rastlamadıklarını söyledi. 
     Baradei, Avusturya'nın başkenti Viyana'da süren UAEA toplantısı sırasında gazetecilere yaptığı açıklamada, bazı Amerikalı yetkililerin ''gizli atom bombası araştırmalarıyla bağlantılı olabileceğini'' ileri sürdüğü tesisi kastederek, ''Sözü edilen yeni tesisten haberdarız. Burada nükleer faaliyet yürütüldüğüne ilişkin herhangi bir belirti yok, ancak İran'daki bu ve başka siteleri araştırmayı sürdürüyoruz'' dedi. 
     Nükleer alanda bir uzman, yeni uydu fotoğraflarına göre Perçin askeri tesisinin nükleer silahlar açısından araştırılıp incelenmesi gereken bir tesis olabileceğini söylemişti. 
     Baradei ayrıca, açıklanmayan nükleer araştırmalar konusunda görüşmelerde bulunmak üzere ekim ayı başında da Güney Kore'yi ziyaret edeceğini açıkladı. 
     
</TEXT>
</DOC>
