<DOC>
<DOCNO> 266465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/spor/spo15.html </URL>
<DATE> 2004/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Kortlarda heyecan 

TÜRKİYE Tenis Birinciliği, İstanbul'da devam etti. Tek erkeklerde Barış Ergüden, Gökhan Dönmez, Barış Ergün, Bora Gerçeker, Serkan Dilek, Ergün Zorlu, Arda Saran, Haluk Akkoyun çeyrek finale çıktı. Çift erkeklerde Barış Ergün - Haluk Akkoyun finale adını yazdıran ilk ekip oldu. Bayanlarda ise final Çağla Büyükakçay - Özge Atalay ve Pemra Özgen-Aslı Semizoğlu arasında oynanacak. 

Şenol sevinci 

SAMSUNSPOR'DA Çaykur Rizespor maçı öncesinde Şenol'un sakatlığının düzelmesi yüzleri güldürdü. Tecrübeli futbolcu, "Kendimi çok iyi hissediyorum. Eğer görev verilirse Rizespor maçında sahadaki yerimi alabilirim" dedi. 

Hedef zafer 

LİGİN ilk 3 haftasında puan alamayan Süper Lig'in yeni ekibi Sakarya'da gözler Galatasaray maçına çevrildi. Teknik Direktör Necmettin Sert, "Tek düşüncemiz galibiyet. Taraftalarımızdan destek bekliyoruz" yorumunu yaptı. 

Hasan'a operasyon 

SAKARYASPOR maçında sakatlanan Gaziantepsporlu Hasan Özer, dün İzmir Özel Kent Hastanesi'nde ameliyat oldu. Sol diz kıkırdak bölgesinde zedelenme meydana gelen golcü futbolcunun bir ay sahalardan uzak kalacağı açıklandı. 

İstanbulspor beklemede 

TRANSFER çalışmalarını sürdüren İstanbulspor, Ahmet Dursun, Ceyhun Eriş ve Pascal Nouma'dan haber bekliyor. Genel Müdür Ergün Yücel, üç futbolcuyla da görüşüp, resmi tekliflerini yaptıklarını dile getirdi. 

Evine döndü 

KARŞIYAKA, geçen sezonun devre arasında 750 milyar lira bonservis bedeliyle Galatasaray'a sattığı Emrah'ı yeniden renklerine kattı. Başkan Levent Aziz Güngil, genç futbolcuyla 3 yıllık sözleşme yaptıklarını açıkladı. 


</TEXT>
</DOC>
