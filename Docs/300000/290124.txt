<DOC>
<DOCNO> 290124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sondun51.html </URL>
<DATE> 2004/11/19/ </DATE>
<TIME> 23.21 </TIME>
<AUTHOR>  </AUTHOR>
<HEADLINE>
Hizbullah'ın yayın organı El Menar kanalı AB ülkelerine yayın yapabilecek 
</HEADLINE>
<TEXT>

     Hizbullah'ın yayın organı olan ve merkezi Lübnan'da bulunan El Menar TV kanalının, AB üyesi ülkelerde yayın yapabileceği bildirildi. 
     Avrupa Görsel-İşitsel Yüksek Konseyi ile bir konvansiyon imzalayan El Menar'dan, yayınlarında, ''Nefret ve şiddet içeren bir üslup kullanmaması ırk, cinsiyet, din ve milliyet ayrımcılığı yapmaması'' istendiği belirtildi. 
     Birçok Musevi örgütü, Fransız yetkililerden, Fransa'da uydudan Arapça yayın yapan ve ''Yahudilerin duygularını inciten'' kanalın yasaklanmasını talep etmişti. 
     
     YAYIN İLKELERİ 

     Konsey ile kanal arasında imzalanan konvansiyona göre El Menar 
     İnsan haysiyetine halel getirici yayın yapmayacak. 
Avrupa halklarının çeşitli siyasi, kültürel ve dini hassasiyetlerine saygı gösterecek. 
Nefret ve şiddet içeren bir üslup kullanmayacak, ırk, cinsiyet, din ve milliyet ayrımcılığı yapmayacak. 
Şiddet içeren eylemleri özendirici yayın politikası izlemeyecek. 
Yabancı düşmanlığı içeren tavırlardan uzak duracak. 

</TEXT>
</DOC>
