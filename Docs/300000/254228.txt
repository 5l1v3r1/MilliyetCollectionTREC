<DOC>
<DOCNO> 254228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sonyas02.html </URL>
<DATE> 2004/07/09/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
George Michael hayranlarına kızdı, sitesindeki sohbet odasını kapattı 
</HEADLINE>
<TEXT>

     Yunan asıllı dünyaca ünlü pop şarkıcı George Michael 41 , hayranlarının eleştirileri üzerine internet sitesindeki sohbet odasını kapattı. 
     Michael'ın sitesinde yayınlanan açıklamada, hayranlarının, yaşlı ve kilolu göründüğü, ayrıca son zamanlarda kötü müzik yaptığı eleştirilerine katlanamayarak sitedeki sohbet odasını kapattığı bildirildi. 
     Açıklamada, Michael, olumsuzluğun, kendisi, hayranları ve müziği için kötü olduğunu belirterek, ''İnsanların, birbirlerine patladığı birçok yer var, ancak platformu açtığımda bunu yaratmaya çalışmıyordum. Sizlerden medyanın işini sürdürmek isteyenler, sanırım bunu başka bir yerde yapmak zorunda kalacaklar. Üzgünüm dostlar, bu işler böyle. Barış ve sevgi ya da hiçbir şey'' ifadesini kullandı. 
     George Michael'ın internet sitesine, sohbet odasını kapatması üzerine kendisini destekleyen çok sayıda hayranından kararı gözden geçirmesini isteyen e-postalar geldiği belirtildi. 

     
</TEXT>
</DOC>
