<DOC>
<DOCNO> 257207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/dunya/axdun01.html </URL>
<DATE> 2004/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
BM İsrail duvarı yıksın 
</HEADLINE>
<TEXT>


Birleşmiş Milletler Genel Kurulu, 6'ya karşı 150 oyla, İsrail'i 'Güvenlik Duvarı'nı yasadışı ilan eden Adalet Divanı'nın kararına uymaya çağırdı 

SEMA EMİROĞLU New York 


Birleşmiş Milletler Genel Kurulu, İsrail'in işgal altındaki Filistin topraklarında inşa ettiği "güvenlik duvarı"nı yıkmaya ve Uluslararası Adalet Divanı'nın "duvarın yasadışı olduğu ve inşaatın derhal durdurulması gerektiği" şeklindeki kararına uymaya çağıran bir karar tasarısını ezici çoğunlukla kabul etti. 6'ya karşı 150 oyla kabul edilen tasarıya ABD karşı oy verdi Aralarında Kanada'nın da bulunduğu 10 ülke çekimser kaldı. Türkiye duvarın yıkılması yönünde oy kullandı. 
Yaptırım gücü olmayan karar, her türlü terör eylemini kınıyor, devletlerin kendi halklarına yönelik saldırılara karşı meşru savunma hakları bulunduğunu belirtiyor. Karar, Filistin tarafının Filistinli örgütlerin şiddet eylemlerine karşı gerekli önlemleri almasını ve İsrail'in de yargısız infazlara son vermesini istiyor. İsrail'in yanı sıra ABD ve Avustralya ile Marshall Adaları, Mikronezya ve Palau kararın aleyhinde oy kullandılar. Karar uluslararası iradeyi göstermesi bakımından sembolik önem taşıyor. 


</TEXT>
</DOC>
