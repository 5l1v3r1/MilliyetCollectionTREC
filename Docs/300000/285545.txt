<DOC>
<DOCNO> 285545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sontur43.html </URL>
<DATE> 2004/11/02/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Fiberoptik kablo koptu, Kütahya'da 5 saat telefon görüşmesi yapılamadı 
</HEADLINE>
<TEXT>

     Türk Telekom'un fiberoptik kablosunun kopması sonucu, Kütahya'da 5 saat telefon görüşmesi yapılamadı. 
     Türk Telekom İl Müdür Yardımcısı Cengiz Çakmak, AA muhabirine yaptığı açıklamada, Kütahya'nın her türlü iletişimini sağlayan ana link çıkışlarının bulunduğu, Bursa'nın Yenişehir İlçesi'nden geçen fiberoptik kablosunun öğlen saatlerinde koptuğunu bildirdi. 
     Devreye giren ve Afyon üzerinden geçen yedek fiberoptik kablosunun da kopması üzerine Kütahya'da telefon iletişiminin tamamen kesildiğini ifade eden Çakmak, arıza nedeniyle GSM şebekelerinin de çalışmadığını söyledi. 
     Çakmak, arıza süresince, bankalarda ve ATM'lerde işlem, kredi kartları ile alışveriş yapılamadığını, ADSL hatları çalışmadığı için internet bağlantısının da gerçekleştirilemediğini kaydetti. 
     Çakmak, kablonun kopması nedeniyle saat 11.00'de meydana gelen arızanın saat 16.00 sıralarında giderildiğini ifade etti. 
     
</TEXT>
</DOC>
