<DOC>
<DOCNO> 282342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/guncel/gun90.html </URL>
<DATE> 2004/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

6-7 milyon dolara bu iş tamamdır 

"Ünlüler Çiftliği"ne reyting patlaması yaşatacak "muhteşem" kadro .. 

Hesabını kitabın yaptık. Yukarıdaki kadro -Hıncal Uluç, Sezen Aksu ve Dr. İsmet Salu dışında- ortalama 6-7 milyon dolara kurulabiliyor. Kadroyu ilk kuran reytingi patlatır, bizden söylemesi... Hıncal Uluç ve Sezen Aksu'yu ikna etmek mümkün olmayabilir. Dr. İsmet Salu ise Hıncal gelirse ben de gelirim diyor, demin söyledi... 

1 İbrahim Tatlıses 
2 Tarkan 
3 Reha Muhtar 
4 Bülent Ersoy 
5 Tamer Karadağlı 
6 Gülben Ergen 
7 Hülya Avşar 
8 Sezen Aksu 
9 Hıncal Uluç 
10 Dr. İsmet Salu 

Oğlum bak, sana boyama kitabı aldım .. 
Johann Faber'in annesi 

Maç korkusu... 

1 Şampiyonlar Ligi'nde Fenerbahçe, Lyon'a 3-1 yenildi... 
2 Bu maçın izlenme payı, tüm izleyicilerde 50.9, AB denilen "baba" izleyicilerde de 55.7 oldu... 
3 Bu durumda Türkiye'nin 49.1 ve 44.3'ü maçı seyretmemiş .. 
4 İşin ilginç tarafı maçın oynandığı saatler arasında, maça alternatif olup öne çıkan herhangi bir program yok... 
5 Show Tv, Rtük tarafından kapatılmış durumda, yani seyircinin diğer 3 büyük kanala yönelerek, maçın karşısındaki bazı programları daha bir öne çıkarması gerekirken, beklenen olmamış. Reyting tablolarını çok uzun zamandır inceleyen kişiler olduğumuz için, sonuç bizi biraz şaşırttı... 
Maçın oynandığı saatlerde, maçı seyretmeyen izleyici çil yavrusu gibi kanallar arasında mı dağıldı Bu izleyici nereye gitti Rakamsal olarak varlar, ama "şuradalar " demek mümkün değil...Maçla aynı anda başlayan tek bir dizi görünüyor, onun da izlenme payı 15...Diğer kanallar, maç karşısında yenilgiyi peşinen kabul edip, tekrar yayınlara yönelmese, iyi bir program koysa, serseri mayın gibi dolanan büyük bir kitleyi kazanacaklar, haberleri yok...Rtük nasıl program durdurma cezası verdiğinde, o program süresince "ceza" olarak "belgesel-eğitici program" yayınlatıyor yakında maçların karşısında da böyle bir uygulamaya gidilebilir. Gidişat bunu gösteriyor... 

Oldu işte .. 

Reklam sürelerinin program süresini aştığı, Rtük'ün henüz kısıtlama getirmediği dönemde "Bir babayiğit firma çıksa ve o programdaki reklamların tutarı kadar meblağı kanala ödese, karşılığında da sadece 'Firmamızca tüm reklamların payı ödenmiştir, iyi seyirler' dese" demiştik. Hatta Sayın Dr.İsmet Salu'ya "Olmaz mı " diye sormuştuk, zat-ı alileri "Olmaz " diye kestirip atmıştı. Amerika'da yıllardır kullanılan bu yöntem sayesinde, bazı firmaların acayip karizma yaptığını biliyorduk. Cnbc-e'deki "Angel's in Amerika"da böyle bir uygulama yapıldığını görünce hiç de şaşırmadık. Turkcell, dizinin içine reklam aldırmıyor, böylece dizi hiç kesilmeden film tadında izleniyor. "Olmaz " diyen Sayın Dr. İsmet Salu'nun vereceği cevabı merakla bekliyoruz. Ne yazık ki, bizler de şu okuduğunuz gazete elimize geçene kadar doktorun cevabını bilemiyoruz... 

Kusursuz Cümle 
"Ya ben bu yarışmacıların şaşırmasına çok seviyorum..." b b 
</TEXT>
</DOC>
