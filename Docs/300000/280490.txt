<DOC>
<DOCNO> 280490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sonyas24.html </URL>
<DATE> 2004/10/15/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
İşte en yeni, şaşırtıcı ve pahalı kahvenin öyküsü... 
</HEADLINE>
<TEXT>

     BBC 

Filipinler, alışılmadık bir yöntem kullanarak, dünyanın en pahalı ve en çok aranan kahve çeşitlerinden birini ortaya çıkardı. 
     BBC Manila muhabiri Sarah Toms'un haberine göre, Filipinlerde her yıl düzenlenen kahve festivalinde en iyi yerel kahve çekirdeklerinden bazıları sergileniyor. 
     Zengin aromalı taze çekilmiş kahvenin kokusu Manila'nın merkezinde festivalin düzenlendiği kalabalık alışveriş merkezine çekiyor. 
     Üreticiler, değirmenciler, fırınlayıcılar ve bayiler kendi kahvelerini tanıtmak için müşterilere ücretsiz ikramda bulunuyor. 
     Ancak yerel markalardan "Coffee Alamid" festivalde yer almak için piyasada çok yeni. 
     Coffee Alamid'in üretimi son derece alışılmadık bir süreç izliyor. 
     Firavun faresi soyundan gelen misk kedisi ağaçlardan topladığı kahve çekirdeklerini yiyor. 
     Yerel çifçiler ise misk kedisinini dışkılarını toplayarak önce yıkıyor ve daha sonra işlemden geçiriyor. 
     Kedinin sindiriminden geçen kahve çekirdekleri ağızda acı tat bırakmıyor. 
     Alamid'i geliştirenler Vietnam'ın keyif aldığı bu kahve üretim yönteminin şimdi uluslararası alanda da başarı sağlamasını umuyor. 
     Benzer bir ürün Endonezya'da da satılıyor. 
     Filipinler uluslararası kahve üretme kurulu, bu özel kahve çekirdeği için sınırlı sayıda stokları olduğunu söyledi. 
     Coffee Alamid, ucuza gelmiyor. Kilosu 64 dolar civarında satılıyor ve yalnızca yerel dükkanlarda bulunabiliyor. 
     Kahveyi üreten şirket de yakın zamanda ürünü Avrupalı meraklılarına pazarlamayı umuyor. 
     Herkese göre olmayabilir ama bu yeni Filipin kahve markası misk kedilerinin avcılardan korunmasına yardım edebilir. 
     
</TEXT>
</DOC>
