<DOC>
<DOCNO> 274050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sontur33.html </URL>
<DATE> 2004/09/22/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Bu kez trafik aracına da ceza kesildi 
</HEADLINE>
<TEXT>

     Düzce'de yapılan trafik denetimlerinde, hatalı park eden araçlarla birlikte, trafik aracına da cezası kesildi. 
     AA muhabirinin edindiği bilgiye göre, İstanbul Caddesi'nde araçların çift sıra park ederek, trafik sıkışıklına neden olduğunu ileri süren vatandaşlar, Düzce Emniyet Müdürlüğü'ne şikayette bulundular. 
     Vatandaşların bu şikayetlerini dikkate alan Düzce Emniyet Müdürü Saim İşlek, beraberine aldığı trafik ekipleriyle İstanbul Caddesi'nde denetimlerde bulundu. 
     Saim İşlek, yaptığı denetimlerde söz konusu caddede hatalı park yapan Trafik Şube Müdürlüğü'ne ait 81 A 0022 plakalı araca ceza yazdırdı. 
     Polislerin trafik kurallarına daha çok dikkat ederek vatandaşlara örnek olmaları gerektiğini ifade eden İşlek, ''Vatandaşlara hatalı parktan dolayı ceza kesiyorsak, önce kendimiz bu kuralı ihlal etmemeliyiz'' diye konuştu. 
     
</TEXT>
</DOC>
