<DOC>
<DOCNO> 269360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/yazar/pulur.html </URL>
<DATE> 2004/09/06/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yine İtalyan Ceza Yasası... 
</HEADLINE>
<TEXT>


ZİNA, Arapçadan gelen bir kelime, nik hsız evlilik ya da cinsel birleşmeye zina, bunu yapan erkeğe "zani", kadına da "zaniye" deniliyor. Bir de "veled - i zina" deyimi vardır, yani piç... 
Ne kadar ayıptır bilir misiniz, bir insanı piç diye aşağılamak... 
Günahı nedir onun 
Evlilik dışı bir ilişkiden dünyaya gelmişse, anası belli, babası belli değilse, bu onun günahı mıdır Eğer "piçlik" bir aşağılayıcı sıfat olarak kullanılıyorsa, nice anası belli, babası belli, nik hı belli yaratık bu sıfata layıktır, bilir misiniz 

NEREDEN çıktı bu zina kavgası 
Anayasa Mahkemesi önce kadını zinadan mahk m eden maddeyi iptal etti, sonra da eşitlik ilkesine aykırı diye erkeği ilgilendiren zina maddesi iptal oldu, yani ceza kanununda zina diye bir suç kalmadı. 

ARADAN bunca yıl geçti, yeni ceza kanununa zina maddesini yine koyuyorlar. 
Niye 
Zina maddesi iptal edildi diye, zina vakalarında patlama mı oldu 
Toplum bu yüzden sarsıntı mı geçiriyor 
Bir de aile birliğini korumaktan söz ediliyor. 
Yani kadın veya erkek zina yaparken yakalanmış, cezalandırılmış, hapse girip çıkmış. Sonra ne olacak .. 
Yani o kadın veya erkek evine dönecek mi, dönebilecek mi 
Hele Anadolu kasabalarında, rezil rüsva olduktan sonra... Zinanın tek cezası, "kesin boşanma sebebi" sayılmasıdır. 

ONURSAL Yargıtay Başsavcısı Vural Savaş'ın da görüşü şu 
"Zinayı yeniden önerildiği şekilde suç haline getirmenin şu sakıncaları olacaktır 
Çağdaş tüm ülkeler zinayı suç olmaktan çıkarıp boşanma nedeni yaparken, bizim yeniden suç haline getirmemiz, çağdaş dünyaya uyum sağlamamızı zorlaştıracak, AİHM'nin aleyhimize karar vermesine neden olacaktır. 
Kadın - erkek eşitliği sağlıyoruz diyerek, erkeğin de bir defa eşinden başka bir kadınla ilişkide bulunması suç sayılmakla, yeni bir suç ihdas edilmekte başka bir deyişle İtalya'da on dokuzuncu yüzyıldan beri, bizde Cumhuriyet'in ilk yıllarından beri toleransla karşılanan, suç sayılmayan bu eylem, suç haline getirilerek, çağ değil, çağlar dışı bir uygulamanın zemini yaratılmaktadır. 
Basından okuduğumuza göre CHP, bu suçun takibini eşlerden birinin şik yetine bağlı olmaktan çıkarıp resen takibi gereken bir suç haline getirilmesini de istemektedir. Tarih boyunca, zinanın suç sayıldığı ülkelerden, sadece şeriat kanunlarıyla yönetilenler, bu suçu resen takibi gereken bir suç haline getirmişlerdir." 

VURAL Savaş, ayrıca yeni ceza kanunu tasarısını da üzerinde tartışılmaya değmeyecek kadar kötü buluyor ve "Çağdaş bir yasaya kavuşmak istiyorsak, gelin Atatürk zamanında olduğu gibi ceza yasamızı çağdaş bir yasaya, mesela İtalyan Ceza Yasası'na benzetmekle yetinelim" diyor. x 
Buna bir alışkanlık da diyebiliriz, bundan önceki ceza yasası da İtalyan Ceza Yasası'ndan alınmıştır, lakin o İtalya ile bugünkü İtalya, aynı İtalya değil... 
x Cumhuriyet, 3 Eylül 2004 



</TEXT>
</DOC>
