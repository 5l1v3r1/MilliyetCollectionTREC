<DOC>
<DOCNO> 258029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/son/soneko03.html </URL>
<DATE> 2004/07/25/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
İhracatın yarısı 6 ülkeye yapılıyor... 
</HEADLINE>
<TEXT>

     İhracatta rekor üstüne rekor kırmaya devam eden Türkiye, bu yılın ilk yarısında gerçekleştirdiği ihracatın yaklaşık yarısını 6 ülkeye gerçekleştirdi. 
     Toplam 218 ülkeye dönük, 15 binin üzerinde ürün ihraç eden Türkiye'nin Almanya, ABD, İngiltere, İtalya, Fransa ve İspanya'ya 6 ayda yaptığı ihracat 14 milyar 6 milyon 903 bin dolara ulaştı. 
     Bu oran Ocak-Haziran dönemindeki 29 milyar 367 milyon dolarlık toplam ihracatın yüzde 47.6'sını oluşturdu. 
     Dış Ticaret Müsteşarlığı DTM verilerinden yapılan hesaplamaya göre, Ocak-Haziran döneminde söz konusu 6 ülkeye yapılan ihracattaki artış hızı yüzde 32.7 oldu. Geçen yılın ilk yarısında 6 ülkeye toplam 10 milyar 552 milyon 115 bin dolarlık ihracat gerçekleştirilmişti. 
     Öte yandan, en fazla ihracat gerçekleştirilen 10 ülkeye yapılan ihracatın tutarı da geçen yılın Ocak-Haziran dönemine göre ortalama yüzde 33.5 oranında artarak 17 milyar 72 milyon 684 bin dolara çıktı. Geçen yıl Ocak-Haziran döneminde 10 ülkeye 12 milyar 780 milyon 340 bin dolar tutarında ihracat yapılmıştı. 
     
     İHRACATIN YÜZDE 70.2'Sİ DE 20 ÜLKEYE 

     Bu arada dünyanın dört bir yanındaki 218 ülkeye ihracatın yapan Türkiye'nin yılın ilk yarısındaki ihracatının yüzde 70.2'sini de sadece 20 ülke oluşturuyor. 
     Türkiye'nin en fazla ihracat yaptığı ülkelerin ilk sırasında Almanya bulunurken, bu ülkeyi sırasıyla İngiltere, ABD, İtalya, Fransa, İspanya, Rusya, Hollanda, İsrail ve Yunanistan takip etti. 
     
</TEXT>
</DOC>
