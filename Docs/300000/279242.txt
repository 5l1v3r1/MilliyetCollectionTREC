<DOC>
<DOCNO> 279242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sonyas10.html </URL>
<DATE> 2004/10/11/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Bir kez daha hem defile, hem dua 
</HEADLINE>
<TEXT>

     İbrahim ÖZÇEKİÇ- Recep İSTEK KAYSERİ, DHA 

KAYSERİ'de bir giyim mağazasının açılışı mehter takımının çaldığı marşlar ve müftünün yaptığı dualarla açıldı. 
     Kentte faaliyet gösteren Erdoğan Doğan Mağazaları zincirinin 4'ncü şubesinin açılışı renkli görüntülere sahne oldu. Bahar Caddesi'ndeki giyim mağazasında, defile yapılacağı haberini duyanlar, mağazanın açılışına akın etti. Büyükşehir Belediyesi Mehter Takımı'nın konser verdiği açılışın devamında Kayseri Müftüsü Necmmettin Nursaçan dua etti. Kayseri Valisi Nihat Canpolat, AKP Kayseri milletvekilleri Mustafa Elitaş, Niyazi Özcan, Büyükşehir Belediye Başkanı Mehmet Özhaseki ile çok sayıda davetli ve yüzlerce kişi, Müftü Nursaçan'ın ettirdiği duaya, Amin' diyerek mağazanın hayırlı olmasını temenni etti. 
     Protokol üyeleri, seçkin markaların satışının yapıldığı mağazayı gezerek takım elbiseleri dikkatle inceledi ve saat 19..30'da başlayan defileyi izlemeden ayrıldı. 
     
     DEFİLE MERAKI 
     Mağaza önüne toplanan yüzlerce vatandaş defilenin başlayacağı anı sabırsızlıkla bekledi. Saat 19.00'dan başlayacağı duyurulan ancak 19.30'a sarkan defileyi bekleyenler hava sıcaklığının 5 dereceye kadar düşmesi nedeniyle üşüdü. 
     Aralarında Şenay Akay, Nefise Karatay ve Deniz Pulaş'ın da bulunduğu 18 mankenin katıldığı defile büyük ilgi gördü. Mankenlere tezahüratta bulunan izleyicileri poryumdan uzak tutmak isteyeng üvenlikg örevlileri hayli çaba harcadı. 
     
</TEXT>
</DOC>
