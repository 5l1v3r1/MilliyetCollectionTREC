<DOC>
<DOCNO> 298081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/guncel/gun02.html </URL>
<DATE> 2004/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yangın şakadan çıktı' 
</HEADLINE>
<TEXT>


Organizasyonda görevli 3 kişinin şakalaşırken mumu yere düşürdüğü iddia edildi 

TAHSİN AKSU İstanbul 

G-MALL'da bir mağazada tezg htar olarak çalışan Kadriye Demirtaş, sinemadaki yangının, "takım elbiseli 3 özel görevlinin şakalaşırken mumlardan birini devirmesi sonucu başladığını" öne sürdü. Yangının başlangıç anına tanık olduğunu iddia eden Minesu Bujiteri Mağazası çalışanı Demirtaş, organizasyon görevlisi ve takım elbiseli 3 erkeğin aralarında şakalaştığını anlattı. Bu kişilerden birinin kolunun büyük mumlardan birine çarptığını ve mumu yere düşürdüğünü belirten Demirtaş, şunları anlattı 
"Strafor bir anda alev aldı ve yangın başladı. Bağırmaya başladım. Yangını söndürebilmek için müdahale ettiler ama başarılı olamadılar. Çünkü alevler hızla yukarıya doğru ilerledi. Çığlık çığlığa kendimizi dışarıya attık, 'yangın var' diye bağırdık." İddiayı yalanlayan güvenlik elemanlarından Mehmet Emin Yıldırım, "Yangın sistemi yetersizdi. Tavandaki su fıskiyeleri çok küçük bir alanı etkiliyordu" dedi. 

Ucuz kurtuldular 

UZMANLAR, dumanın akciğer ve beyinde hasara neden olduğunu belirterek, "Davetliler, kapalı ortamdan hızlı çıktıkları için ucuz kurtuldular" dedi. Dumandan etkilenen kişilere, öncelikle dışarı çıkarılarak maske ve oksijen verilmesi gerektiği belirtildi. Cerrahpaşa Tıp Fakültesi'nden Prof. Dr. Ahmet Küçükusta da, karbonmonoksit bulunan ortamda mahsur kalan kişilerin, kendilerini koruması için yere yatmaları gerektiğini belirterek, "Karbonmonoksit yerde daha az bulunmaktadır" diye konuştu. 


</TEXT>
</DOC>
