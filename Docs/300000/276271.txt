<DOC>
<DOCNO> 276271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sonspo17.html </URL>
<DATE> 2004/09/30/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
UEFA'da Türk gecesi, tur bizim olsun... İşte program... 
</HEADLINE>
<TEXT>

     UEFA Kupası ilk tur rövanş maçlarında temsilcilerimiz Beşiktaş Bodo Glimt, Trabzonspor deplasmanda Athletic Bilbao, Gençlerbirliği ise Egaleo takımlarıyla kozlarını paylaşacak. Turu geçen takımlar grup maçlarına kalacak... 
     
     Gençler kazanmak zorunda 

     UEFA Kupası'ndaki üç temsilcimiz ilk turun rövanşına bu akşam çıkıyor. İlk randevumuz Ankara’da. Yunanistan’dan 1-0’lık mağlubiyetle dönen Gençlerbirliği, kazanırsa UEFA'da gruplara kalan ilk Türk takımı olacak. 
     Kırmızı-siyahlılar iki veya daha farklı galip gelirse turu geçecek. 2-1, 3-2 gibi tek farklı galibiyet halinde ise konuk ekip mutlu sona ulaşacak. 
     Her türlü beraberlik ve yenilgi de Yunan temsilcisine tur kapısını açacak. 
     

GENÇLERBİRLİĞİ Ömer, Erkan, El Saka, Ümit, Baki, Mehmet Nas, Skoko, Sedat, Filip, Youla Boliç , Mustafa Özkan Egaleo Mahamadou, Aleksopoulos, Edusei, Papouthis, Psomas, Bargoglou, Fotakis, Skopelitis, Agritis, Friesenbichler, Manousakis Stat 19 Mayıs Hakem Roberto Rosetti İtalya Yayın Show TV      
     Kartal kritik virajda 

     19 Mayıs’tan sonra gözler İnönü’ye çevrilecek. Fırtınalı günler geçiren Beşiktaş, turu geçerse kara bulutları da dağıtacak. Norveç’teki ilk maçta rakibiyle 1-1 berabere kalan Beşiktaş’ın turu geçebilmesi için mutlaka sahadan galibiyetle ayrılması gerek. Siyah-beyazlılar, 0-0’da bile UEFA’da gruplara kalacak. 2-2, 3-3 ve daha gollü beraberlikler de ise Bodo turu geçecek. 
     

BEŞİKTAŞ Murat, Ali Güneş, Çağdaş, İ. Toraman, İ. Üzülmez, A. Hassan, Tayfun, Pancu, İbrahim Akın, Sergen, Carew Bodo Glimt Horn, Cato Hansen, Theting, Halvorsen, Kjolner, Runar Berg, Christian Berg, Ludvigsen, Paulsen, Andr Hanssen, Johansen Stat İnönü Hakem Victor Torres İspanya Yayın Kanal D      
     Trabzon zinciri kırabilecek mi 

     Gecenin kapanış töreni İspanya’da. Şimdiye kadar hiçbir İspanyol ekibini eleyemeyen Trabzonspor, ilk maçta 3-0 öne geçip 90 dakikayı 3-2 tamamlayarak avantajını azaltmıştı. 
     Avni Aker Stadı’ndaki karşılaşmada sahadan 3-2’lik galibiyetle ayrılan Trabzon’a, bugünkü maçta her türlü beraberlik ve galibiyet tur atlamasına yetecek. 
     1-0 ve 2-1’lik mağlubiyetlerde ise Avrupa serüvenini noktalayacak olan Bordo-Mavililer, 4-3 ve daha gollü tek farklı yenilgilerde Athletic Bilbao’yu, UEFA Kupası’nda saf dışı bırakacak. 90 dakika sonunda skorun 3-2 rakip lehine olmasını durumunda ise karşılaşma uzatmaya gidecek. 
     

TRABZONSPOR Petkoviç, Emrah, Erdinç, D'Hane, Volkan, Gökdeniz, Hüseyin, Adem, Celalettin, Fatih, Mehmet Yılmaz Athletic Bilbao Aranzubia, Iraola, Luiz Prieto, Morillo, Del Horno, Orbais, Etxeberria, Gurpegui, Ezquerro, Yeste, Urzaiz Stat San Mames Hakem Tom Henning Ovrebo Norveç Yayın Show TV      

     
</TEXT>
</DOC>
