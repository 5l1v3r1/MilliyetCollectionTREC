<DOC>
<DOCNO> 278295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/yasam/yas12.html </URL>
<DATE> 2004/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kilise duvarına hacete ağır ceza 
</HEADLINE>
<TEXT>



Konya'nın Meram İlçesi'nde bir bilardo salonunda garsonluk yapan İsmail A., önceki gece Alaaddin Bulvarı'nda bulunan kilisenin bahçe duvarına küçük tuvaletini yaptı. İsmail A.'ya, yaptığını gören devriye polis ekibi müdahale etti. Bunun üzerine devriye polis ekibi ile İsmail A. ve kız arkadaşı Medine G. arasında tartışma çıktı. A. ve arkadaşı, ifadeleri alınmak üzere karakola götürüldü. Kilise duvarında inceleme yapan Meram Belediyesi zabıta ekipleri de, İsmail A.'yı 'çevreyi ve insan sağlığını tehdit etmek' suçundan 111 milyon 400 bin lira para cezasına çarptırdı. İsmail A. ve kız arkadaşı, sorgu sonrası serbest bırakıldı. Zabıta Müdürü Ekrem Kırmızıtaş, olay üzerinde durmalarının en önemli nedeninin, A.'nın kiliseye saygısızlık yapması olduğunu söyledi. 


</TEXT>
</DOC>
