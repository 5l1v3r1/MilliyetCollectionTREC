<DOC>
<DOCNO> 287516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sontur06.html </URL>
<DATE> 2004/11/09/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Esrarengiz ölüm 
</HEADLINE>
<TEXT>

     İzmir Ticaret Odası İZTO Yönetim Kurulu üyesi ve Meclis Başkan Vekili Adil Ertuğrul Tüzemen'in üniversite öğrencisi oğlu Abdullah İlker Tüzemen, namlusu kesik av tüfeğiyle vurularak öldü. 
     Olayın ardından gözaltına alınan Ramazan Tursun, av tüfeğiyle oynarken Tüzemen'i kaza sonucu vurduğunu söyledi. 
     Yenişehir'deki Uslular Kırathanesi'nde dün meydana gelen olayda İzmir Ekonomi Üniversitesi Güzel Sanatlar Fakültesi İletişim Bölümü Hazırlık Sınıfı öğrencisi Tüzemen 18 , uzun süredir arkadaşlık yaptığı Ekrem Uslular 23 buluştu. Kırathane'nin büro olarak kullanılan kısmında garson Murat Acar ve ortak arkadaşları Ramazan Tursun'la 28 sohbet eden Tüzemen, iddiaya göre, duvarda asılı bulunan namlusu kesik av tüfeğini merak edip bakmak istedi. 
     Tursun'un duvardan indirip Tüzemen e gösterdiği av tüfeği biranda ateş aldı. Alnından vurulup kanlar içinde kalan Tüzemen, Tursun tarafından Eşrefpaşa Belediye Hastanesi'ne götürüldü. Buradan SSK Tepecik Hastanesi'ne sevk edilen Tüzemen tüm müdahalelere rağmen kurtarılamadı. 
     Olayın ardından Uslular, Tursun ve Acar, gözaltına alındı. Uslular'ın "adam yaralama ve ruhsatsız silahla yakalanmak" suçundan, Acar'ın "kapkaç ve hırsızlık" suçlarından sabıkalı olduğu belirlendi. 
     Zanlılar ilk ifadelerinde, ruhsal bunalımda olduğunu öne sürdükleri Tüzemen'in canına kıydığını söyledi. Tursun daha sonra, Tüzemen'i yanlışlıkla vurduğu itiraf etti. 

     
</TEXT>
</DOC>
