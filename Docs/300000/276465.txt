<DOC>
<DOCNO> 276465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sondun32.html </URL>
<DATE> 2004/10/01/ </DATE>
<TIME> 22.25 </TIME>
<AUTHOR>  </AUTHOR>
<HEADLINE>
Yalon "Kassam tehditlerini sona erdirmeden Gazze'den çekilmeyeceğiz" 
</HEADLINE>
<TEXT>

     İsrail Genelkurmay Başkanı Moşe Yalon, İsrail Ordusu'nun ''gerektiği kadar'' Gazze'de kalacağını söyledi. 
     İsrail Ordusu'nun son iki gündür Gazze'de giriştiği ''Tövbe Günü'' operasyonu ile ilgili basın mensuplarının sorularını cevaplandıran Yalon, operasyonun, Kassam füzesi tehditlerine son vermek amacıyla başlatıldığını ve bu başarılmadan İsrail Ordusu'nun Gazze'den çekilmeyeceğini söyledi. 
     İsrail'in Gazze'ye yaklaşık 1 kilometre uzaklıktaki Sderot kentine atılan kassam füzeleri, çarşamba günü iki kız çocuğunun ölümüne neden olmuş, bunun üzerine İsrail Ordusu, ''Tövbe Günü'' operasyonunu başlatarak, Gazze'ye girmişti. 
     İsrail Genelkurmay Başkanı Moşe Yalon, ordunun iki kızın intikamını alma peşinde olmadığını belirtti, ''ancak emin olun, böyle bir olay bir daha tekrarlanmayacak'' dedi. 
     İsrail Ordusu'nun helikopterler ve tanklar eşliğinde, dün ve bugün aralıksız sürdürdüğü operasyonda 40'a yakın Filistinli öldü, 120'den fazla Filistinli de yaralandı. 
     
</TEXT>
</DOC>
