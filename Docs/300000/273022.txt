<DOC>
<DOCNO> 273022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/guncel/gun30.html </URL>
<DATE> 2004/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekzip 
</HEADLINE>
<TEXT>



8 Ağustos 2004 tarihli gazetenizin 19. sayfasında "Ersümer"e var, Ak Partiliye Yok" başlığı altında "Eski Enerji Bakanı Cumhur Ersümer hakkındaki T.B.M.M. Soruşturma komisyonu raporunda, Yamula barajı Hidroelektrik santralının yapımını üstlenen Firmanın Yönetim Kurulu üyesi olan AKP Kayseri Milletvekili Taner Yıldız"ında adı geçti" şeklinde başlayan asılsız ve yalan haberiniz ile ilgili olarak cevap hakkı tanınmasının ihtarıdır. 
8 Ağustos 2004 tarihli gazetenizin 19. sayfasında yer alan ve Yukarıdaki başlıklarla verilen müvekkilimle ilgili haberiniz gerçeklerden uzak, yalan ve iftira dolu ifadeler içermektedir. 
Öncelikle, soruşturma komisyonu raporunda ne müvekkilim Taner Yıldız"ın ne de bir başka yöneticinin adı yer almamaktadır. Gerçek ve dürüst habercilik anlayışı içinde çalışıp araştırılsaydı bahis konusu 4 sayfalık rapor metninde müvekkilimin adının yer almadığı görülebilirdi. Bu raporda müvekkilimin adının geçtiği şeklindeki ifadeler acımasızca yapılmış iftiradan başka bir şey değildir. 
Ersümer"le ilgili "işletim süresini artırdığı ve prosedüre aykırı fiyat artışı yaptığı" iddialarının yer aldığı raporda, "Taner Yıldız"ın "usulsüz hareket ederek maliyet artırımına yol açtığı" belirtildi şeklindeki ifadeler, tarihi akışa bile ters biçimde değerlendirilmiştir. Haberinizde bahsedilen bu fiyat artışları 1993 - 1997 yılları arasında yapılmıştır. Müvekkilim söz konusu şirketteki yönetim Kurulu üyeliği görevine 06.11.1998 tarihinde başlamış, 3 Kasım 2002 Milletvekili seçimlerinin ertesi günü de istifa etmiştir. Görevli bile olmadığı tarihler arasında böyle bir artışa nasıl neden olmuş olabilir 
Haberinizde bir başka vahim hata daha bulunmaktadır. Bahsedilen Kayseri ve Civarı Elektrik Dağıtım Şirketi, Kayseri Elektrik Üretim Sanayii ve Ticaret A.Ş olmalıydı. Çünkü bu iki şirket birbirinden farklıdır. 
Haberin en gayri ciddi ve taraflı bölümlerinden biri de, Yüce Divana gönderilen Cumhur Ersümer ile Zeki Çakan"ın hatalarını müvekkilim yapmış gibi bir üslupla lanse edilmesidir. Özellikle Adalet ve Kalkınma Partisinin bir milletvekilini kolluyormuş havası verilmesi açık bir siyasi tarafgirliktir. 
Ciddi ve dürüst yayıncılık ilkesiyle çalıştığına inandığımız Milliyet Gazetesi'nde böylesine gazetecilik ilkelerini ihlal eden, gerçek habercilik anlayışından uzak biçimde insan hak ve onurunu çiğneyen bir haberin yer alması müvekkilimi son derece üzmüştür. 
Bilindiği ve yerleşmiş kazai kararlarda da belirtildiği üzere, Basının görevi yalan yada yanlış haber vermek değildir. Gerçeğe aykırı haberlerin yayınlanması daima hukuka aykırıdır. Haber, gerçeğe uygun olup olmadığı araştırılarak gerçeğe uygun düştüğü takdirde yayınlanmalıdır. 
Taner Yıldız Vekili 
Av. Mehmet Savruk 


</TEXT>
</DOC>
