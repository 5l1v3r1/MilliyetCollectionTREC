<DOC>
<DOCNO> 260521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/soneko44.html </URL>
<DATE> 2004/08/04/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
FİAT Strada, Eylül'de Türkiye'de... 
</HEADLINE>
<TEXT>

     Fiat'ın pick-up modeli Strada, Eylül ayında Türkiye'de satışa sunulacak. 
     Fiat'tan yapılan açıklamada, Fiat'ın Türkiye'de piyasaya sunulan ilk pick-up modeli olma özelliğini taşıyan Strada'nın, Fiat'ın aynı platform üzerinde geliştirdiği Palio Albea ve Palio Weekend modellerinden sonra dördüncü karoser seçeneğini temsil ettiği bildirildi. 
     Açıklamaya göre, satışa sunulmadan önce yol testlerini başarıyla tamamlayan Strada, böylece Fiat'ın Türkiye'de satılan Ducato, Doblo ve Palio Van versiyonlarından sonra ticari ürün gamını tamamlayan yeni modeli olacak. 
     Fiat'ın küçük pick-up tanımına uygun aracının, rakiplerine göre hem fiyatıyla hem de fonksiyonelliği ile avantaj sağladığının belirtildiği açıklamada, Doblo'da da kullanılmakta olan 1,2 litre benzinli ve 1,9 litre diesel motor versiyonlarına sahip yeni modelin, kullanıcısına ekonomik fayda da sunduğu kaydedildi. 
     Strada, Türkiye'de standart ve uzun kabinli olmak üzere iki farklı seçenek ile pazara sunulacak. 
     
</TEXT>
</DOC>
