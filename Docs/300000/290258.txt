<DOC>
<DOCNO> 290258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sontur46.html </URL>
<DATE> 2004/11/19/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Antalya'da fuhuş operasyonları .. 
</HEADLINE>
<TEXT>

     Antalya'da Ahlak Büro Amirliği ekipleri tarafından yapılan baskınlarda 8'i yabancı uyruklu 10 hayat kadını yakalandı. 
     AA muhabirinin aldığı bilgiye göre, Antalya Emniyet Müdürlüğü Ahlak Büro Amirliği ekipleri tarafından Lara ve Zeytinköy'de iki ayrı eve yapılan baskında, fuhuş yaptıları belirlenen 8'i yabancı uyruklu 10 hayat kadını yakalandı. Sağlık kontrolünden geçirilen yabancı uyruklu kadınlar işlemlerinin ardından sınır dışı edildi. Aracılık yaptıkları belirlenen S.E. ve R.D. ise Adliye'ye sevk edildi. 
     Öte yandan, Antalya'daki fuhuş olaylarının ramazan ayında yüzde 50 oranında azaldığı bildirildi. Antalya Emniyet Müdürlüğü Ahlak Büro Amirliği yetkilililerinden edinilen bilgiye göre, Eylül ayı içinde işleme konulan fuhuş olayı sayısı 16 iken, Ekim'de bu sayı 10'a düştü. Bu dönemde hakkında fuhuş suçundan işlem yapılanların sayısı da 61'den 18'e indi. 
     
</TEXT>
</DOC>
