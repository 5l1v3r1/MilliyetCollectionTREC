<DOC>
<DOCNO> 292860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/son/sonspo19.html </URL>
<DATE> 2004/11/28/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Tekelioğlu Akçaabat Sebatspor daha iyi olacak ve ligde kalacaktır 
</HEADLINE>
<TEXT>

     Akçaabat Sebatspor Teknik Direktörü Sadi Tekelioğlu, Akçaabat Sebatspor'un daha iyi olacağını ve ligde kalacağını söyledi. 
     Tekelioğlu, 2-1 galibiyetleriyle sona eren Denizlispor maçının ardından yaptığı açıklamada, Süper Lig'de 13 hafta sonunda galibiyet elde ederek bu özlemlerine son verdiklerini belirterek, ''Denizlispor gibi güçlü bir takımı yenmemiz bize ileriye dönük olarak umut verdi'' dedi. 
     Karşılaşmanın ikinci yarısında olağanüstü bir mücadele ortaya koyduklarını ifade eden Tekelioğlu, ''Akçaabat Sebatspor daha iyi olacaktır ve ligde kalacaktır'' diye konuştu. 
     Denizlispor Teknik Direktörü Giray Bulak ise daha yukarıları yakalama şanslarını kaybettiklerini belirterek, ''Tempo ve pas yapmadığımız bir maçtı. Akçaabat Sebatsporlu futbolcular kendilerini ortaya koydular ve 3 puan aldılar. Bizim ayaklarımızı yere basmamız gerekir'' dedi. 
     
</TEXT>
</DOC>
