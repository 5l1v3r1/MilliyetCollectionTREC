<DOC>
<DOCNO> 271071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/magazin/mag00.html </URL>
<DATE> 2004/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın Aslan 'Vera Drake'in 
</HEADLINE>
<TEXT>


61. Venedik Film Festivali'nde ödüller sahiplerini buldu. Mark Leigh, en iyi film ödülünü kazandı 

Alin Taşçıyan 

61. Venedik Film Festivali'nde en iyi film ödülü olan "Altın Aslan"ı İngiliz yapımı "Vera Drake" adlı filmiyle Mike Leigh kazandı. İngiliz sinemasının önemli temsilcilerinden Leigh'in filmi, 1950'li yıllarda İngiltere'de zor durumda kalan kadınlara, yasadışı kürtaj uygulayan 'iyi niyetli' bir kadının öyküsünü anlatıyor. 

Tek başına favori gösterildi 
AİLESİNİN üzerine titreyen, herkese yardım eli uzatan ancak, yasadışı kürtajı tam da bilinçli olmadan icra eden Vera Drake'i canlandıran Imelda Staunton da en iyi kadın oyuncu seçildi. Venedik'te bu yıl tek bir favori gösterilmemekle birlikte, hemen herkesin, eleştirmenlerin sinemacıların ve izleyicinin üzerinde birleştiği tek film "Vera Drake"ti. 

2 ödüllü Bardem 
FESTİVALDE, jüri büyük ödülü, Alejandro Amenabar'ın "Mar Adentro" Denizden Uzak filmine, en iyi erkek oyuncu ödülü de bu filmdeki rolüyle Javier Bardem'e verildi. En iyi yönetmen ödülü de, "3 - iron" filmiyle Koreli Kim Ki - Duk'a giderken, "Marcello Mastroianni" ödülünü, İtalyan oyuncular Marco Luisi ve Tommaso Ramenghi kazandı. 


</TEXT>
</DOC>
