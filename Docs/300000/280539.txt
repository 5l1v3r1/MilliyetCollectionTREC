<DOC>
<DOCNO> 280539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/siyaset/siy01.html </URL>
<DATE> 2005/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk tankları kontrolde 
</HEADLINE>
<TEXT>


Daha önce Milliyet'in görüntülediği Kuzey Irak'taki Türk tankları, uluslararası haber ajanslarına konu oldu. AP'nin fotoğrafı, üste sıra dışı bir faaliyet olmadığını gösteriyor 

ANKARA Milliyet 


PKK KONGRA - GEL'e karşı etkili mücadele vermek ve sınırdan sızmaları önlemek amacıyla Türk askerince kullanılan Kuzey Irak'ın Bamerni kasabasındaki havalimanında, Türkiye'nin faaliyeti sürüyor. Türkiye'den Sikorsky ve Cobra helikopterlerinin zaman zaman iniş - kalkış yaptığı havalimanına, karadan ve havadan mühimmat ve asker sevkıyatı yapılıyor. Türkiye'ye 30 kilometre mesafedeki havalimanında konuşlanan tankçı ve özel harek t timleri, Suriye'den İran sınırına kadar yaklaşık 280 kilometrelik sınır şeridini kontrol ediyor. Daha önce muhabirimiz Namık Durukan'ın görüntülediği Kuzey Irak'taki Türk tankları, varlıklarıyla bir kez daha uluslararası haber ajanslarına konu oldu. AP muhabirinin, Türkiye sınırından Irak'a doğru yaklaşık 30 kilometre içerideki Bamerni'den dünyaya geçtiği fotoğraf, üste sıra dışı bir faaliyet olmadığını ortaya koydu. AP haberinde, Türk askerinin kontrol ettiği stratejik noktaların bulunduğu alanın da 120 kilometre genişliğinde olduğunu savundu. 


</TEXT>
</DOC>
