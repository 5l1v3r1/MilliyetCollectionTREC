<DOC>
<DOCNO> 295192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/soneko50.html </URL>
<DATE> 2004/12/06/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Değer Uluslararası Taşımacılık, Irak'a taşımalarını durdurdu... 
</HEADLINE>
<TEXT>

     Değer Uluslararası Taşımacılık ve Ticaret Limited Şirketi'nin Irak'a yaptığı tam taşımaları durdurduğu açıklandı. 
     Konuyla ilgili Değer Uluslararası Taşımacılık'tan yapılan yazılı açıklamada, şu anda Türkiye'den İskenderun-Dörtyol-Erzin ve Mersin'den yapılan tüm taşımalar Irak'a ihraç amacıyla petrol ve petrol ürünleriyle ilgili tüm yüklemelerin durdurulduğu bildirildi. 
     Açıklamada, söz konusu kararın alınmasına neden olan sebepler şöyle sıralandı 
     ''Şoförlerimize yapılan saldırıların artması ve yetkili makamlara defalarca bildirilmesine rağmen gereken önlemlerin alınmaması. 
     Saldırıya uğrayan ve bunun neticesinde hayatını kaybeden şoförlerimizin cenazelerinin Irak'taki yetkili makamlardan 3-5 bin dolar ödenmeden alınamaması. 
     Yaralanan şoförlerimizin durumları hakkında hiçbir bilgi verilmemesi ve Türkiye'ye getirilmesi için talepte bulunmamıza rağmen talebimizin olumlu sonuçlanmaması. 
     Konvoy halinde hareket eden araçlarımıza yapılan herhangi bir saldırıda Amerikan askerleri tarafından gereken güvenlik önlemlerinin alınmaması ve şoförlerimizi saldırının ortasında bırakıp kendi güvenliklerini temin etmeleri. 
     Fidye için kaçırılan şoförlerimiz ise ancak 20-30 bin dolar karşılığında serbest bırakılıyorlar. Bu durum Amerikalı yetkililer tarafından bilinmesine rağmen, durumun düzeltilmesine ilişkin hiçbir çaba sarf edilmemesi. 
     Saldırıya uğrayan, yakılan araçların ihracatçı firma tarafından hasarlarının kesinlikle karşılanmaması. 
     Ölen ve yaralanan şoförlerimizin ailelerine maddi ve manevi bir destek verilmemesi.'' 
     
</TEXT>
</DOC>
