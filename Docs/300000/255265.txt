<DOC>
<DOCNO> 255265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/magazin/yazdud.html </URL>
<DATE> 2004/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum'da canlı müzikte tek adres Higlios 13 
</HEADLINE>
<TEXT>


People Beach şöhretlerin gözdesi, Ortakent'te Tantra keyfi, Laila'da Bellaluga Balık, Hilton Veranda Grill, Kuruçeşme klasiği Zihni, huzurun ve lezzetin birleştiği Caretta Restaurant... 


Efendim, Bodrum o kadar hareketli ve canlı ki insan ister istemez ortama uyuyor. Geçen yıl olduğu gibi bu yıl da Bodrum'da Ali Sayar, Türkçe müzikte tek imza bence. O, artık markalaştı. Geçmiş yıllarda Han 13, geçen yıl Polo 13, bu yıl ise Higlios 13 ile Bodrum eğlence yaşamında canlı müzikte bir klasik oldu '13'. Bir kez gidebildim, çünkü canlı müzikten eskiden olduğu gibi tat alamıyorum. Ama gördüğüm kadarıyla bütün Bodrum oradaydı ve insanlar masaların, sandalyelerin üzerinde Serdar Ortaç'ın şarkılarıyla stres atıyordu. Yanımda sevgili Sedef Bozok, sırdaşım İsmail Akkaya, can dostum İzzet Çapa, Haftasonu Dergisi'nin Genel Yayın Yönetmeni güzel akadaşım Erdem Kırım vardı. Erdem de benim kafadan olduğu için kendini dışarıya zor attı. Aslında Serdar Ortaç'ın şarkıları da sahnesi de başarılı ama bana sadece Serdar'ın değil pek çok ismin canlı performansı ağır geliyor. Sezen Aksu ve Ajda Pekkan hariç. Higlios 13'te şu isimler vardı Asuman Hüsnü Güreli, Volkan Büyükhanlı ve kız arkadaşı Berrak Tüzümataç, Dilruba Sarıyer, Lara Kamhi, çiçeği burnunda sevgililer Tuba Ünsal ve Cem Cantaş, Varol-Erol Kaynar kardeşler, Yonca Evcimik, Oktay Kaynarca, Deniz Akel, Emre Kütük, Mehmet Mutlu, Pınar Altuğ ve sevgilisi Tony. Higlios 13'te 7-20 Temmuz tarihlerinde cuma, cumartesi ve pazar Kenan Doğulu, çarşamba günleri Serdar Ortaç çıkacak. 
20 Temmuz'dan eylülün ilk haftasına kadar ise iki şarkıcı günlerini değiştirecek. Türkçe müzik severler için Higlios 13, bence tek adres. Telefon numarası 0536 213 00 00. Ortakent'e gelmişken sevgili arkadaşlarım Nurdan-Gökhan Yüzbaşıoğlu'nun geçen yıl açtığı, keyifli bir yer olan Tantra'ya da uğradım. Buranın yemeklerini tatmak nedense bir türlü nasip olmadı. O nedenle Nurdan bana biraz kırgın ama Bodrum'a bir daha gidişimde ilk işim Tantra'da yemek yemek olacak. 25 dönümlük mandalina bahçesinde bulunan Tantra minimalist dekoru, Akdeniz ve İtalyan ağırlıklı mönüsüyle özellikle sosyetenin tercih ettiği adreslerin başında. Yemek süresince Amsterdam'dan gelen Junior ve geçen yıl Hollanda'nın en iyi çıkış yapan şarkıcısı seçilen Giovanca dönüşümlü olarak program yapıyorlar. Yemekten sonra da lounge ve cabanas bölümlerinde sürüyor gece. Erken saatlerde chill-out olan müzik saat 01.00'den itibaren hareketleniyor. Kulübün lounge bölümünde kocaman yataklara uzanıp içkinizi yudumlayabilir, ateş dansı yapan birbirinden güzel dansçılara eşlik edebilirsiniz. O gece sevgili Nurdan, Tantra'nın yeni projeleri arasında müzisyen Mercan Dede, Burhan Öcal ve Ozan Doğulu'nun canlı performansları olduğunu söyledi. Tantra'nın bir bölümünü de yazlık sinema haline getirdiklerini, yaz sezonunda haftanın iki günü vizyondakiler, diğer günler ise klasikler olmak üzere 'Late Night Movies' geceleri yer alacağını açıkladı. Tantra'nın telefon numarası 0252 358 64 53. 

Huzurlu ve keyifli bir yer Caretta 
Gelelim İstanbul turuma. Bazen sessizliği seviyorum. Huzur içinde yemek, sohbet etmek bana artık daha cazip gelmeye başladı. Bu konuda iddialı adreslerimden biri de sevgili doktorum Prof. Dr. Muzaffer Bayhan ve zarif eşi Leyla'nın, oğulları Alper'e açtığı Esentepe'deki Caretta. Hele bahçesi müthiş keyifli. Şef aşçıbaşı Nejat Çuhadar'ın yaptığı mönüde muhteşem şeyler var. Sorumlu Müdür Mehmet Uğurtopal, Serdar Çağlasın da başarılı. Fiyatlar aynı ayardaki restoranlara oranla iyi. Bir kişi, alkol hariç, tatlı dahil 40-50 milyon lira. Zeytinyağlı patates püresi yuvasında 
Fas usulü ıspanak sote, dömiglasse sos eşliğinde Caretta usulü bonfile, soya sosuyla sotelenmiş kıtır ekmek buketine yaslanmış yoğurt ve tereyağı sosu eşliğinde ızgara dana, kuzu etinden yapılan Caretta kebabı mükemmel. Tatlıda favorim ise, dondurmalı elma. Telefon numarası 0212 288 65 93. 

Ritz Carlton'da bir Asya barı 
Hafta sonu İstanbul'daydım. Bir arkadaşımla Ritz Carlton'ın içinde yer alan Güney Park'ta buluştuk. Hoş bir mekan. Yaz aylarında iyi iş yapar. 
Boğaz manzarası göz alıyor. Çatal-bıçak kullanmanıza gerek yok, güzelim lezzetleri bambu şiş ve kürdanlarla tadabiliyorsunuz. Gerçek Asya barbekülerini deneyebilirsiniz. 
Güney Park'ta vodka jello, renkli kristal bardaklarda sunulan şampanya kokteylleri, yenilebilir kokteyller ve frozen shot'lar da var. Bitmedi Gerçek Asya soslarıyla tatlandırılmış karides, ton balığı ve tavuk şişler, taze sebzelerle hazırlanmış Çin böreği ve krep dürümler, leziz karides krakerleriyle servis ediliyor. Muhteşem. Ananaslı sorbeyle sunulan egzotik meyve salatası, tarçınlı dondurma eşliğinde verilen kızarmış muz dilimleri, egzotik meyvelerle hazırlanmış şerbet harika. Değişik kaplarda sunulan özel ev yapımı dondurmalar ise beni uçurdu. The Ritz Carlton'ın telefon numarası 0212 334 44 44. 

Laila'nın içindeki şık balıkçı Bellaluga 
Laila açılalı bir ay olacak, ben bir kez gittim. Kankam Şefik Öztek haklı olarak bozuldu. Aslında Reina'ya da bir kez gittim. 20 yıldır tanıdığım sevgili Ziya Akkaş ve Hakan Erdemir'in birlikte işlettiği, Laila'nın içinde yer alan Bellaluga'ya gidip bir taşla iki kuş vurayım istedim. Ama olmadı, Şefik'in o gece fazla konuğu olduğu için sohbet edemedim. Kitabım 'Yaşanmış Şehir Hikayeleri -1'i basan Nokta Kitap'ın genç patronları Necati Güç, Engin Uğur 
ve menajerim Sayım Çınar yanımdaydı. Bellaluga Balık Restaurant'ta çok zengin bir mönü var. Ama ben levrek ızgara ve deniz mahsulleri salatasında karar kıldım. Engin ve Necati balık sevmedikleri için onlara Yazı Kebap'tan karışık et söyledim. Sayım zaten yemeyi sever, kalamar ızgara lakerda, deniz mahsulleri salatası ve çipura balık yedi. Üstüne de tatlıyı ihmal etmedi. 
Bu arada Ziya, mutfak şefi Bayram Aydın'ın hazırladığı özel yemekler arasında tuzda balık, paella olduğunu söyledi. Günün balıkları da trança, lagos, fangri ve melekopmuş. Ama beni en çok kabak ve ceviz tatlısı cezbetti. 
Ama ne yalan söyleyeyim, özel fırınlarında hazırladıkları ekmek çeşitleri de çok lezzetli. O gece bizim masaya salon şefleri Muzaffer Şahingöz ve yine çok eski tanıdığım olan Adem Batuk baktı. Bellaluga'nın telefon numarası 0212 259 13 85. 

Kuruçeşme'de bir klasik Zihni 
Efendim, geçtiğimiz akşam bir büyüğüm dertleşmek için sakin bir yer olan Hilton İstanbul Veranda Grill Bar'a çağırdı beni. Geleneksel Türk ve Akdeniz mutfağının birbirinden seçkin lezzetlerinin servis edildiği Veranda Grill Bar'da mönü yenilenmiş. Hilton İstanbul'un usta aşçılarının hazırladığı özel lezzetler arasında ızgara levrek, sıcak börek çeşitleri, yoğurtlu kebap, sepette gevrek deniz mahsülleri, marine edilmiş kuzu pirzola var. Telefon numarası 
0212 315 60 00. Tam 24 yıl önce kurulmasına rağmen bence Kuruçeşme'deki en iyi mekan h l Zihni. Yakın dostum olan, Arnavutköy'deki Living Emlak'ın güzel patroniçesi Derya Babacan'a uğradığım bir akşam üstü Zihni'ye gittim. Çok değişmiş. Eskisine göre daha renkli ve rahat. Oturma bölümlerinin de sayısı artmış. Bir de yere uzunca bir platform konulmuş, bu sayede yüksekte durup Boğaz manzarasını rahatça seyrediyorsunuz. Servis de yenilenmiş. Yeni konseptin adı, Orient Express. Tuvalet koridoruna yönelince girişte adeta bir galeri ile karşılaşıyorsunuz. Burası genç sanatçıların çağdaş ikonaları ile dolu, 
çok da etkileyici. Eskiden karanlık olan koridor şimdi ışıl ışıl. Bu yıl ölen Helmut Newton'ın ışıklı fotoğrafları aydınlatıyor ortalığı. Zihni'nin ustalara saygı göstermesi çok hoş. Bence bu sezona iyi bir başlangıç yapmış Zihni. Barda ise müthiş bir değişiklik var. Duvardaki aynalar Boğaz manzarasını aynen içeri taşımış. İçkinizi keyifle yudumlarken Orient Express trafiği başlıyor. Yani Zihni kendi elleriyle yemekler yaparak tepsiler hazırlıyor. Fikir, Paris-İstanbul istikametinde gidip gelen ünlü tren Orient Express'ten. Yemekler, trenin uğradığı Viyana, Belgrad, Sofya 
gibi şehirlere özgü küçük porsiyonlarda hazırlanıyor ve tepsiyle servis ediliyor. 
Bu servisin sadece bar için geçerli olduğunu hatırlatayım. Zihni'ye bir daha gideceğim. Evet bugünlük de bu kadar. Sevinçleriniz okyanuslar, üzüntüleriniz 
ise kum tanesi kadar olsun. Hoş kalın. 

Türkbükü'nde People Beach 
Geleceğim gün kahvaltıyı, kaldığım İber Oteli'nde değil, can dostum İzzet Çapa ve kavalyem Ali Sayar'ın sahip olduğu Göltürkbükü'nün en popüler beach'i olan People'da yaptım. Zaten 'kraliçe' Rose Kar öylesine lezzetli börekler, kekler yapıyor ki insanı cezbediyor. O gün saat ilerlediği için klasik kahvaltı yerine özel tatlarından olan fındık lahmacunları, sebzeli peynirli sıcak sandviçleri tercih ettim. İsmoş bir çırpıda dört lahmacunu götürdü. People'ın beach mönüsünde çok çeşit var, fiyatlar da ehven. Klasik ev kahvaltısının fiyatı, kişi başı 20 milyon lira. Öğlenleri ise Thai köfteli Sezar salatası, pizzalar, dürümler, burgerler, İskender kebap, salata ve içecek dahil kişi başı 15-20 milyon liraya çıkarsınız. Üstelik çok renkli isimleri de burada görebilirsiniz. Benim olduğum gün Pınar Altuğ, Leyla-Vedat Mardin, Göksel Sunter, Eylül Deniz, Sabi Totah ve sevgilisi Sevcan, Dilruba Sarıyer, Canan Yaka, Ergin Tanca, Demet Şener, İbrahim Kutlay vardı. Demet ve İbo ile kaynattık biraz. Biliyorsunuz, İbo'nun Bodrum'da basket okulu var. Hafta içi geleceğin basketçilerini yetiştiriyor, hafta sonu ise tatil yapıyorlar. People'ın telefon numarası 0252 377 51 34. 




</TEXT>
</DOC>
