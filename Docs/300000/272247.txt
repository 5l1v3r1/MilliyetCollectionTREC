<DOC>
<DOCNO> 272247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/yazar/pulur.html </URL>
<DATE> 2004/09/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Değişen AKP iki arada kaldı... 
</HEADLINE>
<TEXT>


AVRUPALILAR, herhalde bugünlerde "takiyye" sözcüğünün ne anlama geldiğini anlamaya çalışıyorlardır. Durup dururken çıkarılan "zina davası" onları şaşkına çevirdi... 
Hani AKP değişmişti 
Avrupa'da, halkının büyük çoğunluğu Müslüman bir ülke ancak böyle olurdu. 
Ne istemişlerse AKP'den almışlardı... 

OYSA bizim gibi düşünenler "takiyye"nin ne olduğunu biliyor ve yazıyorduk, "takiyye" düşündüğünün tersini söylemek, inancını saklamaktı. 
Bakalım Avrupalı da "takiyye"ne anlama geldiğini anlayabilecek mi 
Onlar da alasını bilirler ya 

BİZ, başta Tayyip Erdoğan, diğer AKP'lilerin geçmişte söylediklerini yazdıkça, kasette saklı konuşmalarını hatırlattıkça, bunların "takiyye" yaptıklarına inanmayan ya da inanmak istemeyenler "Artık değiştiler " diyorlardı. 
Peki, hadi eskiyi, maziyi, buzdolabına koyup donduralım, "Değiştim " diye Tayyip Erdoğan'ın nasıl değiştiğine bir bakalım, neler söylemiş, hem de Başbakan'ken... 
Parası olmadığını söyleyen adama 
"Yastığın altında mutlaka vardır " 
Maaşının düşüklüğünden yakınan memura 
"İş bulmuşsun, daha ne istiyorsun, ona şükret " 
Sokağa dökülürüz diyen memur kuruluşlarına 
"Dökülürse, dökülsün " 
AKP'ye güvenmediklerini söyleyen bir öğrenciye 
"Sicilleri lekeli " 
Hoşuna gitmeyen soru soran gazeteciye 
"Edepsizlik ediyorsun, edepsiz, hadi oradan " 

ÜRÜNÜNÜ tarladan kaldıramadığını söyleyen çiftçiye 
"Tarladaki ekini toprağın altından ben mi çıkarayım " 
Irak'a asker gönderilmesini öngören tezkereyi eleştirenlere 
"Biz meşru diyorsak, meşrudur " 

YARGITAY Başkanı Eraslan Özkaya'nın 2003 adalet yılı açış konuşmasında "Ne pahasına olursa olsun, sınırsız din ve vicdan özgürlüğü isteyenlerle, İslami devlet kurma heveslilerinin aynı amaçta birleştikleri kuşkusuzdur" demesi üzerine 
"Çirkin ve olumsuz " 
İş isteyenlere 
"Bizim size iş bulacağız diye bir taahhüdümüz yok " 
Zam isteyenlere 
"Aklınızı başınıza alın, bu maaşla çalışacak milyonlarca işsiz var " 
Bedelli askerlik isteyenlere 
"Dilekçe verin, devlete baskı yapın, parayı sayıp askerlikten kurtulun " 

İŞTE, değişti denilen Tayyip Erdoğan'ın değişim sürecinden birkaç örnek... 
Nevzat Bölügiray "AKP Değişiyor mu " kitabında bunları ve daha benzer başka sözleri toplayıp bir araya getirmiş... Tekin Yayınevi 

AKP her fırsatta kendi bildiğini tek başına dayatmak istiyor ve deniyor. 
Önce YÖK ve imam hatip okulları, şimdi de zina... 
Bunu da beceremezse... 
Görünen o ki beceremeyecek... 
Avrupa fena bastırdı. 
Şimdilik suskun ve sabırlı duran tabanının bir kesiminden tepki ve eylem gelebilir. 
Şanlıurfa'da başörtülü kızların "Haydi kızlar okula" sloganının altına ekledikleri "Atılmak için" pankartı çok ilgi çekiciydi, polis engellediğine göre demek Başbakan rahatsız olmuştu... 

AKP iki arada kalmanın sıkıntılarını yaşıyor. 
Bir yanda laik, demokratik, hukukun üstünlüğüne dayalı Türkiye Cumhuriyeti'nin temel ilkelerine uymak zorunluluğu, diğer yanda Milli Görüşçü çekirdek tabanın İslamcı beklentilerinin yerine getirilmesi zorunluluğu... 
Nevzat Bölügiray'ın bu görüşü ve tespiti doğru değil mi 



</TEXT>
</DOC>
