<DOC>
<DOCNO> 264868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/guncel/gun10.html </URL>
<DATE> 2004/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yüzde 70 tutuklanır' 
</HEADLINE>
<TEXT>


Eraslan Özkaya, oran vermiş 

ANKARA Milliyet 

Yargıtay Başkanı Eraslan Özkaya'nın, organize suç örgütü lideri Alaattin Çakıcı'nın Yargıtay'daki dosyasının karara bağlandığı günlerde, müteahhit Hakkı Süha Şen'e, "Artık yüzde 70 tutuklanır" dediği ortaya çıktı. 
İstanbul Başsavcılığı'nın soruşturma dosyasından sızan bilgilere göre, Çakıcı'nın dosyasına ilişkin sürekli olarak telefonla aranan Özkaya, davanın sonuçlandığı günlerde de Şen'le bir görüşme yaptı. Davanın Çakıcı aleyhine sonuçlandığını öğrenen Şen, Yargıtay Başkanı'na, "Bu durumda ne olur " sorusunu yöneltti. Özkaya, bu soruya, "Yüzde 70 tutuklanır" yanıtını verdi. 

'Bir şey yapamam' 
Özkaya, Şen'in, dosyanın Yargıtay Başsavcılığı'na gönderilmesinden sonra Çakıcı lehine sonuçlandırılması imk nı bulunup bulunmadığı sorusunu da yanıtladı. Özkaya'nın, buna karşılık da "Bu aşamada bir şey yapamam" dediği bildirildi. Yargıtay'da yürütülen bu kulis faaliyetlerine rağmen dosyanın Çakıcı aleyhine sonuçlanması, organize suç örgütü liderinin kaçış planını uygulamaya koymasına neden oldu. 


</TEXT>
</DOC>
