<DOC>
<DOCNO> 265955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sondun42.html </URL>
<DATE> 2004/08/24/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
İşkence davası... Sanık askerlerden biri suçunu itiraf etti... 
</HEADLINE>
<TEXT>

     Almanya'nın Mannheim kentindeki bir Amerikan üssünde, Iraklı tutuklulara işkence ve kötü muamele yapmaktan yargılanan Amerikalı askerlerden Ivan Frederick suçunu itiraf etti. 
     Frederick'in avukatı Gary Meyers, üste süren davanın son duruşmasında, sanığın Iraklı tutuklulara karşı tutumuyla yasaları ihlal ettiğini kabul ettiğini ve davranışlarının sorumluluğunu üstlendiğini bildirdi. 
     Meyers, Frederick'in, işkence yapan diğer arkadaşlarının da davranışlarının sorumluluğunu üstlenmelerini ümit ettiğini söyledi. 
     Iraklı tutuklulara işkence ettiği gerekçesi ile daha önce Mayıs ayında bir Amerikan askeri 1 yıl hapis cezasına çarptırılmıştı. 
     Irak'taki Ebu Garib cezaevindeki işkence iddialarıyla ilgili olarak 7 asker yargılanıyor. 
     
</TEXT>
</DOC>
