<DOC>
<DOCNO> 288443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/dunya/adun.html </URL>
<DATE> 2004/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ebu Ammar son kez omuzlarda 
</HEADLINE>
<TEXT>


Ramallah'ta Arafat'ın kararg hında toplanan on binlerce kişi, Filistin liderini gözyaşları ve sloganlarla uğurladı. Çıkan izdihamda, havaya açılan ateş sonucu onlarca kişi yaralandı 

BURÇUN İMİR Ramallah DHA 


Filistin'in efsanevi lideri Yaser Arafat, Ramallah'taki Mukata Kararg hı'na, Ramazan'ın son cuma günü, on binlerce Filistinlinin sloganları, gözyaşları ve izdihamı eşliğinde defnedildi. Mısır'dan 3 helikopter eşliğinde Ramallah'a nakledilen naaş, on binlerce Filistinli tarafından, "Yaser Yaser, hoş geldin Ebu Ammar", "Canımız kanımız seninle Ebu Ammar" sloganlarıyla karşılandı. 
Ellerinde Arafat posterleriyle slogan atıp gözyaşı döken on binlerce kişi, helikopterin indiği alana akın ederken, Arafat'ın tabutu helikopterden yarım saat boyunca indirilemedi. Mukata Kararg hı içine kimsenin alınmaması ve defin töreninin 16.00'da başlaması gerekirken, görevlendirilen 3 bin güvenlik görevlisinin zaptedemediği kitle de kararg ha girdi. Arafat'ın danışmanı Tayyip Abdürrahim kalabalığa megafonla itidal çağrısı yaparken, daha sonra helikopterden indirilip omuzlara alınan tabut, kalabalığın arasından güçlükle taşınabildi. 

3 çam ağacının gölgesinde 
Tabut, kararg h önünde kısa bir süre bekletildikten sonra yaklaşık 100 metre ötedeki 3 çam ağacının altına taşındı ve Arafat'ın naaşı burada taş ve mermerden hazırlanan lahite defnedildi. Filistin Yönetimi, Arafat'ın vasiyeti uyarınca Kudüs'e nakledilebilmesi için taş bir lahite gömüleceğini açıklamıştı. 
Onlarca kişi izdiham, en az 3 kişi de güvenlik güçleriyle silahlı militanların havaya açtığı ateş sonucu yaralanırken, meydanda Filistin bayraklarının yanı sıra HAMAS, İslami Cihad ve El Aksa Şehitleri Tugayı bayraklarının yoğunluğu dikkat çekti. 200 kadar sağlık görevlisi de Arafat'ın defin törenine kendini kaptırınca izdihamdan yaralananlar kentteki hastanelere taşındı. Törende Türkiye'yi, Türkiye - Filistin Parlamento Dostluk Grubu Başkanı AKP Manisa Milletvekili Hüseyin Tanrıverdi başkanlığındaki 3 kişilik heyet temsil etti. 
Defin töreninde bir provokasyondan korkulurken kararg hın birkaç kilometre yakınında bomba yüklü aracın infilak ettiği haberi heyecan yarattı. Nedeni açıklanmayan bu patlamada 2 kişinin öldüğü belirtildi. 

Süha Arafat yoktu 
Arafat'ın eşi Süha Arafat'ın Kahire'deki törenin ardından Paris'e döndüğü belirtilirken, İsrail basını Süha Arafat'ın helikopterin içinde beklemiş olabileceğini öne sürdü. İsrail yönetimi ise Kahire'ye de Ramallah'a da temsilci göndermedi. 
En yüksek alarm düzeyine geçirilen İsrail ordusu Batı Şeria'yı tam bir abluka altına alırken, cenazeye katılmalarına imk n tanınmayan Gazzeliler, kendi sembolik cenaze törenlerini düzenledi. İkinci İntifada'nın simgesi konumundaki Gazze sokaklarına dökülen binlerce Filistinli, cenazeyi kurulan dev ekrandan izlemekle yetindi. 
İsrail, Harem-ül Şerif'teki cuma namazına 45 yaş altı Filistinlilerin girmesine yine izin vermedi. Namaza katılmak isteyen yüzlerce Filistinliyle İsrail askerleri arasında arbede yaşandı. 


</TEXT>
</DOC>
