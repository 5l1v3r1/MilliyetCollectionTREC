<DOC>
<DOCNO> 264373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sondun39.html </URL>
<DATE> 2004/08/18/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Sudanlı bir tanık Mutasaddık'ın fanatik dinci olmadığını söyledi 
</HEADLINE>
<TEXT>

     Hamburg Eyalet Yüksek Mahkemesi'nde terör zanlısı Münir El Mutasaddık hakkında devam eden davada ifade veren Sudanlı bir tanık, Mutasaddık'ın fanatik bir dinci olmadığını söyledi. 
     ABD'deki 11 Eylül saldırılarını düzenleyen teröristleri desteklediği gerekçesiyle yargılanan Mutasaddık'ın eski bir komşusu olan Sudanlı tanık, Mutasaddık'ın saldırıları düzenleyen Mısırlı Muhammed Atta'nın yakın çevresine dahil olduğunu ve tüm grup üyeleri gibi Amerika ve Yahudi karşıtı görüşler dile getirdiğini, ancak ılımlı olduğu için bu kadar çok insanın öldürülmesini kabul edemeyeceğini öne sürdü. 
     Mutasaddık, Hamburg Eyalet Yüksek Mahkemesi tarafından 2003 yılının Şubat ayında 15 yıl hapis cezasına çarptırılmış, ancak Amerikan makamlarının bazı tanık ifadelerini mahkemeye vermemesi üzerine bu karar Mart ayında Federal Yargıtay tarafından kaldırılmış ve davaya yeniden bakılması karara bağlanmıştı. 
     Hamburg Eyalet Yüksek Mahkemesi, hakkında somut bir delil bulunmadığı gerekçesiyle Mutasaddık'ı şartlı serbest bırakmıştı. 
     
</TEXT>
</DOC>
