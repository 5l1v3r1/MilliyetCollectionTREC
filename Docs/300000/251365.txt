<DOC>
<DOCNO> 251365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/yasam/yas01.html </URL>
<DATE> 2004/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmet Kaya dinledi 'başı bela'ya girdi .. 
</HEADLINE>
<TEXT>


Ahmet Kaya'nın 'Başım Belada' kasedini dinlediği için iki polis tarafından dövüldüğünü iddia eden İbrahim Sil, 100 milyarlık tazminat davası açıyor 

BAHRİ KARATAŞ İzmir DHA 

Aydın'ın Kuşadası ilçesinde bir büfede çalışan İbrahim Sil, işyerinde Ahmet Kaya'nın 'Başım Belada' adlı kasedini dinlediği için iki polis memuru tarafından dövüldüğünü, el telsiziyle yüzüne vurularak çene kemiğinin kırıldığını iddia etti. Adli Tıp Kurumu'ndan 20 günlük 'iş göremez' raporu alan Sil, iki polis hakkında suç duyurusunda bulundu. 
İddiaya göre olay geçen perşembe 05.00 sıralarında İnönü Bulvarı'ndaki Safiye Toydemir'e ait Efes Büfe'de meydana geldi. Beş yıldır aynı işyerinde çalışan Sil 22 , Kaya'nın şarkılarını dinlediği gerekçesiyle iki sivil polisten dayak yediğini öne sürdü. Can güvenliği olmadığı gerekçesiyle İzmir'e gelen Sil, Kuşadası Cumhuriyet Savcılığı'na gönderilmek üzere İzmir Cumhuriyet Savcılığı'na dilekçe verdi. Polislerin "müessir fiil, şartlı tehdit" suçunu işlediğini iddia eden Sil, dilekçesinde şunları kaydetti 

'Beni tehdit ettiler' 
"Sabaha karşı kasedi dinlerken, telsizli, sivil giyimli iki kişi geldi. Müziği kapatmamı istediler. İsmi Murat olan polis, kasedi zorla almak istedi. Kasedin emanet olduğunu, veremeyeceğimi söyledim. Bunun üzerine telsizle yüzüme vurmaya başladı. Dişim kırıldı. Yere düşünce diğer polis de yumruk attı. Zorla karakola götürdüler. Şik yetçi olmamamı istediler. Kendilerini şik yet edeceğimi söyledim. Bunun üzerine 'İşyerini kapatırız, çalıştırmayız' gibi laflar söylediler. Ben de şik yetçi olmayacağımı söyledim. Çenemin iki tarafıyla dişlerim kırık." 
Sil'in avukatı Avukat Fuat Aldemir de "100 milyar liralık tazminat davası açacağız" dedi. Kuşadası Emniyet Müdürlüğü yetkilileriyse kendilerine henüz şik yet gelmediğini söyledi. 

Başım Belada 

Bugün düşünemeyeceğin kadar başım belada 
Köşe başları tutulmuş üstelik yağmur yağmada 
iler tutar yanı yok 
Fişlenmişim adım eşkalim bilinmekte 
üstelik göğsümde yani tam şuramda 
Kirli sakalıyla bir eşkiya gezinmekte 
Başım belada 
Adamın biri vurulmuş sokakta 
Cebinde adresim bulunmuş 
Başım belada 
Tabancamı unutmuşum helada 
Nerden baksan tutarsızlık 
Nerden baksan ahmakça 
Sevdim inanamayacağın kadar seni esmer kız 
Kirpiklerimde çırpınan şu tuzlu gözyaşımda 
ihanetin adı yok 
Neylersin ki çember daralmakta 
şimdilik hoşçakal yaban çiçeğim 
Yasal mermisiyle bir komser yaklaşmakta. 
Söz Yusuf Hayaloğlu Müzik Ahmet Kaya 


</TEXT>
</DOC>
