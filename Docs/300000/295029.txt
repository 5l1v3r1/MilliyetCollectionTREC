<DOC>
<DOCNO> 295029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/dunya/axdun01.html </URL>
<DATE> 2004/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk mü, Humeyni mi 
</HEADLINE>
<TEXT>


SEMA EMİROĞLU New York 


Amerikan New York Times gazetesi, Yeni Muhafazak rlar'ın Irak'ta Türkiye gibi laik bir demokrasi kurulmasını istediğini, ama bunun başarısız olması halinde, Müslüman ülkelerde aşırı dinciliğin güçleneceği uyarısında bulundu. Gazete, "Irak'ta tercih gerçekten de Atatürk ile Humeyni arasında mı " diye sordu. Gazete, "İslamcı demokrasinin belki de bildiğimiz Avrupa modeline en yakını Türkiye. Teokrasi olmaksızın gevşek biçimde dinsel değerlere dayanıyor. Ama Türk demokrasisine bile pek çok Avrupalı tarafından güvenilmiyor" ifadesini kullandı. Yazıda, bu sorunun yanıtının, Irak'ın geleceğini belirleyeceği vurgulandı. Yazıda, "Atatürk döneminde, Türkiye'de modernliği getirmek için dinsel otorite zorla politikanın dışına çıkarıldı. Kadınların peçeleri çıkarıldı, İslamcı okullar kapatıldı, fes giymek bile yasa dışı sayıldı" denildikten sonra ancak bu laikleştirme çabasından sonra ortaya çıkan şeyin, demokrasi değil, "militarizm, mutlak monarşi, faşizm ya da Stalinizmin varyantları" olduğu iddia edildi. Gazete, yine de ABD yönetiminin Atatürk çizgisinde güçlü bir laik liderin, Irak için en iyi seçenek olduğunu düşündüğünü bildirdi. 




</TEXT>
</DOC>
