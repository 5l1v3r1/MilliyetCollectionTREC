<DOC>
<DOCNO> 274443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/spor/aspo.html </URL>
<DATE> 2004/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şimdi daha kolay' 
</HEADLINE>
<TEXT>


Manchester United'ın 40 yıllık yenilmezlik unvanına son veren Elvir Boliç, Fenerbahçe'nin o günlere oranla çok daha güçlü olduğunu söyledi, "En kötü berabere kalırlar" dedi 

İLHAN GÜLER 


'Unutmak mümkün değil' 
1996 - 1997 sezonunda adını Manchester kahramanı olarak tarihe yazdıran Fenerbahçe'nin eski yıldızı Elvir Boliç, İngiliz ekibinin evinde Avrupa Kupaları'ndaki 40 yıllık yenilmezlik unvanına son veren golü unutamadığını söyledi. Futbol hayatının en başarılı günlerini Sarı - Lacivertli takımda geçirdiğini kaydeden Boşnak yıldız, "İnsanlar h l o gurur verici golümü konuşuyor. O gece giydiğim formanın bende kalmasını isterdim. Ancak başkan Ali Şen'i kıramayıp ona hediye etmiştim" ifadelerini kullandı. 

'Gruptan rahat çıkarlar' 
ŞAMPİYONLAR Ligi'nde salı günü oynanacak maçı da değerlendiren Boliç, "O döneme göre şimdi daha güçlü bir kadroları var. Ayrıca yıldız futbolcuları da çok. Ligde ve Avrupa'da alınan başarılı sonuçlar takımın moralini bir hayli yükseltti. Fenerbahçe'nin Manchester karşısında en kötü berabere kalacağını düşünüyorum" dedi. Sarı - Lacivertli takımın gruptan çıkma şansının çok yüksek olduğuna değinen Boşnak oyuncu, "Süper Lig'de de şampiyonluğun en güçlü adayı yine Fenerbahçe'dir" diye konuştu. 


</TEXT>
</DOC>
