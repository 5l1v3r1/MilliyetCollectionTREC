<DOC>
<DOCNO> 253960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sonyas18.html </URL>
<DATE> 2004/07/08/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Fransa'da araçlar, gündüz de farlarını yakacak 
</HEADLINE>
<TEXT>

     Fransa'da trafikte araçların gündüz de farlarını yakmaları konusunda yeni bir uygulamaya geçilecek. 
     Başbakan Jean-Pierre Raffarin, yol güvenliğinin artırılması için deneme amacıyla 30 Ekim-27 Mart arasında trafikteki motorlu araç sürücülerinden, gündüz farlarını yakmalarının isteneceğini söyledi. 
     Bu uygulamanın başarılı olması halinde, gündüz far kullanımı sürekli hale getirilecek. 
     Trafikte getirilecek yeni uygulamalar çerçevesinde, ''0 tolerans'' ilkesiyle toplu taşıma araç şoförlerinin hiçbir şekilde alkollü trafiğe çıkmalarına izin verilmeyecek ve buna uymayanlara ağır cezalar kesilecek. 
     Raffarin, hükümetinin hedefinin trafik kazalarındaki ölüm sayısının yılda 5 binin altına çekmek olduğunu söyledi. 
     Fransa, trafik kazalarında ölen ve yaralananların sayısı bakımından AB ülkelerinde ilk sırada yer alıyor. 
     
</TEXT>
</DOC>
