<DOC>
<DOCNO> 276667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/guncel/gun07.html </URL>
<DATE> 2004/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'da alacaklı saldırısı 
</HEADLINE>
<TEXT>



Tutuklu ve hükümlü ailelerinin Diyarbakır Belediyesi Mehmet Akif Ersoy Tiyatro Salonu'nda düzenlediği toplantıya katılmak üzere gelen gruba, dış kapıda Fahri Yüce silahla ateş açtı. Kurşunlardan 4 kişi yaralandı. Vatandaşların yakaladığı Yüce de boğuşma sırasında silahla yaralandı. Görgü tanıkları, "Gelenler içeri alınırken ateş açıldı. Kaçmaya çalışan kişiyi arkadaşlarımız yakaladı. Diğer ateş açanla, ellerinde aşağı doğru çevrilmiş uzun namlulu silah bulunan 2 kişi kaçtı" dedi. Hastaneye kaldırılan yaralıların sağlık durumlarının iyi olduğu bildirildi. Valilikten yapılan açıklamada, "Yüce, yaralananlar arasında bulunan Celalettin Delibaş'tan alacağı olduğu için ateş ettiğini beyan etti" denildi. Yüce'ye silahla karşılık veren kişiye ise henüz ulaşılmadığı da kaydedildi. 





</TEXT>
</DOC>
