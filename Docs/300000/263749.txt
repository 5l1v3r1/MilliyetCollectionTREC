<DOC>
<DOCNO> 263749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/son/sondun01.html </URL>
<DATE> 2004/08/16/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
THY uçağı, bomba ihbarı nedeniyle Budapeşte'ye acil iniş yaptı 
</HEADLINE>
<TEXT>

     Türk havayollarının İstanbul-Frankfurt seferini yapan yolcu uçağının, bomba ihbarı üzerine Macaristan'ın başkenti Budapeşte'ye acil iniş yaptığı bildirildi. 
     Macar ve Türk yetkililer, TK 1597 sefer sayılı uçağın, İstanbul'dan Frankfurt'a giderken bomba ihbarı üzerine Budapeşte Feri Hegy 2 B havalimanına tsi 10.15'te indiğini belirttiler. 
     Macaristan'ın başkenti Budapeşte'ye bomba ihbarı üzerine acil iniş yapan Türk havayolları uçağında yapılan aramada herhangi bir patlayıcı maddeye rastlanmadı. 
     Yolcular, 5'erli gruplar halinde uçağa alınmaya başlandı. Uçak TSİ yaklaşık 02.30'da havalanacak. 
     Almanya'nın Lufthansa havayollarına ait bir yolcu uçağı, Frankfurt'a gitmek üzere İstanbul'dan kalktıktan kısa bir süre sonra bomba alarmının verilmesi üzerine Budapeşte havaalanına acil iniş yapmıştı. Uçakta yapılan aramada patlayıcı madde bulunamamıştı. 

     
</TEXT>
</DOC>
