<DOC>
<DOCNO> 264815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/sontur38.html </URL>
<DATE> 2004/08/19/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Mağdurlar direnince kapkaççıların eli boş kaldı 
</HEADLINE>
<TEXT>

     İzmir'in Yenişehir Semti'nde, 2 kapkaççı, cep telefonunu almak istediği kişinin direnmesi ve kendileriyle boğuşması üzerine, cep telefonunu alamadan kaçmak zorunda kaldı. 
     Alınan bilgiye göre, Eşrefpaşa Belediye Hastanesi'nde baş şoför olarak görev yapan Hasan Ali İşkavak 45 , Gaziler Caddesi'nde yürüdüğü sırada, 2 kapkaççı yanına yaklaşarak cep telefonunu almak istedi. Cep telefonunu vermeyen İşkavak, yakaladığı kapkaççıyla boğuşmaya başladı. İşkavak'ın elinden kurtulan kapkaççılar, sokak arasına girerek izlerini kaybettirdi. 
     Boğuşma sırasında pantolonu yırtılan ve polis çağıran İşkavak, şikayetçi olmadı. 
     
     HIRSIZ VE KAPKAÇÇI YAKALANDI 
     Karşıyaka Yalı Caddesi'nde, Celal B. 20 hırsızlık amacıyla balkon kapısını zorlayarak girdiği evde, uyanan ev sahibi Yılmaz Gül tarafından yakalandı. Eve çağırılan polislere teslim edilen Celal B'nin üzerinde 1 çakı ele geçirildi. 
     Anafartalar Semti Fevzipaşa Bulvarı'nda G.Ö. 9 yolda yürüyen Cemile Dolaykaya'nın omuz çantasından cep telefonunu alarak kaçmak istedi. Dolaykaya'nın yanında bulunan Mazhar Şimşek, G.Ö'yü yakalayarak, olay yerine gelen polislere teslim etti. 
     Olaylarla ilgili soruşturmaların sürdüğü bildirildi. 
     
</TEXT>
</DOC>
