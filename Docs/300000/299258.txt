<DOC>
<DOCNO> 299258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sontur22.html </URL>
<DATE> 2004/12/20/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Tiner dökülen soba alev aldı 9 yaralı 
</HEADLINE>
<TEXT>

     Bodrum'da odun sobasını tutuşturmak için tiner dökülmesi nedeniyle 9 kişi yaralandı. 
     Alınan bilgiye göre, Turgutreis Sanayi Çarşısı'nda bir doğrama atölyesinin ikinci katındaki koğuşta, işçiler Hüseyin Kemer 23 ve Bayram Kaya 24 , sobayı tutuşturmak için odunların üzerine tiner döktü. Soba bir anda alev alınca söz konusu işçilerin üzerindeki elbiseler ve koğuştaki eşyalar tutuştu. 
     Koğuşta bulunan diğer 7 işçi de Kaya ile Kemer'e yardım etmek isterken hafif şekilde yaralandı. 
     Kısa sürede olay yerine gelen itfaiye ekibi, koğuştaki yangını büyümeden söndürdü. 
     Bodrum Universal Hastanesi'nde tedavi altına alınan Hüseyin Kemer ile Bayram Kaya'nın vücudunda 2. derecede yanıklar bulunduğu bildirildi. 
     Bodrum Devlet Hastanesi'ne kaldırılan diğer işçiler Recep Eroğlu, Emrah Özdemir, Yücel Kaya, Erdoğan Çelik, Mustafa Kemer, Arif Yılmaz Kaya ve Raşit Karademir'in sağlık durumlarının iyi olduğu öğrenildi. 
     
</TEXT>
</DOC>
