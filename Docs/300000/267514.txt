<DOC>
<DOCNO> 267514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/yazar/temelkuran.html </URL>
<DATE> 2004/08/30/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Gösteri elemanı olarak Türk halkı 
</HEADLINE>
<TEXT>
Ben varmam inekliye 
Orta sınıf için düzenlenen "halk gösterisinin" enteresanlık harcı olarak var halk. Basın ona ilgisini artık lütfediyor. O da iyi bir perende atmak koşuluyla 

Ankara'nın suni şelaleli, çay demliği heykelli, velhasıl "dizaynı" büyük Türk Melih Gökçek'e ait mahallelerinden geçilir İstanbul yolundan merkeze giderken. Tam o sırada radyo, uzun süreden sonra ilk kez TRT'den başka sesler vermeye başlar. 
- Hayırlı günler. 
- Hayırlı günler hocam. Hocam ben sizin sohbetlerinize katıldım. Kitaplarınızı da aldım. Ancak annemle babam dinle ilgilenmek istemiyorlar, ne yapabilirim 
- Onlarla sevginin diliyle konuşacaksınız. Peygamber efendimizin... 
Programdaki "İnanç Dünyası" aromalı konuşmadan anlıyoruz ki Ankara'da AKP'li belediyeler "sohbetler" düzenliyor. Programda geçen hafta yapılan ve başlığı muhtemelen "İslam'da Çocuk Terbiyesi" olan sohbetten bahsediliyor. 
- Hocam, ben bu konularda yoğunlaşmak istiyorum. Çocuğumu peygamber efendimizin uygun bulduğu şekilde yetiştirmek istiyorum. Ama sohbetlerinize gelmek için kocamdan izin alamıyorum. Ne yapabilirim 
Programdaki "Sordum Sarı Çiçeğe" ritmi, dinleyici ve flörtçü "hanımın" hocayla "yakınlaşmak, yoğunlaşmak" istediğini ısrarla belirterek hocayı tedirgin etmesi, ardından da yayına giren oynak türküyle dağılıyor 
"Ben varmam inekliye Yoğurdu sinekliye Allah nasip eylesin Omuzu tüfekliye..." 
Halkımız görünmeyen yerlerde, gösterilenden çok daha başka türlü yaşıyor. Kendi kendine bir hayat bilgisi kitabı yazılıyor kenar mahallelerde. 

Medya için "enteresan" halk Akşam gazetesinin reklamlarında, büyük gazetelerin "Cilalı İbo marka" köşe yazarları ile dalga geçiliyor. Köşe yazarı kadın suşi'den yiyor, köşe yazarı adam sokağın tozu girmesin diye camı kapıyor. Gazete diyor ki, "Bizim köşe yazarımız böyle değil. O, sizin içinizde " 
Zaten içinde olunması gereken "halka", böyle bir yakınlık "fark" olarak satılmaya çalışıyor bugünlerde. "Biz, sizi biliyoruz, sizinle ilgileniyoruz" cümlesi kuruluyor mümkünse. Hürriyet gazetesi misal, son günlerde bir proje başlattı Anlatsam roman olur Bizatihi halkımızın anlattığı "enteresan" hik yeleri yazacaklar gazetede. Çok enteresan hayat hik yeleri ile çıkabilirsiniz ekrana Gösterilmek için hakikaten acayip bir şey anlatmalısınız. Yoksa halkımız, kusura bakmayın, siz gazetede televizyonda bahsi geçecek kadar enteresan değilsiniz 
Kalabalıklar için çalışan basın - yayın organları artık ancak lütfediyor ilgisini halka. Ama iyi bir perende atmak koşuluyla 

Orta sınıf için hoş bir halk Medyanın özel gösterimleri için "kullan - at" bir halk dizaynı yapılıyor böylece. Şapkadan tavşan çıkaran bir halk bu. Böyle bir gösterinin asıl gerekçesi ise aslında tüketim yapacak kadar parası olan orta sınıfı "eğlendirmek". Hijyenik, korkak ve kuralcı orta sınıf için alt sınıfın vurdulu kırdılı, kan revan içindeki hayatından "derlemeler", "seçkiler" yapılıyor ekranlarda ve sayfalarda. Çünkü alt sınıf, orta sınıftan daha çok göğüs göğse çarpışıyor hayatla. Göğüs göğse olduğu için de k h bağrı yanıyor, k h memeleri görünüyor Bu da hep şaşırmak, şaşkınlıkları ve korkuları üzerinden kendi sınırlı hayatını olumlamak isteyen orta sınıfa "gerçek şovu" sunuyor. Zaten sonra da reklamlar giriyor. Gösteri sadede geliyor Bir şeyler satın alın 

Yazılan hayat bilgisi Reklamlarda konuşma biçimi komiklik unsuru olarak öğütülen şimdilerde MNG kargoculuk işine giren kimi hisli televizyoncuların devrik cümlelerine "hüzün harcı" olarak katılan "halk", aslında bir hayat kuruyor kendine. Gösterinin ardında görünmesi mümkün olmayan bir hayat bilgisi birikiyor. Aslında radyo programına katılan kadın, hakikaten çocuğunu nasıl terbiye edeceğini öğrenmek istiyor. Ama yeterince ilginç olmadığı için onunla bir tek "hoca" konuşuyor. Sonra da orta sınıf "halkımızı ele geçiren" siyasal İslam anketlerini okuyup yeni bir eğlence buluyor kendine. 



</TEXT>
</DOC>
