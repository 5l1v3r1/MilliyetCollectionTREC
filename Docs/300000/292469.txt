<DOC>
<DOCNO> 292469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sontur46.html </URL>
<DATE> 2004/11/26/ </DATE>
<TIME> 19.39 </TIME>
<AUTHOR>  </AUTHOR>
<HEADLINE>
Sivas'ta 35 yolculu otobüs mahsur kaldı... 
</HEADLINE>
<TEXT>

     Sivas'ın Gürün İlçesi'nde olumsuz hava koşulları nedeniyle bir yolcu otobüsünün mahsur kaldığı bildirildi. 
     AA muhabirinin aldığı bilgiye göre, Van'dan İstanbul'a yolcu taşıyan bir otobüs, yoğun kar yağışı ve tipinin etkili olduğu ilçeye bağlı Ziyarettepe mevkii yakınlarında mahsur kaldı. 
     Otobüste bulunan yaklaşık 35 yolcunun kurtarılmayı beklediği öğrenildi. Kurtarma çalışmalarına katılan Karayolları Bölge Müdürlüğü'ne ait greyderin de mazotunun donması üzerine mahsur kaldığı, bu ekibe de ulaşılmaya çalışıldığı bildirildi. 
     Olumsuz hava koşulları nedeniyle geçişlerine izin verilmeyen çok sayıda aracın da Gürün ilçe merkezinde bekletildiği kaydedildi. 
     Malatya'dan çeşitli illere yolcu taşıyan bazı otobüslerin ise seferlerini iptal ederek, yolcularıyla birlikte Gürün'den döndükleri belirtildi. 
     
</TEXT>
</DOC>
