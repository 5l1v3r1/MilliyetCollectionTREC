<DOC>
<DOCNO> 286684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sonspo22.html </URL>
<DATE> 2004/11/06/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Konyaspor'da, Beşiktaş maçında gol atacak oyunculara sürpriz ödül... 
</HEADLINE>
<TEXT>

     Konyaspor Asbaşkanı ve Maser Holding Yönetim Kurulu Başkan Yardımcısı Ahmet Sert, yarın Beşiktaş'la yapacakları maçta gol atacak futbolculara sürpriz ödül söz verdi. 
     Sert, Konyaspor'un geçen sezon Beşiktaş'la yaptığı iki maçta da yenilmediğini, Konya'da yapılan maçta 2-2, rakibin cezası nedeniyle İzmir'de yapılan maçta ise 1-1 beraber kalındığını anımsattı. 
     Son haftaların formda takımı Beşiktaş'la zorlu bir maça çıkacaklarını belirten Sert, Konyaspor'un da kendine güveninin tam olduğunu, bu nedenle karşılaşmanın net bir favorisi olmadığını ifade etti. 
     Konyaspor olarak galibiyete bütün kalpleriyle inandıklarını vurgulayan Sert, şöyle konuştu 
     ''Konyaspor, yeni yönetim ve yeni teknik ekiple iyi bir hava yakaladı. Ben de bu maçta Beşiktaş'a gol ya da goller atacak futbolculara kişisel bir sürpriz yapacağım. Gol atan oyuncularımız, bugün açıklamayacağım ama cazip bir sürprizle ödüllendirilecek.'' 
     
</TEXT>
</DOC>
