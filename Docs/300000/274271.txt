<DOC>
<DOCNO> 274271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/soneko28.html </URL>
<DATE> 2004/09/23/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Denizbank'ın halka arzı için talip toplanmaya başlandı... 
</HEADLINE>
<TEXT>

     Denizbank'ın hisselerinin halka arzı kapsamında talep toplanmasına başlandı. 
     Hisselerinin toplam yüzde 25'ini halka açacak olan Denizbank, bu süreçte arz edilecek hisselerin yüzde 65'ini yurtdışı yatırımcılara, yüzde 30'unu bireysel yatırımcılara, yüzde 3.5'ini büyük çaplı bireysel yatırımcılara, yüzde 1.5'ini de Zorlu Grubu çalışanlarına satmayı planlıyor. 
     Halka arz fiyat aralığı 2,650-3,100 TL olarak belirlendi ve talepler tavan fiyat olan 3,100 TL'den toplanacak. Kesin satış fiyatının 3,100 TL'nin altında gerçekleşmesi durumunda ise aradaki fark tasarruf sahiplerine iade edilecek. 
     Sermaye artırımı ve ortak satış kombinasyonu ile gerçekleştirilecek halka arzda, Denizbank'ın 202 trilyon olan sermayesi, 88 trilyon lira artırılarak 290 trilyon liraya çıkarılacak. 
     Denizbank hisselerinin halka arzında talep toplanması yarın sona erecek. 
     Denizbank'ı yurtdışında Merill Lynch ve Caib, yurtiçinde ise Türkiye Sınai Kalkınma Bankası TSKB liderliğinde, DenizYatırım ve İş Yatırım eş liderliğinde, toplam 32 aracı kurumdan oluşan bir konsorsiyumun halka açacak. 
     
</TEXT>
</DOC>
