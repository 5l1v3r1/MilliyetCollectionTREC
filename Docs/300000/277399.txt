<DOC>
<DOCNO> 277399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sondun25.html </URL>
<DATE> 2004/10/05/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Rusya'da İslamiyeti benimseyenlerde artış 
</HEADLINE>
<TEXT>

     Rusya'da İslam dinini benimseyenlerin sayısında artış olduğu kaydedildi. 
     Mosnews'ın bir internet sitesine dayanarak verdiği habere göre, Ocak-Ekim arasında yaklaşık 20 bin kişi Müslümanlığa geçti. 
     2002'de 12 bin 450, 2003'te 15 bin 300 kişinin İslam dinine geçtiği belirtilen haberde, bu yıl sayının arttığı, Müslüman olanların yüzde 75'inin 17-21 yaş arası genç kadınlardan oluştuğu ifade edildi. 
     İnternet sitesine açıklamada bulunun Müslüman bir din görevlisinin, ''Rusya'da İslamiyet'e karşı yürütülen kampanya, her çarşaflı kadının intihar bombacısı gibi algılanması, birçok insanın İslam dinini araştırmasına neden oluyor. Bu araştırmanın sonucunda da çok sayıda kişi İslam'ı kucaklıyor'' dediği belirtildi. 
     2003 verilerine göre, Rusya'nın nüfusunun yüzde 15'ini 23 milyon Müslümanlar oluşturuyor. Başkent Moskova'da 2 milyon Müslüman yaşıyor. 
     
</TEXT>
</DOC>
