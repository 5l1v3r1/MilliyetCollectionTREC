<DOC>
<DOCNO> 284612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sondun20.html </URL>
<DATE> 2004/10/30/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Yıllar sonra ilk kez Iraklı bir lider Kuveyt'te... 
</HEADLINE>
<TEXT>

     Irak Devlet Başkanı Gazi El Yaver, devrik lider Saddam Hüseyin'in 1990 yılında işgal ettiği Kuveyt'i yıllar sonra ziyaret eden ilk Iraklı yetkili oldu. 
     Kuveyt'e 3 günlük resmi ziyarette bulunan El Yaver'in Kuveyt Emiri Şeyh Cabir El Ahmed El Sabah ile bir araya gelmesi bekleniyor. 
     Ziyaret sırasında El Yaver'in, Saddam Hüseyin yönetiminin işgalinden yıllar önce Irak'ın Kuveyt'e olan 15 milyar dolar borcunun affedilmesi konusunu ele alacağı belirtiliyor. Bu yılın başında Kuveyt, Irak'ta bir hükümet işbaşına gelir gelmez borcun önemli bir bölümünü affedeceği sözü vermişti. 
     El Yaver'in ziyaretinin, iki ülkenin Körfez savaşı sırasında kesilen ve son Irak savaşından sonra yeniden başlayan ilişkilerinde yeni bir dönemi başlatması umuluyor. 
     Kuveyt'i ziyaret eden son Irak devlet başkanının, 1960'lı yılların sonunda Abdurrahman Arif olduğu sanılıyor. 
     
</TEXT>
</DOC>
