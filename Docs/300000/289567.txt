<DOC>
<DOCNO> 289567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sonspo07.html </URL>
<DATE> 2004/11/17/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Malatyaspor Galatasaray maçından galibiyetle ayrılmak istiyoruz 
</HEADLINE>
<TEXT>

     Malatyaspor Basın Sözcüsü Ramazan Özdemir, Galatasaray maçından galibiyetle ayrılmak istediklerini söyledi. 
     Özdemir, Milli Takım'ın Ukrayna maçı nedeniyle lige verilen arayı iyi değerlendirdiklerini belirtti. Malatyaspor'un iyi bir kadroya sahip olduğunu ifade eden Özdemir, ''Bugüne kadar ortaya koyduğu başarılı oyunla bunu gösterdi. Ancak takımımız bu sezon deplasmanda daha başarılı sonuçlar alıyor. Kendi sahamızda bazı karşılaşmalarda çok iyi olmamıza rağmen, Samsunspor ve Kayserispor maçlarını kaybetti. Kaybettiğimiz puanları telafi etmek istiyoruz'' dedi. 
     Cumartesi günü deplasmanda oynayacakları Galatasaray maçının zorlu geçeceğini anlatan Özdemir, şöyle dedi 
     ''Rakibimizin gücünü biliyoruz ancak biz de iyi bir takımız. Futbolcularımıza güveniyoruz. Galatasaray maçından galibiyetle ayrılmak istiyoruz. En az bir puanla dönmek için elimizden geleni yapacağız.'' Malatyaspor'un cuma sabah uçakla İstanbul'a gideceği ve aynı gün bir çalışma yaptıktan sonra maç saatini bekleyeceği bildirildi. 
     
</TEXT>
</DOC>
