<DOC>
<DOCNO> 299978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sontur03.html </URL>
<DATE> 2004/12/22/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Böyle abla olur mu Kocasıyla bir olup kardeşini pazarladı... 
</HEADLINE>
<TEXT>

     Yaşar ANTER DHA 

BODRUM'da, 'bakire' olduğunu söylediği 16 yaşındaki kızkardeşi B.T.'yi 5 milyar lira karşılığında erkeklere pazarlaya çalışan 19 yaşındaki Sevda Oduncuoğlu, müşteri rolündeki sivil jandarmalar tarafından suçüstü yakalandı. 
     Milas'ta motosiklet tamirciliği yapan 23 yaşındaki Gökhan Oduncuoğlu, eşi Sevda Oduncuoğlu ve baldızı 16 yaşındaki B.T. ile önceki akşam Bodrum'a geldi. Sevda Oduncuoğlu, 16 yaşındaki kızkardeşi B.T.'yi, Bitez Beldesi'ndeki bir içkili lokantada, müşteri rolündeki sivil jandarmaya satmak için pazarlığa girişti. 
     Önce 15 milyar lira isteyen Sevda Oduncuoğlu, jandarmaların itiraz etmesi üzerine "Bu onun ilk işi. Bakire. Bu yüzden çok pahalı'' dedi. Daha sonra 5 milyar liraya razı olan Oduncuoğlu, "İstediğiniz yere götürün, sabaha kadar birlikte kalabilirsiniz'' dedi. Jandarmalardan parayı alan Sevda Oduncuoğlu ve yanındaki eşi Gökhan Oduncuoğlu, suçüstü yakalandı. 
     Jandarmada ifade veren 16 yaşındaki B.T. "Ablam bu yoldan zengin oldu, benim de zengin olup rahat yaşayacağımı söyledi. Annem babam öldüğü için ablamın yanında kalıyordum. Bana sürekli Sen de çalışmak zorundasın' diyordu, baskılarına dayanamadım'' dedi. 
     Sevda Oduncuoğlu ise "Ona güzel ve zengin bir hayat yaşatacaktım. Ben onun iyiliğini istiyorum, size ne '' dedi. 
     Oduncuoğlu'nun, geçen yıl da kayınvalidesiyle birlikte eltilerini pazarlarken jandarma tarafından suçüstü yakalandığı ve iki ay tutuklu kaldığı öğrenildi. 
     
</TEXT>
</DOC>
