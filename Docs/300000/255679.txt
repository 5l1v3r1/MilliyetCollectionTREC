<DOC>
<DOCNO> 255679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sonspo04.html </URL>
<DATE> 2004/07/15/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Aslan'ın bombası Hakan Yakın 
</HEADLINE>
<TEXT>

     Galatasaray, geçtiğimiz sezon Fener için adı geçen ama son anda Stuttgart'a transfer olan Hakan Yakın'la görüşmelere başladı 
     
     Hiç sorun yok gibi 

     Galatasaray, 10 numara’ arayışlarında bir Türk yıldıza yöneldi... Sarı-Kırmızılılar, geçtiğimiz sezon Fener için de adı geçen ama son anda Stuttgart’a transfer olan Hakan Yakın’la görüşmelere başladı. Alman ekibi beklenen verimi alamadığı Hakan’ı elden çıkarmaya sıcak bakarken, İsviçre vatandaşı olmasına rağmen Türk statüsünde oynama avantajı bulunan yıldız futbolcu da Aslan’a gelmek için istekli. 
     
     Canaydın söylemişti 

     Hafta başında Almanya’ya giden sportif direktör Mustafa Turgun’un transferi bitme aşamasına getirdiği öğrenildi. Fransa’dan dönüşünde, Bir sürprizimiz var. Yıldız bir Türk futbolcuyla anlaşabilirizö diyen Galatasaray Başkanı Özhan Canaydın’ın kastettiği ismin de Hakan Yakın olduğu böylece ortaya çıktı. Yakın’ı, İspanya 2. ligi takımlarından Sevilla’nın da ısrarla istediği bildirildi. 
     
</TEXT>
</DOC>
