<DOC>
<DOCNO> 289899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sontur02.html </URL>
<DATE> 2004/11/18/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
''Kumarhaneler kralı'' Sudi Özkan'ın torunu kazada öldü iddiası... 
</HEADLINE>
<TEXT>

     Edirne'nin Keşan İlçesi'nde 4 kişinin öldüğü, 1 kişinin yaralandığı trafik kazasında, ölenlerden birinin ''kumarhaneler kralı'' olarak bilinen Sudi Özkan'ın torunu Sudi Emirhan Özkan olduğu iddia edildi. 
     Edinilen bilgiye göre, bugün Keşan yönüne giden İsmail Hürriyet'in 64 kullandığı 34 UB 3629 plakalı otomobil, Bahçeköy yakınlarında Ali Uçak'ın 54 kullandığı 22 FP 888 plakalı kamyonla çarpışmıştı. 
     Kazada, sürücü İsmail Hürriyet, Seher Hürriyet, Filiz Hürriyet 38 ve Sudi Emirhan Özkan 12 ölmüş, yaralı Elif Özkan 32 Trakya Üniversitesi Tıp Fakültesi Hastanesi'ne kaldırılmıştı. 
     Kazada ölen Sudi Emirhan Özkan'ın babasının, Sudi Özkan'ın oğlu Anibal Enis Özkan olduğu bildirildi. 
     İzmir ve İstanbul'dan Keşan'a gelen ölenlerin yakınları, Keşan Devlet Hastanesi'ndeki cesetleri teşhis ettikten sonra, jandarma ve polis yetkililerinden bilgi aldı. 
     Gözaltına alınan kamyon sürücüsü Uçak'ın sorgusunun devam ettiği belirtildi. 
     Sudi Emirhan Özkan'ın, ''kumarhaneler kralı'' Sudi Özkan'ın torunu olduğunun duyulması üzerine, ilçeye çok sayıda gazeteci geldi. 
     
</TEXT>
</DOC>
