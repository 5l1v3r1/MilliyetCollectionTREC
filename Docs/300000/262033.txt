<DOC>
<DOCNO> 262033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/soneko09.html </URL>
<DATE> 2004/08/10/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Dayanıklı eşyada üretim 16 milyonu aştı... 
</HEADLINE>
<TEXT>

     İç ve dış pazardaki satışlarını artıran dayanıklı eşya sektörünün yılın ilk yarısındaki toplam üretimi, yüzde 60'a yakın büyüyerek 16.1 milyon adedi geçti. 
     ANKA'nın Devlet İstatistik Enstitüsü DİE verilerinden yaptığı belirlemeye göre, ocak-haziran dönemindeki toplam dayanıklı eşya üretimi 16 milyon 122 bin 391 adet olarak gerçekleşti. Sektörün üretimi, geçen yılın ilk yarısındaki 10 milyon 200 bin 911'lik düzeyine göre yüzde 58'lik hızlı 
     bir artış kaydetti. 
     Üretimin hızla artmasında, sektörün büyük ölçüde dış pazarlara yönelik olarak çalışması önemli bir rol oynadı. 
     Sektörde iç pazara yönelik düzenlenen kampanyalı satışlar da bu artışta etkili oldu. 
     
     10.1 MİLYONDAN FAZLA TELEVİZYON ÜRETİLDİ 
     Sektörde en büyük ağırlığa sahip olan televizyon üretimi hızla artıyor. Televizyon üretimi, ilk altı ayda yüzde 62.3 artarak 10 milyon 123 bin 136'ya ulaştı. 
     Buzdolabı üretimi yüzde 28.5 artarak 2 milyon 330 bin 1'e, çamaşır makinası üretimi yüzde 88.8 artarak 1 milyon 
     921 bin 9'a, fırın üretimi yüzde 58.3 artarak 887 bin 63'e 
     yükseldi. 
     Elektrik süpürgesi üretimi yüzde 52.6'lık artışla 464 bin 570 adet, bulaşık makinası üretimi yüzde 33.6'lık artışla 291 bin 189 adet oldu. 
     En hızlı artış müzik setinde gözlendi. Müzik seti üretimi yüzde 129.4 artarak 77 bin 360 adet oldu. 
     İlk altı ayda 22 bin 511 dikiş makinası ve 4 bin 492 video üretildi. Bu iki üründe sırasıyla yüzde 63.5 ve yüzde 74.2 oranında üretim artışı gözlendi. 
     
</TEXT>
</DOC>
