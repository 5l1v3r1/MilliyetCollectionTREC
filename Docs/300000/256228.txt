<DOC>
<DOCNO> 256228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/magazin/mag01.html </URL>
<DATE> 2004/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sibel, Bild'e açtığı davayı kazandı... 
</HEADLINE>
<TEXT>



Ödüllü "Duvara Karşı" filminde oynadığı başrolün ardından bazı porno filmlerde de rol aldığı ortaya çıkan oyuncu Sibel Kekilli, bir fotoğrafının üzerine "Sigara asla yok, içki asla yok, sadece biraz porno..." biçimli düşünce balonu koyduğu gerekçesiyle Bild gazetesine karşı açtığı davayı kazandı. Der Tagesspiegel gazetesinde yayımlanan habere göre, Berlin 27'nci Mahkemesi perşembe günü alışılmamış bir davayı görüştü. "Bir düşünce balonuyla bir konuşma balonu arasında fark var mı Bir düşünce balonunun içine yerleştirilenler gerçek bir açıklama yerine geçer mi " sorusunu tartışan mahkeme, gazeteyi haksız bularak, tekzip yayımlama cezası verdi. 


</TEXT>
</DOC>
