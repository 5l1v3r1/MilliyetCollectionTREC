<DOC>
<DOCNO> 266120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/astro/index.html </URL>
<DATE> 2004/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğleden sonrayı bekleyin 
</HEADLINE>
<TEXT>


Günün ilk yarısı rahat bir tablo yok ve her şey değişkenlik gösterebilir ama saat 14.46'dan sonra daha başarılı ve somut sonuçlar elde edebileceğimiz şartlar var. İş hayatına odaklanmalıyız. Koç'lar olumlu düşünceler içerisindeler. Akıcı enerjilerine güvenerek yabancılarla ilgili konularda yeni planlarını ortaya koymalılar. Boğa'lar ortaklaşa alanda fırsatlarla karşı karşıya bulunuyor. Eşin parasal durumuyla ilgili güzel gelişmeler beklemeliler. Kazançlı çıkacakları olaylar gündeme gelebilir. İkizler ilişkiler ve ortaklaşa projelerde rahat edebilecekler. Bu alanda sürpriz gelişmeler ve yenilikler bekleyebilirler. Yengeç'ler çoktandır ihmal ettikleri konulara ve detaylara özen göstermeli. İş ortamında yenilikler denemek ve yaratıcı yanlarını kullanmak onlara moral verecek. Aslan'lar akıcı enerjileriyle başarılı bir gün geçirebilirler. Kendilerini rahat ifade etmeleri sayesinde aşk hayatı ve çocuklarla ilgili konularda heyecan yaşanabilir. Başak'lar enerjilerini doğru kullanabilecekler. Yorucu şartlar olsa bile ellerindeki işleri bitirmeli ve evlerine ait sorumluluklar yerine getirilmeli, şartları değerlendirmeliler. 
Terazi'ler sözleriyle etkileyici olabilecekler. İletişim ve sosyal konulardaki hareketlilik onlara başarı sağlayacak koşullar ortaya çıkarabilir. Akrep'ler maddi konularda tutarlı olmalılar. Kendi birikimlerini doğru değerlendirmeleri için güzel fırsatlar var. Orijinal yaklaşımları yeni kazanç yolları yaratabilir. Yay'lar son derece dikkat çekici olacakları bir gündeler. Yeni planlar ve düşünceler ön planda görünüyor. Duyguları ve düşüncelerini rahat paylaşmaları onların şansını artırıyor. Oğlak'lar duygusal konulardan yana huzursuz olabilirler. Geçmişe ait konular gündeme gelirken iyimser yaklaşımları onlara fayda sağlayabilir. Kova'lar iyimser düşünceler içerisindeler. İleriye dönük projeler ve planlarını netleştirmek ve uygulamak onları başarılı kılacak. Balık'lar iş hayatında girişkenliklerini artık kullanmalılar. Yenilikler ve onlara olumlu şeyler katacak fırsatlar bulunuyor. 

</TEXT>
</DOC>
