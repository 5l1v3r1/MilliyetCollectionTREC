<DOC>
<DOCNO> 278883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/son/sondun24.html </URL>
<DATE> 2004/10/10/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Irak'ta 2 ABD askeri daha öldü 
</HEADLINE>
<TEXT>

     Irak'ın başkenti Bağdat'ta askeri konvoyun geçişi sırasında bombalı araçla düzenlenen saldırıda yaralanan Amerikan askerinin öldüğü bildirildi. 
     ABD ordusundan yapılan açıklamada, ''Bağdat'ın doğusundaki Zayyuna mahallesinde bombalı bir aracın infilak etmesi sonucu yaralanan Amerikan askerinin öldüğü'' belirtildi. 
     
     EL ANBAR'DA DA ÖLÜM 
     Irak'ın başkenti Bağdat'ın batısındaki El Anbar'da bir Amerikan deniz piyadesinin öldürüldüğü bildirildi. 
     Amerikan ordusundan yapılan açıklamada, Amerikalı askerin, El Anbar'da dün düzenlenen operasyonlar sırasında öldürüldüğü belirtildi. 
     Amerikan Savunma Bakanlığı Pentagon'un verilerine göre, Irak'ın işgal edilmesinden bu yana bu ülkede ölen askerlerin sayısı 1065'e yükseldi. 
     
</TEXT>
</DOC>
