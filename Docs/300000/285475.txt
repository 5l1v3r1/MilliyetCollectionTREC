<DOC>
<DOCNO> 285475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sonspo18.html </URL>
<DATE> 2004/11/02/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Sahada cinsel taciz .. Emre Aşık'a ceza geliyor .. 
</HEADLINE>
<TEXT>

     BJK’li Emre’nin Fenerli Nobre’ye yaptığı edebe aykırı hareketi Süper Lig’de tepkiyle karşılandı. 
     Futbol Federasyonu Hukuk Kurulu, Beşiktaşlı John Carew ile Emre Aşık'ı, ceza kuruluna sevk etti. 
     
     CEZA GELİYOR .. 

     Hukuk Kurulu Başkanı Avukat Kemal Kaya, konu ile ilgili AA muhabirine yaptığı açıklamada, Beşiktaş ile Fenerbahçe arasında cumartesi günü yapılan maçta, Norveçli futbolcu Carew'i gözlemci Doğan Babacan'ın raporu, Emre Aşık'ı da televizyon ve gazete görüntülerinden belirlenen sportmenliğe aykırı davranışları nedeniyle Profesyonel Futbol Disiplin Kurulu'na PFDK sevk ettiklerini söyledi. 
     Beşiktaş'ta derbideki TV görüntüleri dikkate alınarak Carew'in bugün PFDK'ya sevkedileceği, vahim eylem kapsamına girmesi halinde Emre Aşık'a da 3 maç ceza gelebileceği bildirildi. Emre'ye talimatın "kaba, müztehzi ve küçük düşürücü" başlıklı 44. maddesi uygulanırsa üç, "kafa, kol ile vurmak ve tecavüz" başlıklı 46. maddesi kapsamına alınırsa en fazla iki maç ceza verilecek. 

     
</TEXT>
</DOC>
