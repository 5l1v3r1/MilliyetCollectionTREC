<DOC>
<DOCNO> 253272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sondun45.html </URL>
<DATE> 2004/07/06/ </DATE>
<TIME> 19.25 </TIME>
<AUTHOR>  </AUTHOR>
<HEADLINE>
Bush "Saddam kitle imha silahı edinme niyetindeydi" 
</HEADLINE>
<TEXT>

     ABD Başkanı George Bush, devrik Irak lideri Saddam Hüseyin'in tehdit oluşturduğunu ve kitle imha silahı edinmek niyetinde olduğunu yineledi. 
     İrlanda Başbakanı David Oddsson ile Beyaz Saray'da görüşen Bush, görüşmeden sonra düzenlediği basın toplantısında, Irak'ta koalisyon güçlerinin hala hiç kitle imha silahı bulamamasını değerlendirdi. 
     Bush, ''Saddam Hüseyin'in tehdit oluşturduğunu biliyorum. Komşuları için tehditti, Iraklılar için tehditti. Teröristlere yataklık ediyordu'' dedi. 
     Saddam Hüseyin'in kitle imha silahı üretme niyetinde olduğunu söyleyen Bush, ''Dünya Saddam Hüseyin olmadan kendini daha iyi hissediyor'' diye konuştu. 
     ABD ve İngiltere, Saddam Hüseyin'in elinde kitle imha silahı bulunduğu gerekçesiyle, geçen yıl Mart ayında Irak'a askeri müdahalede bulunmuştu. 
     
</TEXT>
</DOC>
