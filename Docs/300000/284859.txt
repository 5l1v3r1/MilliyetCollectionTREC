<DOC>
<DOCNO> 284859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sonsiy04.html </URL>
<DATE> 2004/10/31/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Ankara'nın gözü ABD'deki seçimlerde... 
</HEADLINE>
<TEXT>

     ABD'de salı günü yapılacak başkanlık seçiminin sonucu, Türkiye'de de büyük bir merakla bekleniyor. Ancak seçimde yönetime kim gelirse gelsin, Washington'un Türkiye'ye yönelik yaklaşımında önemli bir değişiklik olmayacağı düşünülüyor. 
     Türkiye'de ABD başkanlık seçimi kampanyası ilgiyle izlendi. Kamuoyu yoklamalarının son dönemde iki adayın adeta başbaşa gittiğini göstermesi, bu ilgiyi arttırdı. Çoğu Avrupa ülkelerinde olduğu gibi Türkiye'de de kamuoyu, Başkan George W. Bush'un Irak politikasından duyulan rahasızlık nedeniyle rakibi Senatör John Kerry'ye daha sempatiyle bakıyor. 
     Ankara'da ise John Kerry'in seçimden galip çıkmasının ABD'nin dış politikası ve Türkiye ile ilişkilerini etkileyip etkilemeyeceği değerlendiriliyor. 

     
</TEXT>
</DOC>
