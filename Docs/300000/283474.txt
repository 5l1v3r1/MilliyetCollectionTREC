<DOC>
<DOCNO> 283474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sonsiy17.html </URL>
<DATE> 2004/10/26/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
AKP milletvekili Sarıbaş'tan ilginç azınlık yorumu... 
</HEADLINE>
<TEXT>

     AKP içinde DEP'lilere karşı deklarasyon hazırlayan grupta yer alan Malatya Milletvekili Süleyman Sarıbaş, İnsan Hakları Danışma Kurulunun İHDK tartışılan raporu için "Azınlık arayanlar analarına babalarına bir kez daha sorsunlar, ey Türk titre ve kendine dön. Ne mutlu Türk'üm diyene" değerlendirmesinde bulundu. 
     AKP Malatya Milletvekili Süleyman Sarıbaş, TBMM Genel Kurulu'nda gündem dışı söz alarak İHDK'nın azınlıklarla ilgili raporunu değerlendirdi. 
     Bu raporun kandil Dağı'nda değil de Başbakanlığın lüks salonlarında hazırlanmış olması ve raporu yazanların devletten maaş almasının ağırına gittiğini ifade eden Sarıbaş, "Yeni Şafak gazetesi yazarı Ali Bayramoğlu 'keyfi bir rapor olarak tanımlanamaz' dediğine göre bir görevin ifası sonucudur. Emperyalist Batı'nın, birinci gayesi Lozan'ı, Sevr'i yeniden hayata geçirmektir. Devletin kuruluş belgesine duydukları nefret ve milli devletten alınmak istenen rövanşın en büyük nedenidir" diye konuştu. 
     
     "OYULMAK İSTENEN TÜRKİYE CUMHURİYETİ" 
     Raporu "Dahili bedbahtların varlığı" olarak yorumlayan Sarıbaş, "Kendi ülkesine hain yetiştiren Türkiye gibi başka bir ülke bulamazsınız sözü şimdi daha iyi anlaşılmaktadır. 
     Raporu hazırlayan zat 'damlaya damlaya kayayı deler' dediğine göde oyulmak istenen Türkiye Cumhuriyeti olduğu açıktır" diye konuştu. 
     Kurtuluş savaşında Kürt ve Türkler'in ortak kanı bulunduğunu, bunu silmek için bu kanın bedelinin ödenmesi gerektiğini vurgulayan Sarıbaş, "Bu raporu yazan, yazdıran her kimse bunu ödemeye cesaret gösterecek midir sorarım. 
     Azınlık haklarına karşı çıkanlar güya Sevr sendromu paranoyası olanlarmış" dedi. 
     
     AZINLIK ARAYAN ANA BABASINA SORSUN 
     Süleyman sarıbaş sözlerini şöyle sürdürdü 
     "Bu şekliyle AB'ye girersek liboşlar floş olacak. 'Batı bu azınlık sorunu 19. yy başında çözdü biz de aynı metodla çözelim' diyor. Aynı metodla çözüm Türk'ün şiarına yakışmaz. 
     Almanların Yahudi çözümü çok mu uygun. Bunun için milyonlarca insanı öldürmediler mi Teslimiyet ve manda Atatürk'ün reddettiği, miletin de asla kabul etmeyeceği bir rejimdir. Dışarıda bunca düşman içeride bunca hain. 
     Hamdolsun ki 1400 yıl Türk'ün özünü ve dilini bozamadılar. 
     Azınlık arayanlar analarına babalarına bir kez daha sorsunlar, ey Türk titre ve kendine dön ne mutlu Türk'üm diyene." 
     
     HÜSAMETTİN ÖZKAN OYLAMASI BAŞLADI 
     Konuşmalardan sonra Anayasa Mahkemesi'nin oylamaları birlikte yapıldığı gerekçesiyle geri gönderdiği dosyalar yeniden ele alındı. Hüsamettin Özkan'la ilgili olarak Yüce Divan'a sevk edilip edilmemesiyle ilgili oylamaya geçildi. 
     
</TEXT>
</DOC>
