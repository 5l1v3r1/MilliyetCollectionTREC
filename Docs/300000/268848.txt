<DOC>
<DOCNO> 268848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sontur42.html </URL>
<DATE> 2004/09/03/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Batman'da petrol tankında yangın 
</HEADLINE>
<TEXT>

     Türkiye Petrolleri Anonim Ortaklığı TPAO Batman Bölge Müdürlüğü'ne bağlı Batı Raman Petrol Sahası'ndaki AP2 İstasyonu'ndaki 3 petrol tankından birinde çıkan yangın söndürüldü. 
     Alınan bilgiye göre, Batı Raman Petrol Sahası'ndaki AP2 İstasyonu'ndaki 3 tanktan birinde, henüz belirlenemeyen nedenle yangın çıktı. 
     Yangın, TÜPRAŞ ve TPAO itfaiye ekiplerinin yoğun çalışmaları sonucu kontrol altına alınarak, diğer tanklara sıçramadan söndürüldü. 
     Yangın sırasında, yangının çıktığı AP2 İstasyonu'nun önünde petrol nakli için çok sayıda tanker bekletildiğini kaydeden yetkililer, yangının çıkış nedeninin araştırıldığını bildirdi. 
     2 hafta önce de Batı Raman Petrol Sahası'ndaki petrol boru hattına sabotaj düzenlenmiş, patlayan boru hattı onarılmıştı. 
     
</TEXT>
</DOC>
