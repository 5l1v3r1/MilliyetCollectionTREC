<DOC>
<DOCNO> 250902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sonspo23.html </URL>
<DATE> 2004/06/25/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Saez, İspanya Milli Takımı'nı bıraktı... 
</HEADLINE>
<TEXT>

     Şenhan Bolelli 

İspanya Milli Futbol Takımı Teknik Direktörü İnaki Saez, ''geri alınamayacak bir kararla'' görevini bıraktığını açıkladı. 
     Portekiz 2004 Avrupa Futbol Şampiyonası'nda ilk turda elenen İspanya'da büyük eleştirilere maruz kalan Saez, daha önce 2006 yılındaki Dünya Kupası'na kadar görevine devam edeceğini açıklasa da basından gelen baskılar sonrasında istifasını sundu. 
     İspanya Futbol Federasyonu RFEF , Saez'in istifasını kabul ederken, yeni teknik direktörün 15 Temmuz'a kadar belli olacağı duyuruldu. 
     RFEF, yeni teknik direktörü seçmek için 8 kişiden oluşan bir komisyon oluşturma kararı alırken, Saez'in yerine ilk aday olarak şu anda Mallorca takımının başında olan 66 yaşındaki tecrübeli teknik direktör Luis Aragones gösteriliyor. 
     İspanya, Dünya Kupası elemelerinde Belçika, Sırbistan, Bosna Hersek, Litvanya ve San Marino ile 7. Grup'ta yer alıyor. 
     
</TEXT>
</DOC>
