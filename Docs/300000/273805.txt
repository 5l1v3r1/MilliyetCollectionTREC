<DOC>
<DOCNO> 273805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/guncel/gun90.html </URL>
<DATE> 2004/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Evlilik Rekorları... 

Britney Spears... Çocukluk aşkı Jason Alexander ile, -muhtemelen kafalar güzelken- evlenmiş, 3 gün sonra -yine muhtemelen- ayıldığında, boşanmıştı. Geçenlerde yine evlenmiş. Bu seferki kurban ise dansçısı Kevin Federline...Hande Ataizi... Biz daha Britney'in olayını, 3 günde boşanmasını konuşurken, bambaşka bir rekora imza atarak, evlendikten 3 saat sonra boşanma kararı almak zorunda kaldı. Neyse, Britney'den daha az evli kalmasına rağmen, adli tatildi, mahkemeydi derken, rekoru resmen kıramadı ama Hande, kalplerin rekortmeni olarak kalbimize kazındı... Lauren Lubeck - David E. Hough Blair... İşte gerçek rekortmenler... 16 Ağustos 2004'te, 83. kez birbirleriyle evlenerek, "en çok evlenen çift" rekorunu kırmışlar. Burada olsalar, aylarca süren boşanma ve evlenme işlemlerinden böyle bir rekor kırabilirler miydi bilinmez ama Amerika'da oluyor görüldüğü gibi. Gerçi belli ki arkadaşlar olayı biraz ticarete dökmüşler ama rekor rekordur...Sir Temulji Bhicaji Nariman - Lady Nariman... Hindistanlı çift 1853 yılında 5'er yaşındayken evlenmişler. Evlilikleri, Sir Temulji 91 yaşındayken ölünce zorunlu olarak sona ermiş. 86 yıl, dile kolay...Madeleine Francineau - Francois Frenandez... 96 yaşındaki Francois ile 94 yaşındaki Madeleine, 2002 yılında en yaşlı evli çift rekorunu kırmışlar. Fransız çiftin yaşlarının toplamı görüldüğü gibi 190...Virgin Adaları... Evlilik oranının en yüksek olduğu yer. ABD - Virgin Adaları'nda her yıl ortalama 1000 kişiden 35.1'i evleniyor... Türkiye'de ise bu oran 1999 binde 7.39...Adriana Martinez - Octavio Guillen... En uzun süre nişanlı kalan çift. Meksikalı ikili, doğru kişiyi bulup bulmadıklarına karar verene kadar tam 67 yıl beklemişler...Ida Stern - Simon Stern... Bu da boşanma rekoru. Amerikalı çift 1984 yılında Ida 91, Simon ise 97 yaşındayken boşanmışlar. Boşandıkları yaşlarının toplamı 188... Rekorunun adı da ilginç En Yaşlı Boşanmış Çift... 

Yalanım varsa namert olayım .. 
John Larson yalan makinesini icat ettiğine inanmayan arkadaşlarına 

Türkiye'de çabuk "trend" olmuş, "abi bu işte çok iyi para var, kesin bu işe girmeli" denmiş, bir anda yüzlercesi türemiş, sonra bir anda çoğu yok olmuş dükkanlar ve meslekler Top10 
1 Damacana Sucular 
2 Cep Telefoncular 
3 Çok Şekerciler 
4 Videocular 
5 Döviz Bürocular 
6 Bilgisayar Oyuncular 
7 Kontörlü Telefoncular 
8 Telefon Faturası Yatırıcılar 
9 Internet Cafeciler 
10 Simit Saraycılar yeni 

Yok Artık 
"Bilgisayar düşkünü olan ünlü kim Gökhan Özen'in bilgisayarın başına bir oturduğunda kalkmak bilmediğini biliyor musunuz Genç popçu uyuyakalana kadar bilgisayarda oyun oynarmış ve sabaha karşı yardımcılarının kucağında yatağına götürülürmüş..." b b b b 
</TEXT>
</DOC>
