<DOC>
<DOCNO> 277434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/soneko10.html </URL>
<DATE> 2004/10/05/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
DİE'nin Dış Ticaret Endeksleri 2004 Ağustos Ayı sonuçları açıklandı 
</HEADLINE>
<TEXT>

     Bu yılın Ağustos ayında, geçen yılın aynı ayına göre ihracat miktar endeksi yüzde 5.6, ithalat miktar endeksi ise yüzde 13.4 arttı. 
     DİE'nin Dış Ticaret Endeksleri 2004 Ağustos Ayı sonuçları açıklandı. 
     Buna göre Ağustos ayında ihracat miktar endeksi, bir önceki aya göre yüzde 14.3 oranında azalış gösterdi. Endeks, 12 aylık ortalamalara göre de yüzde 16 oranında arttı. 
     İthalat miktar endeksi ise Ağustos ayında, bir önceki aya göre yüzde 12.6 azalış gösterirken, 12 aylık ortalamalara göre yüzde 34.5 arttı. 
     Öte yandan Ağustos ayında, geçen yılın aynı ayına göre ihracat fiyat endeksi yüzde 17, ithalat fiyat endeksi ise yüzde 15.1 oranında artış gösterdi. 
     İhracat fiyat endeksinde bir önceki aya göre yüzde 0.3, 12 aylık ortalamalara göre ise yüzde 14.2 artış gözlendi. 
     Ağustos ayında ithalat fiyat endeksi, bir önceki aya göre yüzde 3.6, 12 aylık ortalamalara göre de yüzde 8.5 artış kaydetti. 
     
</TEXT>
</DOC>
