<DOC>
<DOCNO> 273287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/yazar/pulur.html </URL>
<DATE> 2004/09/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bakalım buna ne kulp takacaklar .. 
</HEADLINE>
<TEXT>


CHP'de "Yeniden CHP Hareketi"ni başlatanlardan Prof. Dr. Hurşit Güneş'in mektubunu ve broşürü okurken, aklımıza Turan Güneş geldi... 
Turan Güneş de "profesör"dü, tıpkı Hurşit Güneş gibi, Turan Güneş de "doktordu" tıpkı Hurşit Güneş gibi, Turan Güneş de "politikacıydı" tıpkı Hurşit Güneş gibi, Turan Güneş de CHP'liydi tıpkı Hurşit Güneş gibi... 
Bir benzerlikleri daha var, Turan Güneş, Hurşit Güneş'in babasıydı.... 
Turan Güneş aklınıza gelirse, neler gelmez ki 
O kadar çok anımız vardır ki 
Ama bir tanesini yazmanın tam vakti, daha önce yazmış olsak da... 

TURAN Güneş, bir seçim gezisinde köy kahvesinde kahve içerken, fincanın kulpunun kırık olduğunu görür, kahveciye döner 
"Sen bu fincanı al, Ankara'ya git, bizim genel merkeze uğra " 
Kahveci anlamaz 
"Hocam, bu fincanla sizin genel merkezin ilgisi ne " 
"Oğlum, bizim genel merkezde her şeye bir kulp takarlar, bakarsın senin kulpsuz fincanına da takarlar " 

HURŞİT Güneş'in "Yeniden CHP Hareketi" bildirisi, bize babasının bu sözünü hatırlattı... 
Kim bilir genel merkezde "Yeniden CHP Hareketi"ne ne kulp takarlar 

CHP'nin bu hali, parti yönetimine, üyelik ve örgüt yapısına bağlanabilir mi 
Öyle diyenler var... 
Hurşit Güneş'e göre bu büyük bir eksiklik... 
Peki, ne yapılacak, ya da ne yapılmalı .. 
"CHP'nin politikalarında ciddi bir değişim gerekmektedir" diyor Hurşit Güneş... 
Nasıl bir değişim 
"CHP'nin tekrar sola çekilerek, yoksul kesimlerle kucaklaşması çok önemli bir gereksinim olarak ortadadır. Unutulmamalıdır ki, CHP devletin değil, halkın, özellikle muhtaç olan kesimlerin partisidir." 

"YENİDEN CHP Hareketi" CHP'nin toptan yenilenmesi ve gençleşmesi için oluşturulan bir hareket. 
Bu hareketin öncelikli politikası işsizlik... 
İşsizlikle mücadele... 
Hurşit Güneş'in "Yeni CHP Hareketi" adına yaptığı açıklama çok önemli bir hedefin garantisini veriyor 
"Yeniden CHP Hareketi iktidara gelirse her yıl 550 bin insana iş bulacaktır. Bu gerçekçi bir iddiadır." 

HURŞİT Güneş "Bu hareket kimseye karşı değildir, duygusal değil, vicdanıyla ve aklıyla hareket eden sosyal demokratları buluşturan bir idealist harekettir" diyor. 
Bize göre yanlış 
Siyasette "kimseye karşı olmamak" yoktur, siyasette birilerine karşı olacaksınız, onların düşüncelerine eylemlerine karşı olacaksınız ki, sizin ne olduğunuz anlaşılsın. 
"3 Temmuz'daki 12. Olağanüstü Kurultayı bir k bus addediyoruz" demek birilerine - haklı olarak - karşı olmak demek değil midir 



</TEXT>
</DOC>
