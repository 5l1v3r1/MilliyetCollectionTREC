<DOC>
<DOCNO> 295057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/siyaset/axsiy02.html </URL>
<DATE> 2004/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa şehitleri hatırladı 
</HEADLINE>
<TEXT>


AP Başkanı Borrell, Diyarbakır Şehit Aileleri Derneği'ni ziyaret etti 


Avrupa Parlamentosu AP Başkanı Josep Borrell, Diyarbakır'daki temasları kapsamında Kadın Merkezi ile Şehit Aileleri Derneği'ni de ziyaret etti. Kadın Merkezi KA-MER Başkanı Nebahat Akkoç'u ziyaret eden Avrupa Parlamentosu AP Başkanı Josep Borrell, kadın ve erkek arasındaki eşitliğin, AB'nin en temel koşullarından biri olduğunu dile getirdi. "Kadınlara yönelik şiddete göstereceğimiz mücadele, Avrupa Anayasası'nın özünü oluşturmaktadır" dedi. 

Son durak 
Borrell'in Diyarbakır'daki son durağıysa Diyarbakır Şehit Aileleri Derneği oldu. Dernek Başkanı Ahmet Büyükburç, ilk kez Avrupa'dan gelen bir heyetin kendilerini ziyaret ettiğini vurguladı. Borrell de bölgede uzun yıllar çok acı çekildiğini ifade ederek, "Şimdi durumun düzelmekte olduğunu biliyoruz. Amacımız herkesin görüşlerini, geleceğe yönelik beklentilerini alabilmektir" dedi. Büyükburç, Borrell'e şehitler albümüyle dernek takvimi hediye etti. 



</TEXT>
</DOC>
