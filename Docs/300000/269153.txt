<DOC>
<DOCNO> 269153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/yasam/axyas02.html </URL>
<DATE> 2004/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Alışverişe çift cüzdanla gidin ' 
</HEADLINE>
<TEXT>


Artan gasp olaylarına karşı kadınlara tavsiyeler veren Emniyet Genel Müdürlüğü, evde ve dışarıda dikkat edilmesi gerekenleri sıraladı 

ANKARA Milliyet 

Emniyet Genel Müdürlüğü, kadınları son günlerde artan gasp ve kapkaç olaylarına karşı uyararak, "Alışverişe giderken mutlaka çift cüzdan kullanın. Para ve kredi kartlarınızı da çantanın en altına koyacağınız ikinci cüzdanda bulundurun" tavsiyesinde bulundu. 
Emniyet Genel Müdürlüğü'nün internet sitesinde yer alan uyarılarda, kadınların pazara giderken ziynet eşyası takmamaları da önerildi. Emniyet'in kadınlara tavsiyeleri şöyle 
Alışveriş yaparken poşetlerin fazlalığından dolayı yardımcı olmaya çalışan kişilere kısa süre de olsa çantanızı emanet etmeyin.Evinize, elektrik, su, telefon gibi şebekelerinizi kontrol etmek için geldiğini söyleyen kişilere dikkat edin.Resmi görevli olduğunu söyleyen kişilerden mutlaka kimlik göstermelerini isteyin.Toplu taşıma araçlarında seyahat ederken çantalarınızın kapaklarını iç yüzeye getirin veya çantanızı ön tarafından tutarak elinizle kontrol altına alın.Kalabalık alışveriş merkezlerinde veya marketlerde cüzdanınızı çantanızdan sık sık çıkarmayın, elinizde tutun ve kısa süreli de olsa tezg hın üstüne bırakmayın.Alışveriş merkezlerinden ve semt pazarlarından yalnız dönmemeye özen gösterin.Kapıya gelen satıcı, dilenci, bohçacı gibi kişiler her zaman mal satmak için gelmez. Bunlara karşı dikkatli olun.Evinizde yalnız bulunduğunuz zaman kapıyı tanımadığınız kişilere açmayın ve her zaman kapınızın arkasındaki zinciri takılı tutun.Ziynet eşyalarınızı takmanız gerekiyorsa, üstlerini kapatacak kapalı giysiler giyin.Toplu taşıma araçlarında seyahat ederken özellikle kucağınızda çocuk varsa, eşyalarınızı tutmayı teklif edenlere karşı dikkatli olun.Özellikle alışveriş merkezlerinin otoparklarında arabanızı park ederken, arabanızın içinde değerli eşya bırakmayın. 


</TEXT>
</DOC>
