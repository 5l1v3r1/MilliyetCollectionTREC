<DOC>
<DOCNO> 275205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/spor/spo03.html </URL>
<DATE> 2004/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yelkenler suya indi 
</HEADLINE>
<TEXT>


Galatasaray 2. Başkanı Ergun Gürsoy ile Hagi arasında yaşandığı iddia edilen Saidou Petre inadı son buldu. İki oyuncu da İstanbulspor maçının kadrosunda yer aldı 

ERHAN TELLİ 


Saidou 11'de çıktı 
GALATASARAY'DA bir sorun da yumuşak geçişle çözüldü. Haftalardır Sarı - Kırmızılılar'ın gündeminde yer alan ve 2. Başkan Ergun Gürsoy ile Hagi'nin inatlaşması olarak gösterilen Saidou ve Petre sorunu dün gece son buldu. İki futbolcu da İstanbulspor karşılaşmasının kadrosunda yer alırken, Conceicao'nun sakatlanmasıyla Kamerunlu oyuncu ilk 11'de şans buldu. 

'Biz Hagi'yi sevdik' 
SARI - Kırmızılı taraftar, ilk kez forma giyen Saidou'ya sevgi gösterisinde bulundu. Gürsoy, Hagi ile aralarında sorun olup olmadığı yönündeki soruya ise şu yanıtı verdi "Bir işverenle yanında çalışan arasında ne gibi sorun olur İşveren istemezse çalışanın görevine son verir. Biz Hagi'yi sevdik. O bizim evladımız. Aile içinde bile bazen anlaşmazlıklar olur." 

'Disiplinden uzaklaştık' 

CİM-BOM'A farklı bir skorla boyun eğen İstanbulspor'un Teknik Direktörü Erol Tok, oyun disiplininden kopmalarının kendilerine pahalıya malolduğunu söyledi. 70. dakikadan sonra bilinçsizce rakibin üzerine gittiklerini belirten Tok, "Böyle olunca geride hep iki adamla yakalandık. Oyuncularım bunları yapmamalıydı. Moses'in sakatlanıp çıkışı da bizi olumsuz etkiledi" dedi. 

Aslan'dan Fener'e çalım 

Önder Gökhan'ı kaptılar 
GALATASARAY, Grasshopers'ta forma giyen Önder Çengel ile Basel'den gelen Gökhan İleri'yi Fener'in elinden kaptı. Sezon başında Sarı - Lacivertliler tarafından denenen ve imza attırdığı ileri sürülen iki futbolcunun dört gündür Florya Metin Oktay Tesisleri'nde misafir edildiği ortaya çıktı. Önder ve Gökhan, dün geceki maçı da tribünden izledi. 

Hagi isterse imza olacak 
GURBETÇİLERLE prensip anlaşmasına varan Sarı-Kırmızılılar, Hagi'nin istemesi durumunda çarşamba günü mukavele imzalatacak. İki futbolcunun da, ancak ocak ayında açılacak ara transferin ardından forma giymeye başlayabileceği vurgulandı. Aslan'ın, İsviçre'deki takımlarına yetiştirme bedelini ödemesi durumunda ikilinin bonservislerini alabileceği ifade edildi. 


</TEXT>
</DOC>
