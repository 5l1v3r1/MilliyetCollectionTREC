<DOC>
<DOCNO> 254331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sondun05.html </URL>
<DATE> 2004/07/10/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Tayland'da 2 bölgede daha kuş gribi salgını... 
</HEADLINE>
<TEXT>

     Tayland'ın kuzeyindeki iki bölgede daha çok sayıda çiftlikte kuş gribi salgınına rastlandığı bildirildi. 
     Tarım Bakanlığı'nın çiftlik hayvanları dairesi başkanı Yukol Limlaemthong, ülkenin kuzeyindeki iki bölgede daha kuş gribi vakalarına rastlandığını belirterek, durumdan merkezi Paris'te bulunan Hayvan Sağlığı Örgütü'nün haberdar edildiğini söyledi. 
     Yukol, ülkenin kuzeydoğusundaki Mukdahan bölgesinde yer alan küçük çiftliklerin de denetlendiğini, sonuçların birkaç gün içinde alınacağını bildirdi. 
     Tarım ve Kooperatif Bakanı Somsak Thepsuthin da gazetecilere yaptığı açıklamada, Uttaradit ve Sukothai bölgelerindeki çok sayıda çiftlikte 200 kadar tavuğun kuş gribi nedeniyle telef olduğunu belirtti, ancak salgının kaç çiftlikte görüldüğüne ilişkin açıklama yapmadı. 
     Somsak, bin tavuğun da salgını kontrol altına almak için itlaf edildiğini kaydetti. 
     
</TEXT>
</DOC>
