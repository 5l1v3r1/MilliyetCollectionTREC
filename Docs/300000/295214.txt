<DOC>
<DOCNO> 295214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sonsiy20.html </URL>
<DATE> 2004/12/06/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
AP Başkanı Borrell İstanbul'da... 
</HEADLINE>
<TEXT>

     Avrupa Parlamentosu AP Başkanı Josep Borrell, İstanbul'un tarihi ve turistik yerlerini gezdi. 
     Borrell, AP Karma Parlamento Eşbaşkanı Joost Lagendijk'in de aralarında bulunduğu heyetle birlikte bu sabah ilk olarak Sultanahmet Camii'ni ziyaret etti. 
     Borrell ve beraberindekiler daha sonra, Ayasofya Müzesi ile tarihi evlerden oluşan pansiyonların bulunduğu Soğuk Çeşme Sokağı ve Yerebatan Sarnıcı'nı gezdiler. 
     Gezisi sırasında sık sık ülkesi İspanya'dan gelen turistlerin ilgisiyle karşılaşan Borrell, turistlerle sohbet etti. 
     Seyyar bir kestaneciden kestane de satın alan Borrell, kestaneyi, beraberindekilerle paylaştı. 
     Borrell ve beraberindekiler, gezinin ardından Atatürk Havalimanı'na hareket ettiler. 
     
</TEXT>
</DOC>
