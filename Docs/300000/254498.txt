<DOC>
<DOCNO> 254498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/guncel/axgun03.html </URL>
<DATE> 2004/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeşme çaldılar 
</HEADLINE>
<TEXT>


Sabancı Müzesi'nde kayıtlı tarihi bir çeşmenin 6 ay önce çalındığı saptandı 

ÖMER ERBİL İstanbul 

Emirg n'daki tarihi Atlı Köşk içinde oluşturulan Sakıp Sabancı Müzesi'nde SSM 110 envanter numarasıyla kayıtlı tarihi çeşmenin geçtiğimiz ocak ayında kimliği belirsiz kişilerce çalındığı ortaya çıktı. 
Atlı Köşk'e 200 - 300 metre mesafedeki Kültür ve Turizm Bakanlığı'na bağlı Şerifler Yalısı'nın İftariye Yemekhane adlı odasındaki 18. yüzyıl mimarisi, tarihi iki çeşmeden birinin ayaklı yalağı, bir diğerinin ise çeşme aynası da aynı tarihlerde çalınmıştı. Atlı Köşk içinde oluşturulan SSM ile bakanlık misafirhanesi olarak da kullanılan Şerifler Yalısı arasında 100 metre mesafe var. Her iki müze de yakın tarihlerde, gece soyuldu ve soyguncular arkalarında hiçbir iz bırakmadı. Kültür ve Turizm Bakanlığı'nın resmi sitesinde "Çalıntı Eserler" bölümünde yayımlanan SSM'den çalınan çeşme, 1 metre 34 cm. eninde, 1 metre 75 cm. yüksekliğinde. Mermer kütle, 70 -80 kilo ağırlığında. 


</TEXT>
</DOC>
