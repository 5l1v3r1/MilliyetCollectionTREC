<DOC>
<DOCNO> 265323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/sontur19.html </URL>
<DATE> 2004/08/21/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Travestiler hastane bastı .. 
</HEADLINE>
<TEXT>

     Ameliyatla kadın olan bir arkadaşlarına 100 milyar lira fatura çıkarıldığını iddia eden travestiler hastaneyi basarak çevreye zarar verdiler. 
     Alınan bilgiye göre, bir özel hastanede ameliyatla kadın olan Derya K'ya, iddiaya göre hastaneden 100 milyar lira fatura çıkarıldı. Derya K'nın faturanın fahiş çıkarıldığını iddia ederek durumu arkadaşlarına bildirmesi üzerine, bir grup travesti önceki gün sabaha karşı hastaneyi bastı. 
     Hastanenin camlarını kıran ve çevreye zarar veren travestiler, hastane görevlilerine hakaret ve küfür ettiler. 
     Olayın polise bildirilmesi üzerine hastaneye gelen ekipler, travestileri güçlükle etkisiz hale getirerek, gözaltı uygulaması yaptı. 
     Asayiş Şube Müdürlüğü ekipleri, Cahit S, Vahit S, Fikri B. ve Ramazan K. adlı travestileri gözaltına alındı. 
     Emniyetteki ifadelerinde, ''özel durumları dolayısıyla aşağılanmaları yetmiyormuş gibi bir çok kişi ve kurum tarafından maddi ve manevi sömürüye uğradıklarını'' iddia eden travestiler ifadelerinin alınmasından sonra savcılığın talimatı doğrultusunda serbest bırakıldı. 
     Ankara Emniyet Müdürlüğü serbest kalan travestiler hakkında, ''icrai rezalet ve ızrar'' suçlamasıyla soruşturma evrakı yaparak Ankara Cumhuriyet Başsavcılığı'na gönderdi. 

     
</TEXT>
</DOC>
