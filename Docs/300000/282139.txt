<DOC>
<DOCNO> 282139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sondun46.html </URL>
<DATE> 2004/10/21/ </DATE>
<TIME> 19.22 </TIME>
<AUTHOR>  </AUTHOR>
<HEADLINE>
Filistinli Militanlar İsrail'e füze fırlattı. 
</HEADLINE>
<TEXT>

     Filistinli militanlar, İsrail'in güney kesimine füze fırlattı. 
     İsrail'in, saldırıların sona erdirilmesi anlamına gelen Gazze operasyonunu bitirmesinden bu yana Filistinli militanlar tarafından ilk kez fırlatılan füzenin Sderot kenti sınırı yakınında açık bir alana düştüğü belirtildi. 
     Olayda ölen ya da yaralanan olmadığı bildirildi. 
     İsrailli bir yetkili, Gazze Şeridi'ndeki Filistinli militanların son bir haftadır Kassam füzeleri fırlatmaya devam ettiğini, ancak ilk kez bir füzenin İsrail'e ulaştığını kaydetti. 
     İsrail, militan mevzilerini yıkma ve füzelerin ateşlemesini durdurmak amacıyla Gazze'deki operasyona geçen hafta son vermişti. 2 hafta süren operasyonda 100'den fazla Filistinli ölmüş, yüzlerce kişi de evsiz kalmıştı. 
     
</TEXT>
</DOC>
