<DOC>
<DOCNO> 286142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sontur11.html </URL>
<DATE> 2004/11/04/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Sulama kanalında elleri bağlı kadın cesedi 
</HEADLINE>
<TEXT>

     Fatih KARAÇALI ADANA, DHA 

ADANA'da sulama kanalında elleri arkadan bağlı bir kadın cesedi bulundu. 
     Akkapı Mahallesi'ndeki minibüs son durağına gelen vatandaşlar, dün saat 08.00 sıralarında sulama kanalında bir kadın cesedi gördü. Ağaç dallarıyla kıyıya çektikleri cesedin ellerinin arkadan başörtüsü ile bağlı olduğunu fark eden vatandaşlar jandarmaya haber verdi. 
     Olay yerine giden ekiplerin yaptığı incelemede, üzerinde kurşun veya herhangi bir kesici alet yarası bulunmayan 25- 30 yaşlarındaki kadının üzerinden kimlik de çıkmadı. Yaklaşık 8 saat önce elleri arkadan bağlanarak kanala atıldığı anlaşılan cesedin kime ait olduğu araştırılıyor. 
     Üzerinde siyah etek, çiçek desenli bluz bulunan kadının namus cinayetine kurban gitmiş olabileceği belirtildi. 
     Kadının cesedi, Cumhuriyet Savcısının talimatıyla otopsi yapılmak üzere Adli Tıp Kurumu'na gönderildi. 
     
</TEXT>
</DOC>
