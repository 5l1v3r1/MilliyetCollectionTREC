<DOC>
<DOCNO> 282974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sontur11.html </URL>
<DATE> 2004/10/24/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
İki kişinini silahlı kavgası masum bir çocuğun hayatına maloldu... 
</HEADLINE>
<TEXT>

     Konya'nın Akşehir İlçesi'nde iki kişi arasında çıkan silahlı kavgada, yoldan geçen bir çocuk vurularak öldü, olayla ilgisi olmayan bir kişi de yaralandı. 
     Alınan bilgiye göre, İstasyon Cadddesi Bulut Market önünde, Yavuz Bozkurt 18 ile aralarında husumet bulunduğu öğrenilen amcasının oğlu Osman Bozkurt 38 arasında tartışma çıktı. Büyüyen tartışma, tabanca ve tüfeğin de kullanıldığı kavgaya dönüştü. Kavga sırasında yoldan geçmekte olan 13 yaşındaki Görkem Özenmiş, vurularak öldü. Gelişi güzel açılan ateş sırasında, yine kavgayla ilgisi olmayan Ramazan Akbaş yaralandı. Akbaş, Akşehir Devlet Hastanesi'ne kaldırıldı. 
     Kısa süre içinde yakalanan Yavuz ve Osman Bozkurt, gözaltına alındı. 
     Olay yerinde yapılan incelemelerde, Yavuz Bozkurt'un babası Mevlüt Bozkkurt'a ait bir av tüfeği, bir de ruhsatsız tabanca ve çok sayıda boş mermi kovanı ele geçirildi. 
     Olayla ilgili soruşturma sürdürülüyor. 

     
</TEXT>
</DOC>
