<DOC>
<DOCNO> 264492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sontur20.html </URL>
<DATE> 2004/08/18/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Atatürk'ün silüetinin yansıdığı alan milli park olacak... 
</HEADLINE>
<TEXT>

     Ardahan Valisi Aydın Güçlü, Damal İlçesi'nde Atatürk'ün siluetinin oluştuğu alanın milli park olması için çalışma başlattıklarını söyledi. 
     Güçlü, AA muhabirine yaptığı açıklamada, Damal İlçesi'ne bağlı Yukarı Gündeş Köyü'ndeki Karadağ sırtlarına yansıyan Atatürk siluetinin oluştuğu alanın koruma altına alınması için çalışma başlattıklarını hatırlattı. Bu alanın milli park ilan edilmesi gerektiğini belirten Vali Güçlü, ''Ardahan'ın sembolü haline gelen siluetin oluştuğu alanı en iyi şekilde korumak görevimizdir. Bu alanın milli park ilan edilmesi ile bu doğa olayına sahip çıkılmış olacaktır'' dedi. 
     Atatürk'ün her yıl 15 Haziran ile 15 Temmuz tarihleri arasında Karadağlar'a yansıyan silueti, hava şartlarının uygun olması halinde, saat 18.00'den sonra 10 dakika süreyle izlenebiliyor. 
     
</TEXT>
</DOC>
