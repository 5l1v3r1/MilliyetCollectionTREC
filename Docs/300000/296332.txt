<DOC>
<DOCNO> 296332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sontur26.html </URL>
<DATE> 2004/12/09/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Bu kez de şans topu... Bu bayii zengin ediyor... 
</HEADLINE>
<TEXT>

     Şans oyunlarında büyük ikramiyelerin isabet etmesiyle dikkati çeken Denizli'de, Sayısal Loto'nun 2,5 trilyon liralık büyük ikramiyesinden sonra, dün çekilişi yapılan Şans Topu'nda da 455 milyar 689 milyon 200 bin lirayı Denizlili bir talihli kazandı. 
     Şans Topu'nda 5 1'i tek başına bilerek büyük ikramiyeyi kazanan talihlinin kuponunu, Sayısal Loto'da 2,5 trilyon lirayı kazanan kuponun yatırıldığı büfede oynadığı öğrenildi. 
     Alınan bilgiye göre, Milli Piyango İdaresi'nin Şans Topu oyunundaki çarşamba günü yapılan 182. hafta çekilişinde 12, 13, 22, 28, 30 4 rakamlarını işaretleyen talihli, tek başına 5 1 bilerek 455 milyar 689 milyon 200 bin lira ikramiyenin sahibi oldu. 
     Denizlililer, Sayısal Loto'da 2,5 trilyon lira kazanan ve parasını kısa bir süre önce alan talihliden sonra, şimdi de Şans Topu'nda yarım trilyon liraya yakın para kazanan talihlinin kim olduğunu konuşmaya başladı. 
     Büyük ikramiyenin isabet ettiği kuponun yatırıldığı otogar yanındaki büfenin sahibi Hasan Sabri Kaya, kısa sürede 2 talihliye yaklaşık 3 trilyon lira kazandırdığını, daha önce de Çivrilli bir talihlinin Sayısal Loto'da büyük ikramiyeyi bu büfeye yatırdığı kuponla kazandığını söyledi. 
     Bu haftaki Şans Topu çekilişinde 5 1'in isabet ettiği kuponun sahibi olduğu büfeden yatırıldığını Milli Piyango Genel Müdürlüğü'nden gelen telefonla öğrendiğini ifade eden Kaya, şöyle konuştu 
     ''Genel müdürlükten, tek kupon olarak makineye oynatıldığı söylendi. Ben de yıllardır oynuyorum, ama bana birşey çıkmıyor. Bunca yıldır birçok kişiye büyük ikramiyeler kazandırdım. Ama talihlilerden biri ortaya çıkıp hediye olarak bir çift çorap bile almadı. İnsan ister istemez bir şeyler bekliyor. İnsanlara şans dağıtmaya devam edeceğim. Ama ne olur kazananlar beni unutmasın.'' Sayısal Loto'nun 420. hafta çekilişinde 2 trilyon 575 milyar 750 milyon 950 bin lira ikramiye isabet eden kuponun da bu büfeden yatırıldığı belirlenmişti. 
     
</TEXT>
</DOC>
