<DOC>
<DOCNO> 298071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/ekonomi/eko01.html </URL>
<DATE> 2004/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Alacak 47, tahsilat 1 
</HEADLINE>
<TEXT>


Bu rakamlar maç skoru değil, batık banka patronlarının Türkiye'ye yüklediği fatura ile onlardan tahsil edilen para. Fatura 47 milyar , tahsilat 1.1 milyar 

EKONOMİ SERVİSİ 

Tasarruf Mevduatı Sigorta Fonu TMSF , tüm çabasına ve kamuoyu desteğine rağmen, topluma 47 milyar dolarlık bir fatura yükleyen batık bankaların sahiplerinden şimdiye kadar sadece 587 milyon dolarlık tahsilat yapabildi. Bu yılın temmuz - eylül dönemine ilişkin faaliyet raporunu açıklayan TMSF'nin diğer kredi borçlularından yapılan tahsilatla birlikte yaptığı toplam tahsilat 1.1 milyar dolara ulaşabildi. 
5020 sayılı Kanun'a dayanarak Uzan Grubu'na hacizlerde bulunan TMSF'nin kanun yoluyla yaptığı tahsilatların da eklenmesiyle rakam biraz daha yükselebilir. Temmuz - eylül döneminde 58.7 milyon doları batık bankaların hakim ortaklarından, 196.9 milyon doları kurumsal, 4.6 milyon doları da bireysel kredi borçlularından olmak üzere toplam 260.2 milyon dolarlık tahsilat yapıldı. 

37.2 milyon doları nakit 
Hakim ortaklardan 37.2 milyon dolar nakit, 21.5 milyon doları ise ayni olarak tahsil edildi. Hakim ortakların tahsilatı önceki üç aylık döneme göre yüzde 11.1, kurumsal alacaklardan yapılan tahsilat yüzde 71.7 ve bireysel alacaklardan yapılan tahsilat ise yüzde 6.3 artış kaydetti. TMSF'nin alacaklı olduğu batık bankaları hatırlatmak gerekirse liste şöyle 
Pamukbank - Çukurova Grubu, Etibank - Dinç Bilgin Grubu, Demirbank - Cıngıllıoğlu, Sitebank - Sürmeli Grubu, Bayındırbank - Bayındır Grubu, Yaşarbank - Yaşar Grubu, İnterbank - Nergis Grubu, Sümerbank - Garipoğlu, İktisat Bankası - Erol Aksoy, Toprakbank - Toprak Grubu, Yurtbank - Balkaner Grubu, Esbank - Zeytinoğlu Grubu, Egebank - Murat Demirel, Bank Ekspres - Korkmaz Yiğit, Kentbank - Süzer Grubu, EGS Bank - EGS Grubu. 

Bireyselin borcu 293 bin dolar TMSF, eylül itibarıyla toplam 1 milyar 136.1 milyon dolar tahsilat gerçekleştirdi. Bu tahsilatın 587.3 milyon dolarlık kısmı batık bankaların sahiplerinden yapıldı. Geri ödeme sözleşmesi imzalayan patronlardan 361.8 milyon dolarlık, geri ödeme sözleşmesi yapmayanlardan da 225.5 milyon dolarlık tahsilat yapıldı. 
Batık bankalara borçlu olan kurumsal müşterilerden yapılan toplam tahsilat 470.9 milyon dolar, bireysel kredi borçlularından yapılan tahsilat ise 77.9 milyon dolar oldu. Bu arada temmuz - eylül döneminde TMSF, ikisi batık banka hakim ortağı olmak üzere toplam 605 borçluyla yeniden yapılandırma anlaşması imzaladı. Bu kapsamda iki hakim ortağın toplam 2 milyar 42.9 milyon dolarlık borcu yapılandırıldı. Kurumsal 417 kurumsal borçlunun 192.2 milyon dolarlık, 186'da bireysel borçlunun 293 bin dolarlık borcu yeni bir geri ödeme planına bağlandı. 

01.07.2004 - 30.09.2004 Tahsilatlar milyon USD 1. Tahsilat Dairesi 2. Tahsilat Dairesi Tahsilat türü Hakim ortaklar Kurumsal Bireysel Toplam Nakdi tahsilat 37,2 194,5 4,5 236,2 Ayni tahsilat 21,5 2,4 0,1 24,0 Toplam 58,7 196,9 4,6 260,2 

30.09.2004 tarihi İtibarıyla kümülatif tahsilatlar milyon USD Fon Bankasında Fon bünyesinde Toplam 1- Hakim ortaklardan 168,7 418,6 587,3 Geri ödeme sözleşmesi imzalanan hakim ortaklardan 108,9 252,9 361,8 Geri ödeme sözleşmesi imzalamamış hakim ortaklardan 59,8 165,7 225.5 2- Kurumsal Borçlulardan - 470,9 470,9 3- Bireysel Borçlulardan - 77,9 77,9 Toplam 168,7 967,4 1.136,1 
Bankaların Fon'a alınmasından dosyaların Tahsilat Dairelerince devir ve temlik alınmasına kadar geçen sürede, banka eski hakim ortaklarından yapılan tahsilat tutarını göstermektedir. 

</TEXT>
</DOC>
