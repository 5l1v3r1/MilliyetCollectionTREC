<DOC>
<DOCNO> 254252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/dunya/dun03.html </URL>
<DATE> 2004/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Whoopi partiyi Demokratlara zehretti 
</HEADLINE>
<TEXT>


Ünlü komedyen, Kerry'nin genç görünümlü yardımcısı Paul Edwards için 'yumurcak' deyince soğuk rüzg rlar esti 

DIŞ HABERLER SERVİSİ 


ABD'de Demokrat Parti'nin başkan adayı John Kerry'nin seçim kampanyasına maddi destek sağlamak amacıyla Hollywood ünlüleri ile sahne dünyasından starların katılımıyla önceki gün organize ettiği konser, kadın komedyen Whoopi Goldberg'in sivri dili yüzünden Kerry'nin başkan yardımcılığına aday gösterdiği John Edwards için kab sa döndü. 
Kafayı Edwards'ın genç görünüşüne "takan" Whoopi, her ağzını açışta Kuzey Carolina Senatörü için "yumurcak" dedi. Whoopi bir süre, "Gerçekten de çok genç, 18'inde görünüyor" diye mırıldanmayı sürdürdü. 
Bedeli 25 bin dolara 37 milyar lira kadar tırmanan davetiyelerden alarak Demokratların kampanyasına 7.5 milyon dolar 11 trilyon lira katkıda bulunan 6 bin 200 seçkin konuk, Whoopi'nin esprileriyle buz keserken, konserin başında çevresine geniş gülücükler dağıtan Edwards'ın yüzü ekşidi. Neyse ki, Edwards'ın imdadına Kerry yetişti ve "Ekibimde bacaksız yok, yanımdaki tam bir erkek Whoopi" diyerek ortağını savundu. Atmosferin soğuması üzerine salvolarını Cumhuriyetçilere yönelten Whoopi bu kez Bush'un zek düzeyini diline doladı. Eski bir yakıştırmayı yeniden seslendiren Whoopi "Kör şarkıcı Stevie Wonder'a el sallayan biri tam olarak Beyaz Saray'ı doldurmuş olamaz" deyince dinleyenler kahkahalara boğuldu. Konsere Hollywood'dan Paul Newman, Meryl Streep, Sarah Jessica Parker, Jessica Lange ve Cola Turka reklamlarının yıldızı Chevy Chase de katıldı. 



</TEXT>
</DOC>
