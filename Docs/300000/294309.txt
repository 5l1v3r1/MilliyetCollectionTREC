<DOC>
<DOCNO> 294309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/guncel/gun90.html </URL>
<DATE> 2004/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Yılbaşı Turları... 

1- Uzanlar'la Marmara Turu... Yeni yıla tarihi yerlerde, şaşırarak ve korkarak girin. Çaktırmadan Türkiye'nin yarısını alan Uzanlar'ın ev, çiftlik, ada, yalı, köşk ve şatolarında heyecanlı bir gezi. Bu mekanlardan herhangi birinde saklı ve şu ana kadar bulunamamış "gizli" bir şeyi ortaya çıkarmayı başarana ekstradan 1 hafta Uzakdoğu gezisi. Tuvalette tam idrar tahlili ve uydu bağlantılı gizli kameralarla dünyanın herhangi bir yerindeki yakınlarınızla yılbaşı kutlaması dahil 2176 YTL 
2- Asena'yla İstanbul Turu... Yılbaşı gecesi "farklı bir eğlence" arayanlar için bulunmaz fırsat. Sabah erkenden Asena ile yola çıkış. Daha önce "tabii Asena Hanım, sizinle zevkle çalışırız" diyen kulüplerden art arda gelen "iptal" telefonlarıyla şehir içinde deli gibi koşuşturma. Bu arada İbo ve adamlarına yakalanmamaya çalışma, büyük heyecan, dev organizasyon. Her şey dahil, 399 YTL. Taksit falan yok, çünkü risk büyük. Katılım için noterden "aklı başında" belgesi yeterli, sakın kaçırmayın .. 
3- Laila'dan Yayla'ya Çiftlik Turu Günün her anında tura katılanlarla kavga, dövüş, hakaret fırsatı. Dilediğiniz kadar bağırmak, aralıksız konuşmak, sinir krizine girmek, yanınızdakini sinir krizine sokmak, kafasına tabure geçirmek serbest. Temiz hava, doğayla, 4 ve 2 ayaklı hayvanlarla, az ama öz gıdalarla, çiftlikte rüya gibi günler. Bu yılbaşını unutamayacak, tekrar tekrar geleceksiniz. Üstelik para ödemeyecek, üste para alacaksınız. Hayatınızın son fırsatını kaçırmayın .. 
4- Banu Alkan'la Fantastik Tur Gördüğünüz hiçbir şey aslında gerçek değil Banu Alkan'la hayalle gerçeğin birbirine karıştığı bir tura ne dersiniz Doğru bildiklerinizin yanlış olduğunu yeni yıla girerken fark edin. 90-60-90'ın gerçek boyutlarını 3 boyutlu olarak görme, müziğin sınırlarını zorlama ve gece sonunda silkinerek kendine gelme, haline şükrederek eve dönme, karınızın-sevgilinizin değerini bilme. İki dal orkide dahil 10 bin dolar... 
5- Beleş Reyting Turu ... Reyting uğruna her türlü ahlaki değerin yitirilmesine sebep olan ne kadar kurum, kuruluş, şahıs varsa tanışma imkanı. Evinizden çıkmadan, para harcamadan... Elinize kumanda almanız yeterli. Zaplayın birileri trilyonları götürsün, zaplayın "fakir ama onurlu" son genç de yok olsun. Demagoji, istismar, melodram, popülizm, martaval... hepsi bir arada... 

Önce bir düzyazı yazıyorum sonra onu mısralara ayırıyorum, buna şiir deniyor ve beni zengin ediyor... 
Charles Bukowski 

Afiyet Olsun 
"Yenilebilir Enerji Yasa Tasarısı..." b b 
</TEXT>
</DOC>
