<DOC>
<DOCNO> 268964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/yazar/pulur.html </URL>
<DATE> 2004/09/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Zina için 'mil ü mikale' gerek 
</HEADLINE>
<TEXT>


100 milyon insan işsiz, şu kadar insan açlık sınırında, bir o kadar milyon insan bu sınırın altında, enflasyon düştü lafına kimse inanmıyor. Çarşı pazar ortada, her kazadan, her doğal afetten sonra "Asacağız, keseceğiz " palavralarına milletin karnı tok, yemiyor. Ne tren kazasından ne de Alibeyköy'deki su baskınından bir şey çıkmayacağı belli. 40 milyar dolara yakın parayı bankalardan hortumlayanlar, afiyetle tıkınıyor... 

EE, ne olacak .. Bir şeyler yapmak lazım, topluma öyle bir oyuncak vermeli ki, oynasın dursun... 
O halde buyurun ZİNA 
Bundan daha eğlenceli, çekici, gıcıklayıcı oyuncak olur mu 
Zaten hangi konuda bu toplum, önce ikiye, sonra dörde, sonra sekize, on altıya, otuz ikiye ayrılmaz ki 

ZİNA ne demek 
Belden aşağı bir iş demek... 
Belden aşağı işlere kim bayılmaz 
O halde buyurun 

ZİNA yapan kadın cezalandırılmalı... 
Haklı olarak kadın dernekleri ayakta... 
Zina yapan erkek de cezalandırılmalı 
Hop, hop, ağır olun İmam nikahlı ikinci, hatta üçüncü karılı tosunlar ne olacak 
Kim bilir Meclis'te bile iki eşli kaç milletvekili vardır .. 
Eski kanun erkeğin zinasını şartlara bağlamıştı, öyle bir kere yatmak suç sayılmazdı ev tutacak ya da eve kuma getirecek, yani süreklilik esastı. 
Şimdi o da kalktı, zina suç değil 

DİYELİM zina suç. Bunun suç olduğu nasıl ispatlanacak .. 
Kolay mı Evi bastın, kadınla erkeği yatakta dahi bulsan, zina suçu işlenmiş olur mu 
Tartışılır 
"Kitap okuyorduk, şarkı meşk ediyorduk " deseler ne olacak 
Zina nasıl saptanacak 

Fıkha göre "mil ü mikale" durumunun tespiti gerek. 
Nasıl bir durum bu 
Şöyle bir durum... 

ÖNCE "mikale"yi anlatmak gerek. "Mikale" nedir 
Bilirsiniz kadınlar kirpik diplerine, gözlerine siyah bir boya çekerler, sürme denir. Bu bir sıvıdır, deriden bir kabın içindedir, işte bu kaba "mikale" denir. 
"Mil" ise, sürmeyi mikaleden alan, kirpikleri boyayan bir çeşit fırçadır. 
"Mil"i alıp "mikale"nin içine soktuğunuz an "mil ü mikale" durumu meydana gelir. 
İşte "zina"nın suçüstü olması için "mil ü mikale" durumunda yakalamak gerekir, üstelik bu tanıklar tarafından söylenecektir, onlar da "Evet, bu kadınla bu erkeği mil ü mikale durumunda gördük " derlerse zina suçu teşekkül etmiş olur. 
Bizden söylemesi, eğer zina mutlaka cezalandırılacaksa, şeriata uygun olmalı... 

NASILDI o şarkı, "Türkiyem, Türkiyem, benim cennet vatanım " diye başlardı değil mi 
2004 yılının sonuna doğru cennet vatanda nelerle uğraşıyoruz, döndük dolaştık, yine "uçkur davası"na düştük. 
Diyeceksiniz ki, hiç aklımızdan çıkmadı ki 
Bu da doğru 

NEYSE, biz yine de, konu zina bile olsa tatlıya bağlayalım... 
Bektaşi'yi Ramazan günü yakalamışlar suçu içki içmek, delil de koynundaki rakı şişesi 
"İşte suç aleti " demişler. 
Bektaşi gülmüş 
"Rakı şişesi suç aletiyse, ben de zina aleti de var, görmek isteyen buyursun " 

DÜZELTME- Dünkü yazımızın giriş cümlesi "Fransızların ünlü bir deneyimi" değil, "ünlü bir deyimi" olacaktır. 
Cahit Sıtkı Tarancı'nın dörtlüğünün üçüncü dizesi de "Su insanı boğar, ateş yakarmış"tır. 
Düzeltir, özür dileriz. 



</TEXT>
</DOC>
