<DOC>
<DOCNO> 295458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sondun04.html </URL>
<DATE> 2004/12/07/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Gazze'de patlama 1 ölü, 4 yaralı... 
</HEADLINE>
<TEXT>

     Gazze Şeridi'nin orta kesimindeki bir İsrail askeri üssü yakınında meydana gelen patlamada 1 İsrail askerinin öldüğü, 4'ünün yaralandığı bildirildi. 
     İsrail ordu sözcülüğünden yapılan açıklamada, İsrail askerlerinin bölgede patlayıcı araması yaptığı sırada bir kümes içine yerleştirilmiş bubi tuzağının patladığı kaydedildi. 
     Askeri yetkililer, patlamadan sonra İsrail askerleri ile Filistinli militanlar arasında çatışma çıktığını belirttiler. 
     Saldırının sorumluluğunu üstlenen Hamas, bölgedeki bombaları ve mayınları örgütün yerleştirdiğini bildirdi. 
     Hamas, örgüt üyelerinin, İsrail askerlerinin yaklaşmasını bekledikten sonra bombayı patlattığını da belirtti. 
     
</TEXT>
</DOC>
