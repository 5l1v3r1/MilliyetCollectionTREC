<DOC>
<DOCNO> 282972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sontur09.html </URL>
<DATE> 2004/10/24/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Havran'da dün çıkan orman yangını tamamen söndürüldü... 
</HEADLINE>
<TEXT>

     Balıkesir'in Havran İlçesi'nde, dün çıkan orman yangını tamamen söndürüldü. Yangında, 3 hektar kızılçam ve karaçam alanının zarar gördüğü olduğu bildirildi. 
     Edremit Orman İşletme Müdürü Mustafa Demirel, yaptığı açıklamada, Havran'a bağlı Eymir ve Küçük Şapçı köyleri arasındaki ormanlık alanda, belirlenemeyen nedenle çıkan yangının, sabaha karşı tamamen kontrol altına alındığını belirtti. 
     Demirel, soğutma çalışmaları halen süren bölgede, 3 hektar kızılçam ve karaçam alanının kül olduğunu kaydederek, şunları söyledi 
     ''Yangının çıktığı alan oldukça kayalık. 100 orman işçimiz olay yerine ulaştı, ancak 6 arazözümüz kötü arazi şartları nedeniyle bölgeye ulaşamadı. İzmir'den gelen yangın söndürme helikopteri iki sorti yaptı, ama hava karardığı için Balıkesir'e döndü. Yangını işçilerin sabaha kadar süren çalışmaları sonucunda kontrol altına alarak söndürdük.'' 
     
</TEXT>
</DOC>
