<DOC>
<DOCNO> 297945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sonspo14.html </URL>
<DATE> 2004/12/15/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Beşiktaş'ta İbrahim Üzülmez, Parma'da Maccarone... 
</HEADLINE>
<TEXT>

     UEFA Kupası 2. tur B Grubu son maçında yarın Ennio Tardini Stadı'nda karşı karşıya gelecek olan AC Parma ile Beşiktaş, bu sezon UEFA Kupası'nda 5'er maç yaptı. 
     Beşiktaş, yaptığı 5 maçta 2 galibiyet, 2 beraberlik, 1 de yenilgi alırken, 7 gol attı ve kalesinde 5 gol gördü. 
     AC Parma ise 5 karşılaşmada 2 galibiyet, 2 yenilgi, 1 de beraberlik elde ederken, 5 gol atıp, 6 gol yedi. 
     
     2 takımın bu sezon yaptığı UEFA Kupası maçları şöyle 

     Beşiktaş-FK Bodo Glimt 1-1, 1-0. 
     Beşiktaş-Athletic Club Bilbao 3-1. 
     Steaua Bükreş-Beşiktaş 2-1. 
     Beşiktaş-Standard Liege 1-1. 
     AC Parma-Maribor Branik 3-2, 0-0. 
     Athletic Club Bilbao-AC Parma 2-0. 
     AC Parma-Steaua Bükreş 1-0. 
     Standard Liege-AC Parma 2-1. 
     
     BEŞİKTAŞ, TÜM MAÇLARDA GOL ATTI 

     Beşiktaş, bu sezon yaptığı tüm UEFA Kupası maçlarında gol atmayı başardı. 
     Siyah-beyazlılar, yaptıkları 5 maçta da rakip fileleri havalandırırken, 3 gol atıp kazandıkları Athletic Club Bilbao karşılaşmasının dışındaki 4 maçta 1'er gol kaydetti. 
     Beşiktaş, İstanbul'da yaptığı ve 1-0 kazandığı FK Bodo Glimt karşılaşmasının dışındaki tüm maçlarda da kalesinde gol gördü. 
     
     AC PARMA EVİNDE BAŞARILI, BEŞİKTAŞ DEPLASMANDA KAYIP 

     İtalyan ekibi AC Parma, UEFA Kupası'nda evinde yaptığı 2 maçı da kazanırken, Beşiktaş ise deplasmanda yaptığı 2 maçta da galibiyet yüzü göremedi. 
     AC Parma, evinde Slovenya'nın Maribor Branik takımını 3-2, Romanya'nın Steaua Bükreş ekibini de 1-0 yenerken, siyah-beyazlılar Norveç'te FK Bodo Glimt ile 1-1 berabere kalıp, Bükreş'te Steaua Bükreş'e 2-1 yenildi. 
     
     BEŞİKTAŞ'TA İBRAHİM ÜZÜLMEZ, AC PARMA'DA MACCARONE 

     Beşiktaş'ın bu sezon UEFA Kupası'ndaki en golcü ismi İbrahim Üzülmez, AC Parma da ise Massimo Maccarone oldu. 
     2 futbolcu da 5 maçta 2'şer gole imza attı. Beşiktaş'ta ayrıca Carew, Ahmed Hassan, Ali, Okan ve İbrahim Akın da 1'er gol atarken, İtalyan ekibinde de Marchionni, Budel ve Pisanu takımlarına 1'er gol kazandırdı. 
     
</TEXT>
</DOC>
