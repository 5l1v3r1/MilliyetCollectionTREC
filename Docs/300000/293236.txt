<DOC>
<DOCNO> 293236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/ekonomi/eko03.html </URL>
<DATE> 2004/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamuya plaket yasağı 
</HEADLINE>
<TEXT>


Başbakan'ın Tarım Şurası'nda verilen plaketleri aşırı bulması üzerine kamu plaketlerine yasak geliyor 

ANKARA Milliyet 

Başbakan Recep Tayyip Erdoğan dün katıldığı 2. Tarım Şurası'nda verilen plaketleri aşırı bulunca konuyu öğleden sonra yapılan Bakanlar Kurulu gündemine taşıdı. Hükümet önümüzdeki günlerde kamu kurumlarının plaket vermesini ortadan kaldıracak bir genelge yayımlayacak. 

Plaket sunma eğilimi arttı 
Erdoğan başkanlığında bir toplantı yapan Bakanlar Kurulu, "kamu kurumlarının hiyerarşik düzen içerisinde plaket sunma eğiliminin arttığını", bu konunun önlenmesi için atılacak adımları değerlendirdi. Başbakan Yardımcısı Abdüllatif Şener, söz konusu plaket uygulamasının kaldırılmasına ilişkin bir genelge yayımlanacağını bildirdi. 2. Tarım Şurası'nda birçok kişiye plaket verilmesinin, konunun Bakanlar Kurulu gündemine taşınmasında etkili olduğu öğrenildi. 
Törende, "Türk tarımına yaptıkları destek nedeniyle" TBMM Başkanı Bülent Arınç ve CHP Genel Başkanı Deniz Baykal'a da birer şükran plaketi sunuldu. 

Tarım Şurası'nda 'çiftçi' atışması TBMM Başkanı Bülent Arınç, Başbakan Tayyip Erdoğan ve CHP Genel Başkanı Deniz Baykal'ın katılımıyla gerçekleşen İkinci Tarım Şurası'nda 'çiftçi' atışması yaşandı. 
Toplantıda konuşan Baykal, Erdoğan'ın önceki gün Erzurum'da gübre fiyatlarını şik yet eden çiftçilere yönelik, "Bu millet size mi çalışacak " sözlerini eleştirerek, "Tarımda yaşanan tabloyu şik yet eden çiftçilerle azarlar gibi konuşulması doğru değil. İktidarlar sorunlara ilgi ve şefkatle yaklaşmalıdır" dedi. 

'Tarımın içinden geldim' 
Erdoğan ise, Baykal'a, "Tarımla uğraşanlara saygıyı bilirim. Onların içinden geldim. Ben buraya damdan düşerek gelmiş birisiyim. Tüm sorunları biliyoruz fakat hepsi bir anda çözülmüyor. Tarıma verilen desteği artırarak devam edeceğiz" diye karşılık verdi. 


</TEXT>
</DOC>
