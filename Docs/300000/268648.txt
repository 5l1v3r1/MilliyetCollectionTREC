<DOC>
<DOCNO> 268648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/spor/spo15.html </URL>
<DATE> 2004/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Apak'a teklif 

ATİNA'DA çekiç atmada bronz madalya kazanan Eşref Apak'a 7 ülkeden vatandaşlık teklifi geldiği iddia edildi. Antrenör Artun Talay, "İmkan ve parayla birlikte baş döndürücü öneriler aldık" dedi. 

Türk gecesi 

HERTHA Berlin'de forma giyen Milli futbolcu Yıldıray Baştürk, Almanya'daki futbolcu arkadaşlarına Türk günü düzenledi. Yıldız oyuncu, Türk kültürünü herkese tanıtmaya devam edeceklerini belirtti. 

Arayı açıyor 

KAYSERİ'DE düzenlenen Dünya Yamaç Paraşütü Şampiyonası'nın 4. gün yarışmaları sonucu, Alman Eichholzer, genel klasmandaki birinciliğini korudu. 86.2 kilometrelik son parkurda Çek Brauner birinci oldu. 

Dereli'ye görev 

UEFA, hakem Selçuk Dereli'ye UEFA Kupası 1. tur maçında görev verdi. Dereli, 22 Eylül'de Tel Aviv'de oynanacak Maccabi Petach Tikva İsrail - Heerenveen Hollanda maçını yönetecek. 

Türkiye şampiyon 

AHMET Piriştina Uluslararası Bayanlar Basketbol Turnuvası'nın son maçında Letonya'yı 89 - 87 yenen Türkiye, birinci oldu. Ay - Yıldızlı ekibimiz büyük çekişme içinde geçen karşılaşmanın ilk yarısını da 42 - 39 önde kapadı. 

CNN Türk'te Çetin dönemi 

CNN Türk Spor Servisi Müdürlüğü'ne Volkan Çetin getirildi. Çetin, uzun süredir müdür yardımcılığı görevini sürdürüyordu. 



</TEXT>
</DOC>
