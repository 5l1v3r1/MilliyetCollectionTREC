<DOC>
<DOCNO> 291211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sontur28.html </URL>
<DATE> 2004/11/22/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
İstanbul birkaç santim kara teslim oldu 
</HEADLINE>
<TEXT>

     İstanbul'da gece yarısından sonra başlayan kar pazartesi trafiğini kilitledi. Anadolu yakasından kentin Avrupa yakasına köprülerden ortalama 4 saatte geçilebildi. Araçlarında mahsur kalan çalışanlar işlerine gecikti. İMKB trafikte yaşanan kesmekeş nedeniyle bir saat gecikmeli olarak açıldı. 
     İstanbul Milli Eğitim Müdürlüğü okulların tatil olmasının şimdilik gündemde olmadığını duyurdu. 
     Meteorolojinin tüm uyarılarına karışın, belediye ve İstanbullular kar yağışına yine hazırlıksız yakalandı. Sabah zincir takmadan trafiğe çıkan binlerce araç ve yeterince tuzlama yapılmayan yollar yüzünden Pazartesi çilesi bir işkenceye dönüştü. 
     Başta boğaz köprüleri olmak üzere kentin tüm ana anterlerlerinde trafik sıkışıp durdu. Kar yağışı altında bekleyen İstanbullular zor saatler geçirdi. 
     Ancak uyarılara rağmen trafiğe hazırlıksız çıkan sürücüler çok sayıda trafik kazasına neden oldu. 
     Kazalar nedeniyle özellıkle köprüler ve bağlantı yollarında uzun kuyruklar oluştu. TEM otoyolunda araç kuyrukları 20 kilometreye ulaştı. 
     Boğaziçi Köprüsü Çamlıcı'dan itibaren, Fatih Sultan Mehmet Köpürüsü ise Bostancı'dan itibaren yoğunluk yaşadı. 
     Gültepe Zincirlikuyu ve Maslak Beşiktaş istikametlerinde de büyük trafik yoğunluğu yaşandı. 
     
     BELEDİYE BAŞKANI VATANDAŞLAR DA TERBİRLİ OLSUN 

     İstanbul Büyükşehir Belediye Başkanı Kadir Topbaş, trafikte yaşanan sıkıntının, yağışın çok kısa sürede etkili olmasından kaynaklandığını bildirdi. 
     Topbaş, Mövenpick Otel'de düzenlenen ''Uluslararası Kentsel Dönüşüm Uygulamaları Sempozyumu''nun tanıtım toplantısına, kar yağışı nedeniyle 1.5 saat geç geldi. 
     Burada basın mensuplarının kar yağışının yol açtığı trafik sorununa ilişkin sorularını yanıtlayan Topbaş, hava şartlarında değişme beklenmesine karşın, çok kısa sürede yağmurun doluya dönüştüğünü kaydetti. 
     Topbaş, ''Yağışın bu kadar kısa sürede etkili olması nedeniyle trafikte problem yaşandı. Büyükşehir Belediyesi olarak biz her türlü hazırlığımızı yaptık. Ama bu yeterli değil. Sadece yöneticiler sorunları çözemez. Bu kentte yaşayan herkesin üzerine düşeni yapması gerekiyor. Vatandaşların da hava şartlarına göre tedbirli olmaları gerekiyor'' dedi. 
     Kadir Topbaş, belediye olarak don ve kapanan yolların trafiğe açılması konusunda tüm hazırlıkları yaptıklarını, ancak ani bir don olayı beklemedikleri için bazı noktalarda tuzlamada gecikme olduğunu söyledi. 
     AB'ye girme hazırlıkları yapan Türkiye'nin oradaki uygulamaları da dikkate alması gerektiğine işaret eden Topbaş, ''Biz nasıl yazlık ayakkabı ve kıyafetlerle kışın dışarıya çıkmıyorsak, aracı olanların da kar lastiklerini takmaları çok daha doğrudur. Belki bunun maliyetinin pahalı olduğu söylenebilir, ama 2 yıl kullanacağınız lastiği, 4 yıl kullanmış olacaksınız ve kent içinde bir sorun yaşamayacaksınız'' diye konuştu. 
     Topbaş, İstanbul'da kent içi ulaşım sorununun köklü çözümünün toplu ulaşımın konforlu ve kaliteli hale getirilmesinden geçtiğini kaydetti. 
     br 
</TEXT>
</DOC>
