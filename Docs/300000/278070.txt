<DOC>
<DOCNO> 278070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/soneko38.html </URL>
<DATE> 2004/10/07/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Petrolün ardından bakır fiyatları da rekora koşuyor 
</HEADLINE>
<TEXT>

     Londra'da, rekor kıran petrolün ardından bakır fiyatları da son 10 yılın en yüksek seviyesine yaklaşıyor. 
     Güçlü talep yanında yetersiz yatırımlar nedeniyle arzın sınırlı olması, Londra Metal Borsası'nda bakırın tonunun 3 bin 65 dolara kadar yükselmesini sağladı. 
     Ocak 1995'in ardından en yüksek bakır fiyatı anlamına gelen bu seviyeler, Kasım 2001'e göre ise yüzde 120'nin üzerinde değerlenmeyi ifade ediyor. 
     ''Petrol fiyatlarında son yaşanan hızlı yükselişler yatırımcıların dikkatini emtia piyasalarına yönelmesini sağladı'' diyen Standard Bank London metal analistlerinden Robin Bhar, ''Eğer gelecek yıl dünya ekonomisinin durgunluğa gireceğine inanmıyorsanız, emtia fiyatlarının yükselmeyeceğini iddia etmek çok zor'' diye konuştu. 
     Londra'da işlem gören diğer metallerde de yükselişler sürüyor. Alüminyum fiyatları son 9 yılın en yüksek noktasına erişirken Çinko, son 4 yılın zirvesinde bulunuyor. 
     Metal fiyatlarındaki yükselişin en önemli nedeni olarak, hızlı büyüyen Çin'den kaynaklanan talep artışı gösteriliyor. 
     
</TEXT>
</DOC>
