<DOC>
<DOCNO> 266309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sonsiy15.html </URL>
<DATE> 2004/08/25/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Erdoğan, Başbakanlık Merkez binasındaki inşaatı inceledi 
</HEADLINE>
<TEXT>

     Başbakan Recep Tayyip Erdoğan, onarımı devam eden Başbakanlık Merkez Binası'ndaki inşaatta incelemelerde bulundu Başbakan Erdoğan, Milli Güvenlik Kurulu toplantısının ardından, Başbakanlık Konutu'nda, MGK üyesi bakanlarla biraraya gelerek değerlendirme toplantısı yaptı. 
     Daha sonra Başbakanlık Merkez Binası'na geçen Başbakan Erdoğan, Dışişleri Bakanı ve Başbakan Yardımcısı Abdullah Gül ile onarımı devam eden binada incelemelerde bulundu. 
     Başbakan Erdoğan, gazetecilerin soruları üzerine, inşaatın hızlı gittiğini ve iyi ilerlediğini belirterek, çalışmaların kışa girmeden biteceğini söyledi. 
     Erdoğan, incelemesinin ardından Başbakanlık yeni binaya geçti. 
     
</TEXT>
</DOC>
