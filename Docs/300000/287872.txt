<DOC>
<DOCNO> 287872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sonyas13.html </URL>
<DATE> 2004/11/10/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Hayranlarına kötü haber... George Clooney obez olacak... 
</HEADLINE>
<TEXT>

     Beyazperdenin en yakışıklı aktörlerinden George Clooney, rol uğruna sağlığıyla oynuyor. ''Syriana'' adlı filmde canlandırdığı asker rolü için kilo alması gereken oyuncu, sabah akşam yüksek kalorili tatlı, pizza ve hamburger yiyor. 
     Internetteki ''imdb'' sitesinin haberine göre, yüksek kalorili besinlerle şişmanlayan Clooney, son haliyle ''Simpson'' ailesinin tombul babası Homer Simpson'a benzemeye başladı. 
     Şişmanlama diyetini ara vermeden sürdüren oyuncu, ''Syriana'' filmindeki aşırı kilolu asker rolü için alışılmış görüntüsünden tamamen uzaklaştı. 
     Clooney ile aynı filmde görev alan bir set çalışanı, sanatçının çizgi film babası Homer Simpson'ın favori tatlısı olan donutları da arkası arkasına yediğini söyledi. Görevli, ''George Clooney, hemen herşeyi yiyor. En çok da bu tatlıyı seviyor. Evine sürekli yiyecek siparişleri geliyor. İçinde ağırlıklı olarak donut olan paketlerde pizza ve hamburger de bulunuyor'' dedi. 
     
</TEXT>
</DOC>
