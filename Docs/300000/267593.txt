<DOC>
<DOCNO> 267593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sonspo06.html </URL>
<DATE> 2004/08/30/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Emre'den Cimbom'a yanıt Türkiye'ye dönmek istemiyorum 
</HEADLINE>
<TEXT>

     Galatasaray’ın transfer gündeminin 1 numarası Emre Belözoğlu, tatil için geldiği Çeşme’den son mesajını yolladı Türkiye’ye dönmek istemiyorum 
     
     Avrupa’da devam edeceğim’ 

     Galatasaray’ın renklerine bağlamak için büyük çaba sarfettiği Emre Belözoğlu, Şampiyonlar Ligi ön eleme maçından sonra verilen 3 günlük arayı değerlendirmek için geldiği Çeşme’de transferine ilişkin ilginç açıklamalar yaptı. Inter ile 3 yıllık sözleşmesi bulunduğuna dikkat çeken milli yıldız, Avrupa’da futbol hayatımı sürdürmek istiyorum. İspanya, İngiltere, Almanya olur. 10-15 yıllık bir süreç. Dönmek istemiyorum. Benim için şimdi Türkiye’de oynamak ikinci planda. Avrupa’da istediğim teklifleri alamazsam o zaman gelmeyi düşünürümö diye konuştu. 
     
     Hagi’ye saygım büyük ama...’ 

     Milli takım kampına katılmak için bugün İstanbul’a gideceğini kaydeden Emre, eski takım arkadaşı Hagi’nin kendinde çok hakkı ve emeği olduğunu belirterek, Hagi benim için önemli bir kişi. Ona çok saygı duyuyorum ama hiçbir zaman transfer konusunu konuşmadık. Sık sık görüşürüz. Haftada bir telefonda konuşuruzö dedi. İtalya’ya beraber geldiği Okan Buruk’un Beşiktaş’a transfer olmasıyla kısa süreli bir yalnızlık dönemi çektiğini belirten Süper Bücür, Şu anda tek başıma kaldım ama hayat devam ediyor. Bu benim işimö ifadesini kullandı. 
     
     100. Yıl baskı yaratmamalı’ 

     Türkiye Süper Ligi’nin yeni başlamasına rağmen zirve yarışının 4 büyük kulüp arasında geçeceğini iddia eden Emre, Gençler, Gaziantep, Denizli önemli işlere imza atar. Galatasaraylı futbolcuların üzerinde ise 100. Yıl baskısı var. 99 yıl başarılı ol, 100. Yıl’da şampiyonluğu yakalama. Bu durum hayal kırıklığı yaratmamalı. Böyle bir baskıyı doğru bulmuyorumö yorumunu yaptı. Milli takıma da değinen Emre Belözoğlu, Yeni isimlerden kurulu bir ekibiz. Gürcistan ve Yunanistan’ı yenecek güçteyiz. Zorlansak da her maçı kazanacak güçteyizö diye görüş belirtti. 

     
</TEXT>
</DOC>
