<DOC>
<DOCNO> 271453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sontur06.html </URL>
<DATE> 2004/09/13/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Lisans tamamlama programına öğrenci alınacak... 
</HEADLINE>
<TEXT>

     Anadolu Üniversitesi AÜ , 2004-2005 eğitim-öğretim yılında, Açıköğretim Fakültesi İngilizce Öğretmenliği ve Okul Öncesi Öğretmenliği Lisans programlarına lisans tamamlama öğrencisi alacak. 
     İngilizce Öğretmenliği Lisans Tamamlama programına, eğitim fakültelerinin İngilizce Öğretmenliği Lisans programının ilk 2 yılını tamamlayarak ön lisans diploması almış olanlar başvurabilecek. 
     Okul Öncesi Öğretmenliği Lisans Tamamlama programına ise kız meslek liselerinin çocuk gelişimi, çocuk gelişimi ve eğitimi, çocuk gelişimi ve bakımı bölümlerinden mezun olanlarla, eğitim fakülteleri okul öncesi öğretmenliği lisans programından ilk 2 yılını tamamlayıp ön lisans diploması alanların başvuruları kabul edilecek. 
     İngilizce Öğretmenliği Lisans Tamamlama programı ve Okul Öncesi Öğretmenliği Lisans Tamamlama programı için 75'er kişi alınacak. Kontenjandan fazla başvuru olması halinde sıralama, ön lisans başarı notuna göre yapılacak. 
     
</TEXT>
</DOC>
