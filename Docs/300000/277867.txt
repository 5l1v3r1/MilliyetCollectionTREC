<DOC>
<DOCNO> 277867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sontur54.html </URL>
<DATE> 2004/10/06/ </DATE>
<TIME> 22.25 </TIME>
<AUTHOR>  </AUTHOR>
<HEADLINE>
Avukat Çağatay Özdemir yeniden gözaltında 
</HEADLINE>
<TEXT>

     İstanbul'da ''Sedat Peker Grubu''na yönelik operasyonda gözaltına alınan ve çıkarıldıkları mahkemece serbest bırakılan 3 avukattan Çağatay Özdemir, yeniden gözaltına alındı. 
     Ankara Cumhuriyet Savcılığı'nın talimatıyla, 4422 Sayılı Çıkar Amaçlı Suç Örgütleriyle Mücadele Kanunu kapsamında başlatılan operasyonda gözaltına alınan ve dün çıkarıldıkları mahkemece serbest bırakılan, ancak savcılığın itirazı üzerine haklarında gıyabi tutuklama kararı verilen avukatlardan Çağatay Özdemir, Üsküdar'da gözaltına alındı. 
     Avukat Özdemir, Organize Suçlar Şube Müdürlüğü ekiplerince, akşam saatlerinde Vatan Caddesi'ndeki İstanbul Emniyet Müdürlüğü kompleksine getirildi. 
     Bu arada, Sedat Peker ile 2 kardeşinin de aralarında bulunduğu gözaltındaki kişilerin sorguları sürüyor. 
     
</TEXT>
</DOC>
