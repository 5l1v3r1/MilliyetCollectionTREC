<DOC>
<DOCNO> 254537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/spor/yaksoy.html </URL>
<DATE> 2004/07/11/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Acaba 
</HEADLINE>
<TEXT>



Biz yabancılara karşı her nedense hep en iyi yüzümüzü göstermek için çırpınıp dururuz. Hele bu yabancılar bizi övmeye görsünler. Aman Allahım, bir seviniriz ki, sormayın gitsin. Diğer taraftan da bütün iyi niyetlerimize rağmen tenkit ederlerse, işte o zaman bir kızarız bir kızarız ki sormayın gitsin. Yok, yok kimse bu durumu kompleksli olduğumuza vermesin. Sevinçlerimizin, alınganlıklarımızın bir hududu olması gerekmez mi 
Geçenlerde bir arkadaşım sordu Bunun bir orta yolu yok mu diye Var tabii. Kendi kendimizi açıkca ve doğru tenkit edebildiğimiz müddetçe. Mesela, söz sahibi bir yabancı çıksa "Siz olimpiyatları yapamazsınız" dese, reaksiyonumuz ne olurdu Kalkıp da, sahi yapabilir miyiz diye elimizdeki olanakları mı tartışırdık, yoksa adamı suçlar mıydık 
Bu sualler de nereden çıktı demeyin Evvelki günkü iki gazetenin başlıkları bu sualleri aklımıza getirdi. Birincisi şöyleydi İstanbul trafiğine meşale darbesi. Bir diğeri Olimpiyat yerine meşale turu. Olimpiyat gelmedi ama ateşi bile yetti. 
Ne demek istiyorlardı acaba 


</TEXT>
</DOC>
