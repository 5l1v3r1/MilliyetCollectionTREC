<DOC>
<DOCNO> 273036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/siyaset/siy05.html </URL>
<DATE> 2004/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu dosyalar teftişte 
</HEADLINE>
<TEXT>


Sistematik işkence iddialarını araştırmak için Türkiye'ye gelen AB heyeti, iki çocuğa işkence davasını da içeren dosyaları inceliyor 

TÜRKER KARAPINAR, UTKU ÇAKIRÖZER Ankara 


AB'nin Türkiye ile tam üyelik müzakerelerine başlama kararında, aralarında karakolda falakayla dövüldükleri iddia edilen 9 ve 10 yaşındaki iki çocuğun davasının da bulunduğu 26 işkence dosyasının akibeti belirleyici olacak. İşkencenin sistematik olup olmadığını tespit etmesi için Ankara'ya gönderilen AB Komisyonu'nun Türkiye Masası Direktörü Matthias Ruthe'nin, İHD ve TİHV yöneticileriyle yaptığı görüşmede kendisine verilen 26 dosyadaki davaların sonuçlarının değerlendirmeyi etkileyeceğini aktardığı öğrenildi. 
AB'nin de yakından takip edeceği işkence davalarının bazıları şunlar 
Konya B.K. 9 ve İ.A'nın 10 , çaldıkları iddia edilen paranın yerini söylemeleri için dört polis memuru tarafından copla falakaya yatırılması ve cinsel organları sıkılmak suretiyle işkenceye tabi tutulması.Çorum Feride Kaya 52 ve Melek Serin'e işkence yapıldığı gerekçesiyle jandarmalar aleyhinde açılan davalar.İskenderun Polisin copla tecavüz ettiği öne sürülen Fatma Deniz Polattaş ve Ceren Salmanoğlu'nun davası. Burhaniye Gözaltında intihar ettiği açıklanan Özgür Ünal'ın 17 davası.Adana Şiyar Perinçek'i yakalama olanağı varken öldürdükleri ve Mehmet Nurettin Başçı'ya işkence yaptıkları gerekçesiyle 3 polis hakkında dava.Ankara Şenol Gürkan'a deterjanlı su içirmeyi de içeren gerekçelerle sekiz polis hakkında açılan dava.Ankara Birtan Altınbaş'ın 1991'de gözaltında işkenceyle öldürülmesine ilişkin davanın Yargıtay aşaması da takip edilecek. 


</TEXT>
</DOC>
