<DOC>
<DOCNO> 285854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sontur34.html </URL>
<DATE> 2004/11/03/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
'Eve erkek mi alıyorsun ' deyince... 
</HEADLINE>
<TEXT>

     Enis YILDIRIM TRABZON, DHA 

TRABZON'da Eve erkek mi alıyorsun'' diyen arkadaşı 39 yaşındaki Yusuf Uzun'u sustalı bıçakla yaralayan Gürcistan vatandaşı 41 yaşındaki Mihriban Aliyeva'nın öfkesi dinmek bilmedi. Arkadaşının kendisini polise şikayet ettiğini öğrenen Aliyeva bu kez de evine gittiği Uzun'u bir kez daha bıçakladı. 
     Olay, Trabzon'un Çömlekçi Mahallesi'nde önceki gün saat 19.00 sıralarında meydana geldi. İddialara göre, Mihriban Aliyeva, evine gelen arkadaşı Yusuf Uzun'un, "Sen eve erkek mi alıyorsun '' sözlerine sinirlenerek sustalı bıçakla Yusuf Uzun'u iki elinden yaraladı. Evden kaçan Yusuf Uzun, karakola giderek sikayetçi oldu. Şikayet ardından Esentepe Mahallesi'nde evine dönen Yusuf Uzun, kapıyı açıp içeri girince, karşısında yine Aliyeva'yı gördü. Gürcü kadın, bu kez Yusuf Uzun'u göğsünden yaraladıktan sonra kaçtı. Aliyeva daha sonra polisin takibi sonucu gözaltına alındı. 
     Mihriban Aliyeva, Yusuf Uzun'un evine geldiğini ve kendisine "Sen eve erkek mi alıyorsun'' dedikten sonra evinde arama yaptığını belirterek, "Bana demir levye ile vurmaya kalktı. Bu sırada kendimi korumak istedim. Bir süre sonra evden ayrıldı. Daha sonra konuşmak üzere evine gittim. Kapıyı kızı açtı. Yusuf eve gelip beni karşısında görünce sopa ile vurdu'' dedi. 
     Yusuf Uzun ise, Gürcü kadının evinde ve kendi evinde bıçaklı saldırıya uğradığını anlattı. Birbirinden şikayetçi olan Yusuf Uzun ve Mihriban Aliyeva tutuksuz yargılanmak üzere serbest bırakıldı. 
     
</TEXT>
</DOC>
