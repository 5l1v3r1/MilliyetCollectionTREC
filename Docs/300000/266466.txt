<DOC>
<DOCNO> 266466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/spor/yguven.html </URL>
<DATE> 2004/08/26/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Aman Eşref ... 
</HEADLINE>
<TEXT>



Dünyanın hiçbir geri kalmış ülkesinde olimpiyat şerefine erişmiş, hatta dereceye girmiş bir sporcunun "fakr - u zaruret" içindeki çalışma koşullarının haber değeri yoktur. Zaten o ülkede birkaç sırtı kalın yönetici dışında herkes sürünmektedir. Ancak yurt dışından reklamla falan parsayı toplarsa, o zaman haber olur. 
Paralel şekilde, Dünya'nın hiçbir medeni ülkesinde olimpiyat şerefine erişmiş hatta dereceye girmiş bir sporcusunun içler acısı antrenman haberleri yapılamaz. Çünkü olimpiyat sınırındaki bir atletin sefil durumuna raslanmaz. 
Peki biz neyiz .. 
Eşref Apak gibi bir gencimiz, çekiç atma gibi teknik bir branşta olimpiyat dördüncüsü oluyor ve Pekin için madalya garantisi veriyor haberlere bakın 
"Çimleri eziyor diye olimpiyata otobüs garajında hazırlandı"... 
Bu işte bir gariplik var. Ya Eşref için olimpiyata katılmak fazlaydı, ya da Eşref bize fazla. 
"Eşref, kendisini tebrik etmeyen Fenerbahçe Başkanı'na sitem etmiş". 
Ne hakla 
Bak Eşref, bir kere sen elindeki çekici bırak ondan sonra konuş. Burası kıt kanaat imk nlarını öncelikli spor futbolun hizmetine vermiş bir memleket. Sen ve senin gibiler, ancak büyük kulüpler "ayrıcalık" için devletin kapısına dayandığında "kamu hizmeti" belgesi olarak kullanılan lisanslardaki isimlersiniz. Erzak kamyonuna yetişmeye çalışırken keşfedilen Orta Afrikalı atletler gibi, içinizden birkaç tanesi uluslararası kimlik kazandıysa, bunun adı genel müdürün tespitiyle "teknik hata"dır bilesiniz. 
Sen yine Paraşüt Kulesi'nin arkasındaki garajına dön. 
Çalış... İstersen övün. Ama asla bize güvenme Ayrıca 2008'de Pekin'e giderken sakın sakalını falan kesme de arşiv görüntülerini kullanabilelim sevgili Eşref... 

Ayriyetten aga-nigi 

Spor sayfaları aynı hızla magazinleşiyordu birinciliği Hürriyet'i verdiler. Aynı gün, ikisi manşet üç haber 
Sidespor'un başkanı futbolcularına prim olarak Rus hayat kadını vaat etmiş. 
Riva'da kamp yapan Rus Kadın Milli Takımı oyuncuları taciz edilmiş. 
Sekreteri ile ilişkisi Gündüz Tekin Onay'ın başını yemiş. 
Ne yani yazacak futbol vardı da yazmadılar mı 
Açıkçası, bizi kalitesiz futbol mahvetti. 

Sinek küçüktür ama 

Kalkınma böyle olur işte... Bir yandan Türk futbolu büyüyecek, bir yandan Federasyon çalışanları "muasır medeniyetler seviyesine" yükselecek. Eksik olmasın Sayın Haluk Ulusoy yememiş yedirmiş... Yetmemiş, giderayak bir zam daha patlatmış geride kalanlara... Oh ne ala... 
Peki biz nasıl ve ne zaman öğreniyoruz bu haksız kazançları Tam da yeni Federasyon teknik bir operasyon yaparken. Yani maksat, kovulanların fazla gürültü çıkarmadan pılısını pırtısını toplayıp gitmesi. Peki neden Amerikan seçimlerine benzer taktiklere başvuruyor yeni Federasyon. İşte orası meçhul. Seçimi kazanmışsın, istediğinle çalışır istemediğini uzaklaştırırsın. Niye bu futbol zenginlerini yarı aç yarı tok milletin önüne atasın. 
Benim midem bulandı doğrusu. Milli takımın grafiği düşerken, alternatifsiz bir Ersun Yanal yaratmak isteniyormuş gibi geldi. 

Noksan dakika 

Sayın Hıncal Uluç, Haşmet Babaoğlu ve Kenan Onuk'un ekrandaki "halka açık sohbetlerini" kaçırmayanlardan biri de benim. Tatlı tatlı dinler, bilgilenir, ufkumu genişletirim. Yalnız geçen hafta fazla keskindiler sanki. Sayın Onuk, TRT'yi haşlarken Akçaabat Sebatspor'u ateşe düşürdü. "Onun maçını versen ne olur, vermesen ne olur" dedi. Sayın Uluç, İstanbulspor'un stadından girdi garibim takımı neredeyse kulağından tutup atacaktı ligden. 
Tamam... Rahmetli bir başbakanımız bile "Ben adamın zenginini severim"e kadar ilerletmişti işi... Ama hem rencide oldu bu takımlar, hem de bu tavırlar demokrasinin futboldaki izdüşümüne ters olmalı. Parasızı hor görmek, küçüğü yok saymak, zayıfı aşağılamak, "devlerle" savaşmalarına alıştığımız üçlüye bir numara küçük geldi. Reklamda demli çay içe içe hırçınlaştılar mı ne 

İnsaf 

Ziya Doğan Trabzon'u kanatlandırdı. Rıza Çalımbay Rize'yi taş gibi takım yapmış. 
Denizlispor Giray Bulak'la altın çağını yaşıyor... 
Yahu şu cümlelerin bırakın benzerini, onda birini bile Üç Büyükler ve onların teknik direktörleri için edebilir misiniz 
Hayır... "Bir takımı vezir de rezil de eden hocadır" diyenlerdenseniz, ruhunuz daha da kararmalı Üç Büyükler adına. 
Bakın Del Bosque'nin mesleği anlatımına 
"Antrenmanda iyi olanı takıma koyarım. Dörtlü savunma estetiktir, ama üçlü savunmayı tercih edenlere de saygı duyarım. Transferleri yönetimin yapmasını da doğal karşılarım" .. 
Peki sen .. 
"Ben çok iyi Euro sayarım" 
Hagi'yi zaten boşverin. Onun bahanesi hazır 
"Ben Allah mıyım" .. 
Daum daha beter kendi yaptığı takımdan ümitsiz Herr.. 
Lakin böyle gelmiş böyle gitmez. Üç vakitte bu işin bombası patlar. Üç Büyükler'in üçte ikisi millileşecektir kısa bir süre sonra. 

Elvan bizim canımız 

Açık söyleyeyim Elvan'ın Türk vatandaşı olması, bir Türk atleti olarak Dünya rekoru kırması, olimpiyata katılması, beni bir gram bile rahatsız etmemişti. Ancak şu anda aynı rahatlık içinde değilim. 
Hayır bu yaştan sonra ırkçı falan kesilmedim. Şayet Sayın Bakan'ın tahminleri doğruysa, devletimin düştüğü durum beni ciddi şekilde endişelendiriyor. Düşünsenize Elvan da bu ülkenin bir vatandaşı ve sadece bu yüzden ailesi Etiyopya'da ölüm tehdidi alıyor muş . Peki, Türkiye, Elvan adındaki bu vatandaşının ailesini nasıl koruyacak şimdi Etiyopya'ya nota mı verecek Elvan'ın hısım akrabasını elçiliğe mi yerleştirecek, buraya mı getirecek 
Bir Türk vatandaşı olarak, hepimiz gibi Elvan'ın da hakları var değil mi 
Elvan, açlık sınırı ile dar gelir arasında güvensiz bir yaşam sürmek istese Etiyopya'da kalırdı yani. Niye Türkiye'yi seçti Güçlü bir ülke diye. Acaba öyle mi Gerçekten güçlü bir ülkenin bakanı nal toplayan atletinin arkasından böyle varsayımlar üretir mi Diyelim ki üretti niye Dışişleri'ni devreye sokacağına "sesli düşünüyordum" dedi. Elvan pişman mı 
Türkiye başına iş mi aldı. Etiyopya ile savaş çıkar mı Bakın ben de yazılı düşündüm olay nereye vardı... 



</TEXT>
</DOC>
