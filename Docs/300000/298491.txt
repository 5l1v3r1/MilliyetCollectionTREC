<DOC>
<DOCNO> 298491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/soneko23.html </URL>
<DATE> 2004/12/17/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Alman ekonomisi güçlü Euro'dan olumsuz etkilenmedi... 
</HEADLINE>
<TEXT>

     İhracata dayalı olmasıyla bilinen Alman ekonomisi güçlü eurodan olumsuz etkilenmedi. 
     Alman Ekonomi Araştırmaları Enstitüsü'nün IFO Kasım ayında 94.1 olan iş dünyası güven endeksi, Aralık'ta hızla yükselerek 96.2'ye çıktı. Böylece nisan ayından bu yana en yüksek seviyesine çıkan IFO endeksi güçlenen euroyla Almanya'nın zora girmesini bekleyen ekonomistleri yanılttı. 
     IFO endeksine göre sanayi üretimi, inşaat, toptan ve perakende satış alt dallarının tümünde artan beklentiler, euronun dolar karşısında değerlenmesiyle Avrupalı liderlerin şikayetlerini yükselttikleri dönemin hemen ardına denk geldi. 
     Euronun yükselmesiyle dış satışlarının göreceli olarak pahalı hale gelerek olumsuz etkilenmesinden endişelenen Avrupalı ekonomi yetkilileri, dolara destek olması için ABD üzerindeki baskılarını artırmıştı. 
     Almanya Ekonomi Bakanı Wolfgang Clement ise IFO endeksindeki yükselişin ülke ekonomisinin iyiye gideceğine yönelik ifadelerini haklı çıkardığını kaydetti. 
     Öte yandan IFO anketinin beklenenden olumlu çıkmasıyla değer kazanan ortak para, uluslararası döviz piyasasında 1.3270 olan euro dolar paritesinin 1.3300 seviyesine yükselmesini sağladı. 
     IFO anketi Almanya'da farklı sektörlerden 7 bin üst düzey yöneticiye gelecek 6 ayla ilgili beklentileri sorularak hazırlanıyor. 
     
</TEXT>
</DOC>
