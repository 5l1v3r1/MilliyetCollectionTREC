<DOC>
<DOCNO> 274716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/ekonomi/eko08.html </URL>
<DATE> 2004/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tansaş'tan çift etiket 
</HEADLINE>
<TEXT>


EKONOMİ SERVİSİ 

Tansaş, dünden itibaren Türk Lirası ile yılbaşında geçilecek olan altı sıfırı atılmış Yeni Türk Lirası YTL etiketlerini birlikte kullanmaya başladı. Yılbaşından itibaren etiketlerde iki para biriminin birlikte gösterilmesini zorunlu kılacak uygulamaya Tansaş, üç ay önce geçti. Tansaş Genel Müdürü Servet Topaloğlu, YTL'ye geçiş operasyonunun şirkete 1 milyon doları bulacak bir maliyet ortaya çıkardığını belirtti. Alışveriş Merkezleri ve Perakendeciler Derneği'nin AMPD düzenlediği panelde konuşan Topaloğlu, TL ve YTL fiyatlı etiketlerle büyük bir rakam kirliliğinin önlendiğini belirtti. AMPD üyelerinin fiyatların aşağı yuvarlanması konusunda fikir birliği olduğunu söyleyen Topaloğlu, "12 milyon 999 bin liralık ürünü 13 liradan değil, 12.99'dan satacağız" diye konuştu. 


</TEXT>
</DOC>
