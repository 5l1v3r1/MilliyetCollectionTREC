<DOC>
<DOCNO> 277039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/siyaset/axsiy02.html </URL>
<DATE> 2004/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Schröder Oyum olumlu 
</HEADLINE>
<TEXT>


Erdoğan'la görüşen Alman Başbakanı Verilen sözler tutulmalı. Türkiye'ye derhal tarih verilsin. Nedensiz bir gecikme olmasın 

ABDULLAH KARAKUŞ Berlin 


Almanya Başbakanı Gerhard Schröder, Başbakan Recep Tayyip Erdoğan'a 17 Aralık'taki Avrupa Birliği zirvesinde, Almanya'nın Türkiye ile müzakerelere başlanması yönünde oy kullanacağını açıkladı. Erdoğan'a "yılın Avrupalısı" ödülünü veren Schröder, "Ben Erdoğan'a güveniyorum, kendisine yılın Avrupalısı ödülünü, Alman milli bayramında takdim etmek büyük şeref" dedi. AB zirvesi öncesinde Avrupalı liderleri ikna etmek için tura çıkan Erdoğan dün Almanya Başbakan Schröder'le görüştü. 

'İroni yapmayın' 
Schröder, ortak basın toplantısında, uluslararası diplomaside verilen sözlerin tutulması gerektiğini belirterek, Türkiye'ye "derhal" tarih verilmesini ve nedensiz bir gecikmenin olmaması gerektiğini söyledi. Türk - Alman Ticaret ve Sanayi Odası'nın TATSO toplantısında da konuşan Erdoğan, 6 Ekim'de açıklanacak İlerleme Raporu öncesinde AB ülkelerinin liderlerine, Türkiye ile ilgili karar verirken devlet adamı ciddiyeti beklediği mesajını göndererek, "Kimsenin ironi yapmaya hakkı yok" diye konuştu. 


</TEXT>
</DOC>
