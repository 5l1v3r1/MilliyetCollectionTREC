<DOC>
<DOCNO> 254438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sontur19.html </URL>
<DATE> 2004/07/10/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Yazar Vedat Günyol, bugün toprağa verilecek... 
</HEADLINE>
<TEXT>

     İstanbul'da dün ölen Yazar Vedat Günyol bugün Karacaahmet Mezarlığı'nda toprağa verilecek. 
     Günyol için bugün saat 14.00'de Vedat Günyol Kitaplığı önünde bir tören düzenlenecek. 
     Törenin ardından Erenköy Galippaşa Camii'ine getirilecek Günyol'un cenazesi, ikindi vakti kılınacak cenaze namazının ardından Karacaahmet Mezarlığı'ndan toprağa verilecek. 
     
     SEZER VE ECEVİT'TEN BAŞSAĞLIĞI MESAJI 

     Cumhurbaşkanı Ahmet Necdet Sezer, Yazar Vedat Günyol'un vefatı dolayısıyla bir başsağlığı mesajı yayınladı. 
     Sezer, mesajında, yazın dünyasının saygın ismi Vedat Günyol'un vefatından büyük üzüntü duyduğunu ifade ederek, şunları kaydetti 
     ''Deneme, çeviri, derleme, eleştiri ve araştırma yazıları, Atatürkçü kimliği ve eğitimci yönüyle ulusumuzun sevgisini kazanan Vedat Günyol, yazınımızın usta yazarları arasında her zaman anılacak, geride bıraktığı yapıtlarıyla yaşayacaktır. Kendisine Tanrı'dan rahmet, ailesine ve yazın dünyamıza başsağlığı dilerim.'' DSP Genel Başkanı Bülent Ecevit de, Yazar Vedat Günyol'un vefatı dolayısıyla bir başsağlığı mesajı yayınladı. 
     Ecevit'in mesajı şöyle 
     ''Vedat Günyol, aydınlık yazılarıyla ve usta çevirileriyle Türk kültürüne büyük katkılarda bulunmuştur. 
     Kendisine Allah'tan rahmet, yakınlarına, dostlarına ve onun kültür yaşamımızdaki değerini bilenlere başsağlığı dilerim.'' 
     
</TEXT>
</DOC>
