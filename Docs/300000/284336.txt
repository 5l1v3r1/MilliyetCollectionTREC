<DOC>
<DOCNO> 284336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sondun22.html </URL>
<DATE> 2004/10/29/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Le Figaro Chirac, Türkiye için kendini yakmaktan korkuyor 
</HEADLINE>
<TEXT>

     Fransa'da yayımlanan Le Figaro gazetesi Cumhurbaşkanı Jacques Chirac'ın, Türkiye'nin AB üyeliğiyle AB anayasasının onaylanmasını birbirinden ayırmaya çalıştığını'' yazdı. 
     ''Türkiye'nin AB üyeliğinin Chirac'ın başını ağrıtmaya devam ettiği'' yorumunu yapan Le Figaro, Cumhurbaşkanı'nın kamuoyunu ve siyasileri yatıştırmaya çalıştığını bildirdi. 
     
     CHIRAC KENDİSİ İÇİN DE ÇEKİNİYOR 

     Cumhurbaşkanlığı Sarayı'na yakın kaynaklara atıfta bulunan Le Figaro, ''Chirac'ın kendi partisinden bir grup milletvekilinin, muhalefetle bir olup, siyasi kriz yaratarak, erken seçime gitmelerinden ve cumhurbaşkanlığı süresi dolmadan görevinden ayrılma riskinden çekindiği'' görüşüne yer verdi. 
     Chirac'ın, AB anayasasıyla Türkiye konularını birbirinden ayırmak için gittikçe daha aktif bir tutum izlediğini belirten Le Figaro, ''anayasa için referanduma gidilmesi ve mecliste Türkiye konusunda oylamasız tartışma yapılmasına izin vermesinin de bu amaca yönelik adımlar olduğu'' yorumunu yaptı. 
     
</TEXT>
</DOC>
