<DOC>
<DOCNO> 283704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sondun33.html </URL>
<DATE> 2004/10/27/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Depremden 4 gün sonra enkazdan çıkan anne öldü, çocuk sağ 
</HEADLINE>
<TEXT>

     Japonya'nın kuzeyinde hafta sonunda meydana gelen depremin üzerinden 4 gün geçmesine rağmen toprak altında kalan araçlarında sağ bulunan aileden anne Takako Minagawa'nın 39 öldüğü bildirildi. 
     Japon televizyonunun canlı yayınladığı kurtarma çalışmalarında, 2 yaşındaki oğlan çocuğu Yuta, tonlarca toprağın altındaki araçtan sağ çıkarıldı. 
     Araçtan sağ çıkarılan oğlanın annesi ise hastaneye götürülmesine rağmen hayatını kaybetti. 
     Kurtarma ekipleri, araçta kalan 3 yaşındaki kız çocuğu Mayu'yu kurtarma çalışmalarına havanın kararması nedeniyle ara verdi. Ancak, basın organları, halen aracın içinde bulunan Mayu'da hayat belirtisi olmadığını bildirdiler. 
     Kurtarma ekiplerinin, Yuta'yu araçtan kurtarırken çekilen görüntülerinde, Yuta'nın ''anne'' çığlıkları herkesi üzdü. 
     Takako Minagawa ve çocukları, bir arkadaş ziyaretinden eve döndükleri sırada meydana gelen depremde toprak altında kalmıştı. 
     Japonya'nın kuzeyinde hafta sonunda meydana gelen ve ilki Richter ölçeğine göre 6.8 büyüklüğünde olan depremlerde 31 kişinin öldüğü, binlerce kişinin yaralandığı kaydedilmişti. Minagawa ailesinin depremin üzerinden 4 gün geçmesine rağmen sağ bulundukları bildirilmişti. 
     
</TEXT>
</DOC>
