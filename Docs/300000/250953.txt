<DOC>
<DOCNO> 250953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sontur46.html </URL>
<DATE> 2004/06/25/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
İstanbul'da terör örgütü operasyonu... 
</HEADLINE>
<TEXT>

     İstanbul'da düzenlenen operasyonda, yurtdışındaki kamplarda eğitim gördükleri öne sürülen kişilerin de aralarında bulunduğu 40 kişi gözaltına alındı. 
     Alınan bilgiye göre, terörle mücadele ve istihbarat şube müdürlüklerine bağlı ekipler, birlikte yürüttükleri çalışmalar sonucunda 40 kişiyi gözaltına aldı. 
     Gözaltına alınan kişilerden bazılarının Afganistan'daki kamplarda eğitim gördükleri ve Afganistan ile Çeçenistan'da çatışmalara katıldıkları öne sürüldü. 
     Aralarında yabancı uyrukluların da bulunduğu belirtilen bu kişilerin, Terörle Mücadele Şube Müdürlüğü'ndeki sorguları sürüyor. 
     Yetkililer, bu kişilerin örgüt bağlantılarının araştırıldığını kaydetti. 
     
</TEXT>
</DOC>
