<DOC>
<DOCNO> 267179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/son/sontur01.html </URL>
<DATE> 2004/08/28/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Tartıştığı müşterisi tarafından bıçaklanan bakkal ağır yaralı... 
</HEADLINE>
<TEXT>

     İzmir'in Çiğli İlçesi'nde tartıştığı müşterisi tarafından bıçaklanan bakkal, ağır yaralandı. 
     Alınan bilgiye göre, Hüseyin Özker 42 , Güzeltepe Maltepe Caddesi'nde bulunan bakkal dükkanında, henüz bilinmeyen nedenle müşterisi Mesut H. ile tartıştı. Kavgaya dönüşen olayda Özker, müşterisi tarafından 6 yerinden bıçaklandı.Karşıyaka Devlet Hastanesi'ne kaldırılarak ameliyata alınan Özker'in, hayati tehlikesinin bulunduğu öğrenildi. Olay sonrası kaçan zanlı Mesut H, güvenlik güçlerinin yaptığı operasyon sonucu gözaltına alındı. 
     Konak İlçesi'nde ise Eşrefpaşa 541 1 sokakta 5 gün önce Süleyman Özkara'nın bıçaklanması olayının failleri oldukları belirtilen Özkara'nın üvey oğlu Murat H. 20 ve arkadaşı S.Y. 17 , yakalandı. Gözaltına alınan zanlıların, Özkara'yı tartışma sonucu bıçakladıkları ifade edildi. 
     Buca İlçesi 289 21. sokaktaki apartmanın 3. kattaki balkonundan dengesini kaybederek düşen N.A. 14 yaralandı. Yakınları tarafından Buca SSK Hastanesi'ne kaldırılan genç kız, ilk tedavisinin ardından Alsancak Özel Sağlık Hastanesi'ne sevk edildi. 
     
</TEXT>
</DOC>
