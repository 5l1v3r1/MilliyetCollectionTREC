<DOC>
<DOCNO> 277945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/spor/aspo.html </URL>
<DATE> 2004/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Cevap E Hiçbiri 
</HEADLINE>
<TEXT>


Ersun Yanal, internette düzenlendiği ankette "Milli Takım başarıya ulaşacak mı " sorusuna yanıt aradı. Yanal'ın "Hayır" şıkkına "Zaten Dünya 3.'lüğü de şanstı" yorumunu eklemesi şaşkınlık yarattı 

BİLAL MEŞE 


Dört seçenek sundu 
MİLLİ Takımlar Teknik Direktörü Ersun Yanal, "www.ersun-yanal.net" isimli kişisel internet sitesinde Ay - Yıldızlı takımın geleceğiyle ilgili bir anket hazırladı. "Milli Takım sizce başarıya ulaşacak mı " sorusunun yanıtının arandığı anketin dört seçeneğinden üçünün olumlu bittiği gözlerden kaçmadı. Tek olumsuz görüşün yer aldığı seçenek ise kafaları karıştıracak cinsten. 

Başarı mı, şans mı 
YANAL'IN başarısız olacağını düşünenler "Hayır, zaten Dünya 3'lüğü de şanstı" seçeneğine tıklamak zorunda. Yani Yanal'ın başarısız olması durumunda Şenol Güneş yönetimindeki Dünya 3.'lüğünün aslında şans olduğu sonucuna ulaşılıyor. Oy kullanan 329 kişiden yüzde 44'ü başarıya inanırken, garip şıkkı seçenlerin oranı yüzde 15'ti. "Sanmam, ama umarım" diyenler ise yüzde 19'da kaldı. 


</TEXT>
</DOC>
