<DOC>
<DOCNO> 275353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sonspo17.html </URL>
<DATE> 2004/09/27/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Türk takımlarının İngilizlere şansı tutmuyor... 
</HEADLINE>
<TEXT>

     Fenerbahçe'nin, Manchester United ile yarın yapacağı Avrupa Şampiyonlar Ligi D Grubu maçıyla, Türk ve İngiliz takımları 36 kez karşılaşmış olacak. 
     İki ülke takımları arasında bugüne dek yapılan 35 maçın 7'sini Türk, 15'ini ise İngiliz takımları kazanırken, 13 karşılaşma da berabere sonuçlandı. 
     Türk takımları, attıkları 24 gole karşılık kalelerinde toplam gol gördü. 
     
     GALİBİYETLER 

     Türk takımlarına, İngiliz ekipleri karşısındaki 7 galibiyeti ikişer kezle Fenerbahçe ve Trabzonspor, birer kezle de Galatasaray, Gençlerbirliği ve son olarak Beşiktaş kazandırdı. 
     Fenerbahçe, Manchester City ve Manchester United'ı, Trabzonspor ise FC Liverpool ve Aston Villa'yı yenerken, Galatasaray da AFC Leeds United'ı İstanbul'da yenmeyi başardı. 
     Bu arada sarı-kırmızılılar, normal süresi golsüz berabere biten UEFA Kupası final maçında, Arsenal'ı penaltı atışlarıyla yenip, kupaya uzandı. 
     Geçen sezon UEFA Kupası 1. turunda Gençlerbirliği, Blackburn Rovers'ı, Şampiyonlar Ligi'nde de Beşiktaş, Chelsea'yi yenmeyi başardı. 
     
     DEPLASMANDA FENERBAHÇE VE BEŞİKTAŞ ZAFER KAZANDI 

     Türk ekiplerinin Avrupa kupalarında İngiliz takımları karşısında deplasmanlardaki 2 galibiyetini Fenerbahçe ile Beşiktaş elde etti. 
     Sarı-lacivertliler, 1996-97 sezonunda Avrupa Şampiyonlar Ligi grup maçında, 40 yıldır sahasında yenilmeyen Manchester United'ı Elvir Boliç'in golüyle 1-0 yenerek Türk takımlarına İngiltere'de ilk deplasman galibiyetini kazandırdı. 
     Beşiktaş ise geçen sezon Şampiyonlar Ligi G Grubu'nda Chelsea'yi deplasmanda Sergen'in golleriyle 2-0 yenmeyi başarmıştı. 
     
     MAÇLAR 

     Türk ve İngiliz takımlarının Avrupa kupalarında bugüne dek yaptıkları maçlar ve sonuçları şöyle 
     

Sezon Kupa Maç Sonuçlar 1968-1969 Şam. Kulüpler Fenerbahçe-M.City 2-1 0-0 1972-1973 Kupa Galipleri Ankaragücü-Leeds Utd. 1-1 0-1 1976-1977 Şam. Kulüpler Trabzonspor-Liverpool 1-0 0-3 1977-1978 UEFA Kupası Fenerbahçe-Aston Villa 0-2 0-4 1978-1979 UEFA Kupası Galatasaray-W.B.Albion 1-3 1-3 1979-1980 Kupa Galipleri Fenerbahçe-Arsenal 0-0 0-2 1982-1983 Şam. Kulüpler Beşiktaş-Aston Villa 0-0 1-3 1993-1994 Şam. Ligi Ele Galatasaray-M.United 0-0 3-3 1994-1995 Şam. Ligi Galatasaray-M.United 0-0 0-4 1994-1995 UEFA Kupası Trabzonspor-A. Villa 1-0 1-2 1996-1997 Şam. Ligi Fenerbahçe-M.United 0-2 1-0 1999-2000 Şam. Ligi Galatasaray-Chelsea 0-5 0-1 1999-2000 UEFA Kupası Galatasaray-Leeds Utd. 2-0 2-2 1999-2000 UEFA Kup. Fin. Galatasaray-Arsenal 0-0 p.4-1 2000-2001 Şam. Ligi Beşiktaş-Leeds Utd. 0-6 0-0 2001-2002 Şam. Ligi Galatasaray-Liverpool 0-0 1-1 2003-2004 UEFA Kupası Gençlerbirliği-B.Rovers 3-1 1-1 2003-2004 Şam. Ligi Beşiktaş-Chelsea 0-2 2-0      Not İntertoto Kupası maçları değerlendirmeye alınmamıştır 
     
</TEXT>
</DOC>
