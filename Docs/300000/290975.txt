<DOC>
<DOCNO> 290975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/magazin/yazdud.html </URL>
<DATE> 2004/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hintli doktor para basıyor 
</HEADLINE>
<TEXT>


Fransız Sokağı'nın yıldızı La Vie, New Yorker Bebek sezonu açtı, Arif Keskiner'den bir ilk, G by Karaf mönüyü uçurdu, Süzer Plaza'da farklı bir şıklık RedRoom, son CD'ler, kültür, sanat ve vizitesi 12 milyarlık doktor 


Efendim şükür kavuşturana. Ha Sicilya'da ne mi yaptım Durun canım acele etmeyin kısmetse çarşamba ve cumartesi POSTA'daki köşemde okursunuz. Sicilya öncesi İzmir'den gelen bir konuğuma çok merak ettiği Fransız Sokağı'nda bir tur attırdım. Malumunuz ben birkaç kez gitmiş ve de yazmıştım. O nedenle uzun uzun anlatmayacağım. Yalnız soluklanmak için uğradığımız La Vie Teras Restaurant hayata ekim ayı başında geçtiği için sizlere tanıtayım istedim. Meşhur Asmalımescit Balıkçısı'nın sahipleri Bülent-Yasemin Güzelkan işletiyor. Biz erken saatte uğradığımız için yoklardı. Bülent'i Türkiye'nin ilk mankenler kralı iken tanımıştım. La Vie'nin yatırımcıları Atilla ve Aykut Cabbar. Biz restoranın ikinci katında Piyano Bar'da oturduk ve birer duble viski içtik. Tabii Jack Daniels. Akşam yemekleri üçüncü katta veriliyor. Bu arada Bluhtner marka çapraz ayaklı piyano Türkiye'de iki taneymiş, antika yani. Ayrıcalıklı ve şık bir mekan La Vie. Kısmetse bir başka akşam, yemeğe gideceğim. Telefon 0212 245 88 20-21. Çıkışta bir Beyoğlu turu atıp Sıraselviler'de arabamı koyduğum kapalı otoparka giderken belki on senedir uğrayamadığım Çiçek Bar'a şöyle kapıdan bir baktım. Sevgili Arif Keskiner de yoktu. Tam 20 yıl olmuş Çiçek Bar açılalı. Zaten dün akşam mekanın patronları Arif Ağabey ve Azmi Yılmaz, çalışanlarla birlikte özel bir kutlama yaptılar. Sicilya'dan yeni döndüğüm ve işim yoğun olduğu için uğrayamadım. Ama herkes gibi benim de Çiçek Bar'la ilgili pek çok anım var. Arif Ağabey'in istediği gibi keşke vakit olsa da rahmetli Kemal Sunal'ın çerez tabağından, sevgili Orhan Çetin ile nasıl beyaz leblebileri çaldığımızı, biten viskimizle Sunal'ın dolu viskisini nasıl değiştirdiğimizi bir anlatsam. Çünkü Arif Ağabey, Çiçek Bar'ın 20'nci yılında Çiçek Bar müdavimlerinin anılarını bir kitapta toplamaya karar vermiş. Şimdiden bu kitabı merakla bekliyorum gerçekten. Efendim o gece yemeği Kuruçeşme'de Reina'nın üstünde yeralan Gül Etker Demirer'in G by Karaf'ında yedik. Aslında eşi Kaya'nın Niş'inde yiyecektik ama bir de canımız balık istedi. Fakat sonunda yiyemedik biliyor musunuz Çünkü G by Karaf'da sevgili Gül'ün mezeleriyle doyuyorsunuz. Somon pastırma, ızgara kerevitli börek, tarakta karides, kıvırcık kalamarın yanı sıra bu yıl mönüye ilave ettiği taze zencefil kökleri ile lezzetlendirilmiş kömürde pişen cızbız karides bir harika. Ama buraya ilk kez gidenlere benim iki önerim olacak. Özellikle de yabancı konuğunuz varsa biri testide balık, diğeri de bulgurlu A'la Turca Paella, müthiş. Zaten bu Gül feci biri O kadar lezzetli yemekler yapıyor ki kilo, rejim hak getire. Nitekim geçen yıl hayli popüler olan ayva ve elma ile yaptığı çılgın kadayıf bombasını bu sezon da kabak-cevizle bambaşka bir lezzete dönüştürmüş. Yine konuğumun yediği nane kremalı profiterol de öyle. Bu arada bazı dostlarım buranın dekorasyonunu tenkit ettiler. Ama ben bayılıyorum. Bembeyaz. Hele o Beylerbeyi Sarayı ve Boğaz Köprüsü'ne hakim muhteşem manzara yemeğinize romantizm katıyor. Bu nedenle Eren Talu'yu kutlarım. Ha fiyatlar mı Valla öyle uçuk değil, korkmadan gidebilirsiniz. G by Karaf telefon 0 212 327 07 07-08. 

New Yorker Bebek yenilendi, boynuz kulağı geçti 

Sevgili Mehmet Kurşuncu sayesinde New Yorker Group mekanlarını tanıdım. Daha sonra da sevdim ve fırsat buldukça da gittim. New Yorker Group'un başarısında 20 yıl New York'ta yiyecek-içecek sektöründe çalışan patron Ender Arkun'un büyük rolü var şüphesiz. Haluk Türkkan ve Burak Arkun'un ortak olduğu New Yorker Group'un Bebek'teki yeri tepeden tırnağa değişti. Çok da hoş oldu. Rahat koltuklar, şık beyaz örtülü masalar, bordo, kahve kısacası canlı ve pastel renklerden meydana gelen puflar mekana değişik bir hava vermiş. Delta Dekorasyon ve Metamar Design'in yaptığı yeni New Yorker Bebek'te kısacası kendi evinizin salonundaki kadar rahatsınız. Bar, restaurant lunch olarak hizmet veren New Yorker Bebek'te gün saat 11.30'da başlıyor ve gece 24.00'e kadar da servis var. Geç yemek yiyenler için ideal kısacası. Salatalar, ızgara ve sote yemek çeşitleri, tatlılar, zengin bir mönü var. Ama ben şöyle bir uğradım ve yalnızca su içtim. New York'tan gelen şef Cemal Başturan ve Ender Arkun'un birlikte hazırladığı lezzetleri tatmanız için New Yorker Bebek telefon 
0212 287 52 95. Efendim Theo taverna müziğinin ünlü isimlerinden Fedon'un yakışıklı oğlu. Theo İstanbul'da özlenen meyhane kültürünü Bağdat Caddesi'ne taşıdı. Bodrum havasında bir mekan Theo Campanella. Özel rakı bardakları, eski ve otantik meyhane mezeleri, lezzetli ara sıcaklar, Türkçe ve Rumca nostaljik müzikler, Serkan ve Kosta ile Türk Sanat Müziği ve Greek şarkılarla keyifli bir eğlence yaşatıyor size. Her akşam açık olan Theo'nun telefon numarası 0216 350 30 48. 

Genç patronların RedRoom başarısı 

Aykut Gündüz'ü 15 yıldır eğlence sektöründe tanırım. Sözüne ve dostluğuna da güvenirim. Aykut, can dostum İzzet Çapa ekolünden gelen şef Mustafa Koca ile birlikte geçen yıl hayli popüler olan Süzer Plaza'nın S-mall eğlence kompleksinde yer alan RedRoom'un işletmesini yapıyordu. Bu yıl da işletme onlara ait. Sevgili Nurdan-Gökhan Yüzbaşıoğlu'nun sahibi olduğu RedRoom'da bayrağı da başarıyla zirvede götürüyorlar. Sırdaşım İsmail Akkaya ile Sicilya dönüşü ayağımın tozuyla acıkan karnımı RedRom'da doyurdum. Mönü zengin, lezzetler hayli fazla. E Aykut ve Mustafa bu işi biliyorlar, bir de İzzet gibi damak zevki çok iyi olan bir patronla yıllarca çalıştılar. Ben başlangıç olarak zetinyağlı enginar, İsmoş yeşillikler üzerinde kızarmış tavuk dilimleri, badem, fındık ve ceviz taneleri olan krotonlu tavuk salata yedi. Ana yemekte bu kez ben Asya usulü zencefilli tavuk yedim korkusuzca. Malumunuz tavukla ilgili son zamanlarda çok spekülasyonlar yapılıyor da. İsmoş haşlanmış sebzelerle saç örgülü dil balığı yedi. Tatlı olarak ben panna cotta, İsmoş ise yoğun çikolatalı parfeden tattı. Yediğimiz her şey çok lezzetliydi. Mutfak şefi Emin Gedleç, salon şefi Tekin Kılıç, Ahmet Fidan, garsonlar Cafer Turhan da başarılıydı. Yemek saatinde bir masada Verda Penso, Alpay Başaran, bir başka masada ise Baran Süzer ve arkadaşları vardı. Daha sonra Ali Sunal, Helin Avşar, Çağla Şıkel, Mehmet Mutlu, 
Volkan Büyükhanlı ve sevgilisi Berrak Tüzünataç, Serdar Ortaç geldi. Aykut ve Mustafa bu işi başardılar gerçekten. RedRoom telefon 0212 243 84 04. 

Fulden'in dönüşü ve şimdi moda Ravin Narain 

İzlenme rekoru kıran 'Bir İstanbul Masalı' dizisi, konusu kadar müzikleriyle de ilgi çekti. Funda Arar ve Kıraç tarafından seslendirilen sevilen melodilerinin yer aldığı albüm keyifli. Uzun bir aradan sonra Fulden Uras 'Cici' adlı albümü ile müzik piyasasına ve sahnelere döndü. Alper Narman ve Fettah Can ile çalışmış. Hande Yener, Ayça, Seda Sayan ve Nez'e hit şarkılar yazan ve besteleyen Alper Narman ve Fettah Can, Seda'nın albümünde ne yazık ki başarısız. Bana göre artık fabrikasyon çalışıyorlar ve tabii defolu mal üretiyorlar. Fiziği ve kendine özgü sesi ile Fulden yine zoru başarır diyorum. 'Cici'de albümün çıkış şarkısı 'Çocukları Düşün' farklı sounduyla sevimli. Enka Oditoryum'da 23 Kasım Salı İtalya'nın önemli topluluklarından Teatro Vascello ilk kez 'Trachis Kadınları' ile Türk seyircisiyle buluşacak. 30 Kasım Salı ise Gönül Ülkü-Gazanfer Özcan Tiyatrosu 'Kiralık Daire'yi oynayacaklar. Ferhat Göçer 'Unutulmaz Film Müzikleri' ile 24 Kasım'da Profilo Kültür, 28 Kasım'da Kadıköy Halk Eğitim Merkezi'nde. Efendim bir yıldır sanat ve sosyete dünyasının ünlü isimleri Hint asıllı İngiliz doktor Ravin Narain'in denetiminde sağlık ve güzelliklerini koruyorlar. Julia Roberts, Madonna gibi dünya starlarının yanı sıra Hillary Clinton, Malezya Devlet Başkanı, Türkiye'deki gerçek sosyete Ghade Şakir, Dina Topbaş, Ender Mermerci, Çiğdem Simavi ve Mehmet Ali Erbil'in de doktoru olan, Sakıp Sabancı'ya hastalığı sırasında özel olarak getirtilen Ravin Narain'in vizite ücreti 5 bin pound, yani 12 milyar Türk Lirası'ymış. Türkiye'de Taksim'de Hyatt Regency'de bir süitte kalan Ravin Narain ünlü işadamı Okan Tapan, Ajda ve Semiramis kardeşlerin ise yakın dostu. 




</TEXT>
</DOC>
