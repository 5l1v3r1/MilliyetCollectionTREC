<DOC>
<DOCNO> 287161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sonspo05.html </URL>
<DATE> 2004/11/08/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Ziya Doğan, Fenerbahçe maçında takımının başında olamayacak 
</HEADLINE>
<TEXT>

     Trabzonspor belki zorlu Ankaragücü deplasmanından 3 puan çıkardı ama bu hafta oynanacak Fenerbahçe maçı öncesinde de büyük yara aldı. Herşey karşılaşmanın 48. dakikasında Tayfun Cora’ya gösterilen kırmızı karttan sonra başladı. Bu kararı beğenmeyen ve saha içine giren teknik direktör Ziya Doğan, bu davranışını tribüne çıkarak ödedi. Karşılaşmanın hakemi Erol Ersoy, çok sinirlenen tecrübeli teknik adamı tribüne gönderince, Trabzonsporlu taraftarlardan da büyük tepki aldı. Tribünler, uzun süre Ersoy aleyhine tezahüratta bulundu. 
     
     Aktuğ da nasibini aldı 

     Ziya Doğan bu hafta oynanacak Fenerbahçe maçında takımının başında olamayacak ve mücadeleyi Hüseyin Avni Aker tribünlerinden izleyecek. Doğan’a Profesyonel Disiplin Kurulu PFDK tarafından en az 15 gün hak mahrumiyeti cezası verilmesi bekleniyor. Bu arada hakemin üst üste gösterdiği iki kararı beğenmeyerek itiraz eden Ankaragücü menaceri Abdullah Aktuğ da Erol Ersoy tarafından karşılaşmanın 32. dakikasında saha dışına çıkarıldı. Aktuğ’a da 15 gün ceza verilmesi gündemde. 
     
     Tam 12’den vurduk’ 

     Hakemin verdiği kararlara büyük tepki gösterse de 90 dakika sonunda mutlu bir Ziya Doğan vardı. Maçın bir değerlendirmesini yapan Trabzonspor Teknik Direktörü şunları söyledi Ankaragücü çok iyi bir ekip. Ancak son haftalarda düşüş içindeydiler. Erken gol nedeniyle futbolcularım rehavet içine girdi. Bunun için ikinci yarıya daha farklı bir oyun anlayışıyla çıktık. Bu sefer de Tayfun kırmızı kart görerek eksik kalmamıza yol açtı. Herşeye rağmen Fenerbahçe maçı öncesinde kazandığımız bu üç puan takımdaki moral motivasyonu yükseltti.ö Doğan basın toplantısında kendisinin hakem tarafından tribüne gönderilmesiyle ilgili sorulan soruya da şu ilginç yanıtı verdi Ben oyuncumu almaya gidiyordum " 

     
</TEXT>
</DOC>
