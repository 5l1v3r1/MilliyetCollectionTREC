<DOC>
<DOCNO> 269186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/son/sondun09.html </URL>
<DATE> 2004/09/05/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Ve Frances kasırgası, Florida'yı etkisi altına aldı 
</HEADLINE>
<TEXT>

     Amerika Birleşik Devletleri'nde Florida eyaletinin doğu kıyısı Frances kasırgasının etkisi altına girdi. Florida eyaletinde rüzgarın hızı saatte 170 kilometreye ulaştı. 
     Fırtına ve yoğun yağış nedeniyle evler hasar gördü, ağaçlar yıkıldı, yaklaşık bir milyon ev elektriksiz kaldı. 
     Kasırga kuzeye doğru ilerlerken zaman zaman hortumlar meydana geliyor. 
     Bir aydan kısa süre içinde ikinci kez evlerini terketmeleri istenen yaklaşık iki buçuk milyon kişinin bu uyarıya uyduğu bildiriliyor. 
     Ağustos ayında Charley kasırgası 26 kişinin ölümüne, milyarlarca dolarlık hasara neden olmuştu. 
     Uzmanlar, 650 kilometrelik çapıyla Frances kasırgasının dev boyutlarda olduğunu bildiriyor. 
     Tahmin edilenden bir gün sonra ortaya çıkan kasırganın hızının yavaşladığı belirtilirken, etkilediği alanda bu yavaşlamanın daha fazla hasara neden olduğu belirtiliyor. 
     Saatte 170 kilometre hıza ulaşan rüzgarların verdiği hasarın yanısıra yağış nedeniyle sel beklentisi de endişe yaratıyor. 
     ABD Başkanı George Bush, kasırganın güzerg hındaki yerleri afet bölgesi ilan etti ve en çok hasar gören bölgelere acil yardım yapılacağını açıkladı. 
     Kasırganın etkisini yitirmesinin bir ya da iki gün daha süreceği bekleniyor. 
     Bölgedeki hasar ise ancak bundan sonra belirlenebilecek. 
     
</TEXT>
</DOC>
