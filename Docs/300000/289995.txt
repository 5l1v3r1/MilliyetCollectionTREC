<DOC>
<DOCNO> 289995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/ekonomi/eko01.html </URL>
<DATE> 2004/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksim Otelcilik 6 otelini satıyor 
</HEADLINE>
<TEXT>


Taksim Otelcilik, 6 otelini satışa çıkardı. Genel Müdür Baş, "Satışlar kapanış değil, kan değişimi. 6 otel satıp 2 yeni turizm yatırımı yapacağız" dedi 

DİLEK TAŞ 

Vakıfbank'ın turizm iştiraki olan Taksim Otelcilik AŞ, 6 otelini ihale yöntemi ile satışa çıkardı. Genel Müdür Dr. Hür Turan Baş, satış işleminin Vakıfbank'ın 2005 yılında gündeme gelecek özelleştirme süreci ile hiçbir ilgisinin bulunmadığını belirterek, "Turizmden çıkmıyoruz. Bu bir kan değişimi. Bu otelleri satıp, 2 yeni turizim yatırımı yapacağız" dedi. 
Satacakları otellerin Side Palace, Alanya'da Taksim International Obaköy, Kuşadası'nda Taksim International Kuşadası, Mersin'de 5 yıldızlı şehir oteli olan Taksim International Mersin, - National Turizm'den kendilerine geçen Simena Tatil Köyü ve Örsa'dan Vakıfbank'a geçen Falez Otel olduğunu belirten Baş, şimdiye kadar 20 yerli 10 civarında da yabancı yatırımcının teklif verdiğini açıkladı. 
"Bunların hepsi k rlı oteller. Zarar ediyoruz diye satmıyoruz. Bünyemizde bir kan değişikliği yapıyoruz. Grubumuza geçen yeni oteller var. İnşa etmekte olduğumuz yeni oteller var. Bunlara kaynak lazım" diyen Baş, Taksim Otelcilik'in geçen yıl 15 trilyon lira k r ettiğini söyledi. Bu yıl da 30 trilyon liraya yakın bir k r deklare etmeye hazırlandıklarını kaydeden Baş, satışlardan bekledikleri gelir hakkında bir rakam vermekten kaçındı. 

2 yeni yatırım 
Dr. Baş, Çeşme Ilıca mevkiinde 15 milyon dolara mal olacak bir sağlık turizmi yatırımına başladıklarını kaydederek, İstanbul'da da 5 yıldızlı bir otel inşa edeceklerini belirtti. Baş, İstanbul'daki otelin yatırım bedelinin de aynı miktarda olacağını söyledi. 


</TEXT>
</DOC>
