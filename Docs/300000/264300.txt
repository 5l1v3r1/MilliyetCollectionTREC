<DOC>
<DOCNO> 264300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/yasam/axyas01.html </URL>
<DATE> 2004/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da sanal kovalamaca 
</HEADLINE>
<TEXT>


Atari'nin Miami'de başlayıp Nice'te devam eden yeni oyunu, İstanbul caddelerinde nefes kesen mafya takipleriyle sona eriyor... 

Menderes Özel 

Video oyunları sektörünün dev ismi Atari, konusunun önemli bölümü İstanbul'da geçen Driv3r'ı Driver 3 piyasaya sürdü. Serinin ilk 2 bölümüyle kendisine oldukça büyük bir hayran kitlesi edinen oyunun son bölümü, ABD'nin Miami kentinde başlayıp Fransa'nın Nice kentinde dallanıp budaklanan, İstanbul'da da finale eren uluslararası bir otomobil kaçakçılığını mecaralaştırıyor. 
Gerçeğe çok yakın şekilde modellenen İstanbul sokaklarında trafik cezası riski olmadan, kontrolden çıkmış bir trafik canavarı gibi otomobil ve motosiklet kullanma imk nı veren Driv3r, Türk oyunseverleri mest edecek. 

Kimlerin sesi yok ki .. 
Oyunda seslendirmeleri son olarak "Kill Bill"de izlediğimiz karizmatik oyuncu Michael Madsen, "bir dönemin karizması" Mickey Rourke, cumartesi günü Rock'n Coke kapsamında İstanbul'da bir konser verecek olan Iggy Pop ve Michelle Rodriquez yapıyor. 
Yüksek bütçeli bir Hollywood yapımı gibi görkemli bir filmle başlayan Driv3r aslında İstanbul'da başlıyor. Oyunun girişinde, sanal İstanbul'da, Haliç kıyılarına yakın bir sokakta Türk polisiyle mafya çatışıyor. Polisin kullandığı Renault 12'ler, dikiz aynasından sallanan tespih gibi ayrıntılar oyun yapımcılarının İstanbul dersini iyi çalıştıkları hissi veriyor. 


</TEXT>
</DOC>
