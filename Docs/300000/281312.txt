<DOC>
<DOCNO> 281312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sontur13.html </URL>
<DATE> 2004/10/18/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Açıköğretim'de kayıtlar sona eriyor... 
</HEADLINE>
<TEXT>

     Anadolu Üniversitesi'nin AÜ Açıköğretim sistemine göre öğretim yapan İktisat, İşletme ve Açıköğretim fakültelerine yerleştirilenlerin 4 Ekim'de başlayan kayıt işlemleri 20 Ekim'de sona erecek. 
     Mazeretleri nedeniyle 4-20 Ekim tarihler arasında kayıt yaptıramayanlar, mazeretlerini kanıtlayan resmi belgeyle 21-22 Ekim tarihlerinde, seçtiği Açıköğretim Fakültesi bürosuna bizzat başvurarak, kayıt yaptırabilecek. 
     Bu tarihlerde mazereti hala devam edenlerin kayıtlarını, tam olarak hazırlanan kayıt belgeleriyle mazeret belgesini, büroya getiren yakınları yaptırabilecek. 22 Ekim tarihinden sonra mazeret beyan ederek kayıt yaptırmak isteyenlerin başvuruları kabul edilmeyecek. 
     Adreslerine gönderilen kayıt belgeleri eline geçmeyenler, 11 Ekim'den itibaren kendilerine en yakın Açıköğretim Fakültesi bürosuna başvurup yedek kayıt dosyası alabilecek. 
     Adaylar, hazırladıkları kayıt dosyasıyla birlikte, 20 Ekim'e kadar Açıköğretim Fakültesi bürolarına bizzat başvurarak kayıt işlemlerini yaptırabilecek. 
     Belirtilen tarihe kadar kaydını yaptırmayan adaylar, fakülteye kayıt hakkını kaybedecek ve herhangi bir hak iddia edemeyecek. 
     
</TEXT>
</DOC>
