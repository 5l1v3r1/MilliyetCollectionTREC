<DOC>
<DOCNO> 285243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/astro/index.html </URL>
<DATE> 2004/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hareketli bir gündeyiz 
</HEADLINE>
<TEXT>


Yengeç burcundaki Ay yerinde duramayacağımızı ve özellikle sabah saatlerinde sabırsızca karar verebileceğimizi gösteriyor. Düşüncelere odaklanmak ve daha somut adımlar atmak için uygun fırsatlar var, değerlendirmeye bakalım.Koç'lar günlük işler ve eve ait konularda verimli olacaklar. Çabuk hareket etmeleri onların işlerini kolaylaştıracak. Boğa'lar hareketlilikten yana olacakları bir gündeler. Çok sayıda konuşma ve iletişim göze çarpıyor. Düşündükleri kısa yolculukları keyifli geçebilir. İkizler maddi konularda ilginç düşünceler peşinde olacaklar. Hemen alacakları kararlar onlara yeni kazançlar sağlayabilir. Yatırımlar için olumlu bir gün. Yengeç'ler öne çıkmaktan keyif alacaklar. Yeni konular üzerinde düşünmek ve uyum sağlamak önemli başlangıçlar yapmalarını kolaylaştıracak. Aslan'lar bugün biraz dikkatli olmalı. Bazı konuları göz ardı etmeleri onları huzursuz edebilir. Gereksiz kuruntulardan uzak kalmalılar. Başak'lar pozitif enerjilerle beraberler. Duygusal konularda paylaşımları ve dostlarla birlikte olmaktan yana mutlular. Terazi'ler pek çok işi bir arada yapmaktan kendilerine zaman ayırmakta zorlanabilirler. Bu arada iş ortamında onların yararına olabilecek gelişmeler de değerlendirilmeli. Akrep'ler pek çok konuda başarılı olabilecek durumdalar. Yeni konular ve eğitimle ilgili girişimlerinde şans onlardan yana. Yay'lar maddi durumları ile ilgili önemli kararlar alabilirler. Ortaklaşa alanda rahat hareket edebilmeleri bazı pürüzlerin ortadan kalkmasını sağlayacak. Oğlak'lar bugün esnek ve yapıcı yaklaşımlar sergilemeli. Bu sayede ortaklıklarla ilgili konulardan fayda sağlanabilir. Kova'lar bitirilmesi gereken konuların üzerinde durmalı. Hızlı hareket etmeleri halinde tamamlanması gereken konular halledilebilir. Balık'lar rahat bir gündeler. Yaratıcı konularda başarılı olabilecekleri yeni olanaklar öne çıkıyor. Sosyal hayatta eğlence dikkat çekiyor. 

</TEXT>
</DOC>
