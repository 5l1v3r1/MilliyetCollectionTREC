<DOC>
<DOCNO> 295732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/guncel/gun10.html </URL>
<DATE> 2004/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Anlamıyoruz çözemiyoruz 
</HEADLINE>
<TEXT>


OECD'nin 41 ülkenin öğrencileri arasında yaptığı araştırmada, Türk öğrenciler son sıralarda... 

NEVSAL ELEVLİ Londra 

EKONOMİK İşbirliği ve Kalkınma Teşkilatı'nın OECD "öğrencilerin okulda edindiği bilgiler" konusunda yaptığı araştırmada, Fin gençler, fen bilimleri, okuma - anlama alanlarında birinci, problem çözmede üçüncü, matematikte de Honk Kong'dan sonra ikinci sırada yer alarak ortalamada en iyi dereceyi elde etti. Türk öğrenciler 41 ülke arasında problem çözme alanında sondan beşinci, bilim alanında sondan altıncı, okuma - anlamada sondan sekizinci, matematik alanında da sondan yedinci olabildi. 
Uluslararası Öğrenci Değerlendirme Programı'nın PISA 30'u OECD ülkesi, 41 ülkede, 15 yaşındaki 250 binden fazla öğrenci üzerinde, gençlerin bilgilerini ölçmek için ikinci kez yaptığı 3 yıllık araştırmada Fin gençleri, Hong Konglu, Güney Koreli ve Japon gençler izledi. Tunuslu, Endonezyalı, Brezilyalı ve Meksikalı öğrenciler son sıralarda yer aldı. 

Matematik zayıf 
Matematikte birinci olan Hong Konglu öğrenciler ortalama 550 puan alırken, Türk öğrenciler bu dalda 423 puan alabildi. Finlandiya, okuma - anlamada 543, bilimde 548 puan alırken problem çözmede birinci olan Kore 550 puan elde etti. Türkiye okuma - anlamada 441, bilimde 434, problem çözmede 408 puan alabildi. Araştırmada, kız öğrencilerin okuma - anlama alanında, erkek öğrencilerin matematik alanında başarılı oldukları vurgulandı. 


</TEXT>
</DOC>
