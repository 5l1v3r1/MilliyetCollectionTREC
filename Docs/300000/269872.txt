<DOC>
<DOCNO> 269872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/dunya/axdun02.html </URL>
<DATE> 2004/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Baskının ilk anı 
</HEADLINE>
<TEXT>


DIŞ HABERLER SERVİSİ 


Kuzey Osetya'nın Beslan kasabasındaki okula teröristlerin düzenlediği baskınla ilgili ilk fotoğraflar, dün Rus NTV kanalınca yayınlandı. Rehin alma eylemine katılan teröristler tarafından amatörce çekildiği bildirlen 87 saniyelik video kasette, yüzlerce yavru, anaları babalarıyla jimnastik salonuna balık istifi şeklinde yere oturtulmuş üstte ve kapı pervazında elinde tabancasıyla maskeli bir kadın terörist görülüyor. Bunun dışında yüzleri görünmeyen teröristlerin patlayıcıları yerleştirmeyi filme almaya çalıştığı, yerde elleri başlarında oturan rehineler ve bir roketatar film kareleri de var. Filmde teröristlerin ve rehinelerin sakin olduğu da gözlemleniyor. NTV televizyonu, bu video kasetini nasıl ele geçirdiği konusunda bir açıklama yapmadı. 


</TEXT>
</DOC>
