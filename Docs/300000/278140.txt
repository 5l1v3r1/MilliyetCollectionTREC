<DOC>
<DOCNO> 278140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sontur12.html </URL>
<DATE> 2004/10/07/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Ameliyat olacak annesini düşünürken kazada öldü 
</HEADLINE>
<TEXT>

     Ceyhun KÖSE- Ercan VARDAR BURSA, DHA 
BURSA'da fıtık ameliyatı olacak annesini düşünerek okula gitmek üzere evden ayrılan 15 yaşındaki liseli Halil Pahlivan, otomobil altında öldü. 
     Osmangazi İlçesi Yenibağlar Mahallesi'nde oturan Sevdiye ve Ahmet Pehlivan çiftinin iki çocuğunun büyüğü olan Halil, annesine düşkünlüğüyle tanınıyordu. Dün hastanede fıtık ameliyatı olacak annesini merak eden Halil, babasına Annem için dua edeceğim' diyerek okula gitmek üzere evden ayrıldı. Atatürk Teknik ve Endüstri Meslek Lisesi 9'uncu sınıfa giden talihsiz öğrenci, Emek Kavşağı'nda caddenin karşısına geçerken Mudanya istikametinden Bursa'ya seyir halinde olan 44 yaşındaki Kamber Baron'un kullandığı 16 BJE 32 plakalı otomobilin çarpması sonucu öldü. 
     Acı haber, ameliyat için sıra bekleyen Sevdiye Pehlivan'a Gemlik Devlet Hastanesi'nde verildi. Ameliyat olmak istemeyen anne Pehlivan, oğlunu son yolculuğuna uğurlamak için hastaneden çıkıp evine döndü. 
     Kazayla ilgili soruşturmaya Bursa Cumhuriyet Savcılığı'nca başlandı. Gözaltına alınan sürücü, Dikkatsizlik ve tedbirsizlik sonucu ölüme neden olmak' suçundan adliyeye çıkartılacak. 
     
</TEXT>
</DOC>
