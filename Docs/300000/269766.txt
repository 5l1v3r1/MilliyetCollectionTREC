<DOC>
<DOCNO> 269766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/sonsiy07.html </URL>
<DATE> 2004/09/07/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Pepe "İskenderun'daki geminin batması sabotaj olabilir" 
</HEADLINE>
<TEXT>

     Çevre ve Orman Bakanı Osman Pepe, İskenderun Körfezi'nde batan toksik madde yüklü gemiyle ilgili olarak ''Vicdani kanaatim, bu olayda bir sabotaj ihtimali olabilir mi Tam İspanya'ya gidecekken bu gemi neden batıyor '' dedi. 
     Bakan Pepe, bakanlığına bağlı kuruluşların çalışmalarını yerinde incelemek üzere geldiği Aksaray'da Vali Hüseyin Avni Coş'u makamında ziyaret etti. 
     AA muhabirinin ''İskenderun Körfezi'nde batan toksik madde yüklü gemiyle'' ilgili sorularını yanıtlayan Pepe, geminin 2000 yılında İspanyol firması tarafından Cezayir'e baraj yapımında kullanılmak üzere krom altı ağır metal içeren yük götürdüğünü söyledi. 
     2 bin 200 ton krom altı ağır metal taşıyan geminin Cezayir'e sokulmadığı için İskenderun Körfezi'ne gelerek demir attığını ifade eden Pepe, şunları kaydetti 
     ''Tabi bu işlemler uluslararası sözleşmeler çerçevesinde gerçekleşti. Geminin buradan uzaklaştırılması için o dönemde gerekli işlemler başlatıldı. Ancak biz gelene kadar İskender Körfezi'ndeki geminin kaldırılmasıyla ilgili işlerin biraz yavaş gittiğini söyleyebiliriz. Göreve geldikten bir ay sonra işleri hızlandırdık. Geminin üzerinde, bölgeden uzaklaştırılmasını zorlaştıran haciz vardı. İspanyol Hükümeti ile bir protokol imzalayarak söz konusu haczi kaldırdık. Gemi İspanya'ya hareket etmesine birkaç gün kala böyle bir olayla karşılaştık.'' 
     
     SABOTAJ ENDİŞESİ 
     Batan geminin yol açacağı zararlar ve buna karşılık alınacak önlemlerle ilgili gerekli çalışmaların devam ettiğini belirten Pepe, şöyle devam etti 
     ''Vicdani kanaatim bu olayda bir sabotaj ihtimali olabilir mi Çünkü 4 yıldır bekliyordu. Tam İspanya'ya gidecekken bu gemi neden batıyor Gemi şu anda 23-25 metre derinlikte bulunuyor. Geminin yükü olan krom altı ağır metalin ne kadar yeri kirleteceğini araştırıyoruz. Dünya Sağlık Örgütü'nün WHO verilerine göre içme suyundaki kromun sağlığı tehdit etme oranı 0,05 miligramdır. Yaptığımız hesaplara göre krom, geminin bulunduğu yerin 65-70 metre yarıçapındaki bölgeyi 0,01 miligram düzeyinde etkileyecek.'' 
     
     BÖLGE HALKINA UYARI 
     Bu maddenin suda kolaylıkla çözülebildiğine dikkati çeken Pepe, ''308 bin tonluk suyun bu olayla kirleneceğini tahmin ediyoruz. Bölgede vatandaşlarımızın bir süre balık avlamamalarını, yüzmemelerini ve dalmamalarını istiyoruz. Geminin batmasıyla gerekli her türlü numuneler alınıyor. Doğan her türlü zarar İspanyol Hükümeti tarafından karşılanacaktır'' diye konuştu. 
     
</TEXT>
</DOC>
