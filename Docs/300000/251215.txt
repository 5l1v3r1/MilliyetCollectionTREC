<DOC>
<DOCNO> 251215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/yasam/yas08.html </URL>
<DATE> 2004/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Uzay asansörü 15 yılda biter' 
</HEADLINE>
<TEXT>


DIŞ HABERLER SERVİSİ 

Amerikan Ulusal Havacılık ve Uzay Dairesi NASA uzmanları, dünyadan uzaya çıkacak 95 bin kilometre uzunluğunda bir asansörü, 2015'te faaliyete geçirmeyi planlıyor. NASA'nın sponsorluğunda Bilimsel Araştırma Enstitüsü'nce geliştirilen ve 10 milyar dolara yaklaşık 15 katrilyon lira mal olması beklenen asansör ve taşıyıcı kablosu, roketler aracılığıyla uzaya çıkarılacak ve burada bir uzay istasyonuna bağlanacak. Yeryüzüne Güney Amerika'nın Pasifik Okyanusu sahilinde kurulan bir mobil platformdan bağlanacak asansörü taşıyacak 90 santimetre çapındaki kablo, 20 tona kadar ağırlığa dayanıklı karbon mikrotüplerden hazırlanacak. Kablo, uzaya çıkarılmasının ardından merkezkaç kuvveti yardımıyla gergin hale gelecek. Bilim adamlarınca "dikey bir tren yolu" olarak tanımlanan asansörün, uzay yolculuklarına alternatif olacağına inandığını ifade eden bilimkurgu kitapları yazarı David Brin, "Torunlarımızın uzaya gitmek için asansörü kullanacaklarına süphem yok" dedi. 


</TEXT>
</DOC>
