<DOC>
<DOCNO> 273023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/guncel/gun90.html </URL>
<DATE> 2004/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Merak Kediyi Öldürdü .. 

ShockHabercilerden ve SerinDuruşçulardan gelenler 
Turkcell'in yeni reklamında, Haluk Bilginer neden cell-o ve annesinin geldiğini berber koltuğunda arkasına bakarak anlar "Ha-ha-ha" şeklinde dükkana dalan ailenin bireyleri, aynada gözükmeyen süper kahraman mıdırlar, vampirimsi durumlar mı söz konusudur Yoksa önünde ayna olmayan berber koltuğu yeni trend midir Neden bir zamanlar pek çok cümleye "67 ilimiz...." diye başlanırken, il sayısı artınca kimse Türkiye'deki il sayısını belirten bir cümle kurmaz olmuştur Gerçek il sayısını bilen kimse kalmamış mıdır 67, "akılda tutulabilen il sayısı" bakımından ideal midir Denizbank reklamlarında anlatıldığına göre, "3 tarafı denizlerle çevrili ülkede herkesi çok sevindiren bir şey olmuş ve ülkenin 4 bir yanına deniz gelmiş..." Eğer durum böyle ise Dünyada büyük bir felaket olmuş ve muhtemelen bu felaket bize komşu ülkeleri sular altında bırakmamış mıdır Bu olay herkesi neden sevindirmiştir Ülkenin 4 bir yanına deniz geldi diye elinde fanus akvaryum ile koşan çocuğun amacı nedir Eğer balık denize atılacaksa o güne kadarki 3 taraf yeteli bulunamamış mıdır Balık 4. taraf balığı mıdır Yok hayır hikayede ülkenin dört bir yanına Denizbank'ın yayılması anlatılıyor ise balık bir mevduat aracı mıdır Ayrıca o balık bir Japon balığı değil midir, tatlı su balığı denizde yaşar mı Migros'un kuruluşunun 50. yıldönümü için hazırlanan reklam filminde geçen "Bizi alışveriş devi yaptınız" cümlesi ne anlama gelmektedir, nasıl bir cümledir Temizlik ürünleri reklamlarında neden illa deneğin elbisesine direkt sıvı dökülüp "hiii n'aptınnn " nidasından sonra açıklama yapılır Önce adam gibi ne yapılacağı söylense, ne işe yarayacağı açıklansa sonra dökülse olmaz mı Azıcık nezaket ürüne zarar mı verir Neden İpana mikro çürük reklamında 6 ay sonra yazmaktadır, ürün çıkalı 6 ay olmuş mudur Avrupa Yakası adlı dizide, tavuk döner de satan muhallebicideki tavuk döner neden kartondan yapılmıştır ve dönerci döneri kesiyormuş gibi yapmaktadır Böyle bir görüntüye gerek var mıdır Komik midir, ucuz yapım mıdır Hadi tiyatro yapılsa tamam da televizyon dizisinde kartonun ne işi var Koymayın kardeşim döner möner, madem prodüksiyon zayıf, pasta börek koyun, karton döner neyin nesidir 

Evlerinizi önümüzdeki yılın sonunda teslim edeceğiz, siz ödemeleri aksatmayın yeter .. 
Japy Cooper Rative tarihte ilk kooperatif başkanı 

Selami Usta'dan büyük özür... 

Böyle şey ne duyuldu ne görüldü Her seferinde "yok artık, bu kadar mı olur yahu " diyoruz, fakat her seferinde bir adım ilerisi, daha da beteri oluyor. Adam yemiyor içmiyor yapıyor. Hayal mi, gerçek mi, algılayamıyoruz artık. "Dur bakalım bir sonraki ne zaman ve ne şekilde olacak " diye merak bile edemiyoruz artık. Ercan Akışık ve esprilerinden bahsediyoruz. Evet, Ünlüler ya da Kaybedenler Çiftliği eski ağası Ercan Akışık'ın esprilerini duyduktan, gördükten ve iyice özümsedikten sonra, Büyük Üstat Selami Şahin hocamızdan, sonsuz özürler diliyoruz. Onunkiler, Ercan Bey'inkilerin yanında hakikaten ilahmış. Yani insan her laftan, her hareketten espri çıkarmak için bu kadar mı kasar, bu kadar mı zorlar kendini Hakikaten büyük özür dileriz, affet Selami Abi, hakkını yemişiz valla, çok mahcubuz .. "Üzülmeyin, üzüm yeyin " der dediğini duyar gibiyiz. Saygılar... 

Eşek Sağımı 
"Burada iş yapmak illa eşeği sağmak veya keçileri otlatmakla olmaz ki..." b b 
</TEXT>
</DOC>
