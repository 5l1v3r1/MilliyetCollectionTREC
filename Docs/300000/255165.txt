<DOC>
<DOCNO> 255165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sontur09.html </URL>
<DATE> 2004/07/13/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Fatih'te bir kişi çatıdan düşerek öldü... 
</HEADLINE>
<TEXT>

     Fatih'te bir kişi, apartmanın çatısından düşerek öldü. 
     Alınan bilgiye göre, Horhor İmam Murat Sokak'taki 23 numaralı apartmanın çatısından bir kişinin düştüğünün bildirilmesi üzerine olay yerine gelen polis ekipleri, 20 yaşlarındaki bir erkeğe ait cesetle karşılaştı. 
     Ayakkabısı giyinik olmayan bu kişinin cesedi üzerinde yapılan aramada, kimliğini belirlemeye yarayacak belge bulunamadı. 
     Olayın gerçekleştiği binada oturan ve çevredeki işyerlerinde çalışanlar ise polise ''ölen kişiyi tanımadıklarını'' söylediler. 
     Polis yetkilileri, bu kişinin, ''binanın çatısından dengesini kaybederek düşen hırsız olması'' ihtimali üzerinde durulduğunu belirterek, olayla ilgili soruşturmanın sürdüğünü kaydettiler. 

     
</TEXT>
</DOC>
