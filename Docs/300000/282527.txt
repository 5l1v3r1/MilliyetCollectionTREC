<DOC>
<DOCNO> 282527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sontur01.html </URL>
<DATE> 2004/10/22/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Hasta taşıyan ambulans yandı .. 
</HEADLINE>
<TEXT>

     Adapazarı'ndan Kocaeli'ne sevk edilen hastayı taşıyan ambulans, henüz belirlenemeyen bir nedenle yandı. 
     AA muhabirinin edindiği bilgiye göre, arı sokması sonrası komaya giren ve Sakarya Kadın ve Çocuk Hastanesi'nden Kocaeli Tıp Fakültesi Hastanesi'ne sevk edilen Dorukcan Kırçiçek'i 7 taşıyan İbrahim Yılmaz'ın 49 kullandığı 54 TY 010 plakalı ambulans, TEM Otoyolu'nun Alikahya kesiminde belirlenemeyen bir nedenle arka kısmından alev aldı. 
     Hasta yakınlarının uyarısıyla ambulansı durduran Yılmaz, doktor ve hemşirenin de yardımıyla Kırçiçek ile birlikte anne ve babasını araçtan indirdi. 
     Alevlerin hızla yayılması sonucu kullanılmaz hale gelen ambulans, Kocaeli Büyükşehir İtfaiye ekiplerinin müdahalesiyle söndürüldü. 
     Bu arada Dorukcan Kırçiçek, yoldan geçen bir araçla Kocaeli Tıp Fakültesi Hastanesi'ne kaldırıldı. 
     Olay nedeniyle kapatılan yol yaklaşık 30 dakika sonra trafiğe açıldı. 
     
</TEXT>
</DOC>
