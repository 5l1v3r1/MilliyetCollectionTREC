<DOC>
<DOCNO> 257980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/spor/spo06.html </URL>
<DATE> 2004/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Nefesler tutuldu 
</HEADLINE>
<TEXT>


Kilyos'taki Efes Light Beach Volley 2004 Şampiyonası'nın ilk gününde çeyrek finale kalan ekipler, bugün Çek Cumhuriyeti vizesi almak için ter dökecek 

RAGIP TEKİN 


Müthiş çekişme 
ALL Sports'un organizasyonu gerçekleştirdiği Efes Light Beach Volley 2004 Şampiyonası'nın ilk günü büyük çekişmeye sahne oldu. Kilyos'taki Burc Beach'de yapılan müsabakalarda bayanlarda Buğra - Derya, Betül - Janet, Ebru - Sinem, Benan - Arzu çiftleri rakiplerini yenerek çeyrek finale yükseldiler. Erkeklerde ise Volkan - Hüseyin, Ali - Semih, Hakan - Fatih, Gökhan - Cengizhan aynı başarıyı gösterdi. 

Plajda şenlik var 
BAYANLAR ve erkeklerde 16'şar takımın yer aldığı şampiyonada bugün yarı final ve final müsabakaları yapılacak. Birinciliği kazanacak iki çift, ödül olarak 5 - 8 Ağustos tarihleri arasında Çek Cumhuriyeti'nde organize edilecek olan CEV Challenger Turnuvası'nda mücadele etme hakkı kazanacak. Bu arada müsabakalar büyük ilgi çekerken, yapılan çeşitli gösteri ve şovlar da organizasyona renk katıyor. 


</TEXT>
</DOC>
