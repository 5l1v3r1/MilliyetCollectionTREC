<DOC>
<DOCNO> 280567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/yasam/yas06.html </URL>
<DATE> 2005/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Baraj ortasına set 
</HEADLINE>
<TEXT>


Yrd. Doç. Dr. Ahmet Yaraş, kasım ayında Yortanlı Barajı'nın suları altında kalacak Allianoi antik kentini kurtarmak için 'baraj gölünün ortasına betondan set' yapılmasını öneriyor 

Ömer Erbil 

AVRUPA Kültür Mirasları Federasyonu Europe Nostra'nın, Dışişleri Bakanı Abdullah Gül'den kurtarılması için yardım istediği Bergama'daki Allianoi antik kenti için umut ışığı doğdu. Kasım ayında Yortanlı Barajı'nın suları altında kalacak kentte 1998'den bu yana kazı çalışmaları yapan Yrd. Doç. Dr. Ahmet Yaraş, ilginç bir proje geliştirdi Baraj gölünün ortasına betondan bir set. 

14 metrelik bir set 
GERÇEKLEŞMESİ için 5 milyon dolara ihtiyaç duyulan projeyi, Yaraş şöyle anlatıyor "Baraj gölet alanının tam ortasına oval bir set yapılmak suretiyle Allianoi'nin kurtulması sağlanabilir. Sular antik kentten 14 metre yukarıya kadar yükselecek. Set bu yükseklikte yapılacak. Ören yerinin kuzeyindeki Çam tepeden bir tünelle de kaynaktan gelen suyun bağlantısı yapılabilir." 

Turizm cenneti olabilir 
BERGAMA'YA 18 kilometre mesafedeki antik kentin turizm cenneti olması imk nsız değil. Yaraş'ın tespitlerine göre, Bergama'yı her yıl 600 bin kişi geziyor. Bunların yüzde 25'i buraya yönlendirilse, birkaç yıl içinde kente yapılan masraf çıkartılmış olur. Ayrıca Zeugma ile kaybedilen prestij, Allianoi'nin kurtarılmasıyla tekrar kazanılabilir. 



</TEXT>
</DOC>
