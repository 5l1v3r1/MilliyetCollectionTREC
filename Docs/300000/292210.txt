<DOC>
<DOCNO> 292210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/guncel/axgun02.html </URL>
<DATE> 2004/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Esin'i kurtaracak tasarıya jet onay 
</HEADLINE>
<TEXT>


ANKARA Milliyet 

Kocaeli'nde, lösemiye yakalanan ve yaşamı yurtdışında tedaviye bağlı olmasına rağmen yasal ve bürokratik engeller nedeniyle yüzünden günden güne eriyen Esin Köse 8 için beklenen adım sonunda atıldı. Çalışma ve Sosyal Güvenlik Bakanlığı'nın Esin'i kurtarmak için hazırladığı tasarı, TBMM Sağlık Komisyonu'nda jet hızıyla kabul edildi. Tasarı yasalaşırsa aktif olarak çalışan sigortalının yalnız kendisinin yararlandığı yurtdışı tedavi olanağından eş, çocuk, anne ve babasıyla emekliliğinde kendisi ve yakınları ile dul ve yetimleri de yararlanabilecek. Tedavi süresi 6 ayı geçerse alınan tedavinin devamının zorunlu olduğunu gösteren rapor, dış temsilciliklerce kuruma gönderilecek. Tedavi ve zorunlu masraflar kurum tarafından karşılanacak. 


</TEXT>
</DOC>
