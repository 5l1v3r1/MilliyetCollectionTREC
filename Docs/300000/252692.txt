<DOC>
<DOCNO> 252692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/son/sonspo11.html </URL>
<DATE> 2004/07/03/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Trabzonspor Milli takıma en fazla oyuncuyu biz göndereceğiz.. 
</HEADLINE>
<TEXT>

     Trabzonspor Basın Sözcüsü İbrahim Şahin, yıldız oyuncuları bünyelerinde tutarak, yeni takviyelerle çok iyi bir kadro oluşturduklarını söyledi. Şahin, AA muhabirine yaptığı açıklamada, bordo-mavili ekibin geçen sezonu çok başarılı bir şekilde bitirdiğini ifade ederek, ''Geçtiğimiz yılki kadroda çok kaliteli oyuncularımız vardı. Biz de bu kadroyu bozmadan yeni takviyelerle çok iyi bir kadro oluşturduk. Bu yıl çok daha başarılı bir sezon geçireceğiz'' dedi. 
     Trabzonspor'da oynamanın artık bir öncelik haline geldiğini vurgulayan Şahin, ''Trabzonspor, eski yıllarına artık geri dönmeye başladı. Birçok futbolcu bizim takımızda oynamak istiyor, çünkü burası artık milli takıma yükselmek için en iyi kulüplerden biri. Önümüzdeki yıl milli takıma en fazla oyuncuyu biz göndereceğiz'' diye konuştu. 

     
</TEXT>
</DOC>
