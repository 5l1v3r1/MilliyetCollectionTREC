<DOC>
<DOCNO> 292963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/spor/spo09.html </URL>
<DATE> 2004/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Filenin tek Güneş'i 2-3 
</HEADLINE>
<TEXT>


Voleybolda şampiyonluk için yarışan iki takımın mücadelesi nefesleri kesti. Vakıfbank Güneş Sigorta, yakın takipçisi Eczacıbaşı'nı yenerek, namağlup liderliğini sürdürdü 


Eczacı iyi başladı 
VOLEYBOLDA zirveyi yakından ilgilendiren kritik maçta lider Vakıfbank Güneş Sigorta, Eczacıbaşı'nı yenerek yoluna devam etti. Maça hızlı başlayan Eczacıbaşı ilk seti 25 - 22 alarak 1 - 0 öne geçti. Ev sahibi takım ikinci seti de 25 - 21 kazanırken, Güneş Sigorta'nın antrenörü Buzaev itirazları nedeniyle kırmızı kart gördü. Güneş Sigorta, üçüncü sette Neslihan ile etkili servisler atıp, rakibini hataya zorlayınca seti 25 - 18 kazandı. 

Neslihan döktürdü 
DÖRDÜNCÜ sette de etkili olan takım Güneş Sigorta'ydı. Konuk takım hücumda Samsonava ve Aysun'un etkili oyunuyla 25 - 21'lik skorla setleri 2 - 2'ye taşıdı. Güneş Sigorta, Tie - Break setinde de başarılı bloklarla rakibini çökertti ve 13 - 15'lik skorla 3 - 2'lik galibiyete adını yazdırdı. Neslihan 26 sayı üreterek, sahanın en skorer ismi oldu. Güneş, bu galibiyetle ligde namağlup liderliğini sürdürürken, Eczacıbaşı ikinci yenilgisini aldı. 

Maçın karnesi 
HAKEMLER Kadir İlbeyli, Cihat Fırıncıoğlu 
ECZACIBAŞI Bahar 6 , Esra 6 , Sinem 6 , Aihua 7 , Mesude 7 , Özlem 6 , Gülden 7 , Gökçen 7 , Merve 6 , Neriman 6 
V.GÜNEŞ SİGORTA Elif 7 , Tetyana 7 , Samsonova 8 , Aysun 7 , Neslihan 8 , Mayboroda 7 , Necla 8 
SETLER 25 - 22, 25 - 21, 18 - 25, 21 - 25, 13 - 15 

Filede dün 
G.Saray - B.Emniyet 3 - 1 
Arçelik - İst.B.Ş.Bld 3 - 1 
Beşiktaş - S.Joseph 0 - 3 
Erdemir - F.Bahçe 3 - 0 
P.Akademisi - H.Polisgücü 3 - 0 
Plevne - Bafra Bld 3 - 0 
H.Bankası - TKİ Geli 3 - 0 
Ziraat - Çankaya B. 3 - 1 

Filede bugün 
S.Sırrı Tarcan Spor Salonu 
12.00 Ziraat Bankası - TKİ Geli 


</TEXT>
</DOC>
