<DOC>
<DOCNO> 295445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/yazar/guclu.html </URL>
<DATE> 2004/12/07/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Toplumsal duyarlılık 
</HEADLINE>
<TEXT>


Türk insanı toplumsal konulara karşı duyarlı mı Evet demek o kadar zor ki 
Çerçeveyi biraz daraltarak, öğrenci, öğretmen ve yöneticilerimiz toplumsal olaylara karşı ne kadar duyarlı, biraz da ona bakalım. Çünkü, duyarsızlığımızın, tepkisizliğimizin, nemelazımcılığımızın asıl kaynağı orası. Yani okullarımız. 
Bilgi hamalı öğrencilerimizin, güncel hayattan kopuk konularda A'dan Z'ye bilgileri var. Tarih'te, Coğrafya'da, Fen'de Geometri'de size saatlerce sunumda bulunabilirler. Ama Türkiye'yi, dünyayı, insanlığı ilgilendiren konularda sakın ola çok basit de olsa bir soru sormayın. Çünkü çok büyük hayal kırıklıkları yaşayabilirsiniz. 
Televizyonlardaki çapsız dizilerin, yarışmaların, programların toplumu bu hale getirdiğini iddia edenler var. Sanki izlemeyenler çok farklıymış gibi. 
Toplumsal duyarsızlığımızda elbette medyanın da bir ölçüde payı var. Ama inanın asıl sorun ezberci ve dayatmacı eğitim sistemimiz. 
Okullarda keşke hemen her gün, güncel konuların konuşulduğu, tartışıldığı bir saatlik bir ders olsa. Ayrıca hemen her derste 5-10 dakika, öğretmenler kendi ders konularıyla ilgili güncel gelişmelere yönelik bilgilendirmede bulunsa. Ama nerdeee... 
Öğrencilerden en çok duyduğum sızlanma konusu bu bilgiler bizim ne işimize yarayacak yönünde. Haklılar da. Üç gün sonra unutacakları bilgiler neden öğretilir, neden h l müfredattan çıkarılmaz, anlayabilmiş değilim. 
Aynı şik yeti öğrenciliğimiz sırasında biz de dile getiriyorduk. Öğretmenlerimiz de, şimdi farkında değilsiniz ama ileride anlarsınız diyorlardı. Aradan 30 yıl geçti, hangi bilgi neye yaradı ya da ne zaman yarayacak h l görebilmiş değiliz. 

Önce insan 
Eski Milli Eğitim bakanlarından rahmetli Avni Akyol'un, "Önce insan" şeklinde bir sloganı vardı. Yüz binlerce afiş bastırıp görünen her yere astırmıştı. Ama sonuç tam bir fiyasko oldu. Çünkü öncelik insanda değil, hep müfredatta oldu. 
Başbakan Erdoğan'ın da en büyük şik yet konusu olan bürokratik oligarşi, o zaman da vardı. Biz insan falan dinlemeyiz, önce müfredat dediler. Müfettişler okullara gittiklerinde öğrencilerin ülkelerini, öğretmenlerini, okullarını ne kadar sevip sevmediklerini, toplumsal konularda ne kadar duyarlı olup olmadıklarını değil, hep müfredata ne kadar uyup uymadıklarını sorup sorguladılar. Sonuçta her şeyi yarım yamalak bilen ama hiçbir şey bilmeyen nesiller yetiştirdik. 
Bir başka ülkede olsa yer yerinde oynayacak konular, sanki en olağan bir meseleymiş gibi gelip geçiyor. Ne medya üzerinde duruyor ne de sivil toplum örgütleri ve halkımız. 
Akyol'un "Önce insan" sloganı, mutlaka yeniden gündeme getirilmelidir. İnsana, yani kendisine, arkadaşına, komşusuna ya da farklı bir ülkeden insana saygı duyan bir kişi, doğayla da onu etkileyen sorunlarla da mutlaka yakından ilgilenecektir. 
Özetin özeti Önce mevzuat ve önce müfredat yerine, önce insan dediğimiz gün, kendimize çağdaş toplumlar arasında yer bulabiliriz. Yoksa gerisi hik ye. Yasa çıkarmakla medeniyet yakalanabilinseydi, şimdiye kadar çok yol kat etmiş olurduk. Sonuç ortada... 



</TEXT>
</DOC>
