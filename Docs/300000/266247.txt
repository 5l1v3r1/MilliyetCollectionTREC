<DOC>
<DOCNO> 266247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sondun28.html </URL>
<DATE> 2004/08/25/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Irak'ta Polonya büyükelçiliğine havan topu saldırısı... 
</HEADLINE>
<TEXT>

     Polonya'nın, Bağdat'taki büyükelçiliğine havan topu saldırısı düzenlendiği bildirildi. 
     Bir Polonyalı hükümet kaynağı, büyükelçilik binasına havan topu mermilerinin isabet ettiğini, ancak saldırıda can kaybı olmadığını kaydetti. 
     Polonya'nın, Irak'ta 2500 askeri bulunuyor. 
     Bu arada, Bağdat'ın güneyindeki bir otoyolda 4 eski polisin kimliği belirlenemeyen silahlı kişilerce öldürüldüğü bildirildi. 
     İçişleri bakanlığının bir sözcüsü, polislerin saldırıya uğradıkları sırada araçta olduklarını belirtti. 
     Irak'ın devrik Devlet Başkanı Saddam Hüseyin döneminde polis olarak görev yapmış bu kişilerin, Irak polis gücüne başvurmak için Hille'den Bağdat'a geldikleri kaydedildi. 
     Öte yandan, Irak polisinin, Şii lideri Mukteda Essadr'ın birkaç yardımcısını tutukladığı bildirildi. 
     Irak polis müdürü Galip El Cezari yaptığı açıklamada, tutuklananların yanlarında Hz. Ali Türbesi'ne ait bazı değerli eşyaların bulunduğunu belirtti. 
     Tutuklananlar arasında Essadr'ın baş yardımcılarından ve Hz. Ali Türbesi'nin idaresinden sorumlu Şeyh Ali Sümeysim'in bulunduğu kaydedildi. 
     
</TEXT>
</DOC>
