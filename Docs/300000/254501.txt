<DOC>
<DOCNO> 254501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/guncel/gun07.html </URL>
<DATE> 2004/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türbanlılar sınava perukla girdi 
</HEADLINE>
<TEXT>


DOĞAN HABER AJANSI 

Kamu kurum ve kuruluşlarında çalışmak isteyen 1 milyon 731 bin 759 adayın başvurduğu 2004 - Kamu Personeli Seçme Sınavı'nın KPSS ilk oturumu dün 81 il ve 63 ilçe merkeziyle Lefkoşa'da yapıldı. İlk oturumda genel yetenek ve genel kültür testleri uygulandı. 09.30'da başlayan ve 2 saat süren ilk oturumun ardından isteyen adaylar İngilizce testine alındı. 14.30'da başlayan ikinci oturuma da öğretmen adayları katıldı. Türbanlılar sınav salonlarına alınmadı. Türbanlı 2 aday, Ege Üniversitesi Edebiyat Fakültesi'ndeki 202 no'lu salona perukla girdi. İzmir'de 3 hafta önce ampul takarken düşüp bacağı kırılan Cenk Tamtunalı 30 da sınava koltuk değnekleriyle geldi. Kayseri'de sınav süresince inşaat ve doğalgaz çalışmalarına ara verildi, düğün ve konvoylar yasaklandı. Adaylar, sıcak hava nedeniyle konsantre olamamaktan yakındı. 


</TEXT>
</DOC>
