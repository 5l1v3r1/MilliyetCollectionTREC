<DOC>
<DOCNO> 297584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sonsiy04.html </URL>
<DATE> 2004/12/14/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Avrupa Parlamentosu, Türk Anayasası'nda köklü değişiklik istiyor 
</HEADLINE>
<TEXT>

     Avrupa Parlamentosu, Türkiye'nin müzakere sürecine başlamasıyla ilgili tavsiye niteliğindeki raporu bugün ele alıyor. Rapor, yarın Genel Kurul'da oylanacak. 
     Avrupa Parlamentosu, Türkiye'ye bir dizi uyarıda da bulunacak. Uyarılar arasında, anayasa değişikliği, Heybeliada Ruhban Okulu'nun açılması ve Alevilerin tanınması konuları da var. 
     
     Türkiye'deki eksikliklere vurgu 
     Hazırlanan Türkiye raporu yapılan değişikliklerin ardından son halini aldı. Son dakika değişikliği olmazsa rapor, Türkiye ile müzakerelerin gecikme olmaksızın başlatılmasını öngörüyor. 
     Bağlayıcı olmayan ancak Avrupa Birliği liderlerine öneri niteliği taşıyan raporda Türkiye'de görülen eksikliklerin de altı çiziliyor. Eksiklikler ile yapılması tavsiye edilenler şöyle 
     İki temel anayasa reformuna rağmen, 1982 anayasasında köklü değişiklikler gerekiyor . 
     Heybeliada Ruhban okulu tüm çabalara rağmen açılmadı . 
     Aleviler korunmalı ve tanınmalı . 
     Türkiye-Ermenistan sınırı hala kapalı. Bu durum değiştirilmeli . 
     Yayıncılık ve azınlık dillerinde eğitim konularında geri kalan tüm kısıtlamalar kaldırılmalı . 
     İşkencedeki 'sıfır tolerans' yaklaşımı etkinleştirilmeli . 
     Seçim sistemindeki yüzde 10 barajı aşağıya çekilmeli . 
     Yetkin ve bağımsız bir yargı sistemi oluşturma çabaları devam etmeli . 
     Güneydoğu'da boşalan köylere dönüşler konusunda planlar geliştirilmeli . 
     Müzakerelerin başlaması, doğal olarak Rum kesiminin tanınmasının varsayılması anlamına gelecek . 
     AB Komisyonu'nun iş gücünün serbest dolaşımına uygulanacak 'kalıcı kısıtlama getirilebileceğine' yönelik tedbirlere ilişkin tavsiyesi, Türkiye'nin Avrupa Birliği müktesebatına uyumu çabası konusunda olumsuz bir etki yaratmamalı . 
     Müzakereler, otomatik olarak katılımla sonuçlanmayacak. Doğası gereği açık uçlu olacak . 
     Müzakereler ancak 2014 yılından sonraki mali perspektifinin tanımlanması ardından sonuçlanabilir . 
     
</TEXT>
</DOC>
