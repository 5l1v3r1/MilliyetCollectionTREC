<DOC>
<DOCNO> 260924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sontur35.html </URL>
<DATE> 2004/08/05/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Manken Yeliz Yeşilmen poliste ifade verdi 
</HEADLINE>
<TEXT>

     Manken Yeliz Yeşilmen, birlikte yaşadığı öne sürülen işadamı Ali Uğur Akbaş'ın eşi Gülbin Akbaş'ı tehdit ettiği gerekçesiyle poliste ifade verdi. 
     Gülbin Akbaş'ın şikayeti üzerine Çengelköy'deki evinde gözaltına alınan Yeşilmen, Asayiş Şube Müdürlüğü Gasp Büro Amirliği'ne getirildi. 
     Burada şikayet konusuna ilişkin ifadesine başvurulan Yeşilmen, Ali Uğur Akbaş'la birlikte olmadığını belirterek, kendisini suçlayan kişi ile aralarında çeşitli davalar bulunduğunu hatırlattı. 
     Tehdit iddiasını reddeden Yeşilmen, yaklaşık 2 saat emniyette kaldıktan sonra Üsküdar Cumhuriyet Savcılığı'nın talimatıyla serbest bırakıldı. 
     Polis yetkilileri, şikayet konusuna ilişkin Ali Uğur Akbaş'ın da ifadesine başvurulacağını kaydettiler. 

     
</TEXT>
</DOC>
