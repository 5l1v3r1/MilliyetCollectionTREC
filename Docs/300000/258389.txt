<DOC>
<DOCNO> 258389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/guncel/axgun02.html </URL>
<DATE> 2004/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'İngiltere'yi seçtik' 
</HEADLINE>
<TEXT>


Her yıl yaklaşık 12 bin genç, lisans eğitimi almak, yaz ve dil okullarında okumak için İngiltere'yi seçiyor. İşte bu ülkede eğitim hakkında merak ettiğiniz her şey... 

Geleceğin için sınırları zorla - 1 Sibel Kahraman 

Eğitiminize yurtdışında devam etmeye karar verdiniz. Ama ne yapacağınızı bilmiyorsunuz. Görmediğiniz bir ülkeye, başka bir kültüre gideceksiniz. Yüzlerce soru işaretine cevap bulmaya çalışıyorsunuz. Aklınızı kurcalayan soruların yanıtlarını bu yazı dizisinde bulacak ve daha bilgili bir şekilde karar verme aşamasına geleceksiniz. 
Yurtdışında eğitim koşulları temelde birbirine benzemekle birlikte, ülkeden ülkeye küçük ama önemli farklılıklar içeriyor. 
Her yıl 8 ila 10 bin genç lisans eğitimi almak, yaz ve dil okullarında okumak için İngiltere'yi seçiyor. Belki siz de İngiltere'de üniversite eğitimi almaya karar verdiniz ancak ne yapacağınızı bilmiyorsunuz... Öğrenmek istediklerinizi sizin için sorduk, Alternatif Yurtdışı Eğitim Danışmanlığı Eğitim Danışmanı Cengiz Aslantatar yanıtladı 

Öğrenimine İngiltere'de devam etmek isteyenler nereden bilgi alabilir 
- Yurtdışı danışmanlık şirketlerinden alınabilir. Ayrıca www.britishcouncil.org.tr, www.educationuk.org, www.uluslararasiegitim.com, www.dilokulu.com, www.alternatifecs.com sitelerinden de bilgi alınabilir. British Council'ın İstanbul, İzmir ve Ankara ofislerinden bilgi alma konusunda yararlanılabilir. Tel 0212 355 56 57- 0312 455 36 00 

Üniversite öğrenimi için aranan şartlar neler 
- En az 17 yaşında, lise mezunu olan herkes İngiltere'de üniversite eğitimi yapabilir. İngiliz öğrenciler için ortalama 3 yıl süren üniversite öğrenimi, yabancı öğrencilerin çoğu için 4 yıldır. 

1 yıllık fark nereden kaynaklanıyor 
- İngiltere'de üniversite öğrenimine başlamanız için öncelikle "foundation year" adı verilen bir yıl hazırlık kursuna gitmeniz gerekiyor. Foundation'a başlamanız için de IELTS 4.5 5 veya TOEFL 450 500 olması gerekiyor. 

İngilizce seviyem yetersizse ne yapabilirim 
- İngilizce kursuna gitmeniz gerekiyor. 

Kurslar üniversitelere mi ait 
İngiltere'de çoğunluğunu özel dil kurslarının oluşturduğu 360 civarında kurum var. Eğer eğitim alacağınız üniversiteyi belirlediyseniz bu üniversite bünyesinde sunulan kurslar da değerlendirilebilir. Ancak üniversite bünyesinde düzenlenen kurslar hem ders saati olarak daha sınırlı olduğundan, hem de başlangıç tarihleri çok esnek olmadığından özel dil okullarına nazaran daha az tercih edilmekte. 

Dil kurslarının ücretleri ne kadar 
- Dil kursu ücretleri, bulunulan bölge ve okula göre değişebiliyor. Ders saatleri arttıkça okul ücretleri yükseliyor. Öğleden sonra programları sabah başlayan programlara göre daha ucuz. Shane Global dil okulu haftada 15 saat ve 12 hafta 900 Sterlin. London UIC haftalık 15 saat ve 12 hafta 975 Sterlin. 

Üniversiteye giderken lise not ortalaması önemli mi 
- İngiliz üniversitelerinin çok büyük bir kısmı lise notlarından ziyade "foundation year"deki performansa göre öğrencilerini seçer. 

Foundation ücreti ne kadar 
- Foundation programlarının ücretleri okula ve bölüme göre farklılık gösterir. London Metropolitan Üniversitesi'nin foundation programı 4 bin 800 Sterlin iken, yine Londra'da bulunan Queen Mary Üniversitesi'nde 7 bin 500 Sterlin civarında. 

Üniversitelerin ücreti ne kadar 
- Okul ücretleri arasında ciddi farklılıklar olabilir. Örneğin, London Metropolitan Üniversitesi 6 bin 840 Sterlin, Plymouth Üniversitesi 7 bin 700 Sterlin, University College London 13 bin 160 Sterlin. 

Bölümlere göre farklılık oluyor mu 
- Evet. Lisans programları sosyal bilimler ve işletme dallarında daha düşükken, teknik konularda daha yüksek olabilir. 

Okurken çalışma imk nı var mı 
- İngiltere'de 6 ay ve üzerinde bir süre için eğitim alacak öğrencilerin haftada 20 saat çalışma izinleri olabiliyor. Öğrenciler bu şekilde çalışarak sadece cep harçlıklarını çıkarabilir. 

İngiltere'de hangi bölümler gözde 
- İşletme, ekonomi, siyasal bilimler, gemi ve denizcilik işletmeciliği, hukuk yabancı öğrenciler tarafından yoğunlukla seçilen alanların başlıcaları. 

Konaklama seçenekleri 

Dil eğitimi sunan özel okullar, genellikle "homestay" olarak adlandırılan İngiliz aile yanında pansiyoner olarak konaklama imk nı sunuyor. Bu durumda öğrencinin kendisine ait veya başka bir öğrenci ile paylaşabileceği bir odası bulunuyor. Konaklama, bulunulan şehre göre haftalık 60 - 130 Sterlin arasında değişiyor. 
Diğer bir konaklama seçeneği, öğrenci yurtları veya "hostel"ları. Fiyatlar, odada kalan öğrenci sayısı, yurdun sunduğu olanaklar, yemek durumu ve şehre göre 65 - 250 Sterlin arasında değişiyor. 
Üniversiteler genellikle ilk yıl için öğrencilere yurt konaklama imk nı sunuyor. Üniversite yurtları genelde tek kişilik odalar ve ortak kullanılan mutfak, banyo ve yaşam alanından oluşuyor. Ücretleri 60 - 120 Sterlin arasında değişiyor. 
1 Sterlin 2 milyon 702 bin lira 

Okul ararken dikkat 

İngiltere'de gideceğiniz okulu seçerken detaylı bir araştırma yapmanız gerek. Eğitim, üniversitelere göre farklılıklar gösteriyor 
İngiltere'nin diğer ülkelerle kültürel ilişkilerini yürüten British Council yetkilisi Seda Biçer Apaydın, İngiltere'de eğitimin üniversitelere göre farklılık gösterdiğini belirterek, "Ortalama olarak yıllık öğretim ücreti Sanat ve Sosyal Bilimler 6.000 - 10.000 Sterlin, Fen ve Teknik Bilimler 7.000 - 12.000 Sterlin, Tıp, Diş Hekimliği ve Veterinerlik 13.000 - 17.000 Sterlin. Bir öğrencinin yaşamını sürdürebilmesi için ihtiyacı olan para miktarı ise yıllık ortalama 5.000 - 6.000 Sterlin civarında" dedi. 
Seda Biçer Apaydın, İngiltere'de öğrenim görmek isteyenlerin dikkat etmeleri gerekenleri de şöyle sıraladı 
Öncelikle detaylı araştırma yapın.Dil okulları için seçtiğiniz okulların British Council tarafından onaylı olmasına dikkat edin. Okulun onaylı olması hem verdiği eğitim hem de bulunduğu konum itibariyle belirli standartlarda olduğunu gösterir.Okulların sunmuş olduğu programları, sosyal imk nları,sınıfta bulunan öğrenci sayısını ve aynı zamanda okulda bulunan Türk öğrencilerin sayısını da değerlendirin.Bölge seçimi öğrencinin özelliklerine ve bulunmak istediği ortama bağlıdır. Londra ve güney bölgeleri yaşam şartları açısından diğer bölgelere oranla daha pahalıdır. Öğrenciler halkla daha iç içe olacakları yerleşim yerlerini seçerse bu onların İngilizceyi daha aktif kullanmasını sağlayacaktır. Öğrenciler okulların indirimlerinden faydalanabilmek için kalacakları süreye önceden karar vermelidir. Uzun süre kalacak öğrenciler için uygun fiyata paket programlar bulunuyor.İngiltere'de bulunan ve British Council tarafından onaylı okullar, özel okul ve devlet okulları olmak üzere ikiye ayrılıyor. Özel okulların her pazartesi başlayan programları vardır. Devlet okullarının ise başlama süreleri eylül, ocak ve nisan. 8 - 12 haftalık dönemler halinde eğitim veriliyor. 

Danışmanlık şirketleri 

A F Study Abroad Tel 0212 259 07 74 
ASBA Eğitim Danışmanlık Tel 0216 358 89 19 
Alternatif Eğitim 0212 292 43 26 
Academix Tel 0212 325 66 56 
Advis Akademik Danışmanlık Tel 0212 283 41 24 
Bil Akademi Eğitim Tel 0212 236 11 81 
Biltur Tel 0216 336 33 61 
CDS 0212 292 40 26 

Yurtdışında eğitim için gerekli terimler 

Yurtdışında üniversite öğrenimi yapmaya karar verdiğinizde pek çok yabancı sözcükle karşılaşacaksınız. Sizler için bu kelimelerden oluşan bir sözlük hazırladık 
TOEFL İngilizce dil testiTranscript Bir öğrencinin öğrenim dönemleri sonunda aldığı tüm notları içeren akademik ve resmi evrak.Foundation Lisans veya yüksek lisans öncesinde alınan İngilizce hazırlık programı. IELTS İngilizce dil testiPG Certificate İngiliz eğitim sisteminde, üniversite eğitimi sonrasında alınan sertifika programı. 

YARIN 
Amerika'daki üniversiteler 

Çalışma olanakları var mı Üniversitelerin ücretleri nedir Üniversite öğrenimi kaç yıl sürer Amerika'nın gözdesi Community College. 

</TEXT>
</DOC>
