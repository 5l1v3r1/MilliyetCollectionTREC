<DOC>
<DOCNO> 271864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/ekonomi/eko07.html </URL>
<DATE> 2004/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
4 Rus'tan 1'inin tercihi Türkiye 
</HEADLINE>
<TEXT>



Tatillerini yurtdışında geçiren Rusların yüzde 25'inin Türkiye'yi tercih ettiği bildirildi. Rus "Gazeta" gazetesinde yer alan haberde, Türk sahillerinin, Rus turistlerin ilk tercihleri arasında yer aldığı belirtilerek, "Rus turistlerin yüzde 25'i yaklaşık 1 milyon tatil için Türkiye'yi seçti" denildi. En fazla mayıs ve haziran aylarında turistin Tükiye'ye gittiğine dikkat çekilen haberde, ağustos ayında beklenenden daha az Rus turistin Türkiye'ye gittiği kaydedildi. Ağustos ayında Türkiye ve İspanya arasındaki fiyatlarda bir fark olmadığı, dolayısıyla Rus turistlerin Avrupa'yı tercih ettiği ifade edilen haberde, "Türkiye'deki 5 yıldızlı oteller ağustos ayında fiyatlarını yüzde 30 oranında artırdı. Haftalık tatil0 1500 dolar civarına yükseldi. İspanya'da 4 yıldızlı bir otel ücreti de 1500 euro olunca Ruslar ağustosta İspanya'yı tercih etti" görüşüne yer verildi. 


</TEXT>
</DOC>
