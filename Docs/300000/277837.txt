<DOC>
<DOCNO> 277837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sontur24.html </URL>
<DATE> 2004/10/06/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Ailesinin dövdüğü küçük S.A'nın babası ve kardeşi kayıplara karıştı 
</HEADLINE>
<TEXT>

     Bolu Valisi Ali Serindağ, annesi ile babası tarafından dövüldüğü ve aç bırakıldığı iddia edilen ''3.5 yaşındaki S.A'nın artık devletin kanatları altında olduğunu'' söyledi. 
     Bolu Valisi Ali Serindağ, düzenlediği basın toplantısında, S.A'nın son durumu hakkında bilgi verdi. 
     Küçük kızın hastanedeki tedavisinin devam ettiğini, sağlık durumunun her geçen gün biraz daha iyiye gittiğini anlatan Vali Serindağ, ''3.5 yaşındaki S.A'nın gözetimi bundan sonra devlet kontrolü altında olacak. Hastanedeki tedavisi tamamlandıktan sonra güzel bir çocuk yuvasına verilecek küçük S.A, bundan sonra devletin kanatları altında'' dedi. Sosyal Hizmetler uzmanlarının S.A'nın babasıyla görüşmek istediklerini, ancak evde kimseyi bulamadıklarını belirten Vali Serindağ, şunları kaydetti 
     ''Sosyal Hizmetler uzmanları ailenin evine giderek görüşme yapmak istediler. Evde aileden hiç kimseyi bulamadılar. Baba ve oğlu kayıplara karıştı. Sosyal Hizmetler uzmanları tarafından yapılan incelemeler sonucunda ailenin diğer çocuklarının da çocuk yuvasına alınması konusunda karar çıkarsa, S.A'nın kardeşini de çocuk yuvasına alacağız.'' 
     
</TEXT>
</DOC>
