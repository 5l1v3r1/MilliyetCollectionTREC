<DOC>
<DOCNO> 296579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/soneko51.html </URL>
<DATE> 2004/12/10/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Hazine'den 3 ihale... 
</HEADLINE>
<TEXT>

     Hazine Müsteşarlığı, önümüzdeki hafta ikisi bono olmak üzere, üç ihale birden düzenleyecek. 
     Hazine Müsteşarlığı'ndan yapılan açıklamaya göre, Pazartesi günü 91 gün vadeli referans bono, Salı günü ise biri 224 gün vadeli bono, diğeri 567 gün vadeli tahvil ihalesi olmak üzere iki ihale gerçekleştirilecek. 
     Pazartesi günü, 15 Aralık 2004 valör ve 16 Mart 2005 itfa tarihli olmak üzere, 91 gün vadeli Türk Lirası cinsinden iskontolu referans Hazine Bonosu ihalesi yapılacak. 
     -SALI GÜNÜ İKİ İHALE- Hazine, Salı günü ise 15 Aralık 2004 valör ve 27 Temmuz 2005 itfa tarihli olmak üzere, 224 gün vadeli Türk Lirası cinsinden iskontolu bono ve 15 Aralık 2004 valör ve 5 Temmuz 2006 itfa tarihli 567 gün vadeli Türk Lirası cinsinden iskontolu Devlet Tahvili ihaleleri gerçekleştirecek. 
     Söz konusu ihaleler için, değişime konu geri alınacak DİBS'lere ilişkin fiyat listesi de yayımlandı. 
     
</TEXT>
</DOC>
