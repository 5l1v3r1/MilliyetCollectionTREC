<DOC>
<DOCNO> 293830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sonsiy13.html </URL>
<DATE> 2004/12/01/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
AP Başkanı Fontelles yarın Tükiye'ye gelecek... 
</HEADLINE>
<TEXT>

     Avrupa Parlamentosu AP Başkanı Josep Borrell Fontelles ve beraberindeki heyet, TBMM Başkanı Bülent Arınç'ın konuğu olarak yarın Türkiye'ye gelecek. 
     Fontelles ve beraberindeki heyetin temasları 6 Aralık Pazartesi gününe kadar sürecek. 
     TBMM Başkanvekili Sadık Yakut, konuk heyeti yarın Esenboğa Havalimanında karşılayacak. TBMM Başkanı Bülent Arınç ve AP Başkanı Josep Borrell Fontelles, Cuma günü başbaşa görüşecek. Heyetlerarası görülmelerin ardından Arınç ile Fontelles, ortak basın açıklaması yapacak. 
     AP Başkanı Fontelles ve beraberindeki heyet, aynı gün Başbakan Recep Tayyip Erdoğan ile görüşecek, ardından da ortak basın toplantısı düzenlenecek. 
     Fontelles, aynı gün Cumhurbaşkanı Ahmet Necdet Sezer tarafından Cumhurbaşkanlığı Köşkü'nde kabul edilecek. Konuk heyet, aynı gün sırasıyla Başbakan Yardımcısı ve Dışişleri Bakanı Abdullah Gül ve CHP Genel Başkanı Deniz Baykal ile de görüşecek. 
     Ankara'daki ziyaretlerini tamamlayacak olan heyet, Cuma günü İstanbul'a gidecek ve İKV tarafından düzenlenen ''Kritik Karar Eşiğinde Türkiye-AB İlişkileri'' konulu konferansa katılacak. 
     Fontelles ve beraberindeki heyet, Çırağan Sarayı'nda TÜSİAD Başkanı Ömer Sabancı ve sendika temsilcileri ile daha sonra Fener Patrikhanesi'nde din adamlarıyla biraraya gelecek. 
     Konuk heyet, Pazar günü Diyarbakır'a giderek Vali Efkan Ala ve Belediye Başkanı Osman Baydemir'i ziyaret edecek. 
     Resmi ziyaretlerini tamamlayan Avrupa Parlamentosu Başkanı Fontelles ve beraberindeki heyet, 6 Aralık 2004 Pazartesi günü Türkiye'den ayrılacak. 
     
</TEXT>
</DOC>
