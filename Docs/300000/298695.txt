<DOC>
<DOCNO> 298695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sondun08.html </URL>
<DATE> 2004/12/18/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Mübarek ABD'nin İran'a saldırması facia boyutlu bir hata olur... 
</HEADLINE>
<TEXT>

     Mısır Devlet Başkanı Hüsnü Mübarek, ABD'nin İran'a saldırmasının büyük bir felakete yol açacağını söyledi. 
     Mübarek, Alman Der Spiegel dergisine yaptığı açıklamada, ABD'yi İran'a müdahele etmemesi konusunda uyararak, ''ABD'nin İran'a saldırması facia boyutlu bir hata olur. Böyle bir saldırıdan sonra terör ve şiddet, önce Ortadoğu'da, sonra da tüm dünyada, bu zamana kadar yaşananları gölgede bırakacak şekilde artar'' dedi. 
     Amerikalı askerlerin Irak'taki şehirleri mutlaka terketmesi gerektiğini belirten Mübarek, ''Halkın yoğun olarak yaşadığı yerler, ancak Irak askerleri ve polisleri tarafından korunabilir. Amerikalılar güvenliği sağlayacak durumda değil'' şeklinde görüş belirtti. 
     Mübarek, Ortadoğu barış sürecinin yeniden canlandırılabileceği konusunda da iyimser olduğunu ifade ederek, İsrail Başbakanı Ariel Şaron'un barış yönünde cesur bir adım atmaya hazır göründüğünü kaydetti. 
     Mısır Devlet Başkanı Mübareka, bağımsız bir Filistin devletinin 2008 yılı içinde kurulmasını mümkün gördüğünü ifade etti. 
     
</TEXT>
</DOC>
