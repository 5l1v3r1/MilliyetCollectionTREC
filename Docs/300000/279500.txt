<DOC>
<DOCNO> 279500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sontur02.html </URL>
<DATE> 2004/10/12/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Böyle olur ağa oğlunun düğünü... Geline 12 kilo altın takıldı 
</HEADLINE>
<TEXT>

     Abdulhaluk BARİK KIZILTEPE Mardin , DHA 

MARDİN'in Kızıltepe İlçesi'ne bağlı Arıklı köyünde yapılan aşiret düğününe 6 bin davetli katıldı. Geline 12 kilogram altın, damada ise 30 milyar lira para takıldı. 
     Arıklı köyünde Beg aşireti lideri Galip Çeçen'in ortanca oğlu Süleyman Çeçen 26 ile Cevheroğlu aşireti lideri Hüsüm Cevheroğlu'nun kızı Halime Cevheroğlu'nun 20 düğünleri 7 gün 7 gece sürdü. Düğüne bölgenin ileri gelen aşiretlerinden olan Dılbasi, Badıllı, Tayfan, Ramiki mensuplarının yanı sıra Suriye ve Irak'tan da çok sayıda davetli geldi. Düğünde 150 koyun kesilirken, 1 ton sebze, 2.5 ton pirinç, 3 bin ekmek, 3 ton suyu, 1.5 ton meşrubat tüketildi. Davetlilere kurulan kıl çadırlardaki yer sofralarında yemekler verildi. 
     Davetliler takı takma sırasında ise adeta birbirleriyle yarıştılar. Geline 12 kilogram altın, damada ise 30 milyar lira para takıldı. Davetliler düğün boyunca davul-zurna eşliğinde halaylar çekti. 

     
</TEXT>
</DOC>
