<DOC>
<DOCNO> 257708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sontur33.html </URL>
<DATE> 2004/07/23/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
İrem'ini morgda buldu 
</HEADLINE>
<TEXT>

     Mesut ÇATAK-Ersin ERCAN SAKARYA DHA 
BAŞBAKAN Recep Tayyip Erdoğan, tren kazasında yaralananları ziyaret etmek için geldiği Adapazarı ToyataSa Hastanesi'nde, tren yolcuları arasında bulunan kızı 21 yaşındaki İrem Candan'dan haber alamayan Berrin Candan'ın "Ne olur kızımı bulmama yardımcı olun'' çağrısıyla hüzünlendi. Başbakan Erdoğan, sağlık personelinden üzüntülü anneye yardımcı olunması talimatını verirken hastane hastane dolaşan Berrin Candan, İrem'ini Bozüyük SSK Hastanesi morgunda buldu. 
     Başbakan Recep Tayyip Erdoğan, kaza yerinde yaptığı incelemeden sonra hastaneleri ziyaret ederek yaralıları ziyaret etti. Başbakan, Sağlık Bakanı Recep Akdağ, Çalışma ve Sosyal Güvenlik Bakanı Murat Başesgioğlu ve Ulaştırma Bakanı Binali Yıldırım'la birlikte ToyotaSa Hastanesi'ne gelişinde, kapıda önünü kesen Berrin Candan, tren yolcuları arasında bulunan kızı İrem Candan'ı bulamadığını söyledi. Acılı anne, "Ne olur kızımı bulmama yardımcı olun, haber alamıyorum, sağlığını merak ediyorum'' dedi. 

     
</TEXT>
</DOC>
