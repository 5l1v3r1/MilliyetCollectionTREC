<DOC>
<DOCNO> 290836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/sondun18.html </URL>
<DATE> 2004/10/16/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Kerkük'te bir politikacı öldürüldü... 
</HEADLINE>
<TEXT>

     Irak'ın Kerkük kentinde bir politikacının, uğradığı silahlı saldırı sonucu öldüğü bildirildi. 
     Polis yetkilisi Burhan Taha, Irak Türkmen Cephesi üyesi olduğunu belirttiği Gafur Ebubekir'in, çocuklarını okula götürmeye çalışırken saldırıya uğradığını belirtti. 
     Taha, 4 saldırganın saldırıda hafif yaralanan iki çocuğu dışarı çıkardıktan sonra, aracı alarak kaçtıklarını söyledi. 
     Taamim eyaleti eğitim yetkililerinden Fevziye Abdullah ise öldürülen kişinin bir Kürt yerel eğitim yetkilisi olduğunu söyledi. Abdullah, ''Kimliği belirsiz kişiler, Ebubekir'e evinden çıktığı sırada ateş açtılar'' dedi. 
     Güvenlik kaynakları da, öldürülen kişinin Celal Talabani'nin liderliğini yaptığı Irak Kürdistan Yurtseverler Birliği IKYB partisi üyesi olduğunu söylediler. 
     
</TEXT>
</DOC>
