<DOC>
<DOCNO> 294610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/dunya/dun01.html </URL>
<DATE> 2004/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
L'EXPRESS dergisi, Türkiye'nin Avrupalılığına 11 sayfa ayırdı 
</HEADLINE>
<TEXT>


MİNE G. KIRIKKANAT Paris 


Fransa'nın haftalık 250 bin tirajlı politika dergisi L'Express, son sayısında Avrupa Birliği AB karşısında beklenmedik bir Türkiye savunmasına geçerek, Türkiye'nin Avrupalılığına vurgu yapan 11 sayfalık özel bir dosya yayımladı. 
"Türkiye Avrupalı mı " sorusuna yanıt arayan ve Jean Michel Demetz'in yaptığı araştırmada, tarih ve siyasal bilimciler Olivier Roy, Stefan Yerasimos ve Jean François Bayart'ın röportajlarına yer verildi. Bu isimler, Türkiye'ye olumlu bakışlarıyla tanınıyorlar. 
OLİVİER ROY "AKP Hıristiyan Demokrat bir parti gibi işliyor. Ekonomide liberal, toplumsal değerlerde muhafazak r. Türkiye'de zorla uygulanan laiklik, mantaliteyi değiştirdi. En mümin Türkler bile laikliği benimsemiş durumda. Ancak tarikatlar katı İslamcı. Bu tarikatlardan Fethullah Gülen'in başını çektiği hareket en endişe yaratıcı olanı ve tarikattan öteye 'sekter' katı, hoşgörüsüz bir etkinlik içinde. Fakat iman yelpazesi geniş bu ülkede, din de ekonomi gibi özelleştirildi. 
STEFAN YERASİMOS Bugünkü Fransızlar ne kadar Galler'den geliyorsa, Türkler de o kadar Orta Asya'dan geliyor. Macarların da kökeni Türklerinki kadar Asyalı. Türkiye'de AB'ye girmek istemeyen de var. Ve bu ülkenin AB önündeki engeli dinden çok milliyetçilik. 
JEAN FRANÇOİS BAYART Anadolu, Kuzey Avrupa'dan çok daha eski ve soylu Hıristiyanlık simgeleriyle dolu. Sınırları insanlar çizer, doğa değil. Türkiye daha şimdiden insan coğrafyası ve ekonomi olarak AB'nin parçasıdır. Valery Giscard d'Estaing, rüyasında dağ eşkıyası olduğunu görürken, Avrupa sınırlarının da katır sırtında aşıldığını düşünüyor herhalde. 


</TEXT>
</DOC>
