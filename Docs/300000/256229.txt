<DOC>
<DOCNO> 256229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/magazin/yazdud.html </URL>
<DATE> 2004/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabah gir, gece çık 
</HEADLINE>
<TEXT>


Fransız Sokağı'na sabah kahvaltı için girenler kreplerin, croissant'ların büyüsüne kapılıyor. Ardından sanat galerileri, butikler derken öğle oluyor ve gece şampanya ile noktalanıyor 


Brasserie Levantine 
Kafe, lokanta ve galeri. Pera kültürünü oluşturan Osmanlı levantenlerinin mutfak kültürünü yansıtan bir mönüsü var. Yemek kişi başı 35-40 milyon lira. Birinci katta bir galeri yer alıyor. Galeride tablolar ve Türk modacıların kıyafet tasarımları sergilenecek. İşletmeci Ermiya Akay. 

Cafe des Artistes Sanatçılar Kahvesi-Cafe 
Avrupa'ya özgü çok özel tatlar sunuluyor. Bahçesi 20, iç mekan 60 kişilik. İşletmeci Turgut Balçık. 

Cafe Miro 
Kafe, lokanta. Ünlü ressam Miro'nun 1893-1983 çalışmalarının kopyalarıyla süslü bir ortam. Mönü Fransız mutfağı ağırlıklı. Croissant, krep, salata çeşitleri ve Fransız şarapları harika. Diyet yapanları bile yoldan çıkarır. İçerisi 100 kişilik. Dışarısı ne yazık ki 8 kişilik. Kişi başı 25-35 milyon lira. İşletmeci Poyraz Topal, Tuğrul Tuna. Tel 0 212 245 91 35 

Centre de Documentation De Beyoğlu Beyoğlu Belge-Bilgi Merkezi 
Beyoğlu Gazetesi ve Fransız Sokağı işbirliğiyle açılmış. Bu merkezde tarihi ve güncel her türlü bilgi, belge ve yayın toplanacak. Konuyla ilgili herkese açık. İlk olarak araştırmacı Feza Kürkçüoğlu'nun arşivi ile çalışmalara başlayan merkezde şu günlerde 'Bir Zamanlar Pera'da adlı sergi var. Burası aynı zamanda turizm bürosu. 

Chez Les Dames Hanımefendilerin Yeri 
Kafe, restoran. Dekorasyon da yemekler de tipik Fransız. İşletmecisi daha önce Cahide Sonku'nun Tepebaşı'ndaki eski evinin yerinde onu anmak amacıyla Cahide's adlı restoranı İzzet Çapa ile birlikte açan Suna Süzer ve dostu Solmaz Sporel. Suna Süzer, Bebek'teki eski Cafe de Pera'nın, Pera Palas Oteli'ndeki Pera Patisserie'nin de işletmecisi. Bu iki hanımefendinin Fransız Sokağı'nda bir başka dükkanı daha var Oh La La Chez Les Dames'ın duvarında ünlü modacı Zuhal Yorgancıoğlu'nun hediye ettiği kocaman bir Coco Chanel afişi duruyor. Üzerinde de şu yazı var Bir Fransız sokağı ancak Chanel ile efsaneleşir 

Desir Arzu 
Mönüde şarap ve peynir çeşitleri yer alıyor. İsterseniz beğendiğiniz peynir, şarap veya salamı şarküteri bölümünden alabilirsiniz. İşletmeci Melek Tolun. 

Galerie d'art Sanat Galerisi 
Yerli ve yabancı sanatçıların eserlerinin sergileneceği çok amaçlı bir salon. Aynı zamanda sanat üzerine konferanslar, seminerler, müzayedeler ve sempozyumlar düzenlenecek. İşletmeci Neva Taşdiken. 

La Vie Hayat 
Restoran, kafe, bar. Sokağın sonunda yer alan La Vie'de tanıdık yüzler var. Asmalımescit Balıkçı'sını işleten bir zamanlar podyumların ünlü mankeni Bülent Güzelkan ve eşi Yasemin ile mali müşavirleri Atilla, Aykut Cabbar kardeşler. Girişte yer alan tek salon lobi olarak kullanılmış. Üst katta piyano bar. Yanında gizli bahçe, en üstteki üç bölümlü alan ise Fransız restoranı. Kişi başı 55-65 milyon lira. Tel 0212 245 88 20-21 . 

Le Chevalier Atlı 
Şarapevi, restoran. Türk ve Fransız şaraplarının sunulduğu ortaçağ görüntüsünde bir şarapevi. Fransız müziğinin en güzel örnekleri sunuluyor. Aynı zamanda resim sergileri de açılıyor. İşletmecisi magazin dünyasında benim de tanıdığım bir televizyoncu, Hakan Özbek. Kişi başı 25-35 milyon lira. Tel 0 212 245 90 84 

La Terrasse Teras 
Pastane, kafe. İşletmecileri Sait Dündar, Berin Gündoğdu. Şef İzzet Günday Fransız pastaları konusunda uzman. İsteyen pastasını oturup yer, isteyen paketletip götürür. Soft müzik eşliğinde Fransızlar'a özel ekmekler, çörekler öğle güzel gidiyor. Alkolü kaçıranlar için çorba, sabahın ilk ışıklarıyla birlikte kahvaltı da var burada. Diyet yapanlar için kalorisi düşük pasta, ekmek çeşitleri de mevcut. Tel 0 212 245 91 03 

Les Zazoues 
Restoran, bar. İşletmeci 3 genç hanım Ayça Koçak, Eda ve Oya Karaarslanoğlu kardeşlerle Mehmet Ali Tüzün. Ayça ünlü astrolog Hülya Koçak'ın kızı. İngiltere'de otelcilik okumuş. Mönü ağırlık et ve balık üzerine. 4 katlı restoran barın her katında farklı bir işletme var. En altta Ayşen Sever'in işletmeciliğini yaptığı Perspective, hemen onun üstünde Cemil İpekçi'nin Gitane'ı üst katta ise Fransız Sokağı Projesi'nin sahibi Mehmet Taşdiken ve Poyraz Topal'ın işlettiği 'Antique Pomme' yer alıyor. Tel 0 212 244 49 59. 

Residence Konut 
Sokağa gelen misafir ve sanatçıların konaklayabileceği bir otel. 2 oda, mutfak, banyo ve terastan oluşuyor. Ama kiraya verilmiyor. 

Arkeo 
Kitap ve hediyelik dükkanı. Türkiye, özellikle de İstanbul ve Beyoğlu hakkında yazılmış eserler, haritalar satılıyor. Ayrıca hediyelik eşya, halı, gerçek ve sahte mücevher de satıyorlar. Çeşit çok bol. Şık bir dükkan. 

Belle du Jour Gündüz Güzeli 
Kafe, restoran, bar. İşletmeci Defne Atakan, Reyhan Özden. Mönü Akdeniz mutfağı ağırlıklı. Müzik Fransız caz müziği. Dekorasyon Güney Fransa'daki lokalleri aratmıyor. Sabah kahvaltı ile gün başlıyor. Öğle ve akşam yemeğiyle devam ediliyor. Terastaki şampanya barda ise ünlü Fransız şampanyalarını bulabilirsiniz. Yemeklerde sızma zeytinyağı kullanılıyor. Deniz mahsülleri Marsilya usulü hazırlanıp sunuluyor. Kapasite 150 kişi. Kişi başı 35 - 55 milyon lira.Tel 0 212 244 67 49. 

Cafe 8 
İki katlı. Gün kahvaltı servisiyle başlıyor. Öğle ve akşam üstü çay servisiyle devam ediyor. Akşam yemeğinde ağırlık Fransız mutfağında. Resim ve takı sergileri de açılıyor. 80 kişi kapasitesi var. Bebek Koru Kahve'nin eski işletmecisi Ayşe Tuzlacı işin başında. Kişi başı 25 milyon. Tel 0 212 244 58 73 

Cafe de la Place Meydan kahvesi 
Paris'te çok sık rastlanan tipik bir sanatçı kafesi. Dekorda eskitilmiş ahşap ağırlıkta. Burası entellerin buluşma noktası olarak tasarlanmış. Canlı müzikle birlikte sergiler ve ayrıca muhtelif konularda konferanslar olacak. Kişi başı 25 milyon. Tel 0 212 244 58 73 

Cafe A. Mille 
Kafe, restoran, bar. İşletmeciler Mustafa Çimen, Serhan Kelleözü, Rıza Öz. Kafe adını bu binada yaşamış istanbul doğumlu, Fransız asıllı ünlü portre ressamı ve süsleme sanatçısı Albert Mille'den almış. Mönüde Fransız tarzı çorbalar, salatalar, krep ve makarna ağırlıkta 

Chez Sakman 
Stüdyo, kafe, bar, restoran. Ünlü müzik adamı Vedat Sakman'ın işlettiği Chez Sakman'ın mönüsü Akdeniz mutfağından. İşletmenin ana konsepti canlı müzik üzerine kurulu. Kapasite İç mekan 30 kişi, dış mekan 35 kişi, teras 10 kişi. Kişi başı 35-40 milyon lira. 



</TEXT>
</DOC>
