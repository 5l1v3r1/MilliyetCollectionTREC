<DOC>
<DOCNO> 263183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/son/sonspo26.html </URL>
<DATE> 2004/08/13/ </DATE>
<TIME> 22.11 </TIME>
<AUTHOR>  </AUTHOR>
<HEADLINE>
Gaziantepspor, 13 senelik tahili değiştirdi 1 - 0 
</HEADLINE>
<TEXT>

     Karşılaşmanın ilk yarısında iki takım da dikkatli bir mücadele ortaya koydu. Oyunun büyük bölümünün orta sahada geçtiği ilk yarıda, hem ev sahibi hem de konuk takımın golcü oyuncuları girdikleri gol pozisyonlarını değerlendirmede başarılı olamadı. 
     Gaziantepspor ile Galatasaray arasında oynanan maçın ilk yarısı 0-0 sona erdi. 
     İkinci yarıda Erdal Güneş'in golüyle Gaziantepspor, Galatasaray'ı 1-0 yenerek karşılaşmadan galip ayrıldı. 
     Karşılaşma sonrasında Gaziantepspor, 13 sezondur Kamil Ocak Stadı'nda yenemediği Galatasaray'ı mağlup etmenin sevinciyle soyunma odasına döndü. 
     
     İLK YARI 

     12. dakikada, Lazarov'un 25 metre uzaktan serbest atıştan Galatasaray kalesine gönderdiği topu iyi yer tutan kaleci Mondragon kornere çeldi. 
     14. dakikada, Bouazizi'nin uzun pasında topla buluşan Jaziri'nin kaleye ortaladığı topu gol çizgisi üzerinde bekleyen Galatasaray savunma oyuncuları kornere attı. 
     27. dakikada, Cihan'ın Gaziantepspor ceza sahasına yolladığı top Hasan Şükür'ün önünde kaldı. Bu futbolcu topu kaleye yollamakta gecikince kademeye giren Mehmet Polat meşin yuvarlağı ceza sahasının dışına çıkardı. 
     29. dakikada, Bülent'in serbest atıştan Galatasaray ceza sahasına indirdiği top karambol yarattı. Topu önünde bulan Bouazizi'nin kafasıyla dokunarak kaleye gönderdiği meşin yuvarlak kalenin üzerinden auta gitti. 
     31. dakikada, Ergün'ün sol kanattan ortaladığı topla buluşan Necati topu kafa vuruşuyla kaleye göndermek yerine Hakan Şükür'ün önüne indirdi, Gaziantepspor savunma oyuncuları çabuk davranarak Hasan Şükür'e gol vuruşu yapma izni vermedi. 
     34. dakikada, Hakan Şükür'ün uzattığı topa ceza sahası içinde Conçeicao kafasıyla vurdu, meşin yuvarlak oyun alanını aut olarak terk etti. 
     40. dakikada, Petre'nin topla buluşturduğu Necati, bir süre taşıdığı topa ceza sahasına girerken sert vurdu, meşin yuvarlak kaleyi bulmadı. 
     Karşılaşmanın ilk yarısı 0-0 sona erdi. 
     
     İKİNCİ YARI 

     53. dakikada, orta sahadan aldığı topla ilerleyen Petre'nin ceza sahası ön çizgisi üzerinden sert şutunda meşin yuvarlak kaleyi tutmadı. 
     68. dakikada, Ergün'ün ortaladığı topa ceza yayı içinden Petre sert vurdu, meşin yuvarlak Gaziantepspor savunma oyuncularına çarpıp kornere çıktı. 
     70. dakikada, Lazarov'un ortaladığı topu Galatasaray kalesi arka direği önünden Bülent kale alanına çevirdi, Galatasaray savunma oyuncuları meşin yuvarlağın gol çizgisinin geçmesine izin vermedi. 
     77. dakikada, organize gelişen Galatasaray atağında topu iyi takip eden Hasan Şaş ceza sahası içinde kaleci Hasagiç ile karşı karşıya kaldı. Hasan Şaş'ın dokunamadığı meşin yuvarlağı çabuk davranan kaleci Hasagiç kontrol etti. 
     78. dakikada, Ergün'ün pasında topla buluşan Sabri, ceza sahasına girerken sert vurdu, iyi yer tutan kaleci Hasagiç meşin yuvarlağı tokatlayarak kornere attı. 
     80. dakikada, Devran'ın sağ çaprazdan vuruşunda top kaleci Mondragon'da kaldı. 
     83. dakikada, Jaziri sağ kanattan ceza sahasına girdi, sert şutunda meşin yuvarlağı Mondragon bir kez daha kontrol etmeyi başardı. 
     90. dakikada, Lazarov'un sert şutunda meşin yuvarlak Mondragon'a çarpıp yeniden Lazarov'un önünde kaldı. Lazarov'un önüne yuvarladığı meşin yuvarlağı Erdal Güneş boş kaleye yollayarak takımını 1-0 öne geçirdi. 
     
     KÜNYE 

     

Stat Kamil Ocak      

Hakemler İsmet Arzuman xx Mustafa Emre Eyisoy xx Baki Tuncay Akkın xx      

Gaziantepspor Hasagiç xx Mehmet Polat xxx Bouazizi xxx Bekir xx Sedat xx Dk. 72 Devran x Macanga xx Dk. 55 Etteyeb x Erdal Güneş xxx Bülent xx Lazarov xx Hasan Özer xx Dk. 77 Hasan Yurt x Jaziri xx      

Galatasaray Mondragon xx Cihan xx Petre xx Dk. 72 Sabri xx Song xx Tomas xx Hakan Ünsal xxx Hasan Şaş xx Conçeicao xx Dk. 82 Ümit Karan x Ergün xx Necati xx Dk. 55 Arif xx Hakan Şükür xx      

Sarı kart Dakika Hasan Şaş 45 Cihan Galatasaray 75 Sedat 60 Hasan Yurt Gaziantepspor 89      

Gol Dakika Erdal Güneş 90      
</TEXT>
</DOC>
