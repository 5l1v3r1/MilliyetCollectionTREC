<DOC>
<DOCNO> 285371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sondun40.html </URL>
<DATE> 2004/11/02/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Başı kesilen Japon rehinenin görüntüleri yayınladı 
</HEADLINE>
<TEXT>

     El Kaide ile bağlantılı Ebu Musab Zerkavi'nin örgütü, haftasonu Irak'ta öldürülen Japon rehinenin başının kesildiği görüntüleri internette yayınladı. 
     Adını ''Irak El Kaide Cihad Örgütü'' olarak değiştiren Tevhid ve Cihad örgütü, internette yaptığı açıklamada, Tokyo yönetiminin, Japon rehine Shosei Koda'nın serbest bırakılması için milyonlarca dolar fidye ödemeyi önerdiğini, bu öneriyi kabul etmeyen örgütün Japonya'dan Irak'taki askerlerini geri çekmesini istediğini bildirdi. 
     İnternet sitesinde yayınlanan görüntülerde, ABD bayrağı önünde diz çöken Koda'nın ellerinin arkadan bağlandığı, örgütün bayrağı altında ayakta duran maskeli 3 kişi görülüyor, bunlardan biri açıklama okunduktan sonra Koda'nın başını kesiyor. 
     Bu arada Japonya Dışişleri Bakanlığı sözcüsü Hatsuhisa Takaşima, örgüte fidye önerisinde bulundukları iddiasını yalanladı. 
     Zerkavi'nin grubu geçen çarşamba günü internet sitesinde yayınladığı videoda, Japonya'nın Irak'taki askerlerini 48 saat içinde çekmemesi durumunda, 24 yaşındaki Koda'yı öldüreceğini bildirmişti. 
     Japonya'nın Bağdat'ın güneyindeki Samava'da 550 askeri bulunuyor. 

     
</TEXT>
</DOC>
