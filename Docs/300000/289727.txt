<DOC>
<DOCNO> 289727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/yasam/yas04.html </URL>
<DATE> 2004/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ata, annesinin ikinci evliliğini onaylamadı 
</HEADLINE>
<TEXT>


Gök İletişim'in hazırladığı belgeselde, annesi Zübeyde Hanım'ın tekrar evlenmesini kabullenmeyen Atatürk'ün, halasına taşındığı anlatılıyor 

Yıldız Yazıcıoğlu - Ankara 

GENELKURMAY Başkanlığı'nca tavsiye edilen 'Atatürk'ün Soyu' belgeseli, Ata'nın soy kütüğünü çıkardı. Belgesele göre, Ata'nın soyu Ergenekon'dan Anadolu'ya, sonra da Karaman'dan Balkanlar'a göç eden 'Kızıloğuzlar' boyuna dayanıyor. Belgeselde, Atatürk'ün annesi Zübeyde Hanım ve babası Ali Rıza Efendi'nin birliktelikleri 'tarihi evlilik' olarak değerlendiriliyor. 

Başarısızlık verem etti 
Belgeselde şu ayrıntılar göze çarpıyor 
Zübeyde Hanım'ın annesi, Ali Rıza Efendi memur olduğu için evliliğe itiraz eder, ancak daha sonra razı olur.Ali Rıza Efendi, memuriyeti sonrası kereste ticaretinde yaşadığı başarısızlık nedeniyle bunalıma girer ve verem olur.3 çocuğuyla dul kalan ve geçimini sağlayamayan Zübeyde Hanım'a, Yunanistan Yenişehir'den Selanik'e göç etmiş Rakıp Efendi talip olur.Mustafa Kemal, Rakıp Efendi ile annesinin evliliğini onaylamaz ve halasının evine yerleşir. 

</TEXT>
</DOC>
