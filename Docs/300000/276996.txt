<DOC>
<DOCNO> 276996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/son/sontur07.html </URL>
<DATE> 2004/10/03/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Kayseri'de rüşvet iddiasıyla, Denetleme Komisyonu Başkanı tutuklandı 
</HEADLINE>
<TEXT>

     Kayseri'de denetlenen internet kafelere ilişkin rapor düzenlememek için rüşvet istendiği iddiasıyla İl Denetleme Komisyonu Başkanı ile bir komisyon üyesi ve suç ortağı tutuklandı. 
     Alınan bilgiye göre, internet kafe işleten Fatih Tokaç, İl Denetleme Komisyonu üyelerinin, işyerinde yaptıkları denetimde bilgisayarlarından bazılarından porno içerikli internet sitelere girildiğinin belirlendiğini, tutanağı yok etmek için kendisinden rüşvet istediğini söyleyerek polise başvurdu. 
     Tokaç'ın ifadesine göre, komisyon üyesi Alper Tunga Elbaşı, Tokaç'a Faruk ismi ile tanıttığı Musa Karakaya'ya 500 Euro vermesi karşılığında tutanağı yok edeceklerini söyledi. Tokaç'la buluşan Musa Karakaya'yı polis rüşveti alırken suçüstü yakalandı. 
     Elbaşı ve suç ortağı Musa Karakaya ile olayla ilgisi olduğu iddiasıyla komisyon başkanı ve İl Kültür Müdür Yardımcısı Mehmet Ali Kulat, gözaltına alındı. 
     Daha önce de bazı internet kafelerden aynı şekilde rüşvet istediği belirtilen 3 kişi, çıkarıldıkları mahkemece tutuklanarak cezaevine gönderildi. 
     
</TEXT>
</DOC>
