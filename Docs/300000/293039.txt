<DOC>
<DOCNO> 293039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sondun44.html </URL>
<DATE> 2004/11/29/ </DATE>
<TIME> 21.02 </TIME>
<AUTHOR>  </AUTHOR>
<HEADLINE>
ABD, Felluce'de soykırımı uyguluyor açıklaması gerginlik yarattı 
</HEADLINE>
<TEXT>

     Dışişleri Bakanı Gül konuyla ilgili olarak "soykırım hukuki bir tabir" dedi. ABD'nin bu konuda Türkiye'ye Ermeni soykırımıyla ilgili şantaj yapmadığını söyledi. 
     Büyükelçilik ise bir açıklama yaparak "soykırım iddiaları temelsiz, kışkırtıcı ve hakaretamizdir" ifadesini kullandı. 
     
     Büyükelçilik "Soykırım iddiaları temelsiz" 
     Diplomatik girişimlerin yanında Büyükelçilik bir de açıklama ile rahatsızlığını dile getirdi. 
     ABD Büyükelçiliği'nin Felluce açıklamasında, ''ABD'nin Irak'ta soykırım uyguladığı iddiaları temelsiz, kışkırtıcı ve hakaretamizdir'' ifadesi kullanıldı. 
     ABD'nin Ankara Büyükelçiliği, "Felluce'de düzenlenen operasyonların amacı, kente sızan teröristlere temizlemek" dedi ve operasyon sırasında kimyasal ve atom silahları, zehir gazı, sinir gazı, misket bombaları, fosfor bombaları ve napalm bombası kullandığı yönündeki iddiaların da asılsızlığının kanıtlanabileceğini de ifade etti. 
     
     Ankara tansiyonu düşürmeye çalışıyor 
     Ankara'da Felluce operasyonu nedeniyle ABD ile gerilen ilişkiler yatıştırılmaya çalışılıyor. Dışişleri Bakanı Gül, Felluce'deki olayları herkesten önce kendi hükumetinin eleştirdiğini anımsattı. Ancak soykırımın bir hukuki ifade olduğunu vurgulayarak, "herşeyin kendi boyutu içersinde değerledirilmesi gerektiğini belirtti." 
     
     Gül Soykırım hukuka aykırı bir tabirdirö 
     Dışişleri Bakanı Gül, herşey kendi boyutları içinde değerlendirilmeli. Soykırım hukuka aykırı bir tabirdir. Aşırı güç kullanmak sivilleri gözetmemek ayrı şeylerdir. Kamuoyunun tepkisi ortadadır. Dünyanın her tararfında bu tepkiler vardır. Bunlar açık toplumun gerekleridir. Siz soykırım derseniz, biz de böyle yaparız demek şantaj olur" dedi. 
     Diplomatik kaynaklar, ABD'nin, Meclis İnsan Hakları Komisyonu Başkanı AKP'li Mehmet Elkatmış'ın ABD'nin Felluce'de atom bombası kullanarak soykırım işlediğine dair açıklamasından duyduğu endişeyi Ankara'ya ilettiğini belirtiliyor. 
     
     Edelman’ın Ermeni soykırımı kozu 
     ABD büyükelçisi Eric Edelman'ın, Dışişleri Bakanlığı Müsteşarı Ali Tuygan ile geçtiğimiz cuma günü yaptığı görüşmede bu konuya da değindiği bildiriliyor. Edelman'ın, bu ifadenin Türkiye tarafından kullanılmasının, bugüne kadar Ermeni soykırımı tasarıları konusunda her zaman Türkiye'den yana tavır almış olan ABD yönetimini zorda bıraktığını söylediği kaydediliyor. 
     
     ABD, Türkiye’yi desteklemeye devam edecek 
     ABD büyükelçiliği kaynakları, bunun asla bir uyarı’ veya şantaj’ olmadığının altını çizdiler. Washington'un geçmişte olduğu gibi gelecekte de bu konuda Türkiye'yi desteklemeye devam edeceğini söylediler. 
     Büyükelçi Edelman'ın ise sadece dikkatsizce yapılan bazı açıklamaların Türkiye'yi bu konuda destekleyen ABD yönetimi açısından yaratacağı zorluklara işaret ettiğini vurguladılar. 
     
</TEXT>
</DOC>
