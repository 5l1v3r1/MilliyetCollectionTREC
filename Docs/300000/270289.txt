<DOC>
<DOCNO> 270289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/yasam/axyas01.html </URL>
<DATE> 2004/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Davud' mükemmel değil, güçsüz 
</HEADLINE>
<TEXT>


Michalengelo'nun ünlü 'Davud' heykelinde duruş bozukluğu ve kas zayıflığı saptandı 

DIŞ HABERLER SERVİSİ 

Rönesansın en önemli isimlerinden Michalengelo'nun 'erkek güzelliğini ve fiziksel kusursuzluğunu' yansıtmak amacıyla yaptığı 'Davud' heykelinin fiziksel açıdan güçsüz olduğu açıklandı. 
Uzmanlar, bu sene 500 yaşına giren dünyanın en çok bilinen heykelinin duruş bozukluğu, kas zayıflığı gibi sorunları olduğunu belirtti. Pilates adlı bir vücut kondisyonu tekniği uzmanı İngiliz Alan Herdman, beş metre boyundaki 'Davud'un duruşunun bozuk olduğunu, bu durumun sırt bölgesinde güçsüzlük ve ağrılara yol açacağını söyledi. "Michelangelo sanatsal açıdan bir dahi olabilir ancak çok açık ki insan vücudu hakkında bizim şu anda sahip olduğumuz bilgilerden çok azını biliyordu" diyen Herdman, heykeli dikkatlice inceleyince birçok zayıflığın göze çarptığını belirtti. 

Ayak bilekleri zayıf 
Herdman'a göre, 'Davud'un ayak parmaklarındaki bozukluk nedeniyle sol ayağının önündeki kasları çok zayıf. İngiliz uzman, heykelde vücut ağırlığının dağılımının da hatalı olduğunu, ayrıca, 'Davud'un ayak bileklerinin de çok güçsüz olduğunu söyledi. 


</TEXT>
</DOC>
