<DOC>
<DOCNO> 271313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/yazar/uras.html </URL>
<DATE> 2004/09/13/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Okul'a dönüş Okul ekonomisi 
</HEADLINE>
<TEXT>


Bugün 14 milyon öğrenci için 2004- 2005 ders yılı başlıyor. Yaklaşık 20 milyon çocuğumuz ilk defa okulun kapısından içeri girecek. Bunlardan bazıları "okl öncesi eğitim kurumlarında", çoğu ilkokul sıralarına oturacak. 
Türkiye'de "eğitim sektörü", çok büyük bir sektör. Üniversiteler ve teknik eğitim kurumlarını bir yana bırakınız, "okul öncesi eğitim veren" 15 milyon dolayında okul, 35 bin dolayında ilköğretim, 7 bin dolayında ortaöğretim kurumu, 4 bin dolayında mesleki ve teknik eğitim veren ortaöğretim kurumu var. İlköğretim dersliklerinin yüzde 59'u, ortaöğretmi dersliklerinin yüzde 93'ü şehirlerde bulunuyor. 
Bu okullara toplam 14 milyon çocuğumuz devam ediyor. Dikkat buyurunuz. Kızlarımız okula gidiyor mu gitmiyor mu diye tartışırız. İstatistikler yalan söylemiyor ise, 14 milyon öğrencinin 8 milyonu erkek 7 milyonu kız. Açık anlatımıyla kızlarımızın okutulmayanlarının sayıları abartıldığı kadar çok değil. 
Eğitim - Sen'in açıklamalarına göre 8 bin okulda ikili, 17 bin okulda birleştirilmiş sınıflarda eğitim veriliyor. İlköğretimde 3 bin okulda 100 bin derslik, 106 bin, ortaöğretimde 11 bin derslik 74 bin öğretmen açığı var. 
İlköğretim çağındaki her 100 kızın 90'ı, erkek çocuğumuzun 93'ü, orta öğretim çağındaki her 100 çocuğumuzun 46'sı okula gidiyor. Ortalama eğitim Okula gitme süresi 6 yıla yaklaştı. Her 100 yetişkinimizin 83'ü okuma yazma bilir durumda. 

Okul ekonomisi "Okula dönüş" her ülkede ekonomide bir hareket yaratır. Batının en büyük ekonomilerinde ABD ekonomisinde bile "back to scholl" Okula dönüş dönemi ekonomiye canlılık getiren bir dönem olarak dört gözle beklenir. Bu yıl okula bir öğrenci için ortalama 400 milyon liralık bir harcama yapılacağı hesaplanıyor. En az 2 milyon öğrenci için 400 milyon liralık harcama yapılacak. Ama daha önce okula giren 12 milyon öğrencinin de giyimi, kuşamı, taşınması, beslenmesi var... 
Günümüzde "öğrencilerin okula taşınması" başlı başına bir sektör oldu. Öğrenci velileri taşıyıcılar büyük ödemeler yapıyor. Okul ekonomisinin "önemini ve büyüklüğünü" anlatmak için sayın okuyularıma birkaç rakam vereceğim. İzmir'de eğitim müdürlüklerinin Bornova'daki 2 binin üzerinde öğrencisi olan Mustafa Kemal Lisesi kantinini kiralamak için 36 aday yarışmış. Kantine bir yıl için 202 milyar lira kira ödemeyi kablu eden yarışı kazanmış. Bu kira okulun açık olduğu her gün için 1.2 milyar lira kira ödemesi demekmiş. Güzelyalı'daki Hakimiyeti Milliye okulu kantinini kiralamak için 16 aday yarışmış. Yarısı peşin 100 milyar lira kira ödemeyi kabul eden kantinin kiracısı olmuş. 

Doğu köylerindeki öğretmene Bugün 550 bin öğretmen işbaşı yapıyor. Bütün öğretmenlere selam. Ama özellilkel Doğu'daki köylerde tek başlarına "birleştirilmiş sınıflarda" çocuklarımızı yetiştirmeye çalışan, köylerde çok zor şartlarda yaşamlarını sürdüren genç öğretmenlere ve de özellikle genç öğretmen kızlarımıza selam. Selamın ötesinde "teşekkürler"... Bu öğretmenlerimizle "lütfen" ilgileniniz. Bu şartlarda çalışmaya razı olup, sınav açılmasını bekleyen, sınava girerek tayin bekleyen gençlerle "lütfen" ilgileniniz... Ben Doğu'da köyleri gezerken bu gençlerin ne zor şartlarda yaşardıklarını, bu zor şartlara ve yalnızlıklarına ve de çağdaş imkanlardan uzak kalmalarına rağmen nasıl da iyi niyetle çocuklarımızı yetiştirmeye çalıştıklarını görüyorum. Gözyaşlarımı tutamıyorum... 

Okuma - Yazma Ortalama Eğitim Süresi göstergelerimiz Yetişkinlerde okur yazar oranı Ortalama eğitim görülen Toplam ort. 88.3 5.97 yıl Erkek 95.7 7.01 yıl Kadın 81.1 4.96 yıl 



</TEXT>
</DOC>
