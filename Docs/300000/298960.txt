<DOC>
<DOCNO> 298960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sontur16.html </URL>
<DATE> 2004/12/19/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Uzanlar'ın Pamukova'daki eski çiftliğinde arama sürüyor... 
</HEADLINE>
<TEXT>

     Tasarruf Mevduatı Sigorta Fonu'nca TMSF el konulan Uzan ailesine ait Pamukova'daki eski çiftlikte arama çalışmaları sürdürülüyor. 
     TMSF Grup Başkanı Orhan Seyfi Güner, AA muhabirine yaptığı açıklamada, Türkiye Jeofizik Kurumu Başkanı Prof. Dr. Ahmet Ercan'a ait Yeraltı Aramacılık Bilimsel Araştırmalar Merkezi'nce başlatılan çalışmaların devam ettiğini söyledi. 
     Çiftlikte 5 bin metrekarelik bir alanda arama yapılacağını ve bunun zaman alabileceğini ifade eden Güner, ''Yeraltı ve duvarlarda yapılan çalışmalar sonucunda bize rapor verilecek. Biz de rapor doğrultusunda hareket edeceğiz. Kazı yapılması gereken yerler varsa bu yönde çalışma yapacağız. Ayrıca, son çalışmanın ardından çiftlikten ayrılma yönünde de herhangi bir değerlendirme yapmadık. Bunu ilerleyen zamanlarda değerlendireceğiz'' dedi. 
     Yeraltı Aramacılık Bilimsel Araştırmalar Merkezi'nde görevli 7 kişi, 3 gün önce, duvar ve yeraltında MR, radar, ultrason ve röntgen çalışmaları başlatmıştı. 
     
</TEXT>
</DOC>
