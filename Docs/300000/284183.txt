<DOC>
<DOCNO> 284183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sontur57.html </URL>
<DATE> 2004/10/28/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
PKK'lı terörist AIDS'ten öldü 
</HEADLINE>
<TEXT>

     Irak'ta AIDS'e yakalandıktan sonra Adana'ya gelerek, 4 gündür Çukurova Üniversitesi Tıp Fakültesi Balcalı Hastanesi'nde sahte kimlikle tedavi gören terör örgütü PKK Kongra-Gel üyesi Ömer K, hayatını kaybetti. 
     Alınan bilgiye göre, Mersin'de 1994 yılında örgüte katıldıktan sonra yaklaşık 10 yıl boyunca Irak'ta yaşadığı ve Türkiye'de silahlı eylemlere de katıldığı belirlenen Ömer K, bir süre sonra burada HIV virüsü kaptı. 
     Rahatsızlığından şüphelenerek Musul'da bir hastaneye giden Ömer K, AIDS'li olduğunu öğrenince, Adana'daki ailesiyle görüşerek, sahte kimlikle Adana'ya geldi. 
     Yine sahte kimlikle 4 gün önce Çukurova Üniversitesi ÇÜ Tıp Fakültesi Balcalı Hastanesi'ne tedavi görmeye başlayan Ömer K, hastalığının ilerlemesi nedeniyle öldü. 
     Keskin'in cenazesinin, kireçlenip, özel bir şekilde sarıldıktan sonra ailesine teslim edildiği öğrenildi. 
     
</TEXT>
</DOC>
