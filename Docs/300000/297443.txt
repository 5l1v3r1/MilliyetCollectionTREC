<DOC>
<DOCNO> 297443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/spor/spo07.html </URL>
<DATE> 2004/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
7 dakikalık randevu 
</HEADLINE>
<TEXT>


Bomba ihbarı nedeniyle tamamlanamayan Real Madrid ile R.Sociedad arasındaki maç, kaldığı yerden devam edecek 


5 Ocak'ta yapılacak 
İSPANYA'DA günün konusu olan Real Madrid - Real Sociedad maçıyla ilgili karar açıklandı. Futbol Fedarasyonu, bomba ihbarı nedeniyle önceki akşam yarıda kesilen karşılaşmanın 5 Ocak 2005'te saat 18.00'de oynanacağını açıkladı. Yapılan olağanüstü toplantı sonrası maçın uzatmalar da dahil 7 dakika oynanacağı bildirildi. 

Asılsız çıktı 
SANTİAGO Bernabeu Stadı, bu 7 dakikalık süre içinde kapılarını taraftara açacak. İspanya'nın Bask bölgesi gazetelerinden Gara'ya gelen ihbarda, ETA'nın sahaya bomba yerleştirdiği ve maç sırasında bunu patlatacağı bilgisi ve- rilmişti. Durumun hakeme iletilmesi sonrası stat boşaltılmış, ancak tüm aramalara rağmen bomba bulunanamıştı. 

İspanyol sağduyusu 

Zorlu maçta bomba ihbarı sonrası yaşanan kısa panik, daha sonra yerini soğukkanlılığa bırakmıştı. Tribünlerdeki yaklaşık 70 bin kişi, kimsenin burnu bile kanamadan, on dakika içinde Bernabeu Stadı'nı boşalttı. 


</TEXT>
</DOC>
