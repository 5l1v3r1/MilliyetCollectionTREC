<DOC>
<DOCNO> 276428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/yazar/pulur.html </URL>
<DATE> 2004/10/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Meyhaneler Sokağı vecizeleri... 
</HEADLINE>
<TEXT>


BODRUM'da "Barlar Sokağı" diye bir sokak vardır. Sokağın asıl adı mıdır, yoksa barlardan mı o adı takmışlardır 
İstanbul'da Beyoğlu Balıkpazarı'na komşu Nevizade Sokağı'na niçin "Meyhaneler Sokağı" denmez 
Beş on yıl öncesine kadar birkaç meyhane olan bu sokakta, bugün her kapı bir meyhane... 

MEYHANENİN hammaddesi ya da zorunlu maddesi nedir 
İçki... 
İşte bu sokağın, "içki ikmali"ni yapan, yani meyhanelere içki yetiştiren birkaç dükk ndan biri Salim Şen'in "Yok, yok " dükk nıdır, onda içkinin, sigaranın her çeşidi, her markası, her cinsi bulunur. Fransız şampanyasından, İskoç viskisine kadar, tabii rakı en başta... 

SALİM Şen, hem içki satar hem de düşünür... 
Neyi mi düşünür 
Yaşadıklarını... başına bir hal gelmişse, birine kızmışsa, isterse oğlu olsun, lafını hiç esirgemez, ama söyleyerek değil, yazarak... 
Önceleri düşündüklerini kartona yazıp duvara asıyordu uzun süredir Nevizade'ye uğramıyorduk, geçen cumartesi "Saki"ye gittik, oooo, baktık ki Salim Şen işi büyütmüş, özdeyişlerini reklam panolarına yazıp asmış... 

Dedik ya, her lafın bir gereği ve anlamı var. 
Mesela 
"Önce adam ol, sonra iş sahibi " 
Demek biri Selim Şen'i kızdırmış... 

"Her dost, dosdoğru dost değildir." 
Bu da herhalde bir dost kazığından sonra yazılmış olmalı... 

"Tahsil cehaleti götürür, eşeklik baki kalır " 
Eh, bu lafı biz de biliriz, o kadar var ki 

"Ne insanlar gördüm üzerinde elbise yoktu 
Ne elbiseler gördüm, içinde insan yoktu." 
Salim Şen acaba bunu niye yazmış, içinde insan olmayan elbiseler için mi, ya da üzerinde elbise olmayan insanlar için mi 

"Ayı severiz, batana kadar, güneşi severiz, yakana kadar, birbirimizi severiz işimiz bitene kadar." 
Öyle değil mi 

SALİM Şen'in bu hafta astığı en büyük özdeyiş şuydu 
"Parası olup da yemeyen aptaldır." 
Aklımıza, Bergama Mezarlığı'nda bir mezar taşındaki taşlama geldi... Rahmetlinin mezar taşına oğlu şunu yazdırmış 
"Mal bıraktın, mülk bıraktın üşüştük Kavga ile niza ile bölüştük Biz üç karış toprak için dövüştük Mezarında huzur ile yat baba 

Çocukların etsinler diye rahat Satmadın da geçindin kıt kanaat Evladından sana olsun nasihat O dünyada malın varsa sat baba" 
Bakalım Salim Şen bunu da beğenip dükk nına asacak mı 



</TEXT>
</DOC>
