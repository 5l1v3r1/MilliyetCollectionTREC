<DOC>
<DOCNO> 284020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sondun20.html </URL>
<DATE> 2004/10/28/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Irak'ta suikast günü 
</HEADLINE>
<TEXT>

     Irak'ta meydana gelen iki ayrı suikastte, Ahmed Çelebi'nin kurduğu muhalif Irak Ulusal Kongresi partisi yetkilisi Muhammed El Ayaş ile Kusay Mehdi adlı üst düzey bir diplomat öldürüldü. 
     Partinin sözcüsü İntifaz Kanber, Ayaş'ın, partinin, ülkenin Sünnilerin yaşadığı batı bölgesinin başkanı olduğunu belirtti. 
     Kanber, "kimi öldüreceklerini çok iyi biliyorlar. Muhammed, Saddam Hüseyin'e karşıtlığıyla bilinen ailesi dolayısıyla saygı duyulan biriydi. Felluce'dendi ve orayla çok iyi bağları vardı" dedi. 
     
     Bağdat'ta Iraklı üst düzey bir diplomat vurularak öldürüldü 
     Irak Dışişleri Bakanlığı kaynakları, El Ademiye semtinde dört kişinin Kusay Mehdi adlı diplomatı kaçırmak istediğini, saldırganların diplomatı kaçıramayacaklarını anladıklarında Mehdi'yi kafasından vurduklarını duyurdu. 
     
     Mehdi kimdir 
     2003 yılının haziran ayından geçen eylüle kadar Irak'ın Birleşik Arap Emirlikleri Maslahatgüzarı olarak görev yapan Mehdi, Bağdat'ta yeni atanacağı bölgeyi bekliyordu. 
     Mehdi'nin devrik Irak lideri Saddam Hüseyin döneminde Irak Dışişleri Bakanlığı'nda görev yaptığı belirtiliyor. Saldırının sorumluluğunu Irak İslam Ordusu örgütü üstlendi. 
     
</TEXT>
</DOC>
