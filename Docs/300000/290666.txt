<DOC>
<DOCNO> 290666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/son/sonspo09.html </URL>
<DATE> 2004/11/21/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Trabzonspor Bu maçı unutup önümüzdeki maçlara bakmalıyız... 
</HEADLINE>
<TEXT>

     Trabzonspor Basın Sözcüsü İbrahim Şahin, Trabzonsporlu taraftara büyük başarılar tattıran bu kadro ve teknik yönetime desteğin sonuna kadar devam etmesi gerektiğini söyledi. 
     Şahin, AA muhabirine yaptığı açıklamada, dün oynanan Fenerbahçe maçında iyi oynamadıklarını ve bunun sonucunda da sahadan mağlubiyetle ayrıldıklarını ifade ederek, ''Fakat bu kadro ve teknik yönetim bize büyük başarılar kazandırdılar. Bizi bu günlere getiren kadro ve teknik yönetime olan desteğimiz sonuna kadar devam etmelidir. Onlara inanmamız gerekiyor'' dedi. 
     Şahin, ligin uzun bir maraton olduğunu da vurgulayarak, ''Daha oynanacak çok maç var. Nasıl Fenerbahçe, Galatasaray bizi kendi sahamızda yenmişse biz de ikinci devre deplasmanda oynayacağımız maçları kazanabiliriz. Biran önce bu maçı unutup, önümüzdeki maçlara hazırlanıp, lig yarışına devam etmeliyiz'' diye konuştu. 
     
</TEXT>
</DOC>
