<DOC>
<DOCNO> 295695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sonyas21.html </URL>
<DATE> 2004/12/07/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Sürücülerin yarısı alkollü direksiyona geçiyor 
</HEADLINE>
<TEXT>

     İngiltere'de sürücülerin yüzde 44'ü alkollü araç kullandığını kabul ediyor. 
     İçişleri Bakanlığı tarafından yapılan bir ankete katılan sürücülerin sekizde biri de ''aşırı alkollü'' olarak otomobillerinin direksiyonuna geçtiğini itiraf etti. 
     Noel öncesinde yeni bir kampanya başlatan ve sürücülerin alkollü olarak araç kullanmalarının önüne geçmeyi hedefleyen hükümet, yeni kampanya için, ''sürüş yeteneğinizin bozulması, sizin düşündüğünüzden çok daha az zaman alacaktır, unutmayın'' sloganını kullanmaya karar verdi. 
     1640 sürücü arasında yapılan anket, sürücülerin alkol konusunda yeterince duyarlı davranmadığını ortaya koydu. 
     İngiltere'de geçen yıl alkollü araç kullanan 560 kişi ölmüş, 2 bin 600 kişi de yaralanmıştı. 
     Ulaştırma Bakanı Alastair Darling de konuyla ilgili açıklamasında, sürücülerden Noel döneminde alkol kullanan sürücülerin otomobillerini bulundukları yerde bırakıp evlerine toplu taşıma araçlarıyla dönmelerini tavsiye etti. 
     Hiçbir sürücünün aldığı alkolün düzeyinin sürüş yeteneğini etkileyip etkilemeyeceği kararına sağlıklı biçimde varamayacağını belirten Darling, ''tek yol, alkol aldıktan sonra direksiyona oturmamalarıdır'' dedi. 
     
</TEXT>
</DOC>
