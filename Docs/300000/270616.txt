<DOC>
<DOCNO> 270616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sondun04.html </URL>
<DATE> 2004/09/10/ </DATE>
<TIME> 00.40 </TIME>
<AUTHOR>  </AUTHOR>
<HEADLINE>
Cakarta'daki saldırı İslami Cemaat örgütü üstlendi 
</HEADLINE>
<TEXT>

     Endonezya'nın başkenti Cakarta'daki Avustralya Büyükelçiliği'ne düzenlenen bombalı saldırıyı Endonezya'daki İslam Cemaati adlı aşırı dinci terör örgütü üstlendi. 
     Örgüt internet aracılığıyla Arapça yayınladığı açıklamada ''Tüm Avustralyalılara Endonezya'dan çıkmalarını tavsiye ediyoruz veya biz Endonezya'yı onlara mezar edeceğiz... Ve Avustralya hükümeti Irak'tan çıkmazsa onlara acı veren darbeler yönelteceğiz'' ifadeleri yer aldı. 
     Söz konusu iddianın doğruluğunun henüz açıklık kazanmadığını belirten gözlemciler, daha önce de İslami gruplarca yapılan buna benzer bazı açıklamaların asılsız çıktığına dikkati çektiler. 
     Endonezya'nın başkenti Cakarta'daki Avustralya büyükelçiliği önünde bomba yüklü araçla düzenlenen saldırıda en son açıklamalara göre 11 kişi hayatını kaybetti, 163 kişi de yaralandı. Yetkililer saldırıda hayatını kaybedenlerin hepsinin Endonezyalı olduğunu belirttiler. 
     
</TEXT>
</DOC>
