<DOC>
<DOCNO> 292295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sondun05.html </URL>
<DATE> 2004/11/26/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Endonezya'da şiddetli deprem 
</HEADLINE>
<TEXT>

     Endonezya'nın Batı Papua eyaletinde meydana gelen 6.4 büyüklüğündeki depremde ölenlerin sayısı 13'e, yıkılan ev sayısı 170'e yükseldi. 
     Endonezyalı sismolog Edison Gurning, bugün yerel saatle 11.25'te TSİ 04.25 meydana gelen depremin Richter ölçeğine göre 6.4 büyüklüğünde olduğunu ve merkez üssünün Papua'nın Nabire kasabasından 30 kilometre uzaklıkta bulunduğunu söyledi. 
     Nabire polis müdürü Wempi Batlairi ise, Nabire'yi vuran depremde 13 kişinin öldüğünü, 65 kişinin yaralandığını söyledi. 
     Bir kilise ile 3 köprü, 170 kadar da ev ve işyerinin yıkıldığını anlatan Batlairi, evsiz kalanlar için çadırlar kurulduğunu kaydetti. Endonezyalı sismolog Edison Gurning, bu sabah yerel saatle 11.25'te TSİ 04.25 meydana gelen depremin Richter ölçeğine göre 6.4 büyüklüğünde olduğunu ve merkez üssünün Papua'nın Nabire kasabasından 30 kilometre uzaklıkta bulunduğunu bildirmişti. 
     Nabire'de Şubat ayında meydana gelen şiddetli depremde 28 kişi ölmüştü. 
     
</TEXT>
</DOC>
