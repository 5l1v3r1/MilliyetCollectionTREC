<DOC>
<DOCNO> 272053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sonspo14.html </URL>
<DATE> 2004/09/15/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Bayern Münih'in İranlı golcüsü Hashemian'a İsrail'e gitmeme yasağı 
</HEADLINE>
<TEXT>

     Almanya'nın Bayern Münih takımında forma giyen İranlı golcü Vahid Hashemian'a, ülkesinin, İsrail'e gitme yasağı koyduğu iddia edildi. 
     Belçika'nın Het Laatste Nieuws Gazetesi'nde yayınlanan haberde, Bayern Münih'in Avrupa Şampiyonlar Ligi'nde aynı grupta yer aldığı İsrail'in Maccabi Tel-Aviv takımıyla deplasmanda yapacağı karşılaşmaya Vahid Hashemian'ı götüremeyeceği iddia edildi. İran'ın resmi olarak İsrail'i tanımadığını ve İranlı sporcuların İsrail'e gitmelerinin yasak olduğunu hatırlatan gazete, Atina Olimpiyatları'nda da İsrailli sporcuyla karşılaşmayı reddeden İranlı boksör Miresmelli'ye, ülkesi tarafından 102 bin Euro ödeme yapıldığını yazdı. 
     Bu arada Bayern Münih Teknik Direktörü Felix Magath, Vahid Hashemian'ın geçen hafta belinden sakatlandığını ve durumunun beklenenden daha ciddi olduğunu açıkladı. 

     
</TEXT>
</DOC>
