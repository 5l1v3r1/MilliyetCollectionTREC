<DOC>
<DOCNO> 253965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/astro/index.html </URL>
<DATE> 2004/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni girişimlerin günü 
</HEADLINE>
<TEXT>


Çok hızlı kararların alınıp hemen uygulamaya geçilebileceği bir gündeyiz. Detayları bir kez daha kontrol etmeden hareket etmemeliyiz. 

Koç'lar burçlarındaki Ay sayesinde dikkat çekici olacaklar. Düşüncelerini çok rahat uygulayabilirler. Kişisel girişimler ve duygusal alanda rahatlık söz konusu. 

Boğa'lar duygusal alanda daha dikkatli olmalı. Geçmişe ait konular gündeme gelebilir. Düşüncelerini netleştirmek için gayret gerekiyor. 

İkizler bugün geleceğe dönük planlar peşinde. Sosyal ilişkiler ve grup çalışmaları açısından verimli bir gün. 

Yengeç'ler yapıcı yanlarını öne çıkararak fırsatları kullanmalı. İş hayatında onlar için önemli gelişmeler var. 

Aslan'lar eğitim konularında kararlarını akıllıca vermeli. Yabancılar konusunda gayretli olmanın faydasını görecekler. 

Başak'lar için ortaklaşa konularda temkinli olmaları gereken bir gün. Bu konuyla ilgili kararlarda sağduyulu olunmalı. 

Terazi'ler işbirliklerinden fayda sağlamaya çalışmalı. İlişkilerinde yapıcı eleştirilere açık olmayı da bilmeliler. 

Akrep'ler bugün de akıcı enerjiler altında. Tamamlanması gereken işlerini yoluna koymak onlar için çok kolay görünüyor. 

Yay'lar iyimser oldukları bir gündeler. Sosyal çevrelerindeki hareketlilik ve arkadaşlarla paylaşımlar onları mutlu ediyor. 

Oğlak'lar için şartlar yorucu olsa bile bitirilmesi gereken işler var. Eve ait sorumlulukları devam ediyor. 

Kova'lar için eğitim ve iletişim konuları önem kazanıyor. Bu arada kısa yolculuk planlarını uygulayabilirler. 

Balık'lar kendi kaynaklarını korumanın yollarını aramalı. Gereksiz harcamalar ileride onlar için zorluklar yaratabilir. 




</TEXT>
</DOC>
