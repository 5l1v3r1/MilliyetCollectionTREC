<DOC>
<DOCNO> 251614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sondun21.html </URL>
<DATE> 2004/06/29/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Blair'den Iraklılara Ancak siz isterseniz kalırız 
</HEADLINE>
<TEXT>

     İngiltere Başbakanı Tony Blair, İngiliz kuvvetlerinin sadece Iraklıların istemesi halinde Irak'ta kalmaya devam edeceğini açıkladı. 
     İngiliz Press Association haber ajansına göre Blair, Irak TV kanalına verdiği mülakatta Iraklılara hitaben, ''Eğer siz kalmamızı isterseniz, Irak'ta kalırız'' dedi. 
     İstanbul'daki NATO zirvesi sürerken demeç veren İngiliz Başbakanı, ''Eğer kalmamızı istemiyorsanız, burada kalmaya hiç hakkımız olmaz'' diye konuştu. 
     Irak'ın düşmanlarının ''teröristler'' olduğunu söyleyen Blair, Irak halkına hitaben, ''Güvenin, inanın, o zaman başaracaksınız'' dedi. 
     İngiliz Başbakanı, ''Gelecekten korkmanıza gerek yok. Bu durumdan kurtulmanıza yardım edeceğiz. Burada arkadaşınız olarak bulunuyoruz'' ifadesini kullandı. 
     
</TEXT>
</DOC>
