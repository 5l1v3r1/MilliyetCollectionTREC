<DOC>
<DOCNO> 283104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sondun27.html </URL>
<DATE> 2004/10/25/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Avusturya Cumhurbaşkanı Fischer'den Türkiye ile müzakerelere onay 
</HEADLINE>
<TEXT>

     Avusturya Cumhurbaşkanı Heinz Fischer, Türkiye ile AB arasında tam üyelik müzakerelerinin başlamasından yana olduğunu açıkladı. 
     Hırvatistan'a yapacağı ziyaret öncesinde bu ülkede yayımlanan Vecernji List gazetesine demeç veren Fischer, ''Türkiye ile müzakelerin başlaması gerektiğini düşünüyorum. Türkiye'nin olası katılım tarihi de açıkça belirtilmelidir'' dedi. 
     Önemli bir Türk toplumunun yaşadığı ülkesinde Ankara'nın AB'ye üyeliği konusunun ''son derece heyecan verici bir konu'' olduğunu ifade eden Cumhurbaşkanı Fischer, sözlerini, ''Türkiye'nin son yıllardaki ilerlemeleri reddedilemez ve bizler reformların devam etmesini bekliyoruz'' diye sürdürdü. 
     Avusturya Cumhurbaşkanı Fischer, bununla birlikte, ''Türkiye'nin AB'ye katılma olgunluğunda olduğundan söz etmenin henüz çok erken olduğunu'' söyledi. 
     
</TEXT>
</DOC>
