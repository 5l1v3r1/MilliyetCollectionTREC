<DOC>
<DOCNO> 285667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sondun13.html </URL>
<DATE> 2004/11/03/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Üst düzey subayın kafasını kesip görüntüleri gönderdiler 
</HEADLINE>
<TEXT>

     Ensar El Sünnet Ordusu adlı terör örgütü, Irak ordusundan üst düzey bir subayın kafasını kestiklerini belirterek, cinayetin video görüntülerini bir internet sitesine gönderdi. 
     Örgüt, ''mücahitlere'' karşı düzenlenen operasyonlarda Amerikan askerlerine yardım etmekle suçladığı Binbaşı Hüseyin Şunun'u Musul kentinde kaçırdıklarını kaydetti. 
     Video görüntülerde ise maskeli 3 kişinin önünde oturan, gözleri ve ağzı bağlı rehinenin, militanlar tarafından okunan açıklama sırasında öne ve arkaya doğru sallanırken korku içinde olduğu gözleniyor. Daha sonra rehinenin kafası büyük bir bıçakla kesiliyor. 
     Militanların okuduğu açıklamada, ''Bu subay ve askerleri, Amerikalı sahiplerinin emriyle Musul'daki mücahitlere karşı yürütülen birkaç operasyonda yer aldı. Bu, işgalci birliklere destek veren herkesin kaderi olacak'' deniliyor. 
     
</TEXT>
</DOC>
