<DOC>
<DOCNO> 259321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/son/sonsiy06.html </URL>
<DATE> 2004/07/30/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Cumhurbaşkanlığı'ndan TOKİ'ye denetleme açıklaması... 
</HEADLINE>
<TEXT>

     Cumhurbaşkanı Ahmet Necdet Sezer'in, Devlet Denetleme Kurulu'na DDK Toplu Konut İdaresi Başkanlığı'nın TOKİ eylem ve işlemlerinin araştırılıp denetlenmesi görevini, milletvekillerine konut yaptırılması girişimi gündemde değilken verdiği bildirildi. 
     Cumhurbaşkanlığı Basın Merkezi'nden yapılan açıklamada, son günlerde kimi yazılı ve görsel basın organlarında, TOKİ'nin, milletvekillerine konut yaptırılması girişimi üzerine DDK tarafından denetime alındığına ilişkin haberler yer aldığı anımsatıldı. 
     Açıklamada, şöyle devam edildi 
     ''Oysa, Sayın Cumhurbaşkanımız, Devlet Denetleme Kurulu'na Toplu Konut İdaresi Başkanlığı'nın eylem ve işlemlerinin araştırılıp denetlenmesi görevini, bu konu gündemde değilken, 18 Mayıs 2004 gününde vermişlerdir. 
     Devlet Denetleme Kurulu, aynı günlü karar ile denetimi başlatmıştır. Yazılı basında gündeme getirilen, sürmekte olan bu denetimdir.'' 
     
</TEXT>
</DOC>
