<DOC>
<DOCNO> 269751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/soneko33.html </URL>
<DATE> 2004/09/07/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
TNT Ekspres, kargo uçağıyla hizmet vermeye başladı... 
</HEADLINE>
<TEXT>

     Hızlı kurye taşımacılığında faaliyet gösteren TNT Ekspres, Belçika'nın Liege kenti ile İstanbul arasında, haftanın beş günü Boeing 737-300F tipi kargo uçağıyla hizmet vermeye başladı. 
     TNT Ekspres'den yapılan açıklamada, İstanbul Liege güzergahında müşteri taleplerinin artması sonucu Boeing 737-300F uçağının hizmete girdiği bildirildi. 
     Açıklamada, İstanbul'dan kalkan uçağın önceki sefere göre TNT'nin Liege'deki havaalanına 85 dakika daha erken ulaştığı, bu sayede Türk ihracatçı müşterilerin daha hızlı ve güvenli hizmet aldıkları belirtildi. Belçika Liege'den kalkan ve Türkiye'ye saat 09.40 yerine 08.10'da gelen uçak sayesinde de Türkiye'ye ithalat yapanların gönderileri aynı gün aldıkları kaydedildi. 
     TNT Ekspres Ulaşım Ağı Direktörü Christian Drenthen, Boeing 737-300F uçağının hizmete girmesiyle özellikle İstanbul ve İstanbul dışına ihracat ve ithalatta daha hızlı hizmet sağlandığını, bu yeni hizmet sayesinde gerek doküman, gerekse doküman dışı gönderilerin Türkiye'deki çok sayıda müşterilerine aynı gün içinde ulaştığını belirtti. 
     
</TEXT>
</DOC>
