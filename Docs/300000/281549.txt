<DOC>
<DOCNO> 281549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonsiy05.html </URL>
<DATE> 2004/10/19/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Zana, Kürtleri memnun etmedi AP'deki konuşması beğenilmedi 
</HEADLINE>
<TEXT>

     NAMIK DURUKAN Ankara 

Avrupa Parlamentosu'nda AP yaptığı konuşmada, Türkiye'de devrim niteliğinde gelişmeler kaydedildiğini söyleyen ve Türkiye'nin AB'ye alınmasını isteyen eski DEP milletvekili Leyla Zana, Kürt çevreleri böldü. Zana'nın konuşması, PKK KONGRA - GEL'in etkisindeki çevrelerde olumlu karşılanırken, muhalifler Zana'nın "Ezilen halk adına değil, insan hakları temsilcisi gibi konuşma yaptığını" savundu. 
     Zana'yla ilgili görüşlerden bazıları şöyle 
     Özgür Politika gazetesi Zana, konuşmasında 'sesimi, yüreği yangın yeri olan anaların, çocukların, gençlerin, ihtiyarların, kadınların, milyonların sesi olarak duyun' sözleriyle AB'ye, Türkiye'ye ve Kürt sorunuyla muhatap tüm güçlere mesajlar verdi. 
     Nasname web sitesi Zana insan hakları, kardeşlik gibi kavramlar üzerine konferans vermeye gelmiş gibi konuştu. Bu da bir yanıyla trajik, bir yanıyla komik bir durum. AP o tür konuşmaların beşiği. Tereciye tere satmak gibi. O insanlar senin Kürt halkı için ne istediklerini merak eder. 
     Rizgari web sitesi Avrupa siyasi güçlerinin, Zana'yı onore etmeleri kasıtlı ve bilinçli bir politika. Kürt sorununu geçiştirmeye çalışan Avrupa, bu politikasını meşrulaştıracak Kürt'ü keşfedip parlamentosunda konuşturmuştur. 
     Kürt siyasetçi Ümit Fırat Zana'nın 9 yıl önce verilen ödülü hak edip etmediği tartışmalı. Zana barış için ne yaptı Zana, 'Kürtler, Türkiye Cumhuriyeti'ni sembolize eden tüm değerlere saygılıdır' dedi. Biz böyle düşündüğümüz için şimdi bu sözleri söyleyen insanlar tarafından yıllarca işbirlikçilik, halk düşmanlığıyla suçlandık. 
     Yazar Selim Çürükkaya Sakarov ödüllü bazı Hasan Hayriler şimde de, içi boş kurucu unsurluktan sözediyorlar. Bilinki Lozan'dan sonra Brüksel'de de 'unsurlaştırılırsak' kimse gözümüzün yaşına bakmayacak, bizi adam yerine bile koymayacaktır. 
     
</TEXT>
</DOC>
