<DOC>
<DOCNO> 280213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/guncel/gun90.html </URL>
<DATE> 2004/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Masal hayatlar... 

1 Halkının yüzde 80'inin orta ve altı gelir düzeyinde olan bir ülke düşünün... 
2 Bu ülkede kişi başına düşen gelir 3200 dolar gibi, aşağı yukarı bir Afrika ülkesi seviyesinde olsun... 
3 Bu ülkedeki insanların, kendi hayatlarını anlatan hikayeleri dinlemelerinin ve seyretmelerinin bir mantığı olup olmayacağını sorgulayın... 
4 Asmalı Konak'la başlayan Bir İstanbul Masalı'yla devam eden, mülti-trilyoner ailelerin hayatlarının anlatıldığı dizilerin reytingleri her zaman diğerlerinden daha yüksek oluyor... 
5 Süper Baba dizisindeki, orta-direk model, artık iş yapmıyor... 
6 İnsanlar, düşük ekonomik durumlarından o kadar bıkmışlar ve bunun kısa vadede düzelmesinden umudu o kadar kesmişler ki, yıllık 8 artış olan maaşlarıyla ulaşamayacakları masal-hayatları izliyorlar... 
7 Bu dizilerin hiçbirinde, bu çok zengin ailelerin ne kadar vergi ödediklerine dair bir sahne yer almıyor... Maliye Bakanlığına duyurulur 
8 Bu dizilerdeki insanlar, doğuştan zenginler... 
9 Türkiye'de kaç adet böyle aile olduğuna bakarsak, nüfusun 1-2'si olduğu ortaya çıkıyor... 
10 Fakirler, zengin dizilerini seyrederken, zenginler fakirlerin olduğu programları seyretmiyorlar... 
Tam bir "umut fakirin ekmeği, bulamayan pasta yesin" durumu. "Yaşarken bulamadık parayı, bari seyrettiğimiz dizi zengin olsun" hesabı kısacası... 

Gazetelerde çıkan resimlerimde Photoshop'la burnumu düzelttirdiğim tamamen yalan .. 
Kleopatra 

Televizyon ve Parasal Rekorlar... 

En Pahalı Televizyon Programı 
Warner Brothers'ın hastane draması "ER", NBC'ye 3 yıllık bir anlaşmanın karşılığında 857.6 milyon dolara satılmış... 

En Çok Kazanan Televizyon Yazarı 
Seinfeld'in ortak yaratıcılarından olan Larry David, sırf 1998'de yazdıklarından 242 milyon dolar kazanmış... 

En Çok Kazanan Televizyon Yapımcısı 
Ally McBeal'in yapımcısı David E Kelley'in 1999'da elde ettiği toplam gelir 118 milyon dolar... 

En Pahalı Belgesel 
BBC'de dinozorların hayatını anlatan "Walking With Dinosaurs" adlı belgeselin sırf 1 dakikası için harcanan para 61 bin dolar... 

En Büyük Sözleşme 
Mayıs 2003'te Oprah Winfrey, Amerikan ABC kanalı ile iki yıllık bir sözleşmeye 279 milyon dolar karşılığında imza atmış... 

Of ki Of 
"Üzülmemi bozulmamı kırılmamı darılmamı of..." b b 
</TEXT>
</DOC>
