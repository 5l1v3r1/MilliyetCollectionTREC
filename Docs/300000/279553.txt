<DOC>
<DOCNO> 279553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sonyas03.html </URL>
<DATE> 2004/10/12/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Genç kız ıssız yerde trafik kazası geçirdi, 8 gün sonra sağ bulundu 
</HEADLINE>
<TEXT>

     ABD'nin Washington eyaletindeki ıssız bir bölgede trafik kazası yapan 17 yaşındaki Amerikalı genç kız, tam 8 gün sonra hurdaya dönen arabasının içinde canlı olarak bulundu. 
     En son 2 Ekim'de bir partide görülen, ancak daha sonra kendisinden hiçbir haber alınamayan Laura Hatch isimli genç kızın arabasının Seattle şehrinin bir banliyösünde uçuruma yuvarlandığı ve karayolundan yaklaşık 50 metre aşağıda bulunduğu kaydedildi. 
     Hayatta kalması bir mucize olarak değerlendirilen ve durumunun ağır olduğu bildirilen Hatch'ın Seattle'daki Harborview Tıp Merkezi'nde tedavi gördüğü bildirildi. 
     Kaza yaptıktan sonra 8 gün boyunca herhangi bir şey yemeden ve içmeden yaşam mücadelesi veren Hatch'in 200 gönüllü tarafından günlerce aranmasına rağmen bulunamadığı ve umutların kesildiği bir anda Hatch'in arkadaşlarından birinin annesi tarafından bulunduğu kaydedildi. 
     
</TEXT>
</DOC>
