<DOC>
<DOCNO> 284425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sontur07.html </URL>
<DATE> 2004/10/29/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Vahşeti böyle anlattı 'Elini öptüm, dua etmesini söyledim, öldürdüm' 
</HEADLINE>
<TEXT>

     Tolunay DUMAN DHA 

MERSİN'in Tarsus İlçesi'nde 10 yıl sonra buluştuğu annesi 41 yaşındaki Sultan Altundal'ı kötü yola düştüğü' iddiasıyla öldüren oğlu 23 yaşındaki Ergün Yıldız ile olay sırasında ağabeyinin yanında bulunan diğer oğlu 16 yaşındaki E.Y.'ye dün cinayet yerined tatbikat yaptırıldı. Cinayet suçundan sabıkalı Ergün Yıldız, "Önce kardeşim sonra ben elini öptük. Son duasını yapmasını söyledim, duasını bitirdikten sonra da öldürdüm'' dedi. 
     10 yıl önce kendilerini terk ederek başkasıyla evlenen anneleri Sultan Altundal'ı Mersin'de bulan Ergün Yıldız ve kardeşi E.Y. dün onunla Botanik Çay Bahçesi'nde buluştu. Burada annesini öldüren Engün Yıldız ile olay sırasında yanında bulunan kardeşi E.'ye dün tatbikat yaptırıldı. Geniş güvenlik önlemi altından çay bahçesine getirilen katil zanlısı Engün Yıldız ile kardeşi E., annelerini kötü yola düştüğü için öldürdüklerini ileri sürdü. Cinayeti büyük soğuk kanlılıkla anlatan Ergün Yıldız, o anı şöyle anlattı 
     "Kardeşim E., ve rahmetli annem ile buraya geldik. Anneme Seni bu ortama kim düşürdü bana onu söyle' dedim. Bir şey söylemedi. Kardeşime Annemin elini öp dedim'. Kardeşim annemin elini öptü. Daha önce öleceğinden habersiz olan annem bu el öpmeyle öleceğini anladı. Seni bu duruma kim düşürdü' diye ısrarla tekrar sordum, söyleyeceksin' dedim yine söylemedi. Elini ben de öptüm, ardından dua et seni öldüreceğim' diye açık açık söyledim. Duasını ettikten sonra da öldürdüm.'' 
     
     NÜFUS CÜZDANINI ALDI AMA KARDEŞİ YAKALANDI 

     Cinayetten sonra polisin kimlik tespiti geç yapması için annesinin nüfus cüzdanını aldığını da belirten Ergün Yıldız, "Nüfus cüzdanını istedim. Önce kimliğinin Erdemli'de olduğunu söyleyerek vermek istemedi. Israr ederek aldım. Önce karnına daha sonra kafasına sıktım. Kardeşim silah sesini duyunca kaçmaya başladı. Ben kaçmadım bile. Sonra polisler bizi yakaladı'' dedi. 
     E.Y. ise ağabeyi ile annesini öldürmeye karar verdiklerinin belirterek, "Annemi ağabeyimle birlikte buraya getirdik. Ağabeyim ateş ettiğinde ben olay yerinden uzaklaşmıştım. Kaçarken polisler beni yakaladı'' dedi. 
     İki kardeş tatbikatın ardından tekrar Emniyet Müdürlüğü'ne götürüldü. Ergün Yıldız'ın 1999'da Tarsus'ta paraanlaşmazılğı yüzünden Abdülkadir Çıldan'ı öldürdüğü ve cezaevinden Şartla Tahliye Yasası'ndan yararlanarak serbes kaldığı ortaya çıktı. 
     
</TEXT>
</DOC>
