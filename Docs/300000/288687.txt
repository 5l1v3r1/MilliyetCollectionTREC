<DOC>
<DOCNO> 288687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/yasam/ayas.html </URL>
<DATE> 2004/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Zazaca ilk film Avrupa'ya açıldı 
</HEADLINE>
<TEXT>


Nuray Şahin'in 'Zazaca' ilk uzun metrajlı filmi 'Tüyü Takip Et', 53. Mannheim Film Festivali'nde yarışacak 

ALİN TAŞÇIYAN 

Nuray Şahin adını, ilk kısa filmler ve belgesellerle duyduk. 10 yıl önce Almanya'ya yerleşen 1974 Tunceli doğumlu Şahin'in kısa filmi 'Son Kurşun', 2000 Berlin Film Festivali'nde yarışmaya seçildi. İlk uzun metrajlı filmi 'Tüyü Takip Et' de, 53. Uluslararası Mannheim-Heidelberg Film Festivali yarışmasında Almanya'yı temsil edecek. 
'Tüyü Takip Et', Moneypenny şirketi tarafından Alman Film ve Televizyon Akademisi ve ZDF işbirliğiyle gerçekleştirildi. Alman Film ve Televizyon Akademisi mezunu Şahin, genç kuşak Türk Kürt-Alman sinemacıların birbiri ardına gelen başarılarında şimdilik son halka. 
Almanca çekilen filmin genişçe bir bölümünde Zazaca da kullanıldığı için 'Tüyü Takip Et', ilk Zazaca uzun metrajlı film olarak kabul ediliyor. 




</TEXT>
</DOC>
