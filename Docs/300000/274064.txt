<DOC>
<DOCNO> 274064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sontur47.html </URL>
<DATE> 2004/09/22/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Fuhuşa zorlanan 14 yaşındaki kız babasını suçladı .. 
</HEADLINE>
<TEXT>

     Samsun'da, küçük yaşta bir kızı fuhuşa zorladıkları gerekçesiyle tutuklanan 2 kişinin yargılanmasına devam edildi. 
     Samsun 2. Ağır Ceza Mahkemesi'ndeki duruşmaya, küçük yaşta bir kızı para karşılığı erkeklerle birlikte olmaya zorladıkları gerekçesiyle tutuklanan Meriç Üstünay 25 ve Davut Çelebi 45 ile mağdur G.Y. 14 katıldı. 
     Hakkındaki suçlamayı kabul etmeyen sanık Meriç Üstünay, genç kızın, babası tarafından birlikte yaşadığı Davut Çelebi'ye getirildiğini belirterek, olayla ilgisi olmadığını, kendisinin de söz konusu kişi tarafından fuhuşa zorlandığını söyledi. 
     Diğer sanık Çelebi ise iddiaları reddederek iftiraya uğradığını öne sürdü. Duruşmada söz alan G.Y. de olayla ilgili hakkında gıyabi tutuklama kararı bulunan babası Muzaffer Y'nin başına gelenlerden sorumlu olduğunu iddia ederek, babası hakkında şikayetçi olduğunu ifade etti. 
     İmam nikahıyla yaşadığı kişinin kendisini kovması üzerine babasına sığındığını anlatan G.Y, ''Babam beni Davut'un evine götürdü. Davut birlikte yaşadığı Meriç'i sürekli dövüp erkeklerle beraber olması için zorluyordu. Bana da tacizde bulundu. Ben de korktuğum için Meriç'in ısrarı üzerine birkaç kişiyle para karşılığı birlikte oldum'' diye ifade verdi. 
     Mahkeme heyeti, sanıklardan Meriç Üstünay'ın tutuksuz yargılanmak üzere tahliyesine karar vererek, duruşmayı erteledi. 
     
</TEXT>
</DOC>
