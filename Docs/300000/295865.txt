<DOC>
<DOCNO> 295865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/soneko24.html </URL>
<DATE> 2004/12/08/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Borsa birinci seansı 225 puanlık kayıpla tamamladı... 
</HEADLINE>
<TEXT>

     İMKB Ulusal 100 Endeksi, dünkü kapanışa göre 225.25 puan düşerek 1. seansı 22,850.33 puandan tamamladı. 
     1. seansta hisse senetleri ortalama yüzde 0.98 değer yitirdi. 
     Dün 23,075.58 puandan kapanan İMKB Ulusal 100 Endeksi, ilk seansa 40.90 puan düşerek 23,034.68 puandan başladı. İlk yarıyı 22,605.07 puandan geçen endeks, seans içinde en düşük 22,501.94 puana kadar gerilerken, önceki seans kapanış seviyesi olan 23,075.58 puanın üstüne çıkamadı. 
     Seans sonunda mali endeks 420.08 puan düşerek 31,448.84 puana, sanayi endeksi 49.28 puan düşerek 20,187.29 puana ve hizmetler endeksi 131.21 puan düşerek 13,099.93 puana geriledi. 
     Böylece önceki kapanışa göre, mali grup hisseler ortalama yüzde 1.32, sanayi grubu hisseler ortalama yüzde 0.24 oranında ve hizmet grubu hisseler ortalama yüzde 0.99 oranında değer yitirdi. 
     1. seansta işlem gören toplam 295 hisse senedinden 42'si değer kazandı, 218'i değer kaybetti, 35 hissenin fiyatında ise değişiklik olmadı. 
     Seansta, 383 trilyon 526 milyar 931 milyon liralık işlem hacmi oluştu. 
     1. seansta Yapı ve Kredi Bankası, Garanti Bankası, Doğan Holding, Tofaş Oto Fabrikaları ve Bosch Fren Sistemleri en çok işlem gören hisse senetleri oldu. 
     Borsa uzmanları, 17 Aralık zirve karar taslağının revize edilmiş haline ilişkin gelişmelerin piyasaları olumsuz etkilediğini ifade ederek, açılışta yoğun satışların etkisiyle 22,501 seviyelerine kadar çekilen endeksin ilk seans sonlarına doğru gelen alımlarla 22,800 desteğinin üzerinde kapanmayı başardığını belirtiyor. 
     Uzmanlar, piyasada olumsuz bir gelişme olmadığı sürece yükselen trend destek seviyesi olan 22,570 puanın aşağı yönde geçilmesini beklemediklerini kaydediyor. 
     
</TEXT>
</DOC>
