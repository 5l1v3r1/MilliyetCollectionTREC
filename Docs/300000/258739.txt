<DOC>
<DOCNO> 258739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/soneko04.html </URL>
<DATE> 2004/07/28/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Dolar 1.5 milyon lirayı geçti... 
</HEADLINE>
<TEXT>

     İstanbul serbest piyasada dolar Haziran ayı ortalarından sonra ilk kez 1 milyon 500 bin liranın üstüne çıktı. 
     15 Haziran'da 1 milyon 506 bin liradan kapanan dolar, bu sabah açılışta 1 milyon 502 bin lira oldu. Daha sonraki günlerde 1 milyon 440 lira ile 1 milyon 499 bin lira arasında seyreden dolar dün 1 milyon 490 bin liradan kapanmıştı. 
     Bu sabah itibariyle uluslararası piyasalarda euro-dolar paritesi 1.2073 seviyesinde bulunuyor. 
     Bankalararası piyasada dolar kotasyonları ise 1 milyon 497 bin lira ile 1 milyon 501 bin lira arasında seyrediyor. 
     Uzmanlar, doların dış piyasalarda güçlenmesinin bu artışta önemli bir payı olduğunu vurguluyor. 

     
</TEXT>
</DOC>
