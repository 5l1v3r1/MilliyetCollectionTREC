<DOC>
<DOCNO> 269247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/son/sontur08.html </URL>
<DATE> 2004/09/05/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Rus kadınlar fuhuşta yakalandı... 
</HEADLINE>
<TEXT>

     DHA 
İZMİR'de müşteri rolündeki polisle para karşılığı cinsel ilişkiye girmek için anlaşan Rus uyruklu dört kadın gözaltına alındı. Kadınların sınırdışı edilmeleri için işlemlere başlandı. 
     İzmir'de Ahlak Büro Amirliği görevlileri, Rus uyruklu Karina isimli bir kadının kendi vatandaşlarına fuhuş yaptırdığı ihbarını aldı. Müşteri gibi davranan polisler, Karina'dan 4 hayat kadını göndermesini istedi. Kişi başına 170 milyon lira karşılığında cinsel ilişkiye girmek için buluşma yerine gelen Natalia Kopacheva 23 , İrina Gayamova 32 , Ekaterina Smoldyreva 22 ve İrina Kuznetsova 24 kimliklerini açıklayan polis tarafından gözaltına alındı. Fuhuş yapmak için ülkelerinden İzmir'e gelen kadınlar, sınırdışı edilmek üzere İzmir Emniyeti Yabancılar Şube Müdürlüğü'ne teslim edildi. Kendi vatandaşlarını erkeklere pazarlayan Karina'nın yakalanmasına çalışılıyor. 
     
</TEXT>
</DOC>
