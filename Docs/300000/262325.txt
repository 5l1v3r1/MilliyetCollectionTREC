<DOC>
<DOCNO> 262325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/yazar/cemal.html </URL>
<DATE> 2004/08/11/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Teröristin ailesi... 
</HEADLINE>
<TEXT>


Ölen teröristin ailesi başsağlığı için ziyaret edilir mi Edilir. Ama hala silaha başvuranlara, orada burada bomba, mayın patlatanlara, silahı hala zulada tutmak isteyenlere yüz verilir mi Hayır. 
Neyi mi anlatmak istiyorum 
Tarih, 28 Temmuz 04. 
Diyarbakır'da PKK'nın terör eylemi. Bir bekçi şehit oluyor, iki polis memuru yaralanıyor. Terörist daha sonraki günlerde kıstırılıyor, ölü olarak ele geçiriliyor. 
Şimdi soru 
Diyarbakır'ın DEHAP'lı Büyükşehir Belediye Başkanı Osman Baydemir, şehit bekçinin ailesine başsağlığı ziyareti yaptı mı, yapmadı mı 
Belediye Başkanı yaptığını söylüyor. Bekçinin ailesi yalanlıyor. Başkan, taziye için hastaneye gittiğini, Vali dahil tanıkları olduğunu, çıkışta da basına yaptığı açıklamada, "Kimden gelirse gelsin kurşuna değil, barışa, kardeşliğe ve hoşgörüye ihtiyacımız var" dediğini belirtiyor. 
Peki, bu neden sorun oluyor 
Çünkü Büyükşehir Belediye Başkanı, daha sonra DEHAP'lı dört ilçe belediye başkanını yanına alarak, resmi araçlarıyla, adeta gösteri yaparcasına teröristin ailesine başsağlığına gidiyor. 
Doğru mu yapıyor 
Bu soruya yanıtı şöyle 
"Taziyeye gidişimizin bu kadar abartılmış olmasına bir anlam verememekteyim. Bu her şeyden önce dini inancımızın ve geleneklerimizin gereğidir. Kim olursa olsun bunun yapılması normaldir. Kaldı ki bizim hiçbir annenin, dul ve yetim kalmış eş ve çocuklarının acıları arasında ayrım yapmamamız gerekir." 
Sonra da ekliyor 
"Yaşanan tüm acılar, hepimizin ortak acısıdır. Bir daha böylesi olayların yaşanmaması için çaba gösterilmesi gerekirken, birbirimizi olduğundan farklı gösterme çabası içine girilmesi, Türkiye'nin kavuşması gereken güven ve barış ortamına da katkı sunmayacaktır." 
Böyle diyor Büyükşehir Belediye Başkanı. 
Peki, burada sorun nedir 
Sorun, başsağlığı için ölen bir teröristin ailesine yapılan ziyaret mi Yoksa esas mesele bir başka yerde mi yatıyor 
Altını çizmekte yarar var. 
Böyle bir ziyaretin gösteri şeklinde gerçekleşmesi doğru olmamıştır. Türkiye'nin gerek duyduğu huzur ve barış ortamına herhangi bir katkı değildir bu gösteri. 
Bu ülkenin bazı duyarlıklarına özen göstermeyen, buna karşılık şiddet ve terörü siyaset olarak benimsemiş olan örgütü kollayıcı bir gösteri olmuştur bu taziye ziyareti... 
Örgüt, yani PKK baskısı mı rol oynamıştır bu ziyarette .. Acaba bu ağırlık hissedildiği için mi böyle toplu halde, resmi araçlarla taziyeye gidilmiştir 
Sorun belki burada düğümleniyor. 
PKK, terör ve şiddeti politika aracı olarak, hayat tarzı olarak benimsedi. Devletin de yanlışları vardı. Ancak, PKK'ya karşı verdiği mücadele meşru ve haklı idi. 
Sonunda PKK yenildi. 
Apo bugün İmralı'da... 
PKK saflarındaki birçokları şiddet ve terörün çıkmaz sokak olduğunu gördü, silah bıraktı. Kimileri hala aymazlık içinde. 
Eski deyişle gaflet uykusundalar. 
Belki de silah yolu ile PKK'nın legalize edileceğinin ham hayalini kuruyorlar. 
Ama bir nokta kesin 
Türkiye'nin Avrupa yolunu kesmek ve bu ülkede barışa açılan suları bulandırmak isteyenlerin değirmenine de su taşımaya devam ettiklerini göremiyorlar. 
Sorun buysa, çözüm nerede 
Teröre karşı kesin tavır almaktır çözüm. Silahı bir siyaset aracı olarak görenleri artık reddetmektir. AB yolunda yürüyen Türkiye'de siyaseti legal platformda yapmaktan, demokrasiyi kuralına göre oynamaktan başka çare olmadığını bilmektir. 
Bunun içindir ki 
Hala silaha başvuranlara, orada burada bomba, mayın patlatanlara, silahı hala zulada tutmak isteyenlere yüz vermeyin. 
Barışın ipine sarılın 
Gerisi çıkmaz sokaktır. 



</TEXT>
</DOC>
