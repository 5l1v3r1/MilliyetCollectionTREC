<DOC>
<DOCNO> 270552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/magazin/mag00.html </URL>
<DATE> 2004/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK'ten üç şarkıcıya veto 
</HEADLINE>
<TEXT>


Teoman'ın 'Duş'u ve Yeliz Yeşilmen'in 'Tat Beni'si ahlaka uygun bulunmadığı için yasaklandı. Yasaklardan Doğuş da nasibini aldı 

ALİ'CE Ali Eyüboğlu 

Perşembenin gelişi, çarşambadan belli olur" derler... Müzik kanallarının son günlerde sıkça ekrana getirdiği, radyoların yayınladığı üç şarkının sözleri ve görüntüleri, yakında 'altın makas'ı yiyeceklerinin habercisi gibiydi. Sonunda beklenen oldu. Klipleri ekrana geldikçe sözleri nedeniyle bazılarının tepkisini çeken şarkılar hakkında Radyo ve Televizyon Üst Kurulu'nun RTÜK aldığı karar, çarşamba günü akşam saatlerinde müzik yayını yapan radyo ve televizyonların sorumlularına tebliğ edildi. RTÜK'ün aldığı kararla, Teoman'ın 'Duş' ile Yeliz Yeşilmen'in 'Tat Beni' şarkılarına ve klibine yasak geldi. RTÜK, Doğuş'un ise 'Yalnızım' adlı parçasının klibini yasakladı. 
RTÜK Başkanı Fatih Karaca imzasıyla radyo ve televizyonların sorumlu müdürlerine gönderilen yazıda, Teoman'ın 'Duş' ve Yeliz Yeşilmen'in 'Tat Beni' şarkılarının erotik sözlerinin "Türk örf ve adetlerine, ahlak yapısına uygun olmaması" nedeniyle radyolarda çalınmasının, kliplerinin de televizyonlarda yayınlanmasının yasaklandığı belirtildi. 

Strese sokan klip 
RTÜK, Doğuş'un 'Unkle'ın tamamı tünelde geçen 'Rabbit in Your Headlights' adlı çalışmasından birebir kopyalayıp çektiği, finalini ise masraf olmasın diye aynen alıp kullandığı 'Yalnızım' klibine, toplum psikolojisini olumsuz yönde etkilediği gerekçesiyle yasak getirdi. 

Teoman Duş 

Bu aşk Bizi nereye kadar savurursa O kadar acıtacak canımızı Ama olsun Daldır elini göğsüme Al kalbimi 
Bul damarımı, bas ilacı Dindir acımı Çok mutluyum şu anda 
Ellerim vücudunda Umrumda değil artık dünya Son defaymış gibi Kaybederken kendimi En ucuz şaraplarda Sırılsıklam vücudunda Eğildim Öptüm dudaklarından Saç telin vücudumdan küvete aktığında İçindeyim İçimdesin, anladım 
Aşk kanımda kasıklarımda 
Güneşteyim Eriyor balmumum 
Sapır sapır dökük Kanatlarım 
Aksın bacaklarından Oluk oluk Milyonlarca Doğmayacak çocuklarım... 

Yeliz Yeşilmen Tat Beni 

Kim dedi sana bana sokulma 
Arzula ama sakın dokunma 
İç çeke çeke uzakta durma 
Hadi gel, gel hazırım sana 
Bakışlarımla delirtiyorsam 
Demiri bile eritiyorsam 
Sen de günah çok gecikiyorsan 
Hadi gel, gel hazırım sana 
Tat sonuna kadar tat 
İçimde ateş yak 
Aşk böyle yaşanır 
Bak keyfine bak 
Tanıma hiç yasak 
Aşk böyle yaşanır 


</TEXT>
</DOC>
