<DOC>
<DOCNO> 291615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/magazin/mag00.html </URL>
<DATE> 2004/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Of Avrupa of 
</HEADLINE>
<TEXT>


Son albümü 'Of Of' ile büyük beğeni toplayan Gülşen, İtalya'dan teklif aldı 

BAYRAM KAYGUSUZ 

Albümü 'Of of'la müzik piyasasında iyi bir çıkış yakalayan Gülşen, İtalyan yapımcıların da dikkatini çekmeyi başardı. 
İtalyan Alabianca şirketi tarafından albüm teklifi aldığını söyleyen Gülşen, albümün İngilizce olacağını ve gelecek yıl Türkiye'yle birlikte Avrupa'da da piyasada çıkacağını belirtti. Albümde 'Of Of'tan da parçaların yer alacağını kaydeden Gülşen, bu parçanın İngilizcesinin de hazırlanacağını sözlerine ekledi. 

'Akıllı ve seksiyim' 
Gülşen, 'Of Of' şarkısının klibindeki seksi görünümünü de şöyle savundu "Akıllı ve başarılı bir insan seksi görünür. Ben de akıllı bir insanım. Sadece seksi görünerek başarı elde edeceğini düşünen insan çok yanılır. Seksi görünmek işinizin bir parçasıdır. Bunun için illa açık kıyafet giyinmeniz gerekmez. Bakışınızla da seksi olabilirsiniz. Güzellik tek başına bir şey ifade etmez." 



</TEXT>
</DOC>
