<DOC>
<DOCNO> 262931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sontur75.html </URL>
<DATE> 2004/08/12/ </DATE>
<TIME> 21.26 </TIME>
<AUTHOR>  </AUTHOR>
<HEADLINE>
Tavşanlı'da kaza yapan makinist avukatıyla görüşemedi... 
</HEADLINE>
<TEXT>

     Tavşancıl'daki tren kazasında yaralanan Başkent Ekspresi'nin makinisti Hasan Yücedağ'ın ailesinin, avukatlığını üstlenmesi talebi üzerine hastaneye gelen İsmail Gürses, Yücedağ ile görüşemedi. 
     Sakarya'da kaza yapan hızlandırılmış trenin makinistlerinin de avukatı olan İsmail Gürses, Hasan Yücedağ'ın kardeşi ve kayınbiraderinin isteği üzerine, Yücedağ'ın tedavisinin sürdürüldüğü Kartal Dr. Lütfi Kırdar Eğitim ve Araştırma Hastanesi'ne geldi. 
     Bir süre hastanede kalan avukat Gürses, çıkışta gazetecilere yaptığı açıklamada, Hasan Yücedağ ile henüz görüşemediğini söyledi. 
     Kazanın oluş sebebi hakkında şu ana kadar bilgi alamadıklarını belirten Gürses, şunları kaydetti 
     ''İstanbul-Ankara arasında eğer ATS sistemi varsa trenin kırmızı ışıkta durmuş olması gerekirdi. Kumanda merkezi bu anı gözlemlemiş, neden uyarmamış. Sadece makinist değil, kurum hatasının da olduğu anlaşılmaktadır. Zamandan tasarruf etmek için ATS sisteminin devre dışı bırakıldığı söyleniyor. Böyle bir şey varsa kaza kaçınılmazdır. Her iki kazada da makinistler tek başına sorumlu olamaz. Türkiye'de demiryolu ulaşımına önem verilmemiş, altyapıya yatırım yapılmamıştır. Her iki kazada da görevli makinistler, son derece tecrübeli makinistlerdir.'' 
     
</TEXT>
</DOC>
