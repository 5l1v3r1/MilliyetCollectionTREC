<DOC>
<DOCNO> 299624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sontur36.html </URL>
<DATE> 2004/12/21/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Yahya Murat Demirel ifade verdi... 
</HEADLINE>
<TEXT>

     El konulan Egebank'ın eski sahibi Yahya Murat Demirel, TMSF görevlisi Ahmet Ocak ile arasında yaşanan olaya ilişkin İstanbul Cumhuriyet Başsavcılığı'nca başlatılan 2 ayrı soruşturma kapsamında ifade verdi. 
     İstanbul Adalet Sarayı'na gelen Yahya Murat Demirel'in, ilk olarak TMSF'nin suç duyurusu üzerine başlatılan soruşturmayı yürüten Cumhuriyet Savcısı Abdülaziz Özatlan tarafından ifadesi alındı. 
     Demirel daha sonra, aynı konuda kendisinin yaptığı suç duyurusuna ilişkin soruşturmayı yürüten Cumhuriyet Savcısı Doğan Korkmaz'a ifade verdi. 
     Savcılıktan çıktıktan sonra basın mensuplarının sorularını yanıtlayan Demirel, 2 ayrı konuda ifade verdiğini anlattı. 
     Ahmet Ocak'ın kendisinden şikayetçi olmadığı hatırlatılan Demirel, ''Herkesin şikayetçi olup olmaması kendi tasarrufundadır'' dedi. 
     
</TEXT>
</DOC>
