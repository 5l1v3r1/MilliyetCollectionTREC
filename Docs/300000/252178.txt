<DOC>
<DOCNO> 252178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/soneko42.html </URL>
<DATE> 2004/07/01/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Otomotiv ihracatında yine rekor... 
</HEADLINE>
<TEXT>

     Dış pazarlara yönelen Türk otomotiv sektörünün ihracatı, yılın ilk yarısında yüzde 43.5 oranında artarak, 4 milyar 800 milyon 964 dolara ulaştı. 
     Sektör, bu rakam ile 2002 yılının tamamında yapılan 4 milyar 800 milyon 2 bin dolarlık ihracatı geride bıraktı. 
     Uludağ İhracatçı Birlikleri UİB verilerinden derlediği bilgiye göre, söz konusu dönemdeki ihracatta binek otomobiller yüzde 88.1 oranında artarak 1 milyar 785 milyon 505 bin dolarla ihracat kalemleri arasında ilk sırayı alırken, bunu 1 milyar 412 milyon 245 bin dolarla yan sanayi, 916 milyon 221 bin dolarla da eşya taşımaya mahsus motorlu taşıtlar izledi. 
     En fazla ihracat artışı, binek otomobillerde gerçekleşirken, hava ve uzay taşıtları, demiryolu taşıtları, tanklar ve zırhlı savaş taşıtları, gemiler ve suda yüzen taşıtlar ile özel amaçlı diğer çekicilerde gerileme yaşandı. 
     Ocak-haziran döneminde, yüzde 43.5 oranında artarak 4 milyar 800 milyon 964 bin dolara ulaşan ihracat, geçen yılın aynı döneminde 3 milyar 344 milyon 81 bin dolarda kalmıştı. Sektör, bu rakamla 2002 yılının tamamında yapılan 4 milyar 800 milyon 2 bin dolarlık ihracatı geride bıraktı. 
     Haziran ayında ise yüzde 41'lik artışla 930 milyon 136 bin dolara ulaşan ihracat, geçen yılın aynı ayında 660 milyon 445 bin dolar olarak gerçekleşmişti. 
     
     ALMANYA İLK SIRADA 
     Sektör, yılın ilk yarısında 13 serbest bölgenin yanı sıra 155 ülke ve özerk bölgeye ihracat gerçekleştirdi. 
     Yoğun olarak Avrupa ülkelerine yapılan ihracatta, Almanya 754 milyon 369 bin dolarla ilk sırada yer alırken, bu ülkeyi Fransa, İtalya, İngiltere ve İspanya izledi. 
     Sektör, bu dönemde St. Vincent, İngiliz Virgin Adaları, Amerikan Okyanusyası, Ceuta, Papua Yeni Gine, Komor Adaları, Guam, Cibuti, Faroe Adaları, Kape Verde, Grenada, Alaska, Barbados, Lihtenştayn, Dominik Cumhuriyeti, Kutup Bölgeleri ve Avustralya Okyanusyası ile Denizli Serbest Bölgesi'ne ilk kez ihracat yaptı. 
     
</TEXT>
</DOC>
