<DOC>
<DOCNO> 299259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sontur23.html </URL>
<DATE> 2004/12/20/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Musul'daki saldırıda yaralanan Keçe, hayati tehlikeyi atlattı 
</HEADLINE>
<TEXT>

     Musul yakınlarında düzenlenen saldırıda karnından yaralanan güvenlik görevlisi Sadettin Keçe'nin hayatı tehlikeyi atlattığı bildirildi. 
     AA muhabirinin emniyet yetkililerinden aldığı bilgiye göre, Türkiye'nin Bağdat Büyükelçiliği'nde koruma görevi yapan Özel harekat polislerinin bulunduğu konvoya, önceki gün düzenlenen saldırıda yaralanan güvenlik görevlisi Sadettin Keçe, hayati tehlikeyi atlattı. 
     Saldırıdan sonra Musul'da tedavi altına alınan Keçe, karnına isabet eden kurşunlar nedeniyle ağır yaralanmıştı. 
     Türkiye'ye gönderilmesi sağlık durumu iyi olmadığı gerekçesiyle ertelenen Keçe'nin, doktorların uygun görmesi durumunda Türkiye'ye getirileceği kaydedildi. 
     Diğer taraftan saldırıdan kurtulmayı başararak, Türkiye'ye ulaşan emniyet görevlisi Mustafa Aktaş'ın Ankara'ya geldiği ve istirahata ayrıldığı öğrenildi. 
     
</TEXT>
</DOC>
