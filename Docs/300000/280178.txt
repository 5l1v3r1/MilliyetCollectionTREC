<DOC>
<DOCNO> 280178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/astro/index.html </URL>
<DATE> 2004/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hata yapmak mümkün 
</HEADLINE>
<TEXT>


Özellikle akşam saatlerinde bazı hatalı değerlendirmeler yapabiliriz. Duygusal alanda karmaşa da yaşanabilir. Parasal konularda uyanık olmak ve pek çok işte iki kere kontrol gerekiyor.Koç'lar yakın beraberliklerinde akılcı yaklaşımlarda bulunmalı. Ortaklaşa alandaki kararlarını duygusallıktan uzak vermeleri onlara kazanç sağlayacak. Boğa'lar aşırı inattan kaçınmaları gereken bir gündeler. Ortaklıkla ilgili konularda hırslı davranmak yerine çıkabilecek olumlu gelişmelere karşı temkinli yaklaşmak gerekiyor. İkizler günlük işlerinde yenilikler deneyebilir. Yeteneklerini sergilemek için kararlı olmak onların işini kolaylaştıracaktır. Yengeç'ler için rahat şartlar söz konusu. Aşk hayatı ve yaratıcı konularda yenilikler ve başlangıçlar yapabilirler. Duyguları konusunda kendilerinden emin görünüyorlar. Aslan'lar iş ve ev arasında bocalamaktan sıkılacaklar. Sabırlı davranmaları halinde evle ilgili sorumluluklarını aşabilecekler. Başak'lar düşünceleriyle ilgi topluyorlar. Hareket ve iletişim konuları dışında eğitim konusu dikkat çekiyor. Terazi'ler parasal konularda orijinal adımlar atarak yeni kazanç yolları bulabilirler. Bu alanda sürpriz gelişmeler onların rahatlamasını sağlayabilir. Akrep'ler son derece ilgi çekici olacaklar. Yeni başlangıçlar ve önemli kararlar söz konusu. Duygusal olarak huzurlu olmak gerekiyor. Yay'lar için dikkatli ve önlemci olmaları gereken bir gün. Gereksiz endişelerden uzak kalmalılar. Aksi halde bazı kayıplar yaşanabilir. Oğlak'lar yeni planlarında kararlı görünüyorlar. Düşüncelerini çok rahat ortaya koyabilir ve faydalı grup çalışmaları içinde yer alabilirler. Kova'lar iş hayatında harekete geçebilecekleri şartlar altındalar. Bu alanda yaratıcı yanlar kullanılarak dikkat çekebilirler. Balık'lar için verimli ve hızlı bir gün. Çok sayıda iletişim, özellikle yabancılar konusunda önemli temaslar gündeme gelebilir. 

</TEXT>
</DOC>
