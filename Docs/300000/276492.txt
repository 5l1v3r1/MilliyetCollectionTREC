<DOC>
<DOCNO> 276492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/soneko27.html </URL>
<DATE> 2004/10/01/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Vestel yıl sonu ciro hedefini açıkladı 4.5 katrilyon lira 
</HEADLINE>
<TEXT>

     Vestel Elektronik, ilk yarı yıl gerçekleşen ciro baz alınarak yıl sonu ciro hedefinin 4.5 katrilyon lira olarak belirlendiğini bildirdi. 
     Vestel Elektronik Sanayi ve Ticaret A.Ş.'den Borsa'ya gönderilen açıklamada, şirketin 2004 yılı sonunda enflasyondan arındırılmış konsolide net kar ve ciro hedefi açıklamalarına açıklık getirildi. 
     110 trilyon net kar ve 4.5 katrilyon lira ciro hedeflerinin bütçe doğrultusunda belirlendiği kaydedilen açıklamada, bu tahminleri oluşturan 2004 yılı yıl sonu bütçe rakamlarında yıl sonu satış beklenti adetleri verildi. 
     Buna göre Vestel 10 milyon 750 bin adet televizyon, 1 milyon 630 bin buzdolabı, 585 bin çamaşır makinesi, 240 bin klima ve 7 milyon 200 bin adet dijital ürün satışı öngörüyor. 
     Şirketin geçmiş yıllardaki gerçekleşen satışları incelendiğinde ilk yarı yılda toplam cironun yüzde 40'ını, ikinci yarı yılda yüzde 60'ını gerçekleştirdiğinin görüldüğü belirtilen açıklamada, şöyle denildi 
     ''Buradan hareketle, 2004 yılı ilk yarı yıl ciromuz baz alınarak yıl sonu ciro hedefimiz 4.5 katrilyon lira olarak belirlenmiştir. Bu rakam adet bazındaki satış hedefleri ile tutarlıdır. 
     Şirketimizin ilk 6 ay itibari ile 2.8 olan net kar marjını yıl genelinde 2.4'e gerileyebileceği varsayımı ile net kar hedefi 110 trilyon lira olarak belirlenmiştir.'' 
     
</TEXT>
</DOC>
