<DOC>
<DOCNO> 272295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sondun42.html </URL>
<DATE> 2004/09/16/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Çeçen lider Baseyev, Beslan'daki okul baskınını üstlendi 
</HEADLINE>
<TEXT>

     Çeçen lider Şamil Basayev, Kuzey Osetya'nın Beslan kentindeki rehine eylemini üstlendi. 
     Çeçenistan'daki bağımsızlık yanlılarına yakın bir internet sitesinde yayınlanan bir mektuba göre, Basayev, Beslan'da bir okulda girişilen kanlı eylemi üstlendi. 
     
     Düşürülen yolcu uçakları ve okul eylemi 
     Mektuba göre Basayev, Rusya'daki hemen hemen bütün eylemleri üstleniyor. Bu eylemlerin arasında 24 ağustos tarihinde kaçırıldıktan sonra düşürülen iki Rus yolcu uçağı ve Beslan'daki bir okulda düzenlenen eylem de bulunuyor. 
     Basayev, sayısını 33 olarak belirttiği eylemciler arasında İnguş, Oset ve Rusların da bulunduğunu açıkladı. 
     
     Eylemin düzenlenme nedeni 
     Basayev, Çeçenistan'dan Rus ordusunun çekilmesini ve Putin'in görevden ayrılmasını istedikleri için bu eylemleri düzenlediklerini de anlattı. 
     Kuzey Osetya'da resmi olmayan rakamlara göre 394 kişinin ölümüyle sonuçlanan rehine trajedisinin ardından yakalanan tek eylemci, eylemin emrini ayrılıkçı Çeçen liderler Aslan Mashadov ve Şamil Basayev'in verdiğini söylemişti. 
     Mashadav eylemle ilişkisi olmadığını açıklamıştı. 
     
</TEXT>
</DOC>
