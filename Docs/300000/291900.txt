<DOC>
<DOCNO> 291900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/siyaset/siy02.html </URL>
<DATE> 2004/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Keşke solcu olsanız sayın Erdoğan...' 
</HEADLINE>
<TEXT>


ELÇİN ERGÜN Ankara 


Başbakan Recep Tayyip Erdoğan, Avrupa Parlamentosu Sosyalist Grup Başkanı Martin Schultz, "Karşımızda sosyalist bir başbakan görmek isterdik. Ama AKP'nin AB adımlarını destekliyoruz" sözlerine, "Türkiye'de, AKP'yi Avrupa'nın soluna, Avrupa'nın sağını da Türkiye'nin soluna benzetiyorlar" karşılığını verdi. Schultz, dün görüştüğü Erdoğan'a, heyetindeki Türk kökenli Avrupa Parlamentosu üyesi Vural Öger'i işaret etti, "Türkiye Avrupa ilişkilerinin ne kadar derinlere ulaştığını gösteren Öger'dir" dedi. 

Sosyalist sohbeti 
Schultz, "Sosyalist grup olarak sosyalist başbakanla konuşmayı tercih ederdik. Ama sizin AB konusunda yaptıklarınızı destekliyoruz" diye konuştu. Avrupa'da muhafazak r demokrat partilerin artmasını istediğini belirten Erdoğan da "Türkiye'deki yorumcular AKP'nin Avrupa soluna benzediğini, Avrupa'nın sağının da Türkiye'nin soluna benzediğini dile getiriyorlar" şeklinde konuştu. 
Bunun üzerine sosyalistlerin çoğunluğunun Türkiye'nin tam üyeliğini desteklediğini anımsatan Schultz, "Buna karşılık Hıristiyan Demokratlar farklı düşünüyor. Onları ikna etmek için Ceza Muhakemeleri Usulü Kanunu gibi düzenlemeler bir an önce yapılmalı" dedi. Schultz, Türkiye'yle müzakerelerde niyetin Türkiye'nin AB üyeliği olması gerektiğini söyledi. 



</TEXT>
</DOC>
