<DOC>
<DOCNO> 265344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/sonyas05.html </URL>
<DATE> 2004/08/21/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
İşte dünyanın en güçlü 100 kadını... 
</HEADLINE>
<TEXT>

     ABD'de ekonomi ve finans çevrelerine hitap eden Forbes dergisi ''Dünyanın En Güçlü 100 Kadınını'' seçti. 
     Devlet başkanlarından yazarlara, şirket yöneticilerinden kraliçelere kadar dünyayı sosyal, ekonomik, kültürel ve politik açıdan etkileyerek değiştiren pek çok ünlü kadının yer aldığı listede 1 numaraya ABD Başkanı George W. Bush'un Ulusal Güvenlik Danışmanı Condoleezza Rice yerleşti. 
     Listenin ilk onunda yer alan diğer kadınları ise sırasıyla eski Pekin Belediye Başkanı Wu Yi, Hindistan Kongre Partisi Başkanı Sonia Gandhi, ABD ''First Ladysi'' Laura Bush, eski ABD Başkanı Bill Clinton'ın eşi Senatör Hillary Rodham Clinton, ABD Yüksek Mahkemesi Yargıcı Sandra Day O'Connor, ABD Yüksek Mahkemesi Yargıcı Ruth Bader Ginsburg, Endonezya Devlet Başkanı Megawati Sukarnoputri, Filipinler Devlet Başkanı Gloria Macapagal Arroyo, Hewlett-Packard Başkanı Carleton Carly S. Fiorina oluşturdu. 
     Ürdün Kraliçesi Rania 13. sırada yer alırken, Bangladeş Başbakanı Begüm Halide Ziya 14., İngiltere'nin eski Başbakanı Margaret Thatcher 21. sırada ve İngiltere Kraliçesi 2. Elizabeth 22. sırada yer aldı. 
     Avrupa Birliği Komisyonu Başkan Yardımcısı Loyola de Palacio'nun 34. sırada bulunduğu listede, İran Kadın Sporları Başkanı Feyza Rafsancani 46. sıraya yerleşti. Ayrıca UNICEF Başkanı Carol Bellamy 95., Ulusal Filistin Özerk Yönetimi Sözcüsü Dr. Hanan Aşravi ise 96. sırada yer aldı. 
     Şov ve edebiyat dünyasından isimlerin de bulunduğu listede, Amerikalı ''tolk-şovcu'' Oprah Winfrey 62. sırada yer alırken, Harry Potter yazarı Joanne ''J.K'' Rowling 85., Nobel Edebiyat Ödülü sahibi İranlı yazar Şirin Ebadi 99. sırada yer buldu. 

     
</TEXT>
</DOC>
