<DOC>
<DOCNO> 271943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sondun11.html </URL>
<DATE> 2004/09/15/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Blair, istifanın eşiğinden döndü .. 
</HEADLINE>
<TEXT>

     İngiltere Başbakanı Tony Blair'in, bu yaz, ailevi nedenlerden dolayı neredeyse istifa edeceği öne sürüldü. 
     The Daily Telegraph gazetesi, Blair ailesinin yakın dostu Melveyn Bragg'a dayanarak, Başbakanın yaz aylarında istifanın eşiğine geldiğini yazdı. Bragg'ın ailevi nedenlerin ne olduğunu söylemediği belirtildi. 
     Haberde, Blair'in, geçen yıl Başbakan Yardımcısı John Prescott ve en güçlü siyasi rakibi Maliye Bakanı Gordon Brown ile yaptığı bir görüşmede, Irak tartışmalarında kendisine destek vermeleri karşılığında 2004'te liderliği bırakma sözü verdiği iddiaları hatırlatıldı. 
     Ailenin yakın dostunun Blair'in istifayı düşündüğünü doğruladığı kaydedilen haberde, ancak bunun sebebinin siyasi değil, ailevi problemler olduğu ifade edildi. 
     Bu arada, Başbakanlık sözcüsü Bragg'ın iddialarını yalanlamadı. Sözcü, konuyla ilgili yorum yapmaktan kaçındı ve Blair'in istifa etmeyi düşünmediğini söyledi. 
     
</TEXT>
</DOC>
