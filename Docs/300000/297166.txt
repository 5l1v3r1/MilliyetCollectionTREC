<DOC>
<DOCNO> 297166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/yazar/pulur.html </URL>
<DATE> 2004/12/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Böyle insanlar yine de vardır... 
</HEADLINE>
<TEXT>


DEMEK "Behçet Hoca" öleli 25 yıl olmuş... 
Şair Behçet Necatigil, bizim edebiyat hocamızdı, edebiyatın, ders kitaplarıyla anlaşılamayacağını bize öğreten oydu... 
Lise son sınıfta "Dönüm" adında bir dergi çıkarıyorduk, o dergide ilk yazıları, şiirleri çıkanlar, bugün kim bilir kaçıncı romanda, kaçıncı hik yede, kaçıncı şiirdedir. 

GEÇENLERDE TRT-2'de Behçet Necatigil'le ilgili güzel bir program vardı, hayatı, öğretmenliği, ailesi, çevresi, eşi kızları, Beşiktaş'taki evleri, öğrencileri, şair dostları... 
Biz programa başında yetişemedik, eğer başında şimdi anlatacağımız olay yoksa, "Behçet Hoca"nın bir önemli yanı eksik kalmış demektir. 

YIL 1979, Türkiye yokluk içinde, benzin yok, mazot yok, yağ yok, yok, yok, yok 
Demirel, bu şartlarla hükümeti Ecevit'ten devralmış... 
Biz de o tarihte Gazeteciler Cemiyeti Yönetim Kurulu üyesiyiz, kongreden yeni çıkmışız, detmiş, yeni seçilen yönetim kurulu mutlaka Ankara'ya gider, Başbakan ve ilgili bakanları ziyaret edermiş... 
Ankara'ya giderken, Hilmi Yavuz'dan haber geldi 
"Behçet Hoca çok hasta, acaba yurtdışına gönderebilir miyiz " 
Ertesi gün Başbakanlık'tayız, gazeteler, mazot olmadığı için Başbakanlığın kaloriferlerinin yanmadığını, Demirel'in bile paltoyla oturduğunu yazıyor. 
Başbakan'ın makamına giriyoruz, o kadar değil, Demirel paltoyla oturmuyor, kapıda, o günün Basın-Yayın Bakanı rahmetli Barlas Küntay'a "Behçet Hoca"nın durumunu söylüyoruz, "Siz Başbakan'a söyleyin, ben de desteklerim" diyor. 

NEYSE bir fırsatını bulup biraz umutsuz da olsa durumu Başbakan'a arz ediyoruz... 
"Ne demek " diyor 
"Türkiye Cumhuriyeti devleti, bir şairini, bir edebiyatçısını, bir öğretmenini o halde mi bırakacak .. Olmaz öyle şey " 
Dönüyor Barlas Küntay'a 
"Hemen muameleye başlansın " 
Otele uçar gibi dönüyoruz ve Hilmi Yavuz'a haberi veriyoruz 
"Hocayı hazırlayın, neler yapılacağını bildirecekler " 

ERTESİ gün İstanbul'dayız, Hilmi'yi arıyoruz 
"Maalesef Hoca gitmiyor " 
"Niye " 
"Memleket bu haldeyken, hastalara ilaç için döviz bulunamazken, röntgen filmi getirilemezken, bu yoksul milletin parasıyla dışarıya tedaviye gidemem, diyor, ölürsem, memleketimde ölürüm, diyor." 

VE bir süre sonra ölüyor... 
Bu olayı bir kere daha yazdık. İstedik ki bu memlekette böyle insanların da yaşamış olduğu ve h l da yaşadıkları hatırlansın... 
Hava Kuvvetleri eski kumandanlarından rahmetli Orgeneral Muhsin Batur da onlardan biriydi. 



</TEXT>
</DOC>
