<DOC>
<DOCNO> 254866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sontur06.html </URL>
<DATE> 2004/07/12/ </DATE>
<TIME> 01.40 </TIME>
<AUTHOR>  </AUTHOR>
<HEADLINE>
İzmir'de pavyona kaleşnikoflu saldırı .. 
</HEADLINE>
<TEXT>

     İzmir'in Basmane Semti'ndeki Numune Pavyon'una kaleşinkofla düzenlenen saldırıda pavyonda çalışan 2 bodyguard yaralandı. 
     Saldırıda, tabancasıyla ateş ederek karşılık veren pavyon sahibinin şoförü Salih O. gözaltına alındı. 
     Alınan bilgiye göre, saldırıda kaleşinkofla açılan ateş sonucunda bacaklarından yaralanan bodyguardlar Murat Esmer 22 ve İdris Elma 35 , kaldırıldıkları Ege Üniversitesi Hastanesi'nde tedavi altına alındı. 
     Silah sesleri üzerine olay yerine gelen Basmane Karakol ekibi, işyeri önünde bir kaleşinkof, bu silaha ait çok sayıda boş kovan ve olay yerine yakın bir yerde tabanca buldu. 
     Saldırganın kaleşinkofla ateş etmesi üzerine pavyon sahibi Ali K'nın şoförü Salih O'nun tabancasıyla ateş açarak karşılık verdiği, ardından Basmane Garı yönüne doğru silahını atarak kaçtığı ve daha sonra polis tarafından yakalanarak gözaltına alındığı bildirildi. 
     Emniyet yetkilileri, saldırının, geçen yıl, öldürülen Numune Pavyonu sahibi Muharem K'nın kumar borcuna karşılık işyerini devralmak isteyen grup tarafından düzenlendiğinin tahmin edildiğini kaydettiler. 
     Pavyonu, Muharem K'nın öldürülmesinden sonra kardeşi Ali K. işletiyordu. 
     
</TEXT>
</DOC>
