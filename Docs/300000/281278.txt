<DOC>
<DOCNO> 281278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonspo22.html </URL>
<DATE> 2004/10/18/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Göksu Beşiktaş karşısında forvetsiz oynadık... 
</HEADLINE>
<TEXT>

     Diyarbakırspor Kulüp Başkanı Ahmet Göksu, Beşiktaş karşısında forvetsiz oynadıklarını söyledi. 
     Göksu, Beşiktaş maçına puan almak için çıktıklarını, ancak maçın başından sonuna kadar rakibin büyük baskısı altında kaldıklarını belirterek, oynamayan 3 oyucunun yokluğunun yenilgide büyük etken olduğunu bildirdi. 
     Maçın ilk 30 dakikasına kadar başabaş mücadele ettiklerini ifade eden Göksu, şöyle dedi 
     ''Beşiktaş karşısında forvetsiz oynadık. 2 forvetimiz Beşiktaş'la yaptımız protokol gereği, diğeri ise sakatılığı nedeniyle oynayamadı. Maçın ilk 30 dakikasına kadar başabaş mücadele ettik. Ancak, daha sonra rakip takımın ataklarıyla çözülmeye başladık. Forvetlerimizden yoksun çıktığımız maçta, topu önde tutamadığımız için oyun düzenimiz bozuldu. Kaçınılmaz sonuçta kendiliğinden geldi.'' Göksu, Beşiktaş maçı yenilgisini unuttuklarını, hafta sonu oynayacakları Büyükşehir Belediyesi Ankaraspor maçı hazırlıklarına bugün başlayacaklarını belirterek, bu maçı kazanmak istediklerini kaydetti. 
     
</TEXT>
</DOC>
