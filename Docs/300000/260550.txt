<DOC>
<DOCNO> 260550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sonspo10.html </URL>
<DATE> 2004/08/04/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
5 yabancı Türk statüsünde oynayacak... 
</HEADLINE>
<TEXT>

     Birinci Süper Futbol Ligi'nin 2004-2005 sezonunda 5 yabancı futbolcu, Türk statüsünde forma giyecek. 
     Nijeryalı Uche Alozia Okeckukwu, ''Deniz Uygar'' adıyla yeni sezonda da İstanbulspor için ter dökecek. Yine eski bir Fenerbahçeli Boşnak Elvir Boliç, aynı adla Gençlerbirliği'nde ilk sezonunu geçirecek. 
     Polonyalı Roman Dobrowski, ''Kaan Dobra'' adıyla Beşiktaş'taki 3. sezonuna girerken, Boşnak Elvir Baljiç, ''Elvir Baliç'' adıyla bu sezon da Galatasaray'ın başarısı için sahaya çıkacak. 
     Ganalı Richard Kingston da ''Faruk Gürsoy'' adıyla Galatasaray'ın kalesinde görev bekleyecek. 
     
     UCHE, REKORUNU GELİŞTİRİYOR 

     Birinci Süper Futbol Ligi'nde en uzun süre forma giyen yabancı futbolcu unvanı, yeni sezonda da İstanbulspor forması giyecek olan eski Fenerbahçeli Uche Alozia Okechukwu. 
     Türk vatandaşlığına geçerek ''Deniz Uygar'' adını alan Uche, 1993-94 sezonunda geldiği Türkiye'de, yeni sezonla birlikte 12. yılına girecek. 

     
</TEXT>
</DOC>
