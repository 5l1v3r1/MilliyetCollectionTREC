<DOC>
<DOCNO> 275731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sontur38.html </URL>
<DATE> 2004/09/28/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Düğüne diye çıktı, Çeçenistan'da öldürüldü .. 
</HEADLINE>
<TEXT>

     Çeçenistan'da öldürüldüğü iddia edilen Malatyalı Hasan Umaç'ın babası Halis Umaç, oğlunun 25 gün önce düğüne gitmek için evden ayrıldığını söyledi. 
     Çeçenistan'ın Sercan-Yurt Köyü yakınlarında öldürülen 5 Çeçen direnişçiden biri olduğu iddia edilen Malatyalı Hasan Umaç'ın 24 ailesi Malatya'da oturuyor. 
     Baba Halis Umaç, oğlu Hasan'ın Çeçenistan'da öldürüldüğü haberini, televizyonlardan öğrendiklerini söyledi. 
     Oğlunun Gazi Üniversitesi Kastamonu Fen-Edebiyat Fakültesi'nden mezun olduğunu ve 25 gün önce bir düğüne gitmek için evden ayrıldığını ifade eden Umaç, şunları söyledi 
     ''Daha sonra telefonla arayarak, Kastamonu'da olduğunu söyledi. Dün akşam televizyonlarda oğlumun öldürüldüğünü duyduk. Karakola gittim. Çeçenistan'da öldürülen Hasan Umaç'ın oğlum olduğunu söyledim. Bana yardımcı olmalarını istedim. Onlar da bana olay ile ilgili olarak kendilerine bilgi ulaşmadığını söylediler. Oğlumun cenazesini istiyoruz. Olur mu, olmaz mı bilmiyoruz. Ama biz cenazeyi istiyoruz. Pasaportu nasıl aldığını bilmiyorum.'' Öte yandan Hasan Umaç'ın pasaportunu daha önce Malatya Emniyet Müdürlüğü'nden aldığı ve geçen yıl da pasaportunun süresini uzattığı öğrenildi. 
     
</TEXT>
</DOC>
