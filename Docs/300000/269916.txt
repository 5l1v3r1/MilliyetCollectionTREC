<DOC>
<DOCNO> 269916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/siyaset/siy07.html </URL>
<DATE> 2004/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkandan şehidin ailesine taziye 
</HEADLINE>
<TEXT>


ŞEYHMUS ÇAKAN FERİT ASLAN DHA 


Diyarbakır'da PKK'nın dün 02.00'de polis noktasına düzenlediği saldırıda polis memuru Mehmet Fatih Zorlu ile emniyet bekçisi Seyithan Tekin şehit oldu. Alarma geçen güvenlik güçleri, teröristlerin yakalanması için operasyon başlattı. Özel Harek t ve Terörle Mücadele timlerine, havanın aydınlanmasıyla birlikte helikopterler de destek verdi. Zorlu ve Tekin için Çevik Kuvvet Şube Müdürlüğü'nde düzenlenen cenaze törenine, Diyarbakır Valisi Nusret Miroğlu, 2 AKP milletvekili ve çok sayıda vatandaş katıldı. Cenazeler ambulanslara taşınırken, şehit yakınları da "Şehitler burada, Verheugen nerede " sloganları attı. Operasyonda öldürülen PKK üyesi teröristin ailesine taziye ziyaretine gittiği için eleştirilen Diyarbakır Büyükşehir Belediye Başkanı Osman Baydemir ile birlikte 3 ilçenin belediye başkanı bu kez şehit bekçi Seyithan Tekin'in taziye evine gidip ailesine başsağlığı diledi. Yaşam hakkına yönelik saldırının tüm boyutlarıyla ortaya çıkarılmasını istediklerini belirten Baydemir, "Acı hepimizin ortak acısıdır. Ailelerin acısını yüreğimde hissediyorum. Bu acımız bizim barışçıl, demokratik bir toplum yaratma çabalarımızı engellememelidir" dedi. 


</TEXT>
</DOC>
