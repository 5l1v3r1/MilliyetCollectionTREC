<DOC>
<DOCNO> 263665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/son/sonyas06.html </URL>
<DATE> 2004/08/15/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Filmden etkilenip Müslüman oldu... 
</HEADLINE>
<TEXT>

     Almanya'da Türk sevgilisiyle izlediği ''Çağrı'' adlı filmden etkilenip Müslüman olan Alman genç kız, Türk usulü düğünle evlendi. 
     Kocaeli'nin Derince İlçesi'nde düzenlenen törenle, Alman sevgilisiyle evlenen diş teknisyeni Atilla Yasin 37 , Almanya'nın Hamburg kentinde yaşadığını ve burada tanıştığı Romana Kichol 25 ile arkadaşlıklarının bir süre sonra aşka dönüştüğünü söyledi. 
     Sevgilisini, bir hafta sonunda ''Çağrı'' adlı filme davet ettiğini ve Kichol'un izlediği filmden çok etkilendiğini anlatan Yasin, ''Etkilendiğini bana söyleyince Müslüman olmasını teklif ettim, hiç düşünmeden kabul etti'' dedi. 
     Yasin, sevgilisinin Müslüman olduktan sonra ''Zuhal'' adını aldığını belirterek, ''Ardından dini nikah kıydık. Şimdi de Derince'deki ailemi ziyarete geldik ve Türk geleneklerine uygun düğünle evlendik'' diye konuştu. 
     Alman gelin Zuhal Yasin de çok mutlu olduğunu kaydetti. 
     
</TEXT>
</DOC>
