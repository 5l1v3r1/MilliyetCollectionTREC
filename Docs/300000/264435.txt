<DOC>
<DOCNO> 264435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sonsiy02.html </URL>
<DATE> 2004/08/18/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Yabancılara arsa satışı TBMM gündeminde... 
</HEADLINE>
<TEXT>

     CHP Kars Milletvekili Selami Yiğit, ''Geçen yıl Temmuz ayında çıkarılan yasa çerçevesinde 81 ilimizde yabancılara satılan konut, tarım ve orman arazisi sayısı ve yüzölçümleri ne kadardır '' diye sordu. 
     Yiğit İçişleri Bakanı Abdülkadir Aksu tarafından yanıtlanması istemiyle TBMM Başkanlığı'na sunduğu soru önergesinde, 19 Temmuz 2003 tarihinde çıkarılan ve Hazine'ye ait arsaların satışını da içeren 4916 sayılı yasanın yürürlüğe girmesiyle Türkiye'de yaklaşık beş bin parça gayrimenkulun yabancıların eline geçtiğinin iddia edildiğini bildirdi. 
     Daha önce alınan arsalarla birlikte bu sayının 42 bin dolaylarında olduğunun tahmin edildiğini ifade eden Yiğit, l Mayıs 2004'te Avrupa Birliği'ne yeni katılan ülkelerin, geçiş sürecinde yabancılara toprak satışını yasakladıklarını kaydetti. Önergesinde, Bulgaristan, Hırvatistan ve Amerika Birleşik Devletleri'nin bazı eyaletlerinde de yabancıların toprak satın almalarının yasak olduğunu bildiren Yiğit, önergesinde şu sorulara yer verdi 
     ''Yukarında örneklerini verdiğim çeşitli uygulamalar karşısında, Türkiye AB'den müzakere tarihi dahi almadan, hangi gerekçelerle arazi satışını serbest bırakmıştır 
     4916 sayılı yasa çerçevesinde 81 ilimizde satılan konut, tanm ve orman arazisi sayısı ve yüzölçümleri ne kadardır '' 
     
</TEXT>
</DOC>
