<DOC>
<DOCNO> 258445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/yasam/yas15.html </URL>
<DATE> 2004/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu otomobiller 'halden' anlıyor 
</HEADLINE>
<TEXT>


DIŞ HABERLER SERVİSİ 

Japon otomobil üreticisi Toyota'nın tasarımcıları, sürücünün duygusal durumunu dış görüntüsüne yansıtan yeni bir aracın tasarım patentini aldı. Bilgisayar donanımlı araç, sürücünün duygusal durumuna ilişkin girdiği bilgilerle yüksekliğini, göz şeklinde tasarlanmış farlarınının açıklığını, rengini, korna sesini ayarlıyor. 'Yorgun' sürücünün aracı, yere daha yakın bir pozisyon alırken, farları da daha kısık oluyor. Kızgın sürücünün farları kırmızı renge bürünüyor, korna sesi yüksek çıkıyor. Sürücü mutluysa, farlar açılıyor ve otomobil, kuyruk işlevi gören radyo antenini sallıyor. Tasarımcılar, amaçlarının, can sıkıcı trafik karmaşası içerisinde 'eğlenceli bir atmosfer' yaratmak olduğunu belirtti. 


</TEXT>
</DOC>
