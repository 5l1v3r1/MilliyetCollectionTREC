<DOC>
<DOCNO> 280369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/soneko44.html </URL>
<DATE> 2004/10/15/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Hisse senetleri ortalama yüzde 0.71 değer kazandı... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri ortalama yüzde 0.71 oranında değer kazandı. 
     Çukurova Grubu hisseleri ve petrol fiyatlarında yaşanan gelişmeler 1. Seansta satış baskısı yarattı. 22,500 puandaki direnç seviyesi satış fırsatı olarak değerlendirildi. 
     2. Seansta da 22,500 direncinde zorlanan piyasada, para çıkışının sürmesi ve piyasanın zayıf görüntüsü bu direncin geçilme ihtimalini azalttı. Hisse bazlı işlemler ağırlık kazanırken endeks 22,000-22,500 bandında seyretti. 
     İMKB Ulusal 100 Endeksi, 1. seansta 148.83 puan artarak 22,467.72 puandan kapandı. 2. seansta da 9.37 puan yükselen endeks 22,477.09 puandan günü tamamladı. 
     Endeksdeki günlük artış 158.20 puan ve yüzde 0.71 olarak hesaplandı. 
     Hisse senetleri piyasasında toplam 1 katrilyon 2 trilyon liralık işlem hacmi oluştu. 
     
     DÖVİZ 
     İstanbul'da serbest piyasada dün 1 milyon 494 bin liradan kapanan dolar güne 1 milyon 495 bin liradan, 1 milyon 846 bin liradan kapanan euro 1 milyon 852 bin liradan başladı. 
     Kapanışta doların satış fiyatı 1 milyon 490 bin lira, euronun satış fiyatı 1 milyon 854 bin lira oldu. 
     Merkez Bankası, doların bugünkü efektif kurunu alışta 1 milyon 481 bin 517 lira, satışta 1 milyon 491 bin 941 lira olarak açıkladı. 
     Böylece dolar, Merkez Bankası'nın dünkü kurlarına göre, TL karşısında alışta 401 lira, satışta bin 404 lira değer kazandı. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 12 Nisan 2006 vadeli tahvilin bugün valörlü işlemlerinde basit getiri yüzde 23.88, bileşik getiri yüzde 22.67 oldu. 
     Bu kağıdın bugün valörlü işlemlerinin bileşik getirisi, önceki kapanışa göre 0.15 puan yükseldi. 
     İMKB Tahvil ve Bono Piyasası Repo Pazarı'nda 3 günlük işlemlerde faiz ortalama yüzde 20.00'den gerçekleşti. 
     
</TEXT>
</DOC>
