<DOC>
<DOCNO> 282893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sondun05.html </URL>
<DATE> 2004/10/24/ </DATE>
<TIME> 00.55 </TIME>
<AUTHOR>  </AUTHOR>
<HEADLINE>
Kosova'da seçim... Katılım oranı yüzde 53 civarında... 
</HEADLINE>
<TEXT>

     Kosova'da yapılan genel seçimlere katılım oranının yüzde civarında olduğu bildirildi. 
     Merkez Seçim Komisyonu Sekreterlik Şefi Adnan Merovtsi, bu gece düzenlenen ve Kosova'daki uluslararası kurumların liderlerinin de katıldığı ortak basın toplantısında, seçimlerde 669 bin kişinin oy kullandığını, bunun kayıtlı seçmenlerin yüzde 51,2'sini oluşturduğunu bildirdi. Merovtsi, kullanılan şartlı oylarla bu oranın yüzde 'e çıktığını, Kosova dışındaki seçmenlerin oylarıyla bu oranın artabileceğini söyledi. 
     Belediyelere göre, en yüksek katılım oranının başkent Priştine'de yüzde 61, en düşük katılım oranının ise Sırp belediyesi Zveçan'da olduğu belirtildi. Türklerin yoğun olarak yaşadıkları Prizren'de katılım oranı ise yüzde 36 civarında. 
     AGİT Misyon Şefi Pascal Fieschi, bu seçimlerin tamamiyle Kosovalılar tarafından ve başarılı olarak organize edildiğini belirterek, tüm çabalara rağmen Sırp seçmenlerin katılımının beklenenin çok altında olduğunu söyledi. 
     UNMİK Başkanı Soren Jessen Petersen, Kosova'nın halkın oylarıyla seçilen demokratik ve çok etnili bir parlamentoya sahip olacağını, seçim yerlerini gezerken insanların umut dolu ve Kosova'yı ileri götürmeye istekli olduklarını gördüğünü söyledi. 
     Petersen, Sırpların seçimlere katılmamalarının temel nedenlerinin, Belgrad yöneticilerinin değişik tutumları ile 17 Mart olayları olduğunu belirtti. 
     KFOR Komutanı General Yves de Kermabon ile BM Polis Gücü UMİK Polisi , dört hafta süren seçim kampanyası ve bugünkü seçim sırasında ciddi bir olay yaşanmadığını, Kosova Polis Hizmetleri ve halkla sağlanan işbirliğiyle seçimlerin sakin ve barış içinde geçtiğini vurguladılar. 
     Seçimlerle ilgili ilk resmi sonuçların pazartesi günü, kesin sonuçların ise bir hafta sonra açıklanacağı bildirildi. 
     Seçimde, Kosova Parlamentosu'ndaki 120 milletvekilliği için, 33 siyasi oluşum yarıştı. Seçimleri, 1200 yerel ve yabancı gözlemci izledi. 
     
</TEXT>
</DOC>
