<DOC>
<DOCNO> 275006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/yasam/yas18.html </URL>
<DATE> 2004/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



BALIKESİR 

Koca dayağı felç etti 
DHA 
Bandırma'da oturan emekli hava astsubay İsmail Duymaz, dün 19 yıllık eşi Hanife Duymaz'ın kardeşine telefon ederek, "Ben uzak bir yerdeyim. Ablanızı dövdüm. Gidin alın" dedi. Ablasının evine giden kardeşleri, Duymaz'ı 56 baygın halde buldu. Sağ tarafı felç olan ve konuşamayan Duymaz, tedaviye alındı. Annesini görünce şoke olan kızı Şahinde Ünal, "Babam, annemi daha önce de dövdü. cezasını çekmesini istiyorum" dedi. Evdeki telefonun kablosunu kopardığı belirlenen firari Duymaz'ın ilk eşini de döverek felç ettiği öne sürüldü. 

ELAZIĞ 

Kira yüzünden katil oldu 
DHA 
Elazığ'da, tarih öğretmeni Adnan Eroğlu, kiracısının başına 6 kurşun sıkıp öldürdü. Balakgazi Lisesi öğretmenlerinden Eroğlu 42 , 2 yıldır alamadığını ileri sürdüğü kirayı konuşmak için sahibi olduğu dükk na gitti. Dükk nda market işleten kiracısı Filit Kaya 36 ile tartışan Eroğlu, tabancasını çekip 6 el ateş etti. Kaya olay yerinde ölürken, emekliliğine 2 yıl kalan Eroğlu polise teslim oldu. 

AYDIN 

Öğrenci, öğretmeni bıçakladı 
Söke'de 600 öğrencinin öğrenim gördüğü, bir ilköğretim okulunda 8. sınıf öğrencisi M.P 14 önceki gün sınıfın kapısını sert şekilde kapatınca, Matematik Öğretmeni Ö.A. tarafından uyarıldı. Daha sonra okul bahçesinde karşılaştığı öğretmenine hakaret ettiği iddia edilen M.P.'nin, bıçakla öğretmenini yaraladığı öne sürüldü. Ö.A., Söke Devlet Hastanesi'nde tedaviye alınırken, kaçan M.P.'nin yakalanması için çalışma başlatıldı. 

ADANA 

Kurtarırken oğlunu vurdu 
DHA 
Adana'da eski muhtar Gani Arıkan 57 , haraç isteyen 2 kişi tarafından dövülen oğlu Halil Arıkan'ı 19 kurtarmak için tabancasını çekince oğlunu bacağından vurdu. İddiaya göre, Huzurevleri Mahallesi'nde büfe işleten Halil Arıkan'ın yanına gelen Mehmet Kulaç ile "Karga Levent" lakaplı 2 kişi, istedikleri haracı vermeyen Arıkan'ı dövmeye başladı. Bu sırada oğlunun yanına gelen Arıkan, ruhsatlı tabancasıyla yere ve havaya ateş etti. Seken kurşunlardan biri oğlunun sağ bacağına isabet ederken, saldırganlar kaçtı. Yaralanan Arıkan, hastanede tedavi altına alındı. 


</TEXT>
</DOC>
