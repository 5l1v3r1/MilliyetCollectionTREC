<DOC>
<DOCNO> 254717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sondun01.html </URL>
<DATE> 2004/07/12/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Tibet'te 6.7 büyüklüğünde 2 dakika süren deprem 
</HEADLINE>
<TEXT>

     Kamil Erdoğdu 

Çin'in güneybatı kesiminde yer alan ve ''dünyanın damı'' diye nitelenen Tibet Özerk Bölgesi'nde 6.7 büyüklüğünde deprem meydana geldi. 
     Depremin yerel saatle 07 00'de TSİ 02.00 , özerk bölgenin merkezi Lasa şehrine yaklaşık 680 kilometre uzaklıktaki Zhongba ilçesinde meydana geldiği bildirildi. 
     Çin Uluslararası Radyosu'nun haberinde, depremin meydana geldiği bölgenin rakımının yüksek ve nüfusunun çok az olduğu, bölgeye Çin Deprem Bürosu tarafından bir çalışma grubu gönderileceği kaydedildi. 
     
     KESİN SONUÇLAR 15 GÜNDEN ÖNCE BELLİ OLMAZ 

     ''Dünya'nın damı'' olarak nitelenen Tibet Özerk Bölgesi'nde meydana gelen 6.7 büyüklüğündeki depremden sonra ölü veya yaralı konusunda bilgi gelmediği bildirildi. 
     Yeni Çin Haber Ajansı, Congba Zhongba ilçesi başkanı Toinzhub'un sözlerine dayanarak, depremin sonuçlarıyla ilgili kesin sonuçların 15 günden önce elde etmenin mümkün olmadığını duyurdu. 
     Toinzhub, bu gecikmeye bölgedeki ulaşım koşullarının olumsuzluğunun neden olduğunu belirterek, kapı kapı dolaşarak bilgi toplamak gerektiğini kaydetti. 
     Depremin merkezi olan 20 bin nüfuslu Congba ilçesine bağlı Longger kasabası denizden 5000 metre yüksekte bulunuyor. 
     Bölgenin merkezi Lasa şehrine yaklaşık 680 kilometre uzaklıktaki Şigazı Xigaze bölgesindeki Congba ilçesi ve Ngari bölgesindeki Cogen ilçesinde yerel saatle 07.08'de TSİ 02.08 meydana gelen depremin 2 dakika kadar sürdüğü açıklandı. 
     
</TEXT>
</DOC>
