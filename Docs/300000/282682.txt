<DOC>
<DOCNO> 282682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/sondun10.html </URL>
<DATE> 2004/10/23/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
İtalya, eşcinsel nikahı tanımadı 
</HEADLINE>
<TEXT>

     Lahey'de düğün yaparak resmi nikah kıydıran iki İtalyan erkeğin, evliliklerini İtalyan makamları nezdinde de tescil ettirme çabaları başarısızlıkla sonuçlandı. 
     Nikahlarının nüfus kayıtlarına geçilmesi için evlilik cüzdanlarıyla birlikte Roma yakınlarındaki Latina Belediyesi'ne başvuran eşcinsel çift, yetkililerden olumsuz yanıt aldılar. 
     Latina Belediyesi, İtalya İçişleri Bakanlığıyla yaptığı istişare sonrasında bugün açıkladığı kararda, ''kamu düzenine ters düştüğü gerekçesi''yle Annonio Garullo ve Mario Ottocento arasında 2002 yılında Lahey'de kıyılan nikahın nüfus kayıtlarına tescil edilmesinin mümkün olamayacağını bildirdi. 
     Garullo ve Ottocento'nun Lahey'de yaptığı evlilik, İtalya'da eşcinseller arasında evliliğin ilk örneği olarak niteleniyordu. 
     İtalyan eşcinsel çiftin, bu nikahı kendi ülkelerinin nüfus kayıtlarına tescil ettirme girişimleri Latina Belediyesi'nin kararı neticesinde fiyaskoyla neticelendi. 
     
</TEXT>
</DOC>
