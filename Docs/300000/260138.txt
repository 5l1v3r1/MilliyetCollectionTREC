<DOC>
<DOCNO> 260138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/spor/spo15.html </URL>
<DATE> 2004/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



A Kategorisi'nde fikstür çekildi 

İKİNCİ Lig A Kategorisi'nde 2004 - 2005 sezonu fikstürü dün İstanbul'da çekildi. 29 Ağustos'ta başlayacak ilk haftanın programı şöyle Elazığ - Mardin, Bursa - V.Manisa, Karşıyaka - Antalya, İst.B.Bld. - Mersin İY, Kocaeli - Altay, Ç.Dardanel - Sarıyer, Y.Yozgat - Karagümrük, Sivas - T.Telekom, Adana - Erciyesspor. 

Potada uzatma 

BASKETBOL Ligi'nde bayanlar ve erkeklerde yerli sporcu transfer dönemi iki gün uzatıldı. Federasyon, daha önce 2 Ağustos olarak düşünülen transfer dönemi için son tarih olarak 16 Ağustos'u belirledi. 

Petkoviç tamam 

KONYASPOR, bir süredir denediği kaleci Jason Petkoviç ile iki yıllık sözleşme imzaladı. Geçen sezon Avustralya'nın Porth Glory takımında başarılı bir sezon geçiren Petkoviç, 12 kez Avustralya Milli Takım forması giydi. 

Sponsor Adidas 

BASKETBOL Federasyonu, Adidas firması ile beş yıllık sponsorluk sözleşmesi imzaladı. Adidas, erkek ve bayan tüm milli takımların ekipman açısından her türlü ihtiyacını karşılayacak. Yeni formalar da ilk kez bugünkü Y.Zelanda maçında giyilecek. 

Yıldızlar süper 

16. Avrupa Yıldız Bayanlar Basketbol Şampiyonası finallerinde mücadele eden milli takım çeyrek finale yükseldi. İtalya'daki şampiyonada Ay - Yıldızlı ekibimiz, grubundaki üçüncü ve son maçında Slovakya'yı 69-57 yendi. Yıldızlar çeyrek finalde bugün İspanya ile karşılacak. 

Diyarbakır, Riva'da 

YEŞİL - Kırmızılı ekip, ligde ilk haftada karşı karşıya geleceği İstanbulspor maçı için dün Riva'da kampa girdi. Teknik Direktör Ümit Kayıhan "Sezona hazırız. Amacımız lige İstanbulspor galibiyetiyle başlamak. Hedefimiz ilk 10 içinde ligi tamamlamak" diye konuştu. 

Johnson imzaladı 

LİGİN yeni takımlarından Kayserispor, Konyaspor'un da transfer etmek istediği Gaziantepsporlu Johnson ile iki yıllık sözleşme imzaladı. Kulüp başkanı Memduh Büyükkılıç, Beşiktaşlı Yasin ve Sinan ile de görüştüklerini, ancak yüksek maliyet nedeniyle kendilerinden vazgeçtiklerini söyledi. 

Devrim hazırlığı 

LEVENT Bıçakçı başkanlığındaki yeni federasyonun, yeni sezondan itibaren sınırsız yabancı hakkını getirmeyi planladığı öğrenildi. Altı yabancı için şu anda 50 milyar lira olan katkı payı, yedide 300 bin dolar, sekizde ise 500 bin dolar olarak öngörülüyor. Astronomik katkı paylarıyla yabancı iştahı artan kulüplere fren vurulması da hedefleniyor. 

Yelkende geri sayım 

4. GANT CUP Uluslararası Yelkenli Yat Yarışları 4 - 8 Ağustos tarihleri arasında Bodrum'da yapılacak. Hazır giyimin önde markası GANT ve Akdeniz'in ödüllü marinası Bodrum Marina'nın ana sponsorluğundaki yarışların yine büyük ilgi çekmesi bekleniyor. 


</TEXT>
</DOC>
