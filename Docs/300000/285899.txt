<DOC>
<DOCNO> 285899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/dunya/adun.html </URL>
<DATE> 2004/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Araplar k bus gördü 
</HEADLINE>
<TEXT>


ABD Başkanı Bush'un yeniden seçilmesi Arap dünyasında hüzün ve hayal kırıklığı yarattı. Arap siyaset bilimcileri, Bush'la ikinci 4 yılı, 'k bus' olarak nitelediler 

DIŞ HABERLER SERVİSİ 


ABD başkanlık seçiminde şimdiki Başkan George W. Bush'un yeniden seçilmesi çeşitli ülkelerce ölçülü tepkilerle karşılanırken, Arap dünyasında tam bir hayal kırıklığı yarattı. 
Suriye'den Mısır'a ve Fas'a kadar pek çok Arap ülkesinde önde gelen siyaset bilimcileri, Bush'un 4 yıl daha Beyaz Saray'da kalmasını, "k bus" olarak niteledi. 
İran Cumhurbaşkanı Muhammed Hatemi'nin danışmanlarından Ali Abtahi'nin ise Demokrat Senatör John Kerry yerine Bush'un ikinci dönem başkanlığını tercih ettiğini söylemesi şaşkınlıkla karşılandı. 

'Kara bulutlar' 
AP'nin değerlendirmesine göre, Bush'un seçim zaferi Arapları kelimenin tam anlamıyla hüzne boğdu. Araplar, Bush'un ikinci dönem başkanlığında Ortadoğu'da akıtılan kanın artmasından ve çatışmaların şiddetlenmesinden endişe ediyor. Şam Üniversitesi'nden Siyasi Bilimler Profesörü Imad Şuaibi, "4 yıl daha k bus" diyerek, endişelerini dile getirdi. Prof. Şuaibi, Bush yüzünden Irak ve Afganistan'da şiddetin artacağını, hatta Sudan, İran ve Suriye'ye yayılacağını ileri sürerek, "Kara bulutlar toplanıyor" dedi. 

'Yine insanlar ölecek' 
Bahreynli Siyaset Analisti Jasim Ali, "Hiç iyi bir haber değil" derken, Suudi Arabistan'ta yayımlanan "Arab News" gazetesinin Genel Yayın Yönetmeni Halid Maeena, "Sokakta kiminle konuştumsa hepsi büyük hayal kırıklığı içinde. Bush'un zafer kazanmasına inanamıyorlar. Bu önümüzdeki yıllarda masum insanlar ölmeye devam edecek anlamına geliyor" diye konuştu. Faslı gazeteci Ali Ammar ise Bush'un Arap dünyasında en nefret edilen lider olduğuna dikkat çekti ve yeniden seçilmesine inanamadığını ifade etti. 
Ortadoğu'da Bush'un seçilmesine üzülmeyen tek ülke olan İsrail'de Başbakan Ariel Şaron, "Bush da seçilse, Kerry de gelse bizim açımızdan fazla bir değişiklik olmaz" derken, İran'da Bush'un geçmiş hatalarından ders alarak daha doğru bir yola girmesinin beklendiği görüşü h kim. 




</TEXT>
</DOC>
