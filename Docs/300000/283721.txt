<DOC>
<DOCNO> 283721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sondun50.html </URL>
<DATE> 2004/10/27/ </DATE>
<TIME> 19.17 </TIME>
<AUTHOR>  </AUTHOR>
<HEADLINE>
ABD'de 2 kişi "köle" çalıştırmaktan tutuklandı 
</HEADLINE>
<TEXT>

     ABD'de iki kişi, zihinsel özürlü 6 kişiyi zorla alıkoyarak, istekleri dışında çalışmaya zorlamak suretiyle kölelik yaptırdıkları suçuyla tutuklandı. 
     ABD'nin Kansas City şehri yakınlarındaki Newton kasabasında, köleliği yasaklayan federal yasalar çerçevesinde Federal Soruşturma Bürosu'na FBI bağlı 20 ajanın operasyonunda biri kadın, biri erkek iki kişi tutuklandı. 
     Söz konusu şahıslara ait iki evde toplam 6 zihinsel özürlü yetişkinin bulunduğunu açıklayan FBI sözcüsü Jeff Lanza, bu kişilerin uzun zamandır bu evlerde alıkonduklarının öğrenildiğini söyledi. Lanza, zihinsel özürlü bu kişilerin ne tür işlerde çalışmaya zorlandıklarının ise henüz açıklık kazanmadığını kaydetti. 
     Köle kullanma suçundan tutuklananların isimleri açıklanmazken, köleliği yasaklayan federal yasayı ihlal edenlerin 20 yıla kadar hapis cezasına çarptırılmalarının öngörüldüğü belirtiliyor. Bu yasayı ihlal edenlerin eylemlerinin adam kaçırma, cinsel istismar ve cinayete teşebbüs gibi suçları da içermesi durumunda ömür boyu hapsin söz konusu olduğu ifade ediliyor. 
     
</TEXT>
</DOC>
