<DOC>
<DOCNO> 298977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sonyas02.html </URL>
<DATE> 2004/12/19/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
'En güzel estetikli' belli oldu 
</HEADLINE>
<TEXT>

     Bir dizi botoks ve yağ aldırma operasyonlarının ardından ''acısını'' güzel seçilerek giderdiğini belirten Feng, ''Bu kadar acıya değdi. Öncelikle çok güzel bir kadın oldum. Güzel olmam, kariyerim ve hayatımın geri kalan kısmı için de iyi oldu'' dedi. 
     Bıçak altına yatmış 20 güzelin katıldığı yarışmada Feng, mücevherler ve Japonya'daki bir estetik cerrahi kiliniğini ziyareti de kapsayan 6 bin dolar değerindeki ödülün sahibi oldu. 
     Silikon taktıran, yüz ve burnunu değiştiren 22 yaşındaki Zhang Shuang ikinciliğe, aynı operasyonlardan geçen 22 yaşındaki Cheng Lili de üçüncülüğe layık görüldü. 
     Güzellik yarışmasının en yaşlı katılımcısı 62 yaşındaki Liu Yulan de, ''Yarışmaya, güzelliğin yaşı olmayacağı mesajını vermek için katıldığını'' söyledi. 
     Çin'de son yıllarda yağ aldırmadan, göz estetiğine kadar birçok cerrahi müdahalenin yapıldığı estetik cerrahi klinikleri hızla çoğalıyor. 
     
</TEXT>
</DOC>
