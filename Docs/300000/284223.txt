<DOC>
<DOCNO> 284223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/dunya/dun01.html </URL>
<DATE> 2004/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'den 'Yeni Sayfa' planı 
</HEADLINE>
<TEXT>


DIŞ HABERLER SERVİSİ 


İsrail Savunma Bakanlığı'nın, Arafat'ın olası 3 ölüm senaryosu üzerine bir eylem planı hazırladığı öğrenildi. Arafat'ın İsrail tarafından suikastla öldürülmesi, Ramallah'taki kararg hında ya da ülke dışında ölmesinin ardından yürürlüğe girecek "Yeni Sayfa" adlı plan, 2 ayaktan oluşuyor. 
1- Arafat'ın ölümünün ardından on binlerce Filistinlinin aynı anda sokaklara dökülüp gösteriler yapmasından çekinen İsrail, Batı Şeria ve Gazze Şeridi'ndeki güçlerini takviye edecek. Askerlere yas tutan kalabalıklara karşı temkinli davranmaları salık verilecek. 
2- Planın ikinci ayağı ise Arafat'ın nereye gömüleceği sorunu. Arafat, daha önce naaşının Kudüs'teki Haremüşşerif Camii'ne defnedilmesini vasiyet etmişti, ancak bu talep İsrail tarafından kabul edilmiyor. Arafat'ın bunun yerine Kudüs'ün doğu mahallelerinden Ebu Dis'te ya da Batı Şeria'da gömülmesi öngörülüyor. 


</TEXT>
</DOC>
