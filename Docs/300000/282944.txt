<DOC>
<DOCNO> 282944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sonspo06.html </URL>
<DATE> 2004/10/24/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Hidayet 12 sayı attı, Orlando Magic, Rockets'i 95-72 yendi... 
</HEADLINE>
<TEXT>

     ABD Profesyonel Basketbol Ligi'nde NBA , sezon öncesi hazırlık maçları sürüyor. 
     Hidayet Türkoğlu'nun benchten gelerek 17 dakika oyunda kaldığı maçta Orlando Magic, Houston Rockets'ı 95-72 yendi. 
     Türkoğlu maçta, rakip potaya 12 sayı göndererek takımının en soker 2. ismi oldu. Galibiyette büyük rol oynayan Türkoğlu ayrıca 1 savunma ve 1 hücum ribaundu aldı, 1 de asist yaptı. 
     Magic'de Steve Francis, 17 sayıyla galibiyete en çok katkı sağlayan isim oldu. 
     Rockets'da ise maçın en skorer ismi, 18 sayıyla Maurice Taylor oldu, ancak 12 sayıyla oynayan Yao Ming gibi o da yenilgiyi engelleyemedi. 
     NBA'deki bir diğer Türk oyuncu İbrahim Kutluay, takımı Seattle Supersonics'in San Antonio Spurs'a 91-82 yenildiği maça benchten gelerek sadece 5 dakika oyunda kaldı ve sayı atma fırsatı bulamadı. 
     Supersonics'de, 17 sayıyla Damien Wilkins ve 16 sayıyla Antonio Daniels, yenilgiyi engelleyemezken, Spurs'da, 21 sayıyla maçın yıldızı olan Tim Duncan, takımını galibiyete taşıdı. 
     Mehmet Okur'un takımı Utah Jazz ise TSİ yarın sabaha karşı Detroit Pistons ile bir hazırlık maçı yapacak. 
     
</TEXT>
</DOC>
