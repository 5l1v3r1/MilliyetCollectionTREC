<DOC>
<DOCNO> 265444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/son/sondun03.html </URL>
<DATE> 2004/08/22/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Putin'den Çeçenistan'a sürpriz ziyaret... 
</HEADLINE>
<TEXT>

     Rusya Devlet Başkanı Vladimir Putin, bugün sürpriz bir şekilde Çeçenistan'a ziyarette bulundu. 
     Putin'in, Çeçenistan'ın güneydoğusunda bulunan Çentoroi kasabasına, 9 Mayıs'ta bombalı suikastta öldürülen Rus yanlısı Çeçen lider Ahmed Kadirov'un mezarını ziyaret etmeye gittiği bildirildi. 
     Rusya'da düzenlenecek seçimlere bir hafta kala Çeçenistan'a giden Rusya Devlet Başkanı'na, Kadirov'un oğlu Ramazan'ın ve 29 Ağustos seçimleri için Rusya tarafından desteklenen Çeçenistan İçişleri Bakanı Ali Alkanov'un eşlik ettiği belirtildi. 
     Putin, Ria Novosti Ajansı'na verdiği demeçte, Kadirov ile ilgili olarak, ''Halkına hizmet etmekten başka bir amacı olmayan, yetenekli, iyi ve cesur bir adamı kaybettik'' dedi. 
     
</TEXT>
</DOC>
