<DOC>
<DOCNO> 251947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sonspo05.html </URL>
<DATE> 2004/06/30/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Fenerbahçe A.Ş Genel Kurul Toplantısı ağustos ayında yapılacak... 
</HEADLINE>
<TEXT>

     Fenerbahçe Sportif Hizmetler Sanayi ve Ticaret A.Ş. Olağan Genel Kurul Toplantısı'nın ağustos ayında yapılacağı açıklandı. 
     Fenerbahçe Sportif Hizmetler Sanayi ve Ticaret A.Ş.'den İstanbul Menkul Kıymetler Borsası'na gönderilen yazıda, toplantıda olağan gündem maddelerinin yanısıra, Sermaye Piyasası Yasası'nın 15. maddesi gereğince 01.06.2004-31.05.2005 dönemi için temettü avansı dağıtılması konusunda yönetim kuruluna yetki verilmesi, dağıtılacak temettü avansının, ilgili hesap dönemi sonunda yeterli kar oluşmaması veya zarar oluşması durumlarında bir önceki yıla ait bilançoda yer alan olağanüstü yedek akçelerden mahsup edilmesi konusunun karara bağlanacağı bildirildi. 
     Gönderilen yazıda, 01.06.2003-31.05.2004 dönemi Olağan Genel Kurul toplantısının 05 Ağustos Perşembe günü saat 14.00'de Fenerbahçe Kulübü Faruk Ilgaz Tesisleri'nde yapılacağı kaydedildi. 
     
</TEXT>
</DOC>
