<DOC>
<DOCNO> 269427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/soneko10.html </URL>
<DATE> 2004/09/06/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Unakıtan Kişi başına milli gelirde hedefimiz en az 10 bin dolar... 
</HEADLINE>
<TEXT>

     Maliye Bakanı Kemal Unakıtan, kişi başına milli gelirde ilk kez yılsonu için 4 bin dolarlık rakamların konuşulduğunu vurgularken, ''hedefimiz ise kişi başına en az 10 bin dolar. Türk halkı, bundan daha iyilerine layık'' dedi. 
     Abant'ta Maliye Bakanlığı Gelirler Genel Müdürlüğü tarafından düzenlenen toplantının bitiminde, Anadolu Ajansı muhabirine açıklamada bulunan Unakıtan, Türkiye Cumhuriyeti tarihinde ilk kez bu yıl sonunda 4 bin dolarlık milli gelirin konuşulduğunu vurgulayarak, şöyle dedi 
     ''Bu, az buz bir şey değil. Bu değişimin kendisine has sancıları olacak. Bunları aşacağız. Türkiye normalleşmeye başladı. Bunları normal görmek lazım. Yıllardır insanlar buna hasret olduğu için, durum olağanüstü algılanıyor. Ama bana göre olağanüstü bir durum söz konusu değil. Hatta bu 4 bin dolarlar bile, GSMH'de düşük seviyeler. Türk milleti daha fazlasına layık. Bizim hedefimiz, kişi başına en az 10 bin dolar.'' 
     
     ÖZELLEŞTİRME ÇALIŞMALARI 
     Bakan Unakıtan, ''özelleştirme uygulamalarıyla ilgili muhalefet ve kamuoyundan eleştrileri var, Ne diyorsunuz '' şeklindeki sorusu üzerine ise şunları söyledi 
     ''Bütün özelleştirmeler, ihalelerle oluyor. İhaleler, açık ve şeffaf oluyor. Hatta bazıları yayınlanıyor bile. Dolayısıyla ihaleler sürecinde ben bile bilemiyorum ne olacağını, nasıl gelişeceğini. Bazen insan tahmin ediyor. Tahminlerin dışında da gerçekleşemeler oluyor. Bunlar, ihalelerin şeffaf yapılmasının sonuçları. Bu sonuçlarda aynen tatbik ediliyor.'' 
     
     ÖZELLEŞTİRME PROGRAMI 
     Unakıtan , ''yıl kalan kısmı ve 2005'de yeni özelleştirmeler gündemde mi '' şeklindeki soruya karşılık ise şöyle konuştu 
     ''Evet var. Yakında bunları bir basın toplantısıyla açıklayacağım. Bu toplantıda 2004'ün son çeyreği ve 2005'in başında neler yapacağımızı, kamuoyu ile paylayacağız. Büyük kamu kuruluşları var. Telekom, Tekel, Mili piyango gibi büyük özelleştirmeler gündemde. Bunların içersinde en önemlisi, Enerji özelleştirmeleri var. Bunların hepsini açıklayacağım. 
     Neleri özelleştirme planına aldığımızı ve bugüne kadar yapılan özelleştirmelerde aldığımız mesafeyi, kamuoyu ile paylayacağım. Artık ekonomik durumumuzun farkında olmamız lazım. Biz, kim ne derse desin özelleştirmeye devam edeceğiz. Bu milleti bu yüklerden kurtacağız. Üç yıl önce ekonomisi uçurumun kenarında olan Türkiye, bugün AB'ye girmek için müzakere tarihi bekleyen ülke konumuna geldi.'' 
     
</TEXT>
</DOC>
