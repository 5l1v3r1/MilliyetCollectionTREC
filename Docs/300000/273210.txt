<DOC>
<DOCNO> 273210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/ekonomi/aeko.html </URL>
<DATE> 2004/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Paranının tanıtımına ninelerden başlayın' 
</HEADLINE>
<TEXT>


Bank Europa'nın ana kuruluşu Millennium BCP'nin Başdanışmanı Fonseca, Yeni Türk Lirası'na geçişte nine ve dedelere rol verilmesinin yararlı olacağını söyledi 

Finans Sohbetleri KADİFE ŞAHİN 

Portekiz'de euroya geçiş operasyonun başında olan ve Bank Europa'nın ana kuruluşu Millennium BCP'nin Başdanışmanı Prof. Fernando Adao da Fonseca, yeni yılda tedavüle girecek olan Yeni Türk Lirası'nın günlük hayattakini kullanımını kolaylaştırmak için eğitim kampanyalarında gençlerin ve ninelerin kullanılması gerektiğini söyledi. Avrupa ülkelerinde euroya geçişte ailelere ulaşmak için yeniliklere uyumda hızlı olan gençlerin ninelerine yol gösteren televizyon kampanyalarının kullanıldığını söyleyen Fonseca, bunun Türkiye'de kullanılabileceğini belirtti. Gençlerin nine ve dedeleriyle olan diyaloglarının ailelenin diğer bireylerini de etkilediğini belirten Fonseca, böylece Yeni TL'nin günlük yaşamda kullanımının daha kolay anlaşılacağını kaydetti. 
Euroya geçişte eğitim düzeyi daha düşük insanların yeni paranın kullanımında zorlandığını belirten Fonseca, "Bu TL'den altı sıfır altılmasından çok daha zor bir olaydı. Çünkü insanlar toplu bir şekilde sanki başka bir ülkeye ışınlanmış gibi hissettiler" dedi. Euroya geçişte para birimi değişimini her yaştan insanın kolaylıkla anlayabileceği bilgi broşürlerinin her kapıya bırakıldığını anlatan Fonseca, reklamlarda ünlü kişilere rol verildiğini söyledi. 

Halkı sahtek ra karşı uyarın 
Fonseca, dolandırıcılığını ve kalpazanlığın önlenmesi için yeni paranın ne kadar mümkünse o kadar geç tedavül tarihinden önce ortaya çıkmasının yararlı olacağını belirtti. Fonseca, Avrupa'da az da olsa 'İşte yeni para bu, artık bu para kullanılıyor' denilerek bazı dolandırıcılık olaylarının yaşandığını anlattı. 
Fonseca, piyasadaki dolaşımda eski paranın yerine yeni paranın almasında Avrupa'da en fazla perakende sektörünün kullanıldığını ve bu nedenle bu sektörünle zaman zaman sorunlar yaşandığını da kaydetti. 

'TV tüm toplumun uyumunda etkili' Yeni TL'ye geçişle eruoya geçişin mukayese edilebileceğini söyleyen Fonseca, ancak paradan altı sıfır atılmasının daha kolay bir geçiş olduğunu söyledi. Türk toplumunun bu değişimle madeni para kullanma alışkanlığı edineceğini belirten Fonseca, geçişi kolaylaştıracak en önemli eylemlerden birinin çift etiketlendirme olduğunu vurguladı. 
Türkiye Cumhuriyeti Merkez Bankası'nın Avrupa Merkez Bankası'nın tecrübelerinden yararlandığını belirten Fonseca, euroya geçişte çift etiketlendirmenin uzun bir süre uygulandığını söyledi. 
Fonseca, yeni TL'ye kamuoyunun alışması için eski ve Yeni Lira üzerinden fiyat konmasının uyumu kolaylaştıracağını belirtti. Forseca, gazete ve diğer basın organlarının da kampanyalarda kullanılmasının önemine değindi. Fonseca, ticaretin yoğun ve eğitim düzeyinin yüksek olduğu büyük şehirlerde uyumun daha kolay olabileceğini belirtirken ülke geneli için en etkili eğitim aracının televizyon olduğunu söyledi. 

'Çok büyük banknot olmamalı' Fonseca, kalpazanlık ve dolandırıcılık açısından Yeni TL'nin geç ortaya çıkması gerektiğini söyledi. Sahtek rlık açısından yeni TL'de 100 liradan daha yüksek banknot olmamasını olumlu olarak değerlendiren Fonseca, Avrupalı ve Amerikalılar'ın yurtdışına çıkışlarında yanlarına küçük tutarlı bantnotları almayı tercih ettiklerini söyledi. Fonseca, "Çünkü eğer para sahte çıkarsa bunun büyük banknot olması onlara çok daha zarar verecektir. Yeni TL'de de en büyük banknotun 100 lira olması bu tür sahtek rlıklarda zararları sınırlı tutar" dedi. 

'Kasiyerler güven vermeli' Çok önemli bir konunun da alışveriş yerlerinde ve parasal işlemlerin yapıldığı tüm yerlerdeki vezne ve kasiyer görevlisinin eğitimi olduğunu ifade eden Fonseca, şunları kaydetti "Bu kişiler yeni para birimine alışılması konusunda kamuoyunu en çok etkileyecek olan kişilerdir. Para üstü verirken insanlara belli bir güveni vermeleri gerekiyor. Bu insanlar işlem yaparken 'bilmiyorum' dememeli. İnsanlarla güven ilişkisi kurup geçişi kolaylaştırmaları gerekiyor." 


</TEXT>
</DOC>
