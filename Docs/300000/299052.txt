<DOC>
<DOCNO> 299052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/yasam/ayas.html </URL>
<DATE> 2004/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Adliyeden kaçtı ama hacizden kaçamadı 
</HEADLINE>
<TEXT>


Ali Balkaner, duruşmada kaybolarak 'şimdilik' cezaevinden kurtuldu. Ancak TMSF, yaklaşık 1 katrilyon liralık alacağını tahsil için hacze başladı 

LUBE AYAR M.AKİF ERDEM OSMAN KARA İstanbul 

Yurtbank davasının karar duruşmasında fenalaşarak adliyeden ayrıldıktan sonra kayıplara karışan Ali Avni Balkaner h l bulunamadı. Tasarruf Mevduatı Sigorta Fonu TMSF ise yaklaşık 1 katrilyon liralık amme alacağını tahsil için 5 yerde haciz işlemlerine başladı. 
Yurtbank'ın eski h kim hissedarı Balkaner'in, İstanbul 8. Ağır Ceza Mahkemesi'nde mahk m edilmesinin ardından TMSF de bir villa, iki daire ve iki işyerinde haciz işlemi uyguladı. TMSF ve Mali Şube ekipleri, dün sabah saatlerinde Balkaner'in Yeniköy Hattat Sitesi'ndeki villasına gitti. 

Eşi sinir krizi geçirdi 
Haciz sırasında sinir krizi geçiren eşi Pelin Balkaner, sürekli ağladı. Villada çok sayıda tablo, elmas, pırlanta ve altın gibi mücevherlerle, para ve hisse senetlerine el kondu. Bunların yanı sıra 2 Mercedes, 1 BMW, 1 Cadillac, 1 Hyundai otomobil haczedildi. 
Aynı saatlerde Balkaner'in Göztepe Çiftehavuzlar'daki iki evinde de haciz işlemleri başlatıldı. Balkaner'in annesinin oturduğu Kastelli Sitesi'ndeki dairede bulunan kasa çilingirle açtırıldı. Anne Balkaner kasanın açılması karşısında görevlilerle tartıştı. Kasada bulunan 50 bin dolar, Osmanlı döneminden kalma antika paralar ve 2.5 kilo altınla 1996'da piyasaya sürülmüş ancak hiç kullanılmamış 5 milyonluk banknotlar halindeki 60 milyar liraya el kondu. Bu evin yanı sıra Akın Ay Sitesi'ndeki evde de çok sayıda tablo ve değerli evrak ele geçirildi. Elektronik eşyalar da evden taşındı. Esentepe'deki Tekmar Mermer Sanayii ile Eski Büyükdere Caddesi'ndeki Park Plaza'daki ofis katından da çeşitli tablo ve bilgisayarlar haczedildi. 
TMSF görevlilerinin, Balkaner'e ait olan diğer konut ve işyerlerini de tespit etmeye çalıştığı bildirildi. 
Polis yetkilileri Balkaner'in profesyonelce kaçtığını belirterek "Cep telefonunu, kredi kartlarını evde bırakmış. Gidebileceğini düşündüğümüz adreslerde karşımıza çıkmadı" dedi. 

Suçu çok.. 
Ali Avni Balkaner, İstanbul 8. Ağır Ceza Mahkemesi'nce 4 yıl 7 ay ağır hapis ve 69 trilyon 307 milyar 925 milyon lira ağır para cezasına çarptırılmıştı. Balkaner hakkında gıyabi tutuklama kararı çıkarılmıştı. 


</TEXT>
</DOC>
