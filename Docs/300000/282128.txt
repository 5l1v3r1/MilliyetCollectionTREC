<DOC>
<DOCNO> 282128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sondun35.html </URL>
<DATE> 2004/10/21/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Liverpool'da artık kamuya açık yerlerde sigara içilmeyecek 
</HEADLINE>
<TEXT>

     İngiltere'nin Liverpool Belediye Meclisi, sigara içilmesini kamuya açık yerlerde yasaklama kararı aldı. 
     Yapılan oylamada 57'ye karşı 7 oyla sigara içilmesinin kamuya açık bütün alanlarda içilmesini yasaklayan Belediye Meclisi'nin bu kararı, ancak Avam Kamarası'nın da aynı doğrultuda bir yasa çıkarmasıyla uygulanabilir hale gelecek. 
     Liverpool Belediyesi'nin de Avam Kamarası'na bu yönde bir yasa çıkarılması için resmi başvuruda bulunacağı bildirildi. 
     Belediye Meclisi kararına göre, yasanın çıkması halinde, kamuya açık binalarda sigara içenlere bin sterline yaklaşık 2,7 milyar lira kadar ceza verilebilecek. 
     Liverpool Belediye Meclisi Başkanı Mike Storey, aldıkları kararın ulusal düzeydeki kararları etkilemesini dilediklerini belirtirken, ''Bu, sadece bizim kentimiz için değil, bütün ülke için tarihi bir karardır'' dedi. 
     Atılan bu ilk adımın parlamento tarafından da aynı yönde bir yasa çıkarılmasıyla anlam kazanacağına dikkati çeken Storey, ''Şimdi parlamentodan bu yönde ulusal bir yasa çıkarmasını bekliyoruz'' diye konuştu. 
     
</TEXT>
</DOC>
