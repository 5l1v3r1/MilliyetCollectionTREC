<DOC>
<DOCNO> 294733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/soneko08.html </URL>
<DATE> 2004/12/04/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
ÖTV oranlarında değişiklik... 
</HEADLINE>
<TEXT>

     Bakanlar Kurulu, bazı akaryakıt ürünlerinin özel tüketim vergisi ÖTV oranlarını yeniden düzenledi. 
     Resmi Gazete'nin bugünkü sayısında yayımlanan kararnameye göre, 18 Kasım tarihinden geçerli olmak üzere oktanı 95 veya daha fazla fakat 98'den az olan kurşunsuz süper benzinin ÖTV'si 1 milyon 261 bin 500 liraya, oktanı 98 veya daha fazla olan kurşunsuz süper benzinin ÖTV'si de 1 milyon 382 bin 500 liraya yükseltildi. 
     Oktanı 98'den az olanlar ile 98 veya daha fazla olan kurşunsuz süper benzin ÖTV'si ise 1 milyon 279 bin lira olarak belirlendi. 
     Sıvılaştırılmış propan, bütan, petrol gazı LPG ile gaz halindeki propan ile bütandaki ÖTV tutarı 407 bin lira, Otogaz'dan alınacak ÖTV miktarı da 667 bin lira olarak saptandı. 
     Aynı tarihten geçerli olmak üzere ÖTV tutarları, benzol benzen , toluol, solvent nafta, white spirit, diğer solventler, hektan, heptan, pentan, benzen benzol , toluen toluol , metil tersiyer bütil eter, hafif mineral yağlar için müstahzar katkılarda 1 milyon 382 bin 500 lira olarak belirlendi. 
     19 Kasım 2004 tarihinden geçerli olmak üzere ağırlık itibariyle kükürt oranı yüzde 0,05'i geçmeyen motorin, marine diesel ve diğerlerindeki ÖTV ise 862 bin lira olarak saptandı. 
     Yine ağırlıkları itibariyle kükürt oranı yüzde 0,05'i geçen fakat yüzde 0,2'yi geçmeyen motorin, marine diesel ve diger ürünler ile ağırlık itibariyle kükürt oranı yüzde 0,2'yi geçen motorin, marine diesel, diğer ürünlerdeki ÖTV ise 785 bin lira olarak belirlendi. 
     Ağırlık itibariyle kükürt miktarı yüzde 1'i geçmeyen fuel oillerde ÖTV oranı 236 bin 500 lira, ağırlık itibariyle kükürt miktarı yüzde 1'i geçen fakat yüzde 2'yi geçmeyenlerde 446 bin 500 lira, ağırlık itibariyle kükürt miktarı yüzde 2'yi geçen fakat yüzde 2,8'i geçmeyen fuil oiller ile ağırlık itibariyle kükürt miktarı yüzde 2,8'i geçen fuel oillerde ÖTV tutarı 201 bin lira olarak saptandı. 
     
</TEXT>
</DOC>
