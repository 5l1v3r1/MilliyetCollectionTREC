<DOC>
<DOCNO> 290887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/sonspo16.html </URL>
<DATE> 2004/10/16/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Galatasaray, Kayserispor maçında mutlak galibiyet hedefliyor... 
</HEADLINE>
<TEXT>

     Galatasaray, yarın kendi evinde ağırlayacağı Kayserispor maçı öncesi Florya Metin Oktay Tesisleri'nde kampa girdi. 
     Fenerbahçe ve Trabzonspor'un ardından zirve takibini sürdüren sarı-kırmızılı ekip, ligde bu sezon henüz galibiyetle tanışamayan 2 puanlı Kayserispor karşısında mutlak 3 puanı hedefliyor. 
     Ali Sami Yen Stadı'nda bu sezon fire vermeyen sarı-kırmızılılar, hazırlıklarını bu akşam basına kapalı yapacakları idmanla tamamlayacak. 
     Tedavisi süren Conceiçao ve dizinde sakatlığı bulunan Petre dışında eksik oyuncusu bulunmayan Galatasaray'ın, Kayserispor karşısına Mondragon, Cihan, Song, Tomas, Hakan Ünsal, Sabri, Saidou, Ergün, Hasan, Necati, Hakan Şükür muhtemel 11'iyle çıkması bekleniyor. 
     Ali Sami Yen Stadı'nda saat 20.00'de başlayacak ve Digitürk Lig TV'den naklen yayınlanacak maçı hakem Cem Papila yönetecek. 
     
</TEXT>
</DOC>
