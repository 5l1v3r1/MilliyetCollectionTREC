<DOC>
<DOCNO> 258810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sonspo24.html </URL>
<DATE> 2004/07/28/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Juventus, Emerson için Roma'ya 15 milyon euro ödedi... 
</HEADLINE>
<TEXT>

     İtalya'nın Birinci Lig Serie A takımlarından FC Juventus'un Brezilyalı yıldız Ferreira Emerson'u alabilmek için AS Roma'ya 15 Milyon Euro ödediği, üstüne de Brighi'yi verdiği öğrenildi. 
     İtalyan gazeteleri Brezilyalı orta alan oyuncusunun transfer bedeli olarak AS Roma'ya ödenen para miktarını genelde 15 Milyon Euro olarak belirtirken, Tuttosport ise Siyah-kırmızılı kulübe sadece 13 milyon euro verildiğini ileri sürdü. 
     AS Roma ile sorunlu bir dönemdeyken, halen Brezilya'da olduğu sırada FC Juventus ile anlaşma sağlandığını öğrenen Emerson, yaşanan gelişmeyi ''harika bir haber'' olarak niteledi. 
     Tuttosport gazetesi, Emerson'un, ''Juventus'a katılacağım, eski hocam Fabio Capello'ya kavuşacağım anı iple çekiyorum. Şampiyonlar Ligi karşılaşmalarından başlayarak, Juventus'u yükseltmek için sabırsızlanıyorum'' diye konuştu. 
     
</TEXT>
</DOC>
