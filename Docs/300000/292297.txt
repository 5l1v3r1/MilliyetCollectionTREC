<DOC>
<DOCNO> 292297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sondun07.html </URL>
<DATE> 2004/11/26/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Pizza Hut, İsviçre'de iflas etti 
</HEADLINE>
<TEXT>

     Zafer ATAMER DHA 

İSVİÇRE'de kötüye giden ekonomi, gıda sanayiinin önde gelen firmalarından Pizza Hut'u da vurdu. İsviçre'de uzun süreden bu yana faaliyet gösteren bir süre önce ekonomik zorluklar nedeniyle bir çok restoranını kapatan Pizza Hut, Lozan, Zürih, Basel ve Cenevre kantonlarında açık tuttuğu son 6 restorantını da kapatmak zorunda kalırken, iflasını istedi. 
     İflas kararı ile bu restoranlarda çalışan 120 personel işsiz kalırken, Pizza Hart in hissedarlar grubunun başkanı Massoud Mehri, şirketlerinin böyle bir duruma düşmesinin İsviçre için düşündürücü olduğunu belirterek, "Ekonominin devamlı olarak kötü gitmesi iflasların ardı arkasının kesilmemesi bu kötü durumun kanıtıdır. Pizza Hut'un değerinin borçlarını karşılayacağına inanıyorum. Korkulacak bir şey yok'' dedi. 
     Bu arada SIT Sendikası iflas konusunun takipçisi olacaklarını ve nedenlerini araştıracaklarını, işlerini kaybeden 120 işçinin haklarının korunacağını bildirdi. 
     Cenevre iflas dairesi Pizza Hut'un 2.5 milyon İsviçre Frangı Yaklaşık 3 trilyon 250 milyar lira borçla iflas ettiğini açıkladı. 
     
</TEXT>
</DOC>
