<DOC>
<DOCNO> 294752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sonsiy13.html </URL>
<DATE> 2004/12/04/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Borrell Ortaklığımız iki taraf için de hayati önem taşıyor... 
</HEADLINE>
<TEXT>

     Avrupa Parlamentosu Başkanı Josep Borrell, ''Ortaklığımız iki taraf için de hayati önem taşıyor. Biz Türkiye'ye politik ve ekonomik bağlantıların güçlenmesini sağlarız ve bunlar demokratik değerleri ve insan haklarını güçlendirebilir. Türkiye de bize, İslam dünyasına Avrupa'nın bir Hıristiyan kulübü olmadığını ispatlayabilir'' dedi. 
     Borrell, İKV ve TOBB tarafından düzenlenen ''Kritik Karar Eşiğinde Türkiye-Avrupa Birliği İlişkileri'' konulu konferansta yaptığı konuşmada, dün Ankara'da TBMM'ye hitap ettiğini anımsatarak, şöyle dedi 
     ''TBMM üyelerine şunu söyledim, burada da bunu tekrarlayacağım. Şunun farkında olmalıyız ki, şu anda Avrupa'daki kamuoyu Türkiye'nin hemen AB'ye üye olmasına karşı. Bu bir gerçek ama ben şuna da inanıyorum ki müzakereler ve tartışmalar sonunda ve birbirimizi daha iyi tanıyarak, Türkiye'nin daha fazla Avrupa'da tanınması ve Avrupa'nın da Türkiye'de daha fazla tanınması sayesinde insanlar daha çok verilere dayanarak karar verebilirler, önyargılara dayanarak değil. Çünkü, inanın çok önyargı var. Çok uzun bir sürecin başlangıcındayız, bu birbirimizi daha iyi tanıma süreci.'' Borrell, Türk toplumunun, tarihinin, kültürünün pek bildikleri konular olmadığını kaydetti. 
     Josep Borrell, Türkiye'ye kendisinin ilk kez resmi bir görevle geldiğini ve bazı ilk izlenimlerini paylaşmak istediğini ifade ederek, şöyle devam etti 
     ''Türkiye'nin şu andaki bulunduğu noktada, hem Türkiye için tarihi bir dönüm noktası hem AB için bir dönüm noktası. Herşeyden evvel bütün Avrupalılar, Türkiye'nin modern, ilerlemiş bir ülke olmasını selamlamak durumundalar. Çünkü, pekçok bizim inandığımız değerler ve idealler paylaşılmakta. Eğer, Atatürk Avrupa doğrultusuna çektiyse Türkiye'yi, son birkaç yıldır sizler de bu yönde daha güçlü olarak ilerlemektesiniz. Şunu anlıyorum ve hepimiz Avrupa'da bunu görebiliyoruz, Türkiye gerçekten kendinin AB'nin tam üyesi olmasına büyük önem atfetmekte.'' Türkiye'nin AB'ye tam üye olmak istemesinin ne anlama geldiğini anladığını dile getiren Borrell, şunları kaydetti 
     ''Türkiye Müslüman bir ülke ve çoğu zaman din konusu ortaya konmakta ve tek bir sorun olduğu gibi gösteriliyor ama zannetmiyorum. Türkiye, Avrupa standartlarına göre büyük ve zengin olmayan bir ülke. Muazzam gayretler gösterdiniz, ekonominizi geliştirdiniz, yüzde 5 gibi çok büyük bir hızla büyüyorsunuz. Ama, şunun da farkında olmalısınız ki hala kişi başına gelir ile Avrupa üyesi ülkeler kişi başı gelir arasında büyük fark var. Bankacılık pazarı, vergi, iş yasalarınız bunlar konusunda çalışmalar yapıldı. Enflasyon düşürüldü. Yeni Türk Lirası Ocak'ta çıkacak ve bu çok önemli bir sembolü olacak bu tür başarıların.'' AB üyesi olmanın dış yabancı yatırımları artırmak anlamına da geldiğini ifade eden Borrell, Macaristan'ın bu dönemde doğrudan dış yatırımlarını yüzde 10 artırdığını, bunun, Türkiye'nin şu andaki doğrudan yabancı yatırımının 5 katı anlamına geldiğine dikkat çekti. 
     
     ''AB HIRİSTİYAN KULUBÜ DEĞİL'' 

     Dünya barışı ve istikrarı için demokratik değerlerin ve serbest ekonominin teyit edilmesinin önemli olduğunu belirten Borrell, şunları söyledi 
     ''Ortadoğu'daki istikrar ve barış için istikrarlı ve müreffeh bir Türkiye olması lazım. Bu herkesin yararına olacak. Ortadoğu'nun istikrarı, özellikle başarılı bir laik devletin hem İslam kültürünü hem demokratik değerleri paylaşmasından geçiyor. Bu durumda başka ülkelere model olabilir. 
     Bazen şöyle denilmekte, İslam ve demokrasi birbirlerine uyuşmayan kavramlardır... Ama, sizler bunların uyumlu olduğunun canlı örneklerisiniz. Çünkü, İslam kültürüyle birlikte demokratik değerleri uygulayabilmektesiniz.'' AB'nin büyük miktarda en önemli hammaddesinin geldiği bölgelerin istikrarsız ve tehlikeli bölgeler olduğuna işaret eden Borrell, Türkiye'nin kendi istirarı ve dünya ekonomisine entegre olmasının kendileri için önemli olduğunu vurguladı. 
     Borrell, ''Dolayısıyla, ortaklığımız iki taraf için de hayati önem taşıyor. Biz Türkiye'ye politik ve ekonomik bağlantıların güçlenmesini sağlarız ve bunlar demokratik değerleri ve insan haklarını güçlendirebilir. Türkiye'de bize, İslam dünyasına Avrupa'nın bir Hıristiyan kulübü olmadığını ispatlayabilir. Avrupa bir Hıristiyan kulübü değildir. Ben, bu görüşü her zaman savundum'' diye konuştu. 
     
     TÜRKİYE'NİN OLUMLU VE OLUMSUZ TARAFLARI... 

     Avrupa Parlamentosu Başkanı Borrell, ''Hiçkimse bugün Türkiye'nin AB'ye hemen girmeye hazır olduğuna inanmıyor. Yasama çerçevesinde büyük farklılıklar var. Aynı şekilde kültürel ve ekonomik açıdan toplumda da, AB'ye yakınlaşması gereken hususlar var. Bu şimdi katılım müzakerelerini açma anlamına gelmeli mi, bu tam üyelik uzakta da olsa...'' dedi. 
     Borrell, Türkiye'nin AB'ye üyeliğinde olumlu ve olumsuz olan bazı noktaları incelemek istediğini dile getirerek, şöyle devam etti 
     ''Mevcut üyelerin bakışı açısından Türkiye sanıyorum getirebileceği çok şey olan bir ülke. Hızlı bir ekonomik büyüme hızı var ve mevcut AB ülkelerinden ithalat yapmakta. Türkiye genç ve büyümekte olan bir nüfusa sahip ve bu AB'nin demografik durumunun tam tersi. Türkiye'de Türk toplumunun çok kültürlü olmasının daha giderek kabul edilmesi, küçük Hıristayan toplumları ve ana dili Türkçe olmayanların da kabulünu daha anlayışla karşılama durumu var.'' Borrell, Türkiye'nin, Asya, Avrupa, Afrika ve Kafkaslar arasında stratejik konumda olduğunu söyleyerek, ''Ama zorlukları konusunda da aynı derece dürüst olmamız lazım'' dedi. 
     
     ''TÜRKİYE'NİN ÖNÜNE KIBRIS İLE İLGİLİ YENİ BİR KOŞUL KONULMUYOR'' 

     Avrupa Parlamentosu Başkanı Josep Borrell, Türkiye'nin önüne Kıbrıs ile ilgili yeni bir koşul konulmadığını söyledi. 
     İKV ve TOBB tarafından düzenlenen ''Kritik Karar Eşiğinde Türkiye-AB İlişkileri'' konferansında katılımcıların sorularını yanıtlayan Borrell, Avrupa'ya katılımın para almak anlamında olmadığını belirterek, ''Bu büyük bir hata olur. Avrupa'ya katılım politik bir projeyi paylaşmaktır. Yani bu iş değil sevgi olayıdır'' dedi. 
     Borrell, İspanya'nın AB'ye katılımından 6 yıl sonra, destek para almaya başladığını ifade ederek, AB'nin sadece zenginliği değil geleceği paylaşmak istediğini politik bir birlik olan AB'nin ticari bir kurum niteliğini taşımadığını kaydetti. 
     Josep Borrell, ''Herbirimizin farklılıkları üzerine bir şey inşa ederek ortak değerler üzerine bir kimlik kurmak istiyoruz. Şuna inanıyorum siz de bunu paylaşabileceksiniz. Ama farklılığın farkında olun. İyi niyetli olanlar gerçekleri reddedemezler. Bizler ortak bir projeyi paylaşmak istiyoruz'' diye konuştu. 
     Bir katılımcının ''Kıbrıs Rum Cumhuriyeti sınırları ile sorun yaşamasına karşın AB'ye üye olabiliyor da. Biz niye olamıyoruz '' sorusu üzerine Borrell, Türkiye'nin bazı sınırlarının tehlikeli olduğuna işaret ederek, şunları kaydetti 
     ''Mesela Türkiye'nin Irak ile olan sınırı tehlikeli. Avrupa'daki bazı insanlar Türkiye'nin tehlikeli sınırları var. Türkiye AB'nin üyesi olursa o zaman o sınırlar, bizim sınırlar olacak diyor, bu hususta dikkat edilmesi gereken noktalardan biri. Belki sizin için değil ama insanların bunu ele alması gerektiğini kabul etmemiz lazım. Bu onların hakkı, onlar bu sınırları daha az tehlikeli yapmak, bu konuda dünyanın bu kısmını daha güvenli yapmak, AB'ye Türkiye'yi üye etmek diyor, bunlar da son karar vermeden önce geçerli bir şey. 
     Bugün bir şeyi tekrarladım. Türkiye'nin önüne Kıbrıs ile ilgili yeni bir koşul konulmuyor. Birileri 17 Aralık'tan evvel Kıbrısı tanımamız lazım diyorlar. Kim söylemiş, nerede söylemiş Böyle bir ifade yok. Gerçek gerçektir. Belki birileri biraz daha zorluk çıkarabilir ama Avrupa Parlamentosu'nda oturan Kıbrıs'ı temsil eden parlamenterler varsa, siz tanımıyorsunuz ama bunlar AB'nin üyesi. Orada parlamentoda varken onların sözü dinlenecek ondan sonra oylama olacak. Bu zor bir soru ama olduğundan fazla zorlaştırmayın. Yani olmayan tehlikeleri var saymayın. Ele almamız gereken yeterince sorun var. Yeni sorunlar icat etmeyelim.'' 
     
     ''FARK TÜRKİYE'NİN BOYUTLARIYLA DA İLGİLİ'' 

     Josep Borrell, Türkiye ile başka ülkeler arasında farkın sadece ekonomik gelişme düzeyi olmadığını, bunun aynı zamanda Türkiye'nin boyutları ile ilgili bulunduğunu ifade ederek, ''Estonya, Türkiye gibi fakir ama onu ekonomik sisteme bir milyonluk nüfusu ile entegre etmek kolay. 70 milyonla bunu yapmak kolay değil'' dedi. 
     İspanya, Portekiz ve Yunanistan'ın AB'ye üye olmasının çok olumlu sonuç verdiğini, bunun karşısında bir bedel de ödendiğini belirten Borrell, üye olunduktan sonra rekabetçi güçlere karşı mücadele etmek gerektiğini söyledi. 
     Borrell, ''Sizin de ekonominizde bölgesel açıdan dengesiz bir durum var. Bu bir ekonomik gerçek, İspanya'da da böyle idi. Şimdi 10 yıl öncesinden çok daha az dengesizlik var. Bu da kısmen Avrupa politikaları sayesinde oldu. Ama hazırlıklı olmadan, rekabetçi olmadan üye olmak akılcı değil'' diye konuştu. 
     Avrupa Parlamentosu'nda kaç parlamenterin Türkiye'yi tanıdığı konusunda bilgisi bulunmadığını ifade eden Borrell, konuşmasını şöyle sürdürdü 
     ''TBMM Başkanı ile şunu konuştuk birbirimizi daha iyi tanımak zorundayız. Birbirimizi yeterince tanımıyoruz. Sanıyorum 17 Aralık'tan sonra parlamenterler Türkiye'ye daha sık gelmeli. Ben her yere gitmeye hazırım. Siz bizi tanımıyorsunuz demek istiyorusunuz doğru, bilmiyoruz, sizi daha iyi tanımalıyız. Avrupa Parlamentosu'nun rollerinden biri bu. Oylamadan önce burada olduğum için çok memnunum.'' 
     
     ''DİYARBAKIR'A GİTMEK KÖTÜ BİR ŞEY DEĞİL'' 

     Borrell, Türkiye'yi pek tanımadığını, Dışişleri Bakanı ile tanıştığını ve tanıştığı kişiler arasında Kürt olup olmadığını bilmediğini ifade ederek, ''Bence Diyarbakır'a gitmek kötü bir şey değil'' dedi. 
     ''Müzakarelerde hangi kelime bizim tarafta reaksiyon yaratacak'' denildiğini ifade eden Borrell, ''Bilmiyoruz, siz de bilmiyorsunuz. Yani birisi Türk problemi şudur, bilmem nedir dediği zaman belki siz de bilmiyorsunuz. Birbirimizi yeterince tanımadığımızın farkındayız. Birbirimizle daha iyi çalışma gayreti içinde olmalıyız'' şeklinde konuştu. 
     İspanya'nın AB'ye üye olduktan sonra daha önce yabancı ülkelere giden işçilerinin geri dönmediğini, büyük göçmen akınlarının olmadığını belirten Borrell, şöye konuştu 
     ''Hazırlıklıysanız, bunu duymaktan memnunum, bu sizin için iyi bir şey, pek çok araştırma var. Önemli ve mantıklı ekonomik kurumların yaptıkları çalışmalar var, onlar sizin için tam olarak ekonomik açıdan hazır olmanız için bir kaç yıl gerek diyor.'' Konferansın ardından bir basın mensubunun ''AB gerçekten bir kimlik problemi yaşıyor mu Türkiye üzerinden mi halletmeye çalışıyor Bu bizim müzakare tarihi almamıza engel mi '' sorusu üzerine Borrell, ''Türkiye'nin kararının geciktirilmesine yol açacak bir kimlik krizi yok, zaten gerekli olan karar 17 Aralık'ta alınacak'' dedi. 
     
     ''BİZİM RAPORUMUZ, MÜZAKERELERİN BAŞLAYIP BAŞLAMAMASINA EK BİR KOŞUT GETİRMEMEKTE'' 

     Avrupa Parlamentosu Başkanı Josep Borrell, ''Bizim raporumuz Türkiye ile müzakerelerin başlayıp başlamamasına ek bir koşut getirmemektedir'' dedi. 
     Borrell, Kıbrıs konusuna ilişkin olarak, ''Komitemizin raporu bir hususa işaret ediyor, sizi bir tür tanımayan kişilerle müzakere yapamazsınız. 25 üyeli Avrupa Birliği'yle üyelik müzakerelerinin başlaması 25 tane üyenin tanınmasıdır. Ama, bu müzakerelerin başlamasından evvel illa yapılması gereken birşey değil. Ama, mantık olarak bu ima edilmektedir'' dedi. 
     Josep Borrell, ''Kritik Karar Eşiğinde Türkiye-Avrupa Birliği İlişkileri'' konferansında yaptığı konuşmada, Türkiye'nin AB'ye üyeliğinin olumsuz tarafını anlatırken, Türkiye'nin hem nüfus hem de alan açısından çok büyük olduğunu belirtti. 
     Borrell, şunları kaydetti 
     ''Bu büyüklük pekçok AB ülkelerini küçük cüceler haline getirmekte ve entegrasyonu zorlaştırmakta. 
     Kırsal kesimlerde devam eden fakirlik ve tarıma olan sübvansiyon gerekliliği ve İslam değerlerini Türk toplumunun Avrupa değerleriyle entegre edebilmek. Bunlar mutlaka temel haklar şartında çok yaygın bir şekilde ifade edilmekte.'' Türkiye'nin AB üyeliğine olan direncin, Müslümanlara karşı veya ırkçı bir tutumun ortaya çıkması olmadığını kaydeden Borrell, ancak bazı ülkelerde, Hollanda'da ortaya çıkan davranışların bu konuda yardımcı olmadığını kaydetti. 
     Avrupa Birliği'nde fikir oluşturanların da bölünmüş durumda olduğunu ifade eden Borrell, şunları kaydetti 
     'Entegrasyonun, giderek bir çeşitlilik yaratacağından olumsuz etkileneceğeni düşünüyor. Diğerleri ise Avrupa ideallerinin önemli bir İslam ülkesine aktarılmasını son derece önemli bir hedef olarak görüyorlar. Belki de bu iki grup arasında gerçek bir anlaşmazlık yok. Ama şunun da farkına varmalıyız ki, Türkiye'nin üyeliğine karşı olanların tabanında hissettikleri AB'nin gelecekte gideceği yoldur. Daha içiçe bir birlik mi istiyoruz, yoksa kapalı bir birlik mi istiyoruz, yoksa daha geniş bir birlik mi istiyoruz Avrupalılar kendilerine bu soruyu soruyorlar.'' Son aylar içinde Avrupa Parlamentosu'nun, Türkiye ile ilgili müzakerelerin başlaması, başlamaması durumları üzerinde karar verdiğini belirten Borrell, şunları söyledi 
     ''4 gün evvelki bir oylamada şu net olarak çıktı, büyük bir çoğunluk müzakerelerin geciktirilmeden başlatılmasını desteklemekte. Ama bir başka husus da, net çoğunluk inanıyorki Türkiye'nin daha yapacağı çok şey var, 17 Aralık'ta gün alsa bile....'' 
     
     ''BİZLER, TAM ÜYELİK İÇİN MÜZAKERE İSTİYORUZ'' 

     Komite raporunun net bir şekilde, müzakerelerin amacını tam üyelik olarak aldığını belirten Borrell, şöyle dedi 
     ''Amaç budur ama bu müzakerelerin son noktası da evvelden tahmin edilemez. Bu da nettir. Bizler tam üyelik için müzakere istiyoruz. Başka birşey değil ama bu müzakerelerin son noktası daha evvelden hiç kimse tarafından öngörülümez, tahmin edilemez.'' Bu raporun sadece dış ilişkiler komitesinin 74 üyesince oylandığını kaydeden Borrell, ''Genel Kurul'a sunulduğunda, Strasburg'da 14'ünde, değiştirilebilir. Dinamik bir durum yaşamaktayız ve hiç kimse nihai sonucu tahmin edemez'' dedi. 
     Bu bağlamda bazı spesifik konuların da vurgulanması gerektiğini dile getiren Borrell, ''Herşeyden evvel rapor komisyonla büyük oranda mutabıktır. Yani Türkiye yeterince politik kriterleri yerine getirmiş durumdadır müzakelerin başlaması için'' diye konuştu. 
     Borrell, şöyle devam etti 
     ''Raporumuz bu müzakerelerin birinci aşamasında politik kriterlerin tamamen tamamlanmasına öncelik verilmesidir, uygulamada, her yerde, her birim... Bunun anlamı parlamentonun yakinen bunu izleyeceği anlamına gelmektedir. Bunu takiben diğer yasa reformları da sürecin erken dönemlerinde tamamlansın.'' Borrell, dini azınlıkların özgürlüklerine ilişkin şunları kaydetti 
     ''Dini azınlıkların özgürlüğü ve diğer etnik olarak Türk olmayan gruplarla ilgili rapor, bunun ne zaman ve nasıl yapılması konusunda çok net. 
     Bu akşam Leyla Zana ile görüşeceğim ve yarın da Diyarbakır'ı ziyaret edeceğim. Avrupa Parlamentosu'nun Diyarbakır'ı ziyaret eden ilk kişisi olacağım.'' Avrupa Parlamentosu Başkanı'nın bu sözleri, Ramazan Bakkal tarafından kesilerek protesto edildi. 
     Bunun üzerine konuşmasına bir süre ara veren Borrell, ''Özür dilerim, bu müdaheleyi anlamış değilim. Belki soru cevapta bunu konuşabiliriz'' dedi. 
     Daha sonra konuşmasını sürdüren Borrell, ''Ekonomik faaliyetleri temsilen özel sektöre şunu söylemek istiyorum, silahlar bırakıldıktan sonra barış inşa edilmelidir. Bu her zaman uzun sürer, zorlu bir süreçtir ve bu bölgelerde özel sektör yatırım yapmalıdır. Ekonomik gelişme barış, işbirliği ve birlikte yaşamayı güçlendirir'' diye konuştu. 
     
     KIBRIS 

     Borrell, Kıbrıs konusuna değinerek, şunları kaydetti 
     ''Belki de bu en hassas nokta, birkaç söz de Kıbrıs'la ilgili söylemek istiyorum. 
     Bir yandan Türk hükümetinin ve Kuzey Kıbrıslı yetkililerin bir çözüm bulmakta gösterdikleri yapıcı yol gayet açık bir şekilde görülmekte ve idrak edilmektedir. Türk hükümetinin de tutumu gayet nettir. Parlamento, Kuzey Kıbrıs'a bu tutumdan ötürü mali bir destek paketine onay vermiştir ama bu tanınma konusundan farklı birşeydir. 
     Ben sizlerin yaşadığınız zorlukları ve bu husustaki huzursuzluğunuzu anlıyorum. Bu konuda net olmak istiyorum. Parlamento raporu ek koşutlar getirmemektedir. Müzakereleri açıp açmama konusunda ek bir koşut getirmememektedir. Bizim raporumuz, Türkiye ile müzakerelerin başlayıp başlamamasına ek bir husus, ek bir koşut getirmemekte. 
     Komitemizin raporu bir hususa işaret ediyor, bizim için açık olan birşeye işaret ediyor. Sizi bir tür tanımayan kişilerle müzakere yapamazsınız. 25 üyeli Avrupa Birliği'yle üyelik müzakerelerinin başlaması 25 tane üyenin tanınmasıdır. Ama, bu müzakerelerin başlamasından evvel illa yapılması gereken birşey değil. Ama, mantık olarak bu ima edilmektedir.'' 14 Aralık'ta nihai kararı vereceklerini belirten Borrell, şunları kaydetti 
     ''Parlamento 14 Aralık'ta nihai kararı alacağımız tarihtir ve inanın bu konuda ziyaretim çok olumlu olmuştur. 
     Parlamento kendi konusunda karar verecektir, devlet başkanları ve hükümetletlerin kararından 3 gün evvel. Ve o tarihten evvvel Türkiye'nin atacağı bazı adımlar çok büyük bir fark yapacaktır. 
     Avrupa Parlamentosu'nda başkanlara gidip bunları açıklayabilmeliyim. Konseyin kararıyla ilgili şunu hatırlatmız lazım ki, işin sonunda bu yolun sonunda Avrupa Parlamentosu'nun konuyla ilgili son sözü söyleme hakkı olacaktır. Dolayısıyla Avrupa Parlamentosu'nun bu andan itibaren görüşlerini bildirmesi önemlidir.' 
     
     ''TÜRKİYE EKONOMİK AÇIDAN BÜYÜYEBİLİR" 

     Avrupa Parlamentosu Başkanı Josep Borrell, Türkiye'nin ekonomik açıdan büyüyebileceğini belirterek, ''Bunu istiyoruz ve buna ihtiyacımız var. Avrupa yaşlanan bir toplum, genç bir topluma ihtiyacımız var'' dedi. 
     İKV ve TOBB tarafından düzenlenen ''Kritik Karar Eşiğinde Türkiye-AB İlişkileri'' konferansında konuşan, Borrell ''TBMM ile daha yakın ilişkiler izleyeceklerini ifade ederek, sizlerle de sürekli daha yakın temasta olacağız ve 17 Aralık'taki olumlu karar sadece gaz pedalından ayağımızı kaldırmak değildir'' dedi. 
     Borrell, müzakerelerin uzun sürmesi konusunda çok tecrübeli, AB'de görev almadan önce İspanyol Hükümeti'nde bakan olduğunu belirterek, İspanya'nın 11 yıl, Polonya'nın ise bundan daha uzun süre beklediğini ifade etti. 
     Romanya ve Bulgaristan'ın belki 15-17 yıl bekleyeceğini vurgulayan Borrell, şunları kaydetti 
     ''Bunu söylemekteki amacım müzakerelerin çok uzun süreceğini anlatmak istiyorum çünkü hep, her zaman süregelmiştir. Ama müzakerelerin uzun sürmesi zamanı boşa harcama anlamına gelmez. Ekonominizi hazırlamak zorundasınız. Bir yerde rekabetçi şoka karşı koyabilecek bir ekonominiz olması lazım. Sizden çok daha gelişmiş ekonomilerle rekabet etmeniz gerekir. AB üyelerinin ortalama kişi başına geliri için, yıllarca beklemeniz gerekecek. İşin gerçeği bu. Kişi başına gelir zaten bu işin yarısı. 
     Esas çalışma 18 Aralık'ta başlayacak. Başarılı olabilmek için çok çalışma gerekecek, benim çocuğum için sizin çocuklarınız için. Eminim Türkiye'nin AB'ye üyeliğini göreceğiz. Ve geçmişten taşıdığımız bütün ön yargılardan arınacağız. Uzun bir hikaye... Kültürel, dini ve coğrafi nedenlerle olanları aşacağız, paylaşacağımız bir şeyler olduğuna inanıyorum. Atatürk Türkiye'yi modernliğe ve laikliğe getirdi. 21. yüzyılda bunun başarısı Türkiye'nin Avrupa'nın kalbine getirilmesi şeklinde tezahürünü göreceğiz.'' 
     
     ''BU BİR MARATON'' 

     Josep Borrell, katılımcıların sorularını yanıtlarken de Türkiye'nin ekonomik açıdan büyüyebileceğini belirterek, ''Bunu istiyoruz ve buna ihtiyacımız var. Avrupa yaşlanan bir toplum, genç bir topluma ihtiyacımız var. Göç sadece bir tehlike değil aynı zamanda bir fırsat. Gençlere ihtiyacımız var. Genç ve iyi eğitilmiş insanlara ihtiyacımz var'' diye konuştu. 
     Borrell, nüfuslarında bir boşluk oluduğunu kaydederek, şunları ifade etti 
     ''Bu bir tehlike değil buna ihtiyacımız var. Bir noktaya kadar birbirimizi tamamlıyoruz. Size anlatmak istediğim şu bu zaman alacak. Çünkü sizin kişi başına geliriniz bizim standartlarımıza göre çok düşük. Dolayısıyla uzun süre dediğimiz zaman bunun anlamı vakit harcayarak, sırf bekleyerek hiçbir şey yapmayarak geçecek bir dönem değildir. Çünkü yapılacak çok şey var. Bunu vaktinden evvel yapmak ekonominize tehlikeli olabilir, zarar verebilir. Çünkü AB'ye girmek daha gelişmiş, son derece rekabetçi ekonomilerle rekabet etmektir. Lütfen bunu hemen bir kısa 100 metre yarışı gibi değil, daha uzun soluklu olarak bizi sizi almaya da hazır olacağımız süreye kadar zamanlama... Bu bir maraton.'' Borrell, işçilerin serbest dolaşımının daimi engellenmesinin anlaşmaların ruhuna aykırı alduğunu, daimi engelin kabul edilemeyeceğini ancak aşamalar ve geçici süreler olacağını söyledi. 
     İspanya'nın Türkiye'nin üyelik süreceine en olumlu bakan ülekelerden biri olduğunu belirten Borrell, bir soru üzerine şöyle dedi 
     ''Bence İslam ve demokrasi birbirine uyuşmaz denilemez. Türk toplumu çoğunlukla Müslüman olmakla beraber laik bir yapıya, demokratik bir devlete sahip. Sanıyorum AB sistem olarak demokratik sistem ve laik bir devlet kavramıyla halkının çoğun Müslüman olan kavramlarını birleştirebilmesinden ilgi duymaktadır.'' Borrell, organik tarım ile ilgili Türkiye'de büyük bir rekabetçi avantaj bulunduğunu ifade ederek, yakın bir gelecekte olması gerektiği gibi değerlendirileceğini söyledi. 
     Josep Borrell, katılımcıların bazı sorularını İspanyolca cevapladı. 
     
</TEXT>
</DOC>
