<DOC>
<DOCNO> 252650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/son/soneko04.html </URL>
<DATE> 2004/07/03/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
TOKİ, Batman-Kuyubaşı'na genel altyapı inşaatları yapacak... 
</HEADLINE>
<TEXT>

     Toplu Konut İdaresi Başkanlığı TOKİ , Batman-Kuyubaşı'na konut, cami, sağlık ocağı, ticaret merkezi, yönetim merkezi, adaiçi ve genel altyapı ile çevre düzenleme inşaatı yaptırmak üzere ihale açtı. 
     Batman-Kuyubaşı'na toplam 161 adet konu ve diğer inşaatların ihalesi, ''açık ihale usulü'' ile gerçekleştirilecek. İhale, 30 Temmuz 2004 tarihinde saat 14.00'de TOKİ Başkanlığı'nda yapılacak. 
     Yer tesliminden itibaren toplam süreleri 400'er gün olarak belirlenen işin ihalesine katılmak isteyenler teknik şartnameyi, TOKİ'den görebilecekler veya bedeli mukabili aynı yerden temin edebilecekler. 
     Teknik şartnameye göre hazırlanacak olan teklif mektupları, ihale günü, ihale saatine kadar anahtar teslimi götürü bedel üzerinden TOKİ'ye verilecek. 
     İhale sonucu üzerine ihale yapılan istekli ile anahtar teslimi götürü bedel sözleşmesi imzalanacak. 
     Söz konusu inşaat işinde istekliler teklif ettikleri bedelin yüzde 3'ünden az olmamak üzere kendi belirleyecekleri tutarda geçici teminat verecekler. 
     Sadece yerli firmaların katılabileceği ihalelere konsorsiyum olarak teklif verilemeyecek. 
     
</TEXT>
</DOC>
