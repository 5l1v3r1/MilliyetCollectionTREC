<DOC>
<DOCNO> 270229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/ekonomi/eko05.html </URL>
<DATE> 2004/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Audi A6'ya 'akrobatik' tanıtım 
</HEADLINE>
<TEXT>


Audi'nin yeni modeli İstanbul'da dünyaca ünlü akrobasi grubu Cirque du Soleil'in gösterisiyle tanıtılacak 

EKONOMİ SERVİSİ 

Doğuş Otomotiv, Audi'nin yeni A6 modelinin tanıtımını dünyanın en ünlü akrobasi ve gösteri gruplarından Cirque du Soleil'le yapacak. Yeni Audi A6'nın lansmanı için İstanbul'a gelecek olan Cirque du Soleil sanatçıları dünyada ilk kez sergilenecek bir akrobasi gösterisi hazırladı. Bu yıl 20'nci yaşını kutlayan gösteri ekibi, tanıtımda 'Taste of Cirque du Soleil' adlı özel şovlarını sergileyecek. 
1984 yılından bu yana farklı ülkelerden 90 şehri gezerek 250 gösteri düzenleyen ekip, 37 milyon kişi tarafından izlendi. Davetliler gala gecesinde 25 farklı dil konuşan gösteri grubunun şovunu özel bir kokteyl eşliğinde izleme imk nı bulacak. Sınıfının en iyilerinden biri olduğu iddiasıyla yola çıkan Audi A6'da 15 adet farklı renk arasından tercih yapmak mümkün. Dinamik motor seçenekleriyle üstün performans vaad eden otomobil Alternatif Pazarlama'nın organize ettiği şovla otoseverlerin beğenisine sunulacak. 


</TEXT>
</DOC>
