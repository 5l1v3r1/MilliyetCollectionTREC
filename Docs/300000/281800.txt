<DOC>
<DOCNO> 281800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sondun22.html </URL>
<DATE> 2004/10/20/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Uyuşturcu satıcısı kadın idam edildi 
</HEADLINE>
<TEXT>

     Çin'de evinde eroin bulunduğu ve uyuşturucu sattığı gerekçesiyle bir kadının idam edildiği açıklandı. 
     Yeni Çin Haber Ajansı, evinde 13 kilogram eroin ele geçirilen 32 yaşındaki Ma Şiuçin hakkında 10 ay önce verilen ölüm cezasının, dün ensesine kurşun sıkılarak infaz edildiğini duyurdu. 
     Yetkililer, bu olayın, Çin Halk Cumhuriyeti'nin kurulduğu 1949 yılından bu yana başkent Pekin'deki en büyük uyuşturucu kaçakçılığının parçası olduğunu ifade ettiler. 
     Çin'in kuzeybatısındaki Gansu eyaletinde yoksul bir ailenin çocuğu olan Ma'nın, ailesinin borçlarını ödemek için iş bulmak amacıyla 2003 yılında Pekin'e geldiği ve bir arkadaşı kanalıyla uyuşturucu satışına bulaştığı bildirildi. 
     Çinli uzmanlara göre, Çin'de her yıl yaklaşık 10 bin suçlu idam ediliyor. Bunun diğer ülkelerdeki toplam ölüm cezalarının 5 katı olduğu kaydediliyor. 
     
</TEXT>
</DOC>
