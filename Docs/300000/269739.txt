<DOC>
<DOCNO> 269739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/soneko21.html </URL>
<DATE> 2004/09/07/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Borsa birinci seanta 21,098 puandan kapandı... 
</HEADLINE>
<TEXT>

     İMKB Ulusal-100 Endeksi, 246.97 puan artışla, 1. seansı 21,098.53 puandan tamamladı. 1. seansta hisse senetleri ortalama yüzde 1.18 değer kazandı. 
     Borsa ikinci seansa, birinci seans kapanışa göre 48.73 puan artışla 21,147.26 puandan başladı. 
     İMKB Bileşik Endeksi, 2. seansın ilk yarısını ise 1. seans kapanışına göre 79.18 puan azalarak 21,019.35 puandan geçti. 
     Hisse senetleri 1. seans kapanışına göre, yüzde 0.38 oranında değer kaybetti. 
     Dün 20,851.56 puandan kapanan İMKB Ulusal 100 Endeksi, 1. seansa, 28.93 puan artışla 20,880.49 puandan başladı. İlk yarıyı 20,947.95 puandan geçen endeks, seans içinde önceki kapanış değeri olan 20,851.56 puanın altına inmezken, en yüksek 21,123.02 puana ulaştı. 
     Seans sonunda mali endeks 300.41 puan artışla 29,050.02 puana, sanayi endeksi 230.27 puan artışla 19,104.07 puana ve hizmetler endeksi 179.86 puan artışla 10,611.47 puana yükseldi. 
     Böylece, önceki kapanışa göre, mali grup hisseler ortalama yüzde 1.04, sanayi grubu hisseler ortalama yüzde 1.22 ve hizmet grubu hisseler ortalama yüzde 1.72 değer kazandı. 
     1. seansta işlem gören toplam 296 hisse senedinden 201'i değer kazandı, 34'ü değer kaybetti, 61 hissenin fiyatında değişiklik olmadı. 
     Seansta, 627 trilyon 860 milyar 127 milyon liralık işlem hacmi oluştu. 
     1. seansta, Doğan Holding, Ülker, Kardemir D , İzdemir ve Turkcell en fazla işlem gören hisse senetleri oldu. 

     
</TEXT>
</DOC>
