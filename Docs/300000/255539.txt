<DOC>
<DOCNO> 255539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/siyaset/axsiy02.html </URL>
<DATE> 2004/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
DEP kararı sekiz noktada bozuldu 
</HEADLINE>
<TEXT>


Yargıtay, DGM'nin DEP kararını oybirliğiyle bozdu. Kararını, AİHM içtihatları ve Sözleşme'ye dayandırdı 

GÖKÇER TAHİNCİOĞLU Ankara 


Yargıtay 9. Ceza Dairesi, DEP'lilere 15'er yıl mahk miyet kararı veren Ankara 1 No'lu DGM'nin kararını, sekiz noktada "oybirliğiyle" bozdu. 
9. Daire kararını AİHM Avrupa İnsan Hakları Mahkemesi içtihatları, AİHS Avrupa İnsan Hakları Sözleşmesi hükümleri ve uyum paketleri doğrultusunda verdiğini de bildirdi. 
Yargıtay 9. Ceza Dairesi Başkanı Hasan Gerçeker, 1994'teki karardan sonra mevzuatta köklü değişiklikler yapıldığını kaydetti. Gerçeker, Anayasa'daki son değişiklikle, uluslararası sözleşmelerle yasaların çelişmesi halinde sözleşmelerin geçerli olacağının kabul edildiğini belirtti. 

İşte sekiz eksik 
Yargıtay'ın bozma gerekçeleri şöyle 
Sanıkların reddi h kim talebini kabul etmeyen mahkeme, kararını gerekçelendirmedi. Yeni yargılamanın eskisinden tamamen bağımsız olması, duruşmaya ilişkin kuralların uygulanması, iddianamedeki suçun niteliğindeki değişikliğin sanıklara yeniden bildirilerek sorguların baştan yapılması gerekmesine rağmen DGM bunları yerine getirmedi. Hükme esas alınan basın açıklamaları, tutanaklar ve dilekçeler duruşmada okunmadı. Savunma tanıklarının bir kısmı dinlenmedi. Soruşturma aşamasındaki ifadeleri hükme esas alınan Sedat Bucak ile Halit Aslan duruşmaya çağrılmadı. Hükme esas alınan teyp ve video kaset çözümleri, tarafsız bilirkişilere deşifre ettirilmedi. DGM, Doğan'ın Manisa'da yaptığı konuşma nedeniyle, orada bulunmamasına rağmen Dicle'yi de cezalandırdı. 1994'teki Medeni Kanun hükümleri değişmesine vesayet, miras gibi haklardan kısıtlılık hali tutukluluk süresiyle sınırlandırılmasına rağmen, DGM eski kararı aynen tasdik etti, sanık lehine olan değişikliği gözden kaçırdı. 



</TEXT>
</DOC>
