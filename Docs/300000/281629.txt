<DOC>
<DOCNO> 281629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sontur19.html </URL>
<DATE> 2004/10/19/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
İstanbul'da "dolandırıcı" alarmı .. 
</HEADLINE>
<TEXT>

     İstanbul Büyükşehir Belediyesi, iftar çadırları için yardım toplayan bir dolandırıcı şebekesine karşı İstanbulluları uyardı. 
     Büyükşehir Belediyesi'nden yapılan yazılı açıklamada, belediyenin Beyaz Masa Birimi'ne gelen ihbarla ortaya çıkarılan şebekenin, özellikle işadamlarından iftar çadırları için yardım talebinde bulunduğu belirtildi. 
     Büyükşehir Belediyesi'nin, Ramazan ayı boyunca kurduğu iftar çadırları için yardım toplamasının söz konusu olmadığı ifade edilen açıklamada, şöyle denildi 
     ''İstanbulluların, iyi niyetlerini suiistimal eden bu tür kişilere itibar etmemeleri ve bu konuda tereddüde düşen vatandaşımızın, emniyet birimlerine ya da 1 numaralı Beyaz Masa Birimi'ne haber vermeleri kamuoyunun bilgisine önemle sunulur.'' 
     
</TEXT>
</DOC>
