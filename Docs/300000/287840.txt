<DOC>
<DOCNO> 287840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sontur26.html </URL>
<DATE> 2004/11/10/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Tecavüze uğradığını söyleyen kızın arkadaşı O erkek manyağı idi 
</HEADLINE>
<TEXT>

     Sivas'ın Gemerek İlçesi'nde, 17 yaşındaki gurbetçi kıza tecavüz ettiği iddiasıyla tutuklanan sanık, tahliye edildi. 
     Sivas 1. Ağır Ceza Mahkemesi'ndeki duruşmaya, tutuklu sanık Durdu K. 22 katıldı. Almanya'da yaşayan mağdur Y.K'nın 17 gelmediği duruşmada söz alan sanık, suçlamaları kabul etmeyerek, ''Bana iftira atıldı. Y.K'yı ilk kez karakolda gördüm'' dedi. 
     Tanık olarak dinlenen Uğur Y. 22 ise yaz tatilinde tanıştığı Y.K. ile isteği doğrultusunda 2 kez cinsel ilişkiye girdiğini, mağdurun kendisiyle ilişkiye girmeden önce bekaretinin bozulmuş olduğunu fark ettiğini söyledi. 
     Uğur Y, mağdurla evlenmeyi düşündüğünü, ancak bekaretinin bozulduğunu anlayınca evlenmekten vazgeçtiğini de ifade etti. 
     Daha sonra dinlenen mağdurun arkadaşı K.G. 17 de kendisinden sanığın cep telefonu numarasını isteyen Y.K.'nın, sanığa iftira atmış olabileceğini söyledi. 
     K.G, mahkeme başkanının, ''Y.K. nasıl bir kızdı '' sorusunu ise ''Erkek manyağı bir kızdı. Benden erkek telefonları isterdi. Avrupa'da bakireliğin sorun olmadığını anlatırdı'' diye cevapladı. 
     Sanığın tahliyesine karar veren mahkeme heyeti, duruşmayı erteledi. 
     
</TEXT>
</DOC>
