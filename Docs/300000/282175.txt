<DOC>
<DOCNO> 282175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/soneko31.html </URL>
<DATE> 2004/10/21/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Coca Coka Kasım'da halka açılıyor... 
</HEADLINE>
<TEXT>

     Coca-Cola İçecek A.Ş. hisselerinin halka arz sürecinin devam ettiği bildirildi. 
     Coca-Cola İçecek A.Ş.'den yapılan açıklamada, halka arz için yapılan başvuru ile ilgili gerekli bilgi ve belgelerin SPK'ya sunulduğu belirtildi. Halen yasal sürecin devam etmekte olduğuna dikkat çekilen açıklamada, Kasım ayında mevcut sermayenin ek satış hakkı hariç, yüzde 30.8'inin halka açılmasının planlandığı kaydedildi. 
     Coca-Cola İçecek A. Ş. açıklamasına göre, SPK'ya yapılan başvurudaki halka arz bilgileri şöyle 
     ''Coca-Cola İçecek'in halka arz edeceği hisse senetlerinin nominal değeri toplam 75 trilyon 475 milyar 946 milyon 351 bin lira olacak. 
     The Coca-Cola Export Corporation, E. Özgörkey İçecek Yatırımı A.Ş. ve Etap İçecek Yatırımı A.Ş.'nin 54 trilyon 157 milyar 475 milyon lira nominal değerli ortak satışının yanı sıra 21 trilyon 318 milyar 471 milyon 351 bin lira nominal değerli sermaye artırımı yapılacak. 
     Hisse senetlerinin, 4,800-5,650 lira fiyat aralığında satılması planlanıyor. Hisse senetlerine talebin fazla olması durumunda 6 trilyon 244 milyar 679 milyon lira nominal değerli ek satış gerçekleştirilecek.'' 
     
</TEXT>
</DOC>
