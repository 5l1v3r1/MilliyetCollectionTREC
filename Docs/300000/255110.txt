<DOC>
<DOCNO> 255110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sonsiy25.html </URL>
<DATE> 2004/07/13/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Başbakan Erdoğan, Genelkurmay Başkanı'nı kabul etti 
</HEADLINE>
<TEXT>

     Başbakan Recep Tayyip Erdoğan ile Genelkurmay Başkanı Hilmi Özkök, programlarında bulunmayan bir son dakika kararıyla biraraya geldiler. 
     Bu ani görüşmenin nedeni henüz netlik kazanmazken, Erdoğan ile Özkök’ün Yüksek Askeri Şura öncesi bir değerlendirme yapabilecekleri ihtimali üzerinde duruluyor. 
     Hükümetin gündemindeki konular 
     
     Suriye 

     Başbakan Erdoğan, bugün Ankara'da Suriye Başbakanı Muhammed Naci Otri ile de görüştü. 
     Ortadoğu sorununun önemli bir yer tuttuğu görüşmede, iki lider 'adil, kalıcı ve kapsamlı' bir çözümün ipuçlarını verdi. 
     Görüşmenin ardından Başbakan Erdoğan, Suriye ile PKK konusunda yapılan anlaşmalar sonucunda, 59'a yakın PKK'lının Türk tarafına teslim edildiğini ve istihbarat çalışmalarının karşılıklı dayanışma içinde yürütüldüğünü söyledi. 
     Başbakan Başbakan Recep Tayyip Erdoğan'ın bugün Ankara'ya gelecek olan İsrail Başbakan Yardımcısı Olmert'e yoğun programını bahane ederek randevu vermemesi iki ülke arasında gerginlik yarattı. 
     
     İsrail 

     Başbakan Erdoğan, bugün Ankara'ya gelecek olan İsrail Başbakan Yardımcısı Ehud Olmert'e yoğun programını bahane göstererek randevu vermedi. 
     Ankara'da Cumhurbaşkanı Sezer ve Dışişleri Bakanı Gül ile biraraya gelecek olan Olmert'e, ülkesinin Filistinlilere yönelik politikalarını gözden geçirmesi ve sorunların çözümü için adım atması gerektiği mesajını verecek. 
     
</TEXT>
</DOC>
