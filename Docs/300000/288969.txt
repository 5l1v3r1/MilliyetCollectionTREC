<DOC>
<DOCNO> 288969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sondun60.html </URL>
<DATE> 2004/11/15/ </DATE>
<TIME> 23.13 </TIME>
<AUTHOR>  </AUTHOR>
<HEADLINE>
De Vries "Madrid'deki terör saldırsı, 10 bin dolara mal oldu" 
</HEADLINE>
<TEXT>

     AB Terörle Mücadele Koordinatörü Hollandalı Gijs de Vries, İspanya'nın başkenti Madrid'de 11 Mart'ta meydana gelen ve 192 kişinin ölümüne yol açan terör saldırılarının organizasyonunun 10 bin dolara mal olduğunu söyledi. 
     11 Mart'taki terör saldırısını araştıran Meclis Soruşturma Komisyonu'nda konuşan De Vries, terörle mücadelede terör örgütlerinin ekonomik kaynaklarının önünü kesmenin önemine dikkati çekti. 
     De Vries, ''Bir terör eylemini düzenlemenin ekonomik maliyeti çok fazla değil. Unutmayın ki 11 Eylül 5 bin, 11 Mart saldırısı ise 10 bin dolara mal oldu'' dedi. 
     Gijs De Vries, ayrıca İspanya'nın terörle mücadelede yeterli önlemler almadığı için terör saldırısına maruz kaldığını düşünenlerin hata yaptığını savundu. 
     Hollandalı yetkili, ''AB, medeniyetler çatışmasına inanmıyor ve İslam ile terörizm arasında otomatik olarak yapılan herhangi bir bağlantıya karşı çıkıyor'' dedi. 
     
</TEXT>
</DOC>
