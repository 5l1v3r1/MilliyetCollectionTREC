<DOC>
<DOCNO> 267395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/son/sonspo29.html </URL>
<DATE> 2004/08/29/ </DATE>
<TIME> 22.20 </TIME>
<AUTHOR>  </AUTHOR>
<HEADLINE>
Beşiktaş 3 - Gaziantepspor 4 maç skoru 
</HEADLINE>
<TEXT>

     Maç öncesinde, hafta içinde vefat eden eski Devlet Bakanı ve eski Gaziantepspor Kulübü Başkanı Mehmet Batallı için saygı duruşunda bulunuldu. 
     Beşiktaş ile Gaziantepspor arasındaki karşılaşmanın ilk yarısı, Gaziantepspor'un 2- 0'lık galibiyetiyle sona erdi. 
     Birinci Süper Futbol Ligi'nde yapılan maçta Gaziantepspor, Beşiktaş'ı 4-3 yendi. 
     Bu arada İstanbul'da yapılan PAF Ligi maçını Beşiktaş 4-1 kazandı. 
     
     İLK YARI 

     3. dakikada konuk ekibin golü geldi. Sergen'in orta alanda hatalı pasından sonra topu kazanan Erdal, kaleciyle karşı karşıya kaldı. Bu futbolcunun vuruşunda, top yerden ağlara gitti 1-0. 
     8. dakikada siyah-beyazlı takımın atağında, İbrahim Üzülmez'in ceza alanı dışında sol çarprazdan vuruşunda, top direkten döndü ve topu savunma uzaklaştırdı. 
     12. dakikada Sergen'in kullandığı köşe atışında arka direkte topla buluşan Tümer'in şutunda, top üstten auta çıktı. 
     15. dakikada Tümer'in 25 metre uzaklıktan şutunda, top kaleci Kenan'da kaldı. 
     19. dakikada İbrahim Akın'ın ceza alanının sol tarafına yaptığı ortada, topa Sergen ve Careew yükseldi. Sergen'in kafa vuruşunda, top üstten auta çıktı. 
     31. dakikada Tarık'ın ceza alanına gönderdiği topa Macanga sert vurdu. Kaleci yatarak golü önledi. 
     36. dakikada Tarık'ın 30 metreden şutunda, topu kaleci güçlükle kornere çeldi. 
     38. dakikada konuk ekibin atağında, Jaziri'nin sol taraftan gönderdiği topa Devran sert vurdu ve takımını 2-0 öne geçiren golü attı. 
     Kalan dakikalarda başka gol olmayınca, ilk yarı Gaziantepspor'un 2-0 üstünlüğüyle kapandı. 
     
     İKİNCİ YARI 

     52. dakikada Gaziantepspor farkı 3'e çıkardı. Sol taraftan Bülent'in kullandığı köşe atışında, Mehmet'in kafa şutunda topa altı pasta Onur dokundu 3-0. 
     58. dakikada konuk ekip 4-0 öne geçti. Ceza alanının solunda topla buluşan Tarık, Mustafa Doğan'ı çalımlarla geçerek sert vurdu ve topu kalecinin üzerinden filelere gönderdi 4-0. 
     76. dakikada Beşiktaş farkı 3'e indirdi. Sergen'in ceza alanı dışında Onur tarafından düşürümesiyle kazanılan serbest atışı kullanan Sergen, topu İbrahim Akın'a gönderdi. Bu futbolcunun vuruşunda kaleye yönelen topa Carew dokundu top ağlara gitti 4-1. 
     81. dakikada Ali Güneş'in ceza alanına ortaladığı topa Carew dokundu ve durumu 4-2 yaptı. 
     82. dakikada ceza alanı içinde karambolde topla buluşan Ali Güneş, topu ağlara gönderdi 4-3. 
     90. dakikada Tarık'ın sol taraftan verdiği pasla topla buluşan İlhan'ın şutunda, top az farkla auta çıktı. 
     Maçta başka gol olmayınca, mücadele Gaziantepspor'un 4-3'lük galibiyetiyle sona erdi. 
     
     KÜNYE 

     

Stat İzmit İsmetpaşa      

Hakemler Yılnur Önen xx Nihat Mızrak xx Cem Satman xx      

Beşiktaş Murat Şahin x Ali Güneş x Ronaldo x Mustafa Doğan x Dk. 58 Serdar x İbrahim Üzülmez x Okan xx İbrahim Toraman x Tümer x Dk. 58 Ahmed Hassan x İbrahim Akın x Sergen x Carew x      

Gaziantepspor Kenan xx Mehmet xx Bülent xxx Macanga xxx Jaziri xxx Dk. 46 Onur xxx Bouazizi xx Tarık xxx Erdal xxxx Dk. 85 Gökhan Bekir xxx İlhan xx Devran xx Dk. 61 Sedat xx      

Goller Dakika Erdal 3 Devran 38 Onur 52 Tarık 58 Carew 76 ve 81 Ali Güneş 82      

Sarı Kartlar Dakika Mustafa Doğan 17 Ahmet Hassan Beşiktaş 86 Jaziri 40 Macanga 78 Bekir 86 Kenan 89      
</TEXT>
</DOC>
