<DOC>
<DOCNO> 294589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sonyas05.html </URL>
<DATE> 2004/12/03/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Yüksel Ak ayrıldı 
</HEADLINE>
<TEXT>

     Cesur SERT DHA 

MANKEN eşi Şenol İpek'ten boşandıktan sonra İzmirli genç işadamı Osman Rimer ile birlikte olmaya başlayan Türkiye Güzeli, podyumların ünlü mankeni Yüksel Ak bu aşkı da noktaladı. 
     Bir yılı aşkın süredir birlikte olduğu sevgilisi uğruna İstanbul'dan İzmir'e taşınan, mankenliği bile bırakmaya hazırlanan Yüksel Ak, bayram tatilini geçirdikleri Karadeniz sahilindeki Ağva'dan döndükten sonra Osman Rimer'le ayrıldıklarını açıkladı. 
     Biten ilişkisi hakkında yorum yapmak istemediğini saylayan Yüksel Ak, "İki farklı insanın iki ayrı şehirde yaşamasının yarattığı sıkıntılar, ayrılığımızın en büyük nedeni. Fazla birşey söylemek istemiyorum. Bundan böyle işim üzerinde yoğunlaşarak, mesleğimde daha üst noktalara gelmek amacındayım. Uzun bir süre kafamı dinleyerek, ilişki yaşamama kararı aldım'' dedi. 
     
</TEXT>
</DOC>
