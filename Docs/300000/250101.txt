<DOC>
<DOCNO> 250101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/ekonomi/eko14.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Aksoy Mal kaçırmıyorum 
</HEADLINE>
<TEXT>


ANKARA Milliyet 

El konulan İktisat Bankası'nın eski sahibi Erol Aksoy, ABD'deki bankasını devrederek mal kaçırma girişimi olmadığını söyledi. ABD yetkililerinin buradaki bankası Park Avenue'nin sermaye artışı ve satışını şart koştuğu için ortak aradığını söyledi. Bankaya 10 milyon dolar koyacak David Lichtenstein adında bir yatırımcı bulduklarını belirten Aksoy, "Yakında sıfırlanacak olan hisselerimin değerini korumak için bankayı büyütmeye çalışıyorum" dedi. Aksoy, bu kişinin hisselerin yüzde 80'ine sahip olacağını sadece temettü hakkı olacak kendi hisselerinin gelirini de ödeme planında gösterdiğini belirtti. 
Aksoy, TMSF'nin yeni ortağa 'Aksoy'un hisselerini size yüzde 30 daha ucuza satalım' teklif götürdüğünü savundu. 


</TEXT>
</DOC>
