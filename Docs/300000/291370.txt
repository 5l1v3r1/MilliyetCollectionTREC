<DOC>
<DOCNO> 291370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sondun20.html </URL>
<DATE> 2004/11/23/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Japonya bir daha Çin ile savaşmayacak 
</HEADLINE>
<TEXT>

     Japonya Başbakanı Junichiro Koizumi, bir daha Çin ile hiç savaşa girmeyeceklerini söyledi. 
     Asya-Pasifik Ekonomik İşbirliği Forumu APEC zirvesi dolayısıyla Şili'nin başkenti Santiago'da bulunan Koizumi, burada yaptığı açıklamada, iki ülke arasındaki ilişkilerin tatmin edici düzeyde olduğunu belirterek, ''Bir daha asla savaş yapmayacağız'' ifadesini kullandı. 
     Koizumi, Çin'in tepkisine rağmen Tokyo'da savaş suçluları da dahil savaşta ölenlerin anısına yapılan Yasukuni Tapınağı'nı ziyaret etmesi konusunda da ''Bir daha hiç savaş olmasın diye Yasukuni Tapınağı'nı ziyaret ediyorum'' dedi. 
     Yasukuni Tapınağı, 18 yılından itibaren savaşlarda ölen, aralarında savaş suçlularının da bulunduğu 2,5 milyon Japon askerinin anısına inşa edilmişti. 
     Koizumi'nin Nisan 2001'de başbakanlığa geldikten sonra tapınağa yaptığı 4 ziyaret, Güney Kore ve Çin'in başını çektiği bazı Asya ülkelerinde sert tepkilere neden oluyor. 
     Bu ülkeler, Japonya'nın geçmişteki askeri saldırganlığını ve militarizmi temsil ettiğini ileri sürdükleri Yasukuni Tapınağı'nın Japon yetkililer tarafından ziyaret edilmesine büyük tepki gösteriyorlar. 
     
</TEXT>
</DOC>
