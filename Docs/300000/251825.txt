<DOC>
<DOCNO> 251825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/spor/spo00.html </URL>
<DATE> 2004/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
EURO 2004 NOTLARI 
</HEADLINE>
<TEXT>



Luis Figo sonunda patladı 

İNGİLTERE maçında oyundan alınmasına içerleyen yıldız oyuncu, "Kimseye ispatlayacak birşeyim yok. Benim yeteneklerini herkes biliyor" diyerek, hocası Scolari'ye gönderme yaptı. Portekiz'de turnuva başından beri futbolcular ile Scolari arasında yaşanan soğuk savaş, Figo'nun bu sözleriyle devam etti. Figo, hocası tarafından çıkarılınca direkt soyunma odasına gitmişti. 

De Boer yok 

EURO 2004'te bugün oynanacak ilk yarı final karşılaşmasında Hollanda'nın İsveç'i elediği maçta dizinden sakatlanan Frank de Boer yer alamayacak. İyileşen Hooijdonk ise maça yedek kulübesinde başlayacak. Ev sahibi Portekiz'de de sakatlıkları geçen Nuno Gomez ve Andrade takımdaki yerlerini alacaklar. 

Larsson imzalıyor 

HOLLANDA'YA penaltılarla elenen İsveç Milli Takımı'nın yıldız golcüsü Henrik Larsson, bugün Barcelonalı oluyor. Portekiz'deki futbolu ve golleriyle isminden sıkça söz ettiren 32 yaşındaki eski Celticli tecrübeli oyuncu, iki yıllık sözleşmeye imza atacak. 

Çekler'den başvuru 

ÇEYREK finalde Danimarka'yı 3 - 0 eleyen Çek Cumhuriyeti, bu maçta sarı kart gören oyun kurucusu Pavel Nedved için UEFA'ya başvurdu. Nedved'in haksız yere kart gördüğünü ve yarı finalde de kart görmesi halinde muhtemel bir final için cezalı duruma düşeceğini belirten Çekler'in isteği, yarınki yarı final öncesi görüşülecek. 


</TEXT>
</DOC>
