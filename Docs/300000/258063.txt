<DOC>
<DOCNO> 258063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/son/sontur01.html </URL>
<DATE> 2004/07/25/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Atatürk Havalimanı'nda korkulu dakikalar... Uçak pistten çıktı... 
</HEADLINE>
<TEXT>

     Düsseldorf-İstanbul seferini yapan İnter Havayolları'na ait uçağın Atatürk Havalimanı'na indikten sonra pistten çıkması, yolculara korkulu anlar yaşattı. 
     Almanya'nın Düsseldorf kentinden havalanan İnter Havayolları'na ait Focker 100 tipi yolcu uçağı, saat 00.30 sıralarında Atatürk Havalimanı'nda inişe geçti. 
     Aralarında çocukların da bulunduğu 102 yolcusu ve 6 mürettebatı olan uçak, piste iniş yaptıktan sonra henüz durmadan sol lastiğinin uçakla bağlantısını sağlayan sol dikmesinin kırılması sonucu sol tarafına doğru yatarak bir süre sürüklendi. Uçak, daha sonra da yan yatarak durdu. 
     Hasar gören uçaktaki yolcuların bir kısmı, kendi imkanları ile bir kapıyı açarak dışarı çıktılar. Diğer yolcular ise görevlilerin açtığı balonlar yardımıyla uçaktan tahliye edildi. 
     Pist dışına çıkan uçağı kurtarma çalışmaları sürüyor. 

     
</TEXT>
</DOC>
