<DOC>
<DOCNO> 276986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/son/sonspo21.html </URL>
<DATE> 2004/10/03/ </DATE>
<TIME> 21.34 </TIME>
<AUTHOR>  </AUTHOR>
<HEADLINE>
Samsunspor maçının ardından... 
</HEADLINE>
<TEXT>

     Sahasında oynadığı karşılaşmada Akçaabat Sebatspor'u 3-0 yenen Samsunspor'da, teknik sorumlu Ertuğrul Sağlam, istedikleri oyunu ortaya koyamadıklarını, ama iyi sonuç aldıklarını söyledi. 
     Sağlam, karşılaşma sonrasında yaptığı değerlendirmede, galibiyetten duyduğu memnuniyeti dile getirerek, ''Bugün futbolun sürprizlere açık bir oyun olduğunu gördük. Geçmiş maçlarda değerlendiremediğimiz pozisyonları bugün değerlendirdik. Kötü oynarken de iyi sonuç alınabiliyor. Biz de bugün bunu yaşadık. Alınan 3 puan bizi iyi bir yere getirdi'' diye konuştu. 
     Akçaabat Sebatspor Teknik Direktörü Sadi Tekelioğlu ise istedikleri oyunu ortaya koyamadıklarını belirterek, ''Bizim için önemli bir maçtı ama puan alamadık. Samsunspor hak ettiği bir sonuç aldı. Bundan sonra bizi zor günler bekliyor'' dedi. 
     
</TEXT>
</DOC>
