<DOC>
<DOCNO> 294550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sontur20.html </URL>
<DATE> 2004/12/03/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Sağır- dilsiz kıza tecavüze kalkıştı 
</HEADLINE>
<TEXT>

     Enis YILDIRIM TRABZON, DHA 

Trabzon'un'un Şalpazarı İlçesi'nde komşusunun işitme ve konuşma engelli kızı 31 yaşındaki Esma Angut'a tecavüze kalkışmakla suçlanan 20 yaşındaki Eyüp Ayaz'a 3 yıl 6 ay hapis cezası verildi. 
     Trabzon'un Şalpazarı İlçesi'nde evde yalnız olan Esma Angut'a 2003 yılı mayıs ayında iki gün peşpeşe tecavüz girişiminde bulunduğu iddia edilen Eyüp Ayaz hakkında şikayet üzerine Trabzon Ağır Ceza Mahkemesi'nde dava açıldı. 
     Irz ve namusa tasaddi' suçlamasıyla tutuksuz yargılanan Eyüp Ayaz'ın son savunmasını Avukatı Mustafa Kamburoğlu yaptı. Kamburoğlu, müvekkilinin işlediği suçun ırza geçme teşebbüs eylemi olmadığını, sarkıntılık olduğunu ileri sürdü. 
     Cumhuriyet Savcısı ise, esasa ilişkin mütalaasında, sağır ve dilsiz olan mağdurenin evde yalnız olduğu bir sırada, sanık tarafından yere yatırılarak öpüldüğünü ve ırzına tasaddi suçunun işlendiğini iddia ederek, bu eylemi bir gün sonra tekrarlayan sanığın ırza tasaddi suçundan cezalandırılmasını talep etti. 
     Trabzon Ağır Ceza Mahkemesi heyeti de, sanık Eyüp Ayaz'ı ırz ve namusa tasaddi' suçundan 3 yıl 6 ay hapis cezası ile cezalandırdı. 
     
</TEXT>
</DOC>
