<DOC>
<DOCNO> 278496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sontur45.html </URL>
<DATE> 2004/10/08/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Güler Okulların tatilini gerektirecek bir durum yok... 
</HEADLINE>
<TEXT>

     İstanbul Valisi Muammer Güler, sağanak yağış nedeniyle okulların tatilini gerektiren bir durum olmadığını, yağmurun devam etmesi halinde pazartesi günü Alibeyköy'deki okulları tatil edeceklerini söyledi. 
     Vali Güler, Esenyurt Beldesi'nde, Nihat Delibalta İlköğretim Okulu'nun açılış töreninde gazetecilerin sorularını yanıtladı. 
     Bir gazetecinin, ''Meteoroloji, 'biz uyardık valilik ve belediye bunu dikkate almadı' dedi'' şeklindeki sözleri üzerine Güler, ''meteoroloji ile basın aracılığıyla konuşmadığını'' söyledi. 
     Güler, meteoroloji yetkililerinin böyle bir söz söylediğine ihtimal vermediğini de kaydetti. 
     ''Alibeyköy'deki 5 okulun pazartesi günü tatil edilmesi söz konusu mu '' şeklindeki bir soru üzerine de Güler, ''Yağmur devam ederse pazartesi günü Alibeyköy'deki okulları tatil edeceğiz. Ancak İstanbul'da okulların tatilini gerektirecek bir durum yok'' dedi. 
     
</TEXT>
</DOC>
