<DOC>
<DOCNO> 295289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sontur17.html </URL>
<DATE> 2004/12/06/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Bursa'da yemek 26 kişiyi zehirledi .. 
</HEADLINE>
<TEXT>

     Bursa'nın merkez Osmangazi İlçesi'nde, bir fabrikada yedikleri yemekten sonra rahatsızlanarak hastaneye kaldırılan 26 işçinin zehirlendiği belirlendi. 
     Alınan bilgiye göre, Küçükbalıklı Mahallesi'nde bir fabrikada çalışan işçilerde, dün akşam yemeğinde çorba, etli bezelye ve makarna yedikten sonra bulantı, kusma ve baş dönmesi şikayetleri başladı. 
     SSK Şevket Yılmaz ve Bursa Bölge hastanelerine kaldırılan işçilerin zehirlendikleri tespit edildi. 
     Yetkililer, zehirlenmenin nedeninin belirlenmeye çalışıldığını, işçilerin yedikleri yemeklerden numune alınarak laboratuvara gönderildiğini söylediler. 
     Hastaneye kaldırılan Murat Aykar, Hasan Dalmış, Erhan Arık, İbrahim Çakırhan, Yaşar Pilavcı, Erhan Gürçiçek, Halil Karakurt, Mehmet Memiş, Rahmi Çiftçi, Güngör Aksoy, Mehmet Ali Eroğlu, Kadir Karatozan, Osman Aydoğan, Mehmet Turhan, Ceyhan Tan, Musa Değer, Mustafa Kılıç, Süleyman Çatalbaş, Emin Çamlıkçı, İbrahim Çakırhan, Ali Rıza Sümbül, Haydar Yörük, Süleyman Gümbür, Ahmet Yılmaz, Osman Günsel ve Hasan Işıktaş'ın durumlarının iyi olduğu, bazılarının ayakta tedavi edildiği bildirildi. 
     
</TEXT>
</DOC>
