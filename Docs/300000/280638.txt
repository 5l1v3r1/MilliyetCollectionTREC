<DOC>
<DOCNO> 280638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sondun49.html </URL>
<DATE> 2005/03/15/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
BM ekibi Hariri suikasti çalışmasını tamamladı 
</HEADLINE>
<TEXT>

     Eski Lübnan başbakanı Refik Hariri'nin öldürülmesini araştıran Birleşmiş Milletler BM ekibi, Lübnan'daki çalışmalarını tamamladı. 
     Lübnan Devlet Başkanlığı tarafından yapılan açıklamada, BM ekibinin başkanı İrlandalı komiser Peter Fitzgerald'ın Devlet Başkanı Emil Lahud'la yapılan toplantıda, çalışmaların tamamlandığını söylediği belirtildi. 
     Açıklamada, raporun BM Genel Sekreteri Kofi Annan'a yakında sunulacağı ifade edilerek, Fiztgerald'ın işbirliğinden dolayı Lübnanlı yetkililere teşekkür ettiği kaydedildi. 
     Annan, geçen ay Hariri suikastının araştırılmasını istemişti. Lübnan muhalefeti, 14 Şubat'ta başkent Beyrut'ta öldürülen Hariri'nin ölümünden Suriye ve Suriye yanlısı yönetimi sorumlu tutuyor. 
     
</TEXT>
</DOC>
