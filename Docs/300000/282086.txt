<DOC>
<DOCNO> 282086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/yazar/heper.html </URL>
<DATE> 2004/10/21/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Avrupa akort tutmuyor... 
</HEADLINE>
<TEXT>


TÜRKİYE AB için atağa kalktı. Başbakan, Dışişleri, sivil toplum örgütleri, Almanya'daki Türkler atak programına dahil olarak kendilerine düşeni yapmaya başladılar. 
Bu arada Avrupa'nın Türkiye karşıtları da boş durmuyor. 
Müzakereyi 2006'ya erteleme, özel statü, genel bir referandum sesleri yükseliyor. Yeni şartlar ileri sürenler de var. 
İstanbul'da toplanan "dostumuz" Avrupalı Yeşillerin bile bazı beklentileri olduğu anlaşıldı. 
Sonuçta Türkiye karşıtlarını ikiye ayırmak mümkün 
Açık seçik "Türkiye AB'ye alınmamalı" diyenler. 
"Türkiye alınmalı ama..." diyerek Ankara'yı oyalamak isteyenler. 
Tabii, samimi olarak Türkiye'yi Avrupa'da görmek isteyenlerin varlığı da ink r edilemez. Ama onların ne derecede etkin olabileceğini önce 17 Aralık'ta, sonra da müzakereler sürecinde göreceğiz. 

ALEYHTARLARININ bahaneleri karşısında Türkiye nedense hep savunmada kaldı, kalıyor. 
Teşbihte hata olmaz "köprüyü geçene kadar..." diye başlayan, kaba da görünse, oportünist de olsa bir söz var. Bu doğrultuda hareket etmek belki de faydalı olabilir. O zaman, Türkiye 17 Aralık'a kadar yalnızca erken tarih almayı amaçlamalı ve sorunu daha karmaşık hale getirmemeli. Yani İlerleme Raporu'ndaki aleyhte maddeleri değiştirme ısrarını şimdilik bir yana bırakmalı. Peki onlar unutulmalı mı Hayır, müzakere süreci başlar başlamaz aleyhteki maddelerle de mücadele başlamalı. 
Yani Dimyat'a pirince giderken evdeki bulgurdan olunmamalı. 17 Aralık'taki liderler zirvesi ürkütülmemeli. Nasıl olsa tam üyelik için en aşağı 11 yıl var... 

BU arada ilginç bir nokta da Türkiye sevmezlerin görüşlerinin haçlı seferlerinden beri değişmemiş olması. Türkiye'den bekledikleri reformları, kendi düşünce dünyalarında, anlayışlarında başaramamış olmaları. 
Müslüman Türkiye'yi, Batı'nın standartlarına, özgürlüğe, laikliğe, çağdaşlığa, inançlara saygıya uzak zannetmek, İslamı terörle eşdeğer görmek tümüyle haklı sayılabilir mi 
Engizisyonu, işkenceyi, mezhep çatışmalarını ve dini, siyasi toplu imhaları Batı'da olmamış farz etmek mümkün mü 
Irak harek tı başında Washington'dan haçlı seferlerine vurgu yapan Batılı sesin çağdaşlığı nasıl savunulabilir 

BUGÜN 70 milyonluk Türkiye Cumhuriyeti Avrupa Birliği'ne dahil olmayı amaç edinmiştir. Ankara'nın bunun gereklerini yerine getirme çabaları kösteklenecek değil, saygı duyulup teşvik edilecek tarihi bir davranıştır. Dünya barışına da katkıdır. Terörün engellenmesine de, Avrupa'nın dünyada bir güç olmasına da hizmettir. 
Bazı Avrupalıların Türkiye'nin üyeliğine karşı çıkması, savundukları evrensel ilkelerin kendi dar sınırlarına hapsedilmesinden başka ne işe yarar 

SENDE Mİ OĞLUM BRÜTÜS "Başbakanlık İnsan Hakları Danışma Kurulu" sustu sustu, tam zamanında hedefi 12'den vurdu 
17 aralık zirvesi arifesinde Türkiye karşıtlarına bundan iyi malzeme verilemezdi .. 
Kuruldaki oylamada usulsüzlük iddiaları, raporun yabancılara malzeme olma vasfını değiştirmiyor. Bu kurul sayesinde Türkiye kendi ayağını kurşunlamış duruma düştü... 

H O 
İşte bütün mesele "AB'nin amacı Türkiye'yi parçalamak" diyenler var. 
Parçalanma AB'nin yararına olmayacağı için, bu iddiayı reddedenler var. İkinci görüş ağır basıyor. 
Ama her şeye rağmen Türkiye içinde AB nedeniyle bölünme rüyası görenlerin sayısı az değil. 
Abdullah Öcalan'ın avukatlarından Medeni Aykan bu görüştekilere tercüman oldu. Haber doğruysa, avukat açıkça Türkiye'nin bölünmesini istedi. 
Oysa Türkiye coğrafyası bir medeniyetler beşiğidir. Kültürler beşiğidir. Ve bu karışımdan Türkiye doğmuştur. Nasıl ki "H" ve "O" gibi farklılar bir araya gelince "H2O" meydana geliyorsa, işte öyle. 
Ama bu sentezi bozmak, "Sen şusun, ben buyum" diye Türk üst kimliğinde zorlama ayrılıklar yaratmak, yararlı değil, zararlı olacaktır. 

HORTUMDA 
Niyet iyi, sonuç yok Hortumlanan milyar dolarların çoğu yurtdışına kaçırıldı. Hal ve gidiş bunu gösteriyor. 
TMSF Başkanı da, "Soyulan paraların bir kısmının yurtdışına gittiğini tahmin ediyoruz" diyerek bu görüşe katılıyor. Ama paraları geri getiremiyor. 
Adalet Bakanı Çiçek'in acz ifade eden sözleri daha da ilginç "Yetkim olsa batık paraların hepsini alırdım. Hortumcuların ciğerlerini sökerdim..." 
Bakanın ifade şekli pek nazik sayılmasa da, anlaşılıyor ki iş sonunda gelip "yetki"ye dayanıyor. 
Peki yetkiyi verecek olan kim, Çiçek'in hükümeti değil mi 
Öyleyse ne bekleniyor 

HALKA AÇIN 
Köprüler para bassın Altyapı para gerektiriyor. Özellikle istimlakler yapmak, yeni yollar açmak, eski yolları onarmak, oto parklar inşa etmek için. 
Ama İstanbul Belediyesi'nin kaynakları yetersiz. 
Öyleyse iki Boğaz köprüsünün trafik dışındaki yan bölümleri halka açılsa olmaz mı Sakıncalara karşı önlem de kolay... Yabancı ve yerli turistler, köprünün üstünde kısa sürede fotoğraflar çekse, bunun için de kişi başına 10 milyon ödese nasıl olur 
Günde 5 bin kişiden 50 milyar lira toplanır, yılda kaç trilyon eder, siz hesaplayın. 



</TEXT>
</DOC>
