<DOC>
<DOCNO> 287744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/soneko36.html </URL>
<DATE> 2004/11/10/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Cem Kınay ve Oğuz Serim, Magic Life'daki hisselerini devretti... 
</HEADLINE>
<TEXT>

     Cem Kınay ve Oğuz Serim, 1990 yılında kurdukları turizm şirketi Magic Life'da sahip oldukları hisseleri TUI AG'ye devretti. 
     Kınay ve Serim adına yapılan açıklamaya göre, bugün alınan kararla birlikte Magic Life'daki TUI hisselerinin oranının yüzde 50'den yüzde 100'e çıkarılması onaylandı. 
     Türkiye'deki diğer iştirakler ise bundan önce olduğu gibi Kınay ve Serim yönetiminde faaliyetlerini sürdürecek. 
     Kınay ve Serim'in Türkiye'de faaliyet gösteren iştirakleri, Sarana Turizm ve Ticaret A.Ş. Kartanesi Club , Vasco Turizm, Sanayi ve Ticaret A.Ş., Magic Gösteri Sanatları Merkezi Turizm, Yayıncılık, Gıda Sanayii, Dış Ticaret A.Ş. NEY , Eski Kapadokya Turizm, Yatırım, Sanayi ve Ticaret A.Ş. Kayakapı Projesi-Ürgüp ile BKS Su A.Ş'den Elmas Su oluşuyor. 
     Açıklamada, Oğuz Serim'le birlikte Magic Life'ı kurarak otelcilik alanında çok önemli yeniliklere imza atan Cem Kınay'ın otelcilik alanında yeni bir vizyon ve yeni bir konseptle faaliyetlerini sürdüreceği bildirildi. 
     
</TEXT>
</DOC>
