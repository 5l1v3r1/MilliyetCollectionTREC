<DOC>
<DOCNO> 265022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sonsiy01.html </URL>
<DATE> 2004/08/20/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
AKP milletvekili Nusret Bayraktar'a ağır suçlama 
</HEADLINE>
<TEXT>

     ALİ KORAY UZUN Trabzon DHA 

Başbakan Recep Tayyip Erdoğan'ın gezisini takip etmek için Rize'ye gelen AKP İstanbul Milletvekili Nusret Bayraktar'ın da içinde bulunduğu jipin, üç gün önce Kazım Kopuz'a 70 çarparak ağır yaralanmasına neden olduğu ve ardından olay yerinde durmadan kaçtığı iddia edildi. Kopuz'un yakınları, Bayraktar'ın kazanın ardından hastaneye gelerek, kendilerinden özür dilediğini öne sürerek "Madem ki milletvekiliydi, neden yaralıyı yolun ortasında bırakıp gitti Hakkımızı arayacağız" dedi. 
     İddiaya göre, içinde Bayraktar'ın da araç, Çayeli Limanköy mevkiinde geçen salı 19.30 sıralarında yoldan karşıya geçmekte olan Kopuz'a çarparak ağır yaralanmasına neden oldu. Araç durmadan yoluna devam ederken Kopuz, ambulansla Rize Devlet Hastanesi'ne kaldırıldı. Trabzon KTÜ Tıp Fakültesi Farabi Hastanesi'ne sevkedilen ve yoğun bakıma alınan Kopuz'un hayati tehlikeyi atlatamadığı ifade edildi. 
     Kaza anında babasının yanında olan Binnur Beşikçi 37 , Bayraktar'ın kazadan yaklaşık bir saat sonra hastaneye gelerek kendileriyle görüştüğünü öne sürdü. Beşikçi, "Aracı kullanan kişinin de yeğeni olduğunu söyledi. Yeğenini emniyete teslim ederek yanımıza geldiğini anlattı. Bir milletvekilinin içinde bulunduğu araç yaklaşık 150 kilometre süratle gidiyordu. Biraz duyarlı olmaları gerekiyor" dedi. 
     Kopuz'un diğer kızı Funda Kopuz 24 da "Kazanın olduğu yol, mahalle arası bir yol. O yolda o kadar hız yapılmaz. Arabanın içinde olan milletvekilinin yakını olduğu için evinde paşalar gibi yatıyor. Sıradan bir insan olsaydı şimdi cezaevinde olurdu. Hakkımızı arayacağız" diye konuştu. 
     
</TEXT>
</DOC>
