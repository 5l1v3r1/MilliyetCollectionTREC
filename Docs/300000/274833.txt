<DOC>
<DOCNO> 274833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/son/soneko07.html </URL>
<DATE> 2004/09/25/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Hisse senetleri geçen hafta, ortalama yüzde 7.08 değer kazandı... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 7.08 oranında değer kazandı. 
     Hafta başında TCK ve zina tartışmaları nedeniyle tedirginlik yaşayan piyasalarda, daha sonra gelen açıklamalarla birlikte olumlu bir hava yakalandı. Borsada yükselişle birlikte yeni rekorlar kırılırken, döviz ve faiz cephesinde düşüşler gerçekleşti. 
     Başbakan Recep Tayyip Erdoğan'ın Büksel'de gerçekleştirdiği görüşmeler ile AB Komisyonu'nun genişlemeden sorumlu üyesi Günter Verheugen'in açıklamaları piyasalarda olumlu karşılandı. 
     Borsa uzmanları, önümüzdeki hafta IMF heyeti ile görüşmelerden çıkacak sonuçların piyasalar tarafından yakından izleneceğini belirterek, memur maaş zammı görüşmelerinin de piyasaların gündeminde olacağını kaydediyor. 
     Uzmanlar, hafta içinde 20,041-22,639 puan bandında hareket eden Endeksin kısa vadede 22,550 seviyesini direnç haline getirerek, 22,750 ve 23,000 puan seviyelerini denemek üzere hareket edeceğini tahmin ediyor. 
     
     ÖZETLE PİYASALAR 
     Borsada yükseliş hareketinin devam etmesi sonucu tarihi kapanış ve zirve rekorları kırıldı. İMKB Tahvil ve Bono Piyasası'ndaki ortalama oranlarda 1 puan dolayında iniş çıkışlar gözlendi. Altın ve döviz fiyatları düşüş eğiliminde olurken, mevduat faizlerinin ortalamalarında bir değişiklik gerçekleşmedi. 
     Hisse senetleri haftalık bazda ortalama yüzde 7.08 oranında değer kazandı. 24 ayar külçe altının gram satış fiyatı yüzde 1.00, Cumhuriyet altınının satış fiyatı da yüzde 1.11 düşüş kaydetti. Türk Lirası karşısında dolardaki düşüş yüzde 1.57, eurodaki yüzde 0.27 oldu. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.30 oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.34, haftalık reponun net getirisi yüzde 0.29 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB , Pazartesi günü ortalama yüzde 2.21'lik düşüşle haftaya başladı. Salı günü gerçekleşen yüzde 4.02'lik artışın ardından endeks Çarşamba günü de ortalama yüzde 1.41'lik artış kaydetti. Perşembe günü gelen yüzde 3.65'lik ortalama yükselişin sonucunda seans içi ve kapanış rekorları kırıldı. Cuma günü 1. Seansta 22,639.99 puanla seans içi, 22,307.44 puanla da tarihi kapanış rekorları yenilendi. Hisse senetleri haftanın son gününde ortalama yüzde 0.14 oranında değer kazandı. 
     Endeks, hafta boyunca 1,474.28 puanlık artışla 20,833.16 puandan 22,307.44 puana çıktı. Hisse senetlerindeki haftalık ortalama artış yüzde 7.08 oldu. 
     İMKB Ulusal-Mali Endeksi 2,275.00 puan artışla 28,471.44 puandan 30,746.44 puana, İMKB Ulusal-Sanayi Endeksi 1,036.99 puan artışla 18,844.40 puandan 19,881.39 puana ve İMKB Ulusal-Hizmetler Endeksi de 692.71 puan artışla 10,840.09 puandan 11,2.80 puana yükseldi. 
     Böylece, mali grup hisseleri ortalama yüzde 7.99 oranında, sanayi grubu hisseleri ortalama yüzde 5.50 oranında ve hizmetler grubu hisseleri de ortalama yüzde 6.39 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 302 hisse senedinden 268'i değer kazanırken, 22 hisse senedi değer yitirdi, 12 hisse senedinin değeri değişmedi. 
     Geçen hafta en yüksek oranlı artış, fiyatı 465 bin liradan 785 bin liraya çıkarak yüzde 68.82 değer kazanan Bosch Fren Sistemleri hisselerinde gerçekleşti. Yüzde 42.02'lik artışla Alternatif Yatırım Ortaklığı hisseleri ikinci ve yüzde 40.66'lık artışla Aviva Sigorta hisseleri üçüncü oldu. 
     En yüksek oranlı düşüş ise yüzde 11.72 ile Meges Boya hisselerinde oldu. Yüzde 6.84'lük düşüşle Doğusan hisseleri ikinci ve yüzde 5.84'lük düşüşle de TSKB Yatırım Ortaklığı hisseleri üçüncü sırada yer aldı. 
     İMKB Ulusal Pazar'da geçen hafta toplam 2 trilyon 180 milyar 928.7 milyon adet hisse senedi işlem gördü ve karşılığında 6 katrilyon 574.3 milyar liralık işlem hacmi gerçekleşti. 
     
     DÖVİZ 
     Geçen hafta Türk Lirası karşısında tüm döviz türleri değer yitirdi. 
     İstanbul serbest döviz piyasasında alınıp satılan ABD Doları Türk Lirası karşısında yüzde 1.57 oranında, euro da yüzde 0.27 oranında düşüş kaydetti. 
     Önceki hafta sonuna göre ABD Doları'nın Türk Lirası satış fiyatı 24 bin lira düşerek 1 milyon 500 bin liraya, Euronun satış fiyatı 5 bin lira düşerek 1 milyon 849 bin liraya indi. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı haftalık bazda yüzde 0.66 düşerek 2 milyon 720 bin liraya, İsviçre Frangı'nın satış fiyatı da yüzde 0.50 düşerek 1 milyon 197 bin liraya geriledi. 
     Bugün öğle saatlerinde ise İstanbul serbest piyasada ABD Doları 1 milyon 503 bin liradan, Euro 1 milyon 844 bin liradan, İngiliz Sterlini 2 milyon 695 bin liradan ve İsviçre Frangı da 1 milyon 182 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış yüzde 1.00, Cumhuriyet altınının satış fiyatı da yüzde 1.11 oranında düşüş gösterdi. 
     Külçe altının gram satış fiyatı 19 milyon 750 bin liraya, Cumhuriyet altınının satış fiyatı da 133 milyon 500 bin liraya düştü. 
     İstanbul Altın Borsası'nda İAB geçen hafta içindeki işlemler sonucunda 24 ayar altının gram fiyatı yüzde 0.80 artış göstererek, 19 milyon 695 bin lira oldu. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.30 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 1,590 puan artarak 524,709 puandan 526,299 puana çıktı. 
     Geçen haftanın en çok değer kazanan katılma belgeleri, yüzde 8.48'lik artışla Turkish Yatırım A Tipi Değişken Fon, yüzde 4.40'lık artışla Akbank A Tipi Teknoloji Sektör Fon ve yüzde 4.27'lik artışla MEKSA A Tipi Değişken Fon olarak sıralandılar. 
     Haftanın en çok değer yitiren katılma belgeleri ise yüzde 3.20'lik düşüşle Nurol A Tipi Değişken Fon, yüzde 1.66'lık düşüşle Anadolubank A Tipi Değişken Fon ve yüzde 1.56'lık düşüşle Garanti A Tipi Yabancı Fon oldu. 
     
     HAZİNE İHALELERİ 
     Hazine geçen hafta, biri bono ikisi tahvil olmak üzere 3 ihale düzenledi. 
     Hazine'nin Pazartesi günü yaptığı 196 gün vadeli Türk Lirası cinsinden iskontolu bono ihalesine 1 katrilyon 452.5 trilyon liralık teklif gelirken, nominal 1 katrilyon 295 trilyon liralık satış gerçekleşti. İhaledeki net satış miktarı da 1 katrilyon 139.1 trilyon lira oldu. İhaledeki basit faiz oranı yüzde 25.42, bileşik faiz oranı da yüzde 26.90 olarak gerçekleşti. Bonoların geri ödemesi 6 Nisan 2005 tarihinde yapılacak. 
     Hazine'nin Salı günü düzenlediği 3 ayda bir değişken faizli tahvil ihalesine 2 katrilyon 257.8 trilyon liralık teklif geldi. İhalede nominal 1 katrilyon 827 trilyon lira, net 1 katrilyon 794.4 trilyon liralık satış yapıldı. Dönemsel faizi yüzde 6.8 olan ihalede satılan kağıtların ihraç tarihi 22 Eylül Çarşamba günü olarak belirlenirken, geri ödemesi 13 Eylül 2006 tarihinde yapılacak. Söz konusu tahvilin ilk kupon ödemesi 15 Aralık 2004 tarihinde gerçekleştirilecek. 
     Yine Salı günü yapılan 567 gün vadeli, Türk Lirası cinsinden iskontolu devlet tahvili ihalesine de 4 katrilyon 400 trilyon liralık nominal teklif geldi. İhalede toplam 1 katrilyon 396.3 trilyon liralık nominal satış yapılırken, net 966.6 trilyon liralık gelir elde edildi. İhalede, basit faiz yüzde 28.54, bileşik faiz ise yüzde 26.63 oldu. Kağıtların geri ödemesi 12 Nisan 2006'da yapılacak. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.33 ile yüzde 0.50 arasında gerçekleşti. 
     Mevduat faizlerinin ortalamalarında geçen hafta herhangi bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.34 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 20.3 dolayında bulunan haftalık reponun net getirisi de yüzde 0.29 oldu. 
     
</TEXT>
</DOC>
