<DOC>
<DOCNO> 279779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sonspo14.html </URL>
<DATE> 2004/10/13/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
El Saka Benim için önemli olan hedefi olan bir takımda yer almak 
</HEADLINE>
<TEXT>

     Gençlerbirliği'nin Mısırlı Milli futbolcusu El Saka, ''Takımımın ligdeki başarızlığı beni mutsuz etti. Bu yüzden hedeflerimizden uzaklaşmış olmanın verdiği bir üzüntü yaşadım'' dedi. 
     El Saka, kulüp binasında düzenlediği basın toplantısında, Mısır Milli Takımı'ndan yeni döndüğünü belirterek, transferiyle ilgili hiçbir takımla görüşmediğini söyledi. El Saka, ''Bana gelen resmi bir teklif yok. Ancak menajerime Beşiktaş ve Trabzonspor'dan teklif gelmiş. Transfer dönemi olmadığı için bunları şu anda düşünecek durumumuz yok'' dedi. 
     El Saka, kendisi için hedefi olan bir takımda bulunmanın herşeyden daha önemli olduğunu vurgulayarak, şöyle konuştu 
     ''Bu sezon Gençlerbirliği çok başarılı bir dönem geçirmiyor. Şu anda ligde bulunduğumuz 11. sıra Gençlerbirliği'nin hak ettiği yer değil. Ligde 3. veya 4. sırada yer almak yeni hedefimiz. Takımımın ligdeki başarızlığı beni mutsuz etti. Bu yüzden de hedeflerimizden uzaklaşmış olmanın verdiği bir üzüntü yaşadım. Ancak yeni hocamızla birlikte yeni hedefler belirledik. Yeni hedefimiz, ligde ilk 3 takım arasına girerek gelecek sezon Avrupa Kupaları'nda mücadele etmek. Benim için para ikinci planda gelir, önemli olan hedefi olan bir takımda yer almak.'' 
     
</TEXT>
</DOC>
