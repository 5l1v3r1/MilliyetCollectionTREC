<DOC>
<DOCNO> 269983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sondun15.html </URL>
<DATE> 2004/09/08/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Fransa'da 100 öğrenci başörtüsüyle derslere girmekte ısrarlı 
</HEADLINE>
<TEXT>

     Fransa Milli Eğitim Bakanı François Fillon, yeni öğretim yılının başladığı Perşembe gününden bu yana başörtüsü takmakta ısrar eden Müslüman genç kızların sayısının 100 ile 120 arasında olduğunu söyledi. 
     Europe 1 radyosunun sorularını yanıtlayan Fillon, ''Bu genç kızların çoğunun başörtü takmadan derslere girmeleri yönünde ikna edilecebileceğini sanıyorum'' dedi. 
     Fillon, geçen öğretim yılında ülke genelinde başörtüsüyle derslere girmekte ısrar eden öğrencilerin sayısının ise 1200 civarında olduğunu söyledi. 
     Fransız basınında dün çıkan haberlerde, yeni öğretim yılının başlamasından bu yana 5 Sih kökenli erkek öğrencinin, dini inaçları gereği saçlarını kapatan örtüyü çıkarmadıkları için okullara alınmadığı bildirilmişti. 
     Parlamentoda kabul edilmeden önce ülke genelinde yoğun tartışmalara neden olan yasa, dini simge ve giysilerle devlet okullarında öğrenim görülmesini yasaklıyor. 
     Yeni öğretim yılının başladığı geçen Perşembe günü yürürlüğe giren yasa, okul yöneticilerine, dini giysi ve simgelerle okula gelen öğrenciyi okuldan uzaklaştırmadan önce ikna etmek için diyalog yolunu denemesini öneriyor. 
     
</TEXT>
</DOC>
