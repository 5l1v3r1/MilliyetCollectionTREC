<DOC>
<DOCNO> 297538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/soneko05.html </URL>
<DATE> 2004/12/14/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Ekonomi ve vergide 2005 beklentileri... 
</HEADLINE>
<TEXT>

     Doların düşüşünü önlemenin çaresinin ABD'nin dış ticaret ve cari işlem açıklarının azalmasından geçtiği bildirildi. 
     Bank Europa tarafından Hilton Oteli'nde düzenlenen ''Ekonomi ve Vergide 2005 Yılı Beklentileri'' konulu toplantıda konuşan Hürriyet Gazetesi Ekonomi Yazarı Ege Cansen, ABD dolarının üçte ikisinin dünya piyasasında olduğunu, ayrıca dünya çapında 11 trilyon dolarlık tahvil ve bono bulunduğunu belirterek, bunun için dolardaki düşüşün herkesi ilgilendiğini kaydetti. 
     ABD'nin ciddi bir cari açık verdiğini, ancak bunu iç borç yerine cari fazlası olan ülkelerden finanse ettiğini anlatan Cansen, ABD açığı kapatsın dendiğinde fazla veren ülkelerin de dengesinin bozulacağına işaret etti. 
     Cansen, serbest pazar ekonomisin bu belayı da savuşturacak kadar güçlü olduğunu düşündüğünü sözlerine ekledi. 
     TÜSİAD Vergi Çalışma Grubu Başkanı Şaban Edikler de gelecek dönemde dünya çapındaki sermaye hareketlerinde fazla bir artış beklenmemesi gerektiğini söyledi. 
     Yatırımcı açısından verginin büyüklüğü ve ölçülebilirliğinin önemli olduğunun altını çizen Erdikler, vergi sisteminde 2005 yılında 2004'teki vergi yapısının sistem olarak muhafaza edileceğinin görüldüğünü kaydetti. 2006 yılından itibaren yürürlüğe girmesi beklenen vergi sisteminin temel prensiplerinin az çok belirmeye başladığı anlatan Erdikler, 2006 yılında menkul kıymet iratlarının vergilendirilmesinde stopaj şeklinde vergilendirmenin olacağının öngörüldüğünü ifade etti. 
     
</TEXT>
</DOC>
