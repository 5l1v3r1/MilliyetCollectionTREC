<DOC>
<DOCNO> 260070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/sonyas12.html </URL>
<DATE> 2004/08/02/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
'Bir kaşık suda' denizaltı 
</HEADLINE>
<TEXT>

     Avustralyalı bilimadamları, dünyanın en küçük denizaltısını üretti. Serafina adı verilen mini denizaltı 40 santimetre uzunluğunda. 
     Plastik bir kapsül şeklindeki denizaltı, beş pervanesinin yardımıyla hareket ediyor. 
     Mini denizaltı beş bin metreye kadar derinliğe iniyor. 
     Önceden programlanan Serafina, su altında, saniyede bir metre yol alıyor. Bu ise bir insanın yürüyüş hızına denk geliyor. 
     Her türlü manevrayı yapabilen denizaltı, pek çok bilimsel araştırma görevini de yürütebiliyor. 
     Tasarımcıları Srafina'nın araştırma, kurtarma, deniz kazalarını incelemede ve askeri amaçlı faaliyetlerde kullanılabileceğini söylüyorlar. 
     Avustralya Ulusal Üniversites'nde sistem mühendisliği uzmanı olarak görev yapan Dr. Uwe Zimmer, bu denizaltıların yaklaşık 700 dolara üretilebileceğini söylüyor. 
     Zimmer sualtı araştırmaları için kullanılan normal büyüklükteki araçların çok daha yüksek maliyetler anlamına geldiğini ve suya bırakılması için vinçler, özel tekneler gerektiğini hatırlatıyor. 
     Şarjlı pille çalışan bu araç ise, bir kez programlanıp suya bırakıldığında gün boyu çalışıyor. 
     Görünüşe göre tek sorun, Serafina'nın aslında avantajlarının da kaynağı olan boyutu... 
     Mini denizaltıyı bir deniz canlısının yemesi ihtimali endişe yaratıyor. 
     
</TEXT>
</DOC>
