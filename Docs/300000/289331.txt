<DOC>
<DOCNO> 289331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sontur35.html </URL>
<DATE> 2004/11/16/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Dedikodu yüzünden ablasını öldürdü .. 
</HEADLINE>
<TEXT>

     Gaziantep'te bir genç ''dedikodu'' yüzünden tartıştığı ablasını bıçaklayarak öldürdü. 
     Emniyet Müdürlüğü yetkililerinden alınan bilgiye göre, Mithatpaşa Mahallesi 7 No'lu Sokak'ta meydana gelen olayda, 2 yıl önce eşinden ayrılan ve bir çocuğuyla yaşayan Nirgül Ö. 23 , bayramlaşma amacıyla eve gelen 19 yaşındaki kardeşi Mehmet Ö. ile mahallede hakkında çıkan dedikodular yüzünden tartışmaya başladı. 
     Tartışmanın kavgaya dönüşmesi üzerine Mehmet Ö. üzerinde taşıdığı bıçakla ablasını çeşitli yerlerinden yaraladı. Nirgül Ö, olay yerinde hayatını kaybetti. 
     Mehmet Ö. cinayetten sonra güvenlik kuvvetlerine teslim oldu. Mehmet Ö'nün ilk ifadesinde, pişmanlık duymadığını, ablasını namus meselesi yüzünden öldürdüğünü itiraf ettiği belirtildi. 
     Olayla ilgili soruşturma sürdürülüyor. 
     
</TEXT>
</DOC>
