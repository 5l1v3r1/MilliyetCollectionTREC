<DOC>
<DOCNO> 286312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sondun12.html </URL>
<DATE> 2004/11/05/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Japon hapishaneleri doldu taştı... 
</HEADLINE>
<TEXT>

     Japonya'da hapishanelerin son 30 yılın en kalabalık düzeyine ulaştığı ve kapasitelerinden yüzde 17 fazla mahpus barındırdıkları bildirildi. 
     Adalet Bakanlığı bugün hükümete sunduğu bir raporda, artan suç oranı ve suçlara daha uzun hapis cezaları verilmesi nedeniyle hapishanelerin dolup taştığını belirterek, daha fazla hapishane yapılmasını istedi. 
     Raporda, Hokkaido adasındaki bir hapishanenin yüzde 122'lik doluluk oranıyla en kalabalık hapishane olduğu belirtildi. 
     Mahpus sayısının hızla arttığı ve geçen yılın sonunda 61,500'e ulaştığı belirtilen raporda, 1960'dan beri ilk kez mahpus sayısının 60 bini geçtiği kaydedildi. 
     Geçen yıl işlenen tüm suçlarda yüzde 2.2'lik bir düşüş olsa da cinayet, soygun, kundaklama ve tecavüz suçlarının sayısı yüzde 7.5 artarak 23 bin 971'e çıktı. 
     Ciddi suçların üçte birini oluşturan hırsızlık suçları yüzde 9.7 artış gösterirken, bildirilen tecavüz suçlarının sayısı yüzde 4.9'luk artışla 2,472'ye çıktı. 
     Genel suçlardaysa daha fazla polis devriyesi nedeniyle son 8 yıldır ilk kez düşüş olduğu kaydedildi. 
     
</TEXT>
</DOC>
