<DOC>
<DOCNO> 258149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/siyaset/siy03.html </URL>
<DATE> 2004/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'AB Türkiye'yle müzakereye hazır' 
</HEADLINE>
<TEXT>



Avrupa Parlamentosu'nun yeni başkanı Josep Borrell, "Türkiye ve AB'nin müzakerelere başlamaya hazır olduğunu" söyledi. Borrell, İspanyol El Periodico gazetesine verdiği demeçte "Türkiye, müzakerelere başlamaya hazır. Çoğunluğu Müslüman, ama laik bir yapıya sahip olan bir ülkenin, demokratikleşmesini teşvik edici bir siyasetle yapması çok iyi" dedi. "AB'nin şu anda Türkiye'nin katılımına karar vermeyeceğini" söyleyen Borrell, katılımın koşullarının gelecekte kararlaştırılacağını ifade etti. Borrell, "Türkiye'nin AB'ye girişinden korkanlara ne diyeceksiniz " sorusuna "Bu yarın olmayacak. İkincisi, Türkiye'nin katılımı, İslam dünyasının çok önemli bölümünün demokratikleşmesini de sağlayacak" cevabını verdi. 


</TEXT>
</DOC>
