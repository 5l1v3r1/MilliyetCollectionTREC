<DOC>
<DOCNO> 296405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/ekonomi/eko04.html </URL>
<DATE> 2004/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
THY'de ilk gün satışları 
</HEADLINE>
<TEXT>


Halka arzdan iskontolu hisse alanların k r satışları ve endeksteki düşüşün yarattığı tedirginlikle THY hisseleri ilk gün yüzde 18 değer kaybetti 

EKONOMİ SERVİSİ 

Türk Hava Yolları THY hisseleri halka arzın ardından ilk işlem gününde hızla geriledi. En son 8.200 liradan kapanan THY hisseleri, dün 7.350 liradan açıldı. İkincil halka arzında fiyatın 6.975 lira belirlendiği THY hisseleri günün en yüksek hacimli hissesi olurken yüzde 18'lik değer kaybıyla 6.700 liradan kapandı. Hisse toptan satışlar pazarında 6.278 - 6.975 lira aralığından halka arz edildi. 
Hissenin dünkü kapanış fiyatı halka arz fiyatına oranlandığında ciddi bir düşüş görünmüyor. Ön talepte bulunup peşin ödeme yapan küçük yatırımcılar hisseyi 6.487 liradan almıştı. THY çalışanları hisseyi 6.278 liradan, halka arzın büyük kısmının gerçekleştiği yurtdışı kurumsal yatırımcılar ise 6.696 liradan almıştı. Sadece kesin talepte bulunan yatırımcılar hisseyi 6.766 liradan almıştı. Hisseye halka arzdan önce sahip olan yatırımcılar ise dün itibariyle yüzde 18'lik bir zarara katlanmış görünüyor. THY hissesindeki düşüş halka arza katılan ve iskontolu mal alan yatırımcıların uzun vadeli düşünmeyip k r satışlarına gitmesi nedeniyle gerçekleşti. 
THY'nin fiyat performansı hisseyi iskontolu alan ve kısa vadeli düşünen yatırımcıların satışlarının bitmesinin ardından görülecek. 

Kısa vadeli beklenti 
Ancak THY'deki dünkü hareket hissede oyuncuların kısa vadeli beklentiyle yatırım yaptığını gösterdi. 40 milyon 250 bin lot alarak halka arz edilen hissede ilk işlem gününde 14 milyon lot işlem gerçekleşti. Hisseyi halka arzdan iskontolu alan yatırımcıların k r satışları endeksteki düşüşün yarattığı tedirginlikle birleşince hissede birçok yatırımcı satışa yöneldi. 


</TEXT>
</DOC>
