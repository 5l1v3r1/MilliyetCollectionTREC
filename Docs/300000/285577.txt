<DOC>
<DOCNO> 285577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/ekonomi/eko01.html </URL>
<DATE> 2004/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Al vergi, git vergi... 
</HEADLINE>
<TEXT>


Son ÖTV artışıyla birlikte perakende fiyatı 20 milyar lira olan 2000 motor bir otonun bedeli 45 milyara çıkıyor. 20 milyarlık araca 16 milyar 800 milyon ÖTV ödeniyor. ÖTV arttığı için KDV de otomatik artıyor. Ancak ÖTV'si, KDV'si araç alındıktan sonra da bitmiyor. Devlet yılda iki kez Motorlu Taşıtlar Vergisi almanın yanı sıra araca konan her litre benzinden de benzin fiyatının iki katı ÖTV ve ayrıca KDV alıyor 


ÖTV 
20 milyarlık bir aracın ÖTV'si 16.8 milyar lira Yapılan değişiklikle, ÖTV, silindir hacmi 1600 ve daha düşük araçlarda yüzde 37, 1600 - 2000 arası araçlarda yüzde 60, 2000 ve üstü araçlarda yüzde 84 oldu. Buna göre perakende fiyatı 20 milyar lira olan silindir hacmi 2000 cm3 her hangi bir araç için ödenmesi gereken ÖTV tutarı 16.8 milyar liraya kadar çıkıyor. 



KDV 
Fiyat ve ÖTV üzerinden 6.6 milyar lira KDV alınıyor KDV, aracın perakende fiyatı ile ÖTV'si toplanarak bulunan rakam üzerinden yüzde 18 olarak hesaplanıyor. Buna göre ÖTV'li fiyatı 36.8 milyar liraya çıkan örnek araç için 6 milyar 624 milyon lira KDV ödenmesi gerekiyor. 



BANDROL 
Bandrol ücreti 1.1 milyar lirayı geçebiliyor Motorlu araçlarda bandrol ücreti de aracın silindir hacmine göre değişiyor. Silindir hacmi 2000 ve üzeri araçlarda 1 milyar 150 milyon bandrol ücreti alınıyor. Bununla birlikte örnek aracın fiyatı 44 milyar 574 milyona çıkıyor. 



PLAKA 
Dördüncü adım, plaka tescili 400 milyon Plaka tescilinde motor hacmine bakılmaksızın 400 milyon lira ücreti alınıyor. Bu ücret de fiyatın üzerine konulduğunda, 20 milyarlık aracın fiyatı 44 milyar 974 milyon lirayı buluyor. 

45 milyar lira 


AKARYAKIT ÖTV'Sİ 
Bir litre benzin fiyatının iki katı ÖTV alınıyor İki vergi, bir bandrol ve bir de plaka tescili ödeyerek aracınızı aldınız... Ödeyeceğiniz vergiler bu kadarla kalmıyor. Kontağı çevirdikten sonra devletin kasasına ÖTV akmaya devam ediyor. Çünkü aracınıza koyduğunu her bir litre yakıtın da ÖTV'si var. Bir litre benzinin fiyatı 2 milyon 294 bin lira. Ama aslında gerçek fiyatı 568 bin 87 lira. Bunun üzerine fiyatının iki katı kadar ÖTV 1 milyon 176 bin 500 lira yakıtın litre fiyatının yüzde 51.3'ü biniyor. 

AKARYAKIT KDV'Sİ 
Her bir litrede yüzde 18 KDV alınıyor Akaryakıt alırken ödenen tek vergi ÖTV değil. Bir de KDV var. Yakıtın bedeli, dağıtım payı, nakliye ücreti ve ÖTV eklendikten sonra bulunan toplam fiyatın yüzde 18'i kadar da ÖTV ekleniyor. Böylece her bir litre benzin için 349 bin 946 bin lira KDV ödeniyor. 

MOTORLU TAŞITLAR VERGİSİ 
9 milyara kadar motorlu taşıtlar vergisi Vergiler alırken ödenenlerle bitmiyor. Ayrıca motorlu taşıtlar vergisi ödemeniz gerekiyor. Bu vergi yılda iki kez alınıyor. Yine silindir hacmine, yaşına ve aracın binek veya ticari olup olmamasına göre miktarlar değişiyor. Burada da rakamlar 250 milyon liradan başlayarak 4001 cm3 ve yukarı olanlarda 9 milyar liraya çıkıyor. 

Otomotivcilerden tepki yağdı Binek otolarda Özel Tüketim Vergisi'nin ÖTV yükseltilmesine sektörden tepki yağdı. Renault MAİS Genel Müdürü İbrahim Aybar, "Bu tür ani vergi artışlarının yabancı sermaye ile birlikte ihracat yatırımları için büyük bir darbe oluşturduğunu" savundu. 
Artışa, Otomotiv Distribütörleri Derneği ODD Yönetim Kurulu Başkanı Yüksel Mermer, Otokoç Genel Müdürü Cenk Çimen, Citroen Genel Müdürü Nurkan Yurdakul'un yanı sıra OSD, TAYSAD, ODD ve OYDER de ortak açıklamayla tepki gösterdi. Açıklamada pazarın yüzde 20 daralacağı, umulanın aksine vergi gelirlerinin azalacağı belirtildi. 


Oto ve 4 X 4'lerde fiyatlar arttı Milyon TL Marka Çıplak fiyatı ÖTV KDV Yeni Anahtar teslimi fiyatı Eski Anahtar teslimi fiyatı Chevrolet Kalos 1.2 SE 12.775 4.727 3.150 20.652 20.021 Citroen C3 1.4 HDI 16.300 6.031 4.019 26.301 26.301 Fiat Albea 1.3 Mul. 17.194 6.361 4.240 27.796 23.312 Ford Focus 1.8 TDCİ 23.166 13.900 6.671 44.400 42.273 Honda Accord 2.0 Sport 28.952 17.371 8.338 55.511 52.805 Hyundai Accent 1.3 14.687 5.434 3.621 24.263 23.050 Mazda 6 2.0 27.080 16.248 77.990 52.090 49.250 Nissan Micra 1.2 3K 14.940 5.528 3.684 24.152 23.360 Opel Vectra 1.6 25.185 9.318 6.210 42.000 41.104 Peugeot 307 XR 1.6 21.318 7.887 5.256 34.462 33.250 Renault Megane 1.6 Sedan 22.710 8.402 5.600 36.712 35.001 Toyota Corolla Sedan 1.4 17.268 6.389 23.657 4.258 27.915 Volkswagen Polo 1.4 14.950 5.531 3.686 24.167 24.010 Değeri euro olarak hesaplanan araçlar Audi A4 1.8 T 25.703 15.809 7.402 49.302 46.892 BMW 745 Li 75.000 63.000 24.840 162.840 157.531 Jeep G. Cher. 4.7 Ltd. 33.500 28.140 11.095 72.735 70.881 Range Rover 4.4 HSE 75.850 63.714 25.121 164.685 141.300 Mercedes E 220 CDI 33.130 27.829 10.972 72.581 69.063 Volvo S40 2.4i 20.250 17.010 6.706 45.141 42.462 

</TEXT>
</DOC>
