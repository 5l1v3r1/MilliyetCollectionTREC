<DOC>
<DOCNO> 292364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/soneko37.html </URL>
<DATE> 2004/11/26/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
COMPEX'i 152 bin 571 kişi ziyaret etti... 
</HEADLINE>
<TEXT>

     İstanbul'da, 18-21 Kasım tarihleri arasında düzenlenen 29. Uluslararası Bilgisayar Fuarı'nı COMPEX 2004 152 bin 571 kişinin ziyaret ettiği bildirildi. 
     Fuarı düzenleyen Rönesans Fuarcılık'tan yapılan açıklamada, 200'den fazla firmanın katıldığı COMPEX 2004'ün, hem katılım hem de ziyaretçi sayısıyla büyük bir teknoloji platformu oluşturduğu kaydedildi. 
     Rönesans Fuarcılık Yönetim Kurulu Başkanı İsmet Göksel, ziyaretçi sayısının, beklentilerini de aştığını belirterek, ''Türkiye'nin en köklü teknoloji platformu olarak COMPEX'in önümüzdeki sene bu seneki başarısını da aşacağına inanıyorum. Bilgi ve teknoloji çağında bilişime, özellikle de gençlerin yoğun olarak gösterdiği bu ilgi, gelecek için ümitlenmemizi sağlıyor'' dedi. 
     Lütfi Kırdar Fuar Merkezi'nde gerçekleştirilen fuarda, aralarında Avea, Sony, HP, Escort, Olivetti, KeySmart gibi dünyanın ve Türkiye'nin önde gelen markaları ürünlerini sergilediler. 
     Fuarda ayrıca, 1 Ocak 2005'ten itibaren geçerli olacak YTL'ye uygun maliye ve muhasebe yazılımları KOSGEB'in desteğiyle tanıtıldı. 
     
</TEXT>
</DOC>
