<DOC>
<DOCNO> 266858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/soneko13.html </URL>
<DATE> 2004/08/27/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Kira artışı ekonomiyi etkiler mi 
</HEADLINE>
<TEXT>

     Ev sahipleri gelecek yıl düşecek enflasyonun bedelini şimdiden kiracılara ödetmeye başladı. Kiralar bazı semtlerde yüzde 100 arttı. Enflasyonun çok üzerinde artan kira artışları 2005 enflasyon hedeflerini tehdit ediyor. 
     Referans Gazetesi'nden Selma Şenol'un haberine göre, özellikle İstanbul'un birçok semtinde kira artışları dikkat çekiyor. 
     Merkez Bankası Başkanı Süreyya Serdengeçti'nin enflasyon hedeflerine ulaşabilmek için sık sık vurguladığı "2005 enflasyonu açısından kira artışlarının dikkatle takip edilmesi gerekir" uyarısı durumun ciddiyetini gösteriyor. Ev sahiplerinin çıkardığı kiracının yerine bazı semtlerde yüzde 100'e varan, ortalama yüzde 40 fiyat artışı yapması cari açıktaki artıştan sonra en önemli korkulardan birini daha işaret ediyor. Özellikle İstanbul ve İzmir'de artan fiyatların enflasyona olumsuz etkileyeceği açık. 

     
</TEXT>
</DOC>
