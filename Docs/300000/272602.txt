<DOC>
<DOCNO> 272602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sondun14.html </URL>
<DATE> 2004/09/17/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Kaçırılan Suriyeli kamyoncu serbest 
</HEADLINE>
<TEXT>

     Irak'ta kaçırılan Suriyeli kamyon şoförünün serbest bırakıldığı bildirildi. 
     Bir güvenlik yetkilisi, Amar Dakmak'ın, ''Irak halkının yararına çalıştığı ve Suriye Irak'ı desteklediği için serbest bırakıldığını'' söylediğini belirtti. 
     Dakmak, ülkenin kuzeyindeki Musul ile Kerkük arasındaki yolda dün kaçırılmıştı. 
     
     ABD ENGELLİYOR 
     Öte yandan, Iraklı Sünnilerin önde gelen örgütlerinden Ulema Şurası, Amerikan ordusunu Fransız gazetecilerin serbest bırakılmasını önlemekle suçladı. 
     Şuranın yurtdışı temsilcisi Muhammet Ayaş El Kubeysi, AFP muhabirine verdiği demeçte, iki Fransız gazetecininin şoförleriyle birlikte 20 Ağustos'ta kaçırıldığını anımsattı ve ''Bize öyle geliyor ki, Amerikan kuvvetleri, rehinelerin serbest bırakılmasını istemiyor. Zira ne zaman çözüme yaklaşsak, çatışmalar artıyor'' dedi. 
     El Kubeysi, ''Amerikalıların hedefi siyasi. Bunun için kaos yaratıyorlar, işleri karıştırıyorlar. Rehinelerin özgürlüğü, güven havası gerektiriyor. Rehinelerin serbest kalabileceklerine dair ilk işaretler geldikten sonra güven havası esmesine hiç fırsat vermediler'' diye konuştu. 
     
</TEXT>
</DOC>
