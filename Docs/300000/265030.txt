<DOC>
<DOCNO> 265030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sonsiy09.html </URL>
<DATE> 2004/08/20/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Org. Eruygur Halkımızın anıtmezar olayına tepkisi yenindedir 
</HEADLINE>
<TEXT>

     Jandarma Genel Komutanı Orgeneral Şener Eruygur, öldürülen terör örgütü üyesi için Kahramanmaraş'ta yaptırılan anıtmezar tartışmalarına ilişkin olarak, ''Olayla ilgili tepki gösterildi. Halkımızın gösterdiği tepki yerindedir diye düşünüyorum'' dedi. 
     Orgeneral Eruygur, Jandarma Genel Komutanlığı'nca örnek köy seçilen Kayseri'nin Talas İlçesi'ne bağlı Çatakdere Köyü'nde gerçekleştirilen projelerin tanıtımı için düzenlenen törene katıldı. 
     Tören sonrası, gazetecilerin, öldürülen terör örgütü üyesi Engin Sincer adına Kahramanmaraş'ta yaptırılan anıtmezarla ilgili düşüncelerini sormaları üzerine Eruygur, ''Olayla ilgili tepki gösterildi, halkımızın gösterdiği tepki yerindedir diye düşünüyorum. Birlik ve bütünlüğümüz, bizim için yaşamsal önemi olan konulardır. Bu konuyla ilgili tepkiler zaten gösterildi'' dedi. 
     
</TEXT>
</DOC>
