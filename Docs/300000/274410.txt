<DOC>
<DOCNO> 274410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/guncel/axgun01.html </URL>
<DATE> 2004/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkana tutuklama 
</HEADLINE>
<TEXT>


Çete lideri olduğu iddia edilen AKP'li Ilıca Belediye Başkanı Kaçmaz ve 7 kişi, yaralama ve ihalelere fesat karıştırdıkları gerekçesiyle cezaevine konuldu 

M. NURİ ŞİRİN, LÜTFİ YIKAN DHA 

AKP'li Ilıca Belde Belediye Başkanı Aslan Atilla Kaçmaz'ın 33 da aralarında bulunduğu 8 kişi çete suçundan tutuklandı. Göreve gelmeden önce beldede otel işleten Kaçmaz'ın, çetenin lideri olduğu iddia edildi. 
12 Mayıs ve 14 Eylül'de meydana gelen 2 silahlı yaralama olayını soruşturan Kaçakçılık ve Organize Suçlar Şube Müdürlüğü, bir çeteyi çökertti. Çıkar amaçlı suç örgütü kurdukları, baskı ve şiddet kullanarak ihalelere fesat karıştırdıkları, ihalelere girmek isteyen şirket yetkililerini yaraladıkları öne sürülen Kaçmaz'la, Fahri Şimşek, Kadir Çınarlıdere, Mustafa Şimşek, Mehmet Kahveci, Ahmet Kahveci, Kemal Aybulut ve Mesut Topaloğlu gözaltına alındı. 

5 silah bulundu 
Operasyonlarda 5 ruhsatsız tabancayla ihale dosyası hazırlamada kullanılan evraklar ve şirket kaşeleri de ele geçirildi. Kahramanmaraş Emniyet Müdürü Yılmaz Orhan, "Operasyonlarda suç örgütü kurduğu belirlenen 11 kişi tespit edildi" dedi. 

3 kişi de aranıyor 
Faruk Bilgili ve İsa Yalçın'ın yaralanması olayına karıştıkları belirtilen 8 kişi, tutuklanarak cezaevine gönderildi. Polis, yakalanan 8 kişiyle bağlantısı olduğu belirtilen Hakan Ağdaş, Ramazan Usanmaz ve İbrahim Usanmaz'ın da arandığı açıklandı. 




</TEXT>
</DOC>
