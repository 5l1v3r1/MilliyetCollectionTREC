<DOC>
<DOCNO> 275747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sonyas04.html </URL>
<DATE> 2004/09/28/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
En çok sevilen çizgi film hangisi 
</HEADLINE>
<TEXT>

     BBC 
Büyüklerin en çok hoşlandığı çizgi film, Tom ve Jerry. İkinci sıra Scooby-Doo'nun, üçüncülük Dangermouse'un. İnsan çizgi kahramanlar listeye beşinci sıradan girdi Tom ve Jerry, birbirlerini kovalaya kovalaya, yetişkinlerin hem çocukken hem de büyüdüklerinde izlemeyi en çok sevdiği çizgi filmler anketinin tepesine ulaştı. 
     161 çizgi filmin yıldızı olan yedi Oscar'lı Hann Barbera ikilisi, Scooby-Doo, Top Cat ve Taş Devri gibi rakiplerini geride bıraktı. 25-54 yaşları arasındaki 1000 yetişkinle gerçekleştirilen araştırma, çocuklara yönelik bir TV kanalı olan Boomerang için yapıldı. Kanalın yöneticilerinden Dan Balaam, insan karakterli hayvanların yenilemez bir kombinasyon oluşturduğunu düşünüyor. Ankette, en popüler grubun hayvan karakterler olduğu ortaya çıkmış. "Bu şovlar çok yaratıcı. Her yaşa hitap edebilmeleri de bu yüzden. Listeye girebilen insan çizgi kahramanlar, Taş Devri, Temel Reis ve The Wacky Races'la sınırlı." 
     İkinciliği, 1969'da başlayan ve yakın zamanda Sarah Michelle Gellar'ın oynadığı bir filme dönüştürülen Scooby- Doo kazanmış. Üçüncü sırada ise çıkışını 1981'de ITV'de yapan, göz bantlı gizli ajan Dangermouse var. David Jason'ın Dangermouse'u, Terry Scott'ın ise farenin kankası Penfold'u seslendirdiği James Bond parodisi listedeki tek Britanya yapımı. Seri, yapım şirketi Cosgrove Hall'un imzasını taşıyor. 
     Bir başka Hanna-Barbera eseri olan Top Cat kendisi New York'taki sokak kedileri çetesinin lideri olur , anketin dördüncüsü. Top Cat'in 1950'li yılların Amerikan komedisi The Phil Silvers Show'a dayanan maceraları, bir kedi maması markasıyla karışmaması için Britanya'ya Boss Cat adıyla taşınmıştı. Beşincilik, ilk 10'daki altı Hanna-Barbera serisinden biri olan Taş Devri'nin. 1994'te, Taş Devri de John Goodman'la Rick Moranis'in Fred Çakmaktaş ve Barney Rubble'ı oynadığı uzun metrajlı bir filme dönüştürülmüştü. 
     
     En çok sevilenler 

     1 - Tom ve Jerry 1940 . 
     2 - Scooby-Doo 1969 . 
     3 - Dangermouse 1981 . 
     4 - Top Cat 1961 . 
     5 - Taş Devri 1960 . 
     6 - Bugs Bunny 1940 . 
     7 - Temel Reis 1933 . 
     8 - Road Runner 1964 . 
     9 - Wacky Races 1968 . 
     10 - Hong Kong Phooey 1974 . 
     
</TEXT>
</DOC>
