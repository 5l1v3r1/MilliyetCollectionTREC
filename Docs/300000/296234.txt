<DOC>
<DOCNO> 296234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/soneko22.html </URL>
<DATE> 2004/12/09/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Borsa birinci seansı 117 puanlık artışla tamamladı... 
</HEADLINE>
<TEXT>

     İMKB Ulusal 100 Endeksi, dünkü kapanışa göre 117.33 puan artarak 1. seansı 22,742.77 puandan tamamladı. 
     1. seansta hisse senetleri ortalama yüzde 0.52 değer kazandı. 
     Dün 22,625.44 puandan kapanan İMKB Ulusal 100 Endeksi, ilk seansa 11.91 puan artarak 22,637.35 puandan başladı. İlk yarıyı 22,793.21 puandan geçen endeks, seans içinde önceki kapanış seviyesi olan 22,625.44 puanın altına düşmezken, en yüksek olarak 22,903.73 puanı gördü. 
     Seans sonunda mali endeks 278.11 puan artarak 31,357.42 puana, sanayi endeksi 11.18 puan artarak 19,977.72 puana çıkarken, hizmetler endeksi 47.36 puan düşerek 12,952.53 puana geriledi. 
     Böylece önceki kapanışa göre, mali grup hisseler ortalama yüzde 0.89, sanayi grubu hisseler ortalama yüzde 0.06 oranında değer kazanırken, hizmet grubu hisseler ortalama yüzde 0.36 oranında değer yitirdi. 
     1. seansta işlem gören toplam 297 hisse senedinden 127'si değer kazandı, 94'ü değer kaybetti, 76 hissenin fiyatında ise değişiklik olmadı. 
     Seansta, 317 trilyon 277 milyar 444 milyon liralık işlem hacmi oluştu. 
     1. seansta Net Holding, Yapı ve Kredi Bankası, Turkcell, Garanti Bankası ve Finansbank en çok işlem gören hisse senetleri oldu. 
     Borsa uzmanları, endeksin sabah saatlerinde yaşanan tepki alımlarının ardından kapanışa doğru yatay bir seyir izlediğini belirterek, hisse bazında işlemlerin etkili olduğu piyasada AB ve Başbakan Erdoğan'dan gelecek açıklamaların piyasanın yönünü tayin edeceğini savunuyor. 
     
</TEXT>
</DOC>
