<DOC>
<DOCNO> 285572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/astro/index.html </URL>
<DATE> 2004/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Acele kararlardan kaçının 
</HEADLINE>
<TEXT>


Özellikle akşam saatlerinde ilişkilerimizde daha fevri ve sert davranabiliriz. Duygusal alanda hızlı iniş ve çıkışlar yaşayabileceğimiz bir gündeyiz. Yanlış yönlendirilebilir ve yanlış anlamalara yol açabiliriz. Koç'lar eve ait konular ve günlük işlerde rahat organize olabilecekler. Planlarını gerçekleştirmek için hızlı hareket etmeleri gerekiyor. Boğa'lar bugün akıcı enerjilerle birlikteler. Yakın çevrelerinde hareketlilik ve sosyal konular göze çarpıyor. Bekledikleri haberler onlar için sevindirici olacak. İkizler harcamaları konusunda tutarlı olmak durumundalar. Kazançlarını değerlendirirken sezgilere güvenerek hareket edilebilir. Yengeç'ler kendilerini daha iyi gösterebilecekler. Yeni ve yapıcı düşünceler içinde olmaktan memnunlar. Duygusal olarak ise rahatlık var. Aslan'lar bugün biraz sabırlı olmalı. Duygusal alanda kendilerini yetersiz hissedebilirler. Olaylara iyimser bir gözle bakmalılar. Başak'lar rahat enerjiler altındalar. Arkadaşlarla beraberlikler, sosyal olanaklara açık olmak onlara fayda ve verimlilik sağlayacak. Terazi'ler pek çok iş ve ailevi konular arasında kalmaktan bocalayabilir. İşlerine ait sorumluluklar ağır basıyor olsa da planlı ve hızlı hareket ederek kendilerine zaman yaratabilmeliler. Akrep'ler genel olarak pozitifler. Bu arada yeni görüşlere karşı esnek durmaları onların yararına olabilir. Eğitim hayatında rahatlık ve başarı öne çıkıyor. Yay'lar maddi durumlarını düşünmeli ve ciddi davranmalı. Acele verecekleri kararlar ve çabuk hareket etmek istemeleri sorunlar yaratabilir. Oğlak'lar bugün de esnek olmaya çalışmalılar. Aksi halde ilişkiler konusunda kendilerini zorda hissedecekler. Kova'lar kendilerine zaman ayırmakta zorlanacaklar. Bitirilmesi gereken sorumluluklar onlar için önemli olmalı. Balık'lar için keyifli olacakları bir gün. Yenilik yapmak, sevdiklerine zaman ayırmak isteyecekler. Sevindirici olaylarla karşılaşabilirler. 

</TEXT>
</DOC>
