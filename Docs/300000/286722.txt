<DOC>
<DOCNO> 286722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sontur25.html </URL>
<DATE> 2004/11/06/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
YÖK, çeşitli illerde düzenlenen gösterilerle protesto edildi... 
</HEADLINE>
<TEXT>

     Yüksek Öğretim Kurulu YÖK , kuruluş yıldönümünde, çeşitli illerde düzenlenen gösterilerle protesto edildi. 
     Bursa'da, Uludağ Üniversitesi UÜ YÖK Karşıtı Öğrenciler Grubu ve bazı siyasi parti temsilcileri, Fevzi Çakmak Caddesi'nden BursaRay Osmangazi İstasyonu'na sloganlar atarak yürüdü. 
     UÜ YÖK Karşıtı Öğrenciler Grubu Temsilcisi Bengül Karabulut, grup adına yaptığı açıklamada, okullarda ''düşünmeyen, sorgulamayan, herkese ve kendine yabancı, tek kişilik dünyasında ve hücresinde yaşayan bireyler yetiştirilmeye çalışıldığını'' iddia etti. 
     ''YÖK'ün üniversite bileşenlerinin bilinç, eylem ve örgütlenmesine vurulmuş pranga, özgür düşünce ve bilimsel eğitime giydirilmiş deli gömleği olduğunu'' savunan Karabulut, ''6 Kasım, baskının ve direnişlerin tarihidir. Gelecek hayallerimiz ve örgütlü mücadelemizle demokratik üniversite hedefine yürüyoruz'' dedi. 
     
     DİYARBAKIR 

     Diyarbakır Koşuyolu Parkı İnsan Hakları Anıtı önünde toplanan bir grup öğrenci ile öğrencilere destek veren bazı vatandaşlar, Ofis Semti'ne yürüdü. 
     Grup adına açıklama yapan Bulut Kişin, YÖK ile üniversitelere ezberci ve cinsiyetçi bir eğitim anlayışı geldiğini, paralı eğitim ve harçlarıyla YÖK'ün ''talan örgütü'' olduğunu savundu. 
     Kişin eşit, parasız, anadilde eğitim görmek isteyen öğrencilerin okuldan uzaklaştırma ve tutuklanmalarla karşılaştığını, kiminin de sokak ortasında öldürüldüğünü iddia etti. 
     Öğrencilerin, polis kameralarının çekim yapmasını engellemek istemesi üzerine kısa süreli gerginlik yaşandı. Daha sonra terör örgütü lehine sloganlar atarak yürüyen gruba, yürüyüşün yasadışı olduğunun bildirilmesine rağmen polis müdahale etmedi. 
     
     İZMİT 

     KESK'e bağlı Eğitim-Sen Kocaeli Şubesi üyesi bir grup, Belediye İşhanı önünde toplanarak YÖK aleyhine bir süre slogan attı. 
     Şube Başkanı Sezai Bayam, yaptığı açıklamada, üniversitelerin yaşadığı sorunların en önemli sebebinin YÖK olduğunu öne sürdü. 
     Siyasi iktidarın da YÖK'ü denetimine almaya çalıştığını ifade eden Bayam, şöyle konuştu 
     ''Üniversitelerin tüm kurumlardan, siyasi iktidar ve sermayeden bağımsız kendi kararlarını almaları sağlanmalıdır. YÖK ve siyasi iktidarın temsil ettiği anlayışlar üniversitelerden elini çekmeli, özgür bilim ve sanat, demokratik yönetim ve özerk bilimsel üniversite anlayışının hayata geçirilmesi için çaba harcanmalıdır.'' Öte yandan, Kocaeli Üniversitesi öğrencilerinden oluşan bir grup da, sloganlarla Yürüyüş Yolu'ndan yürüdü. 
     
     VAN 

     Demokratik Halk Partisi DEHAP İl Binası'nda toplanan Van Yüzüncü Yıl Üniversitesi Öğrenci Derneği YÖDER üyeleri, Kürtçe ve Türkçe pankartlarla slogan atarak Mavi Plaza önüne yürüdü. 
     YÖDER üyesi İsmail Yavuklu, burada yaptığı açıklamada, gerici kadrolaşma ve ülkücü saldırıların dayanağı olan YÖK'ün üniversitelerdeki düşünce özgürlüğü, eylem ve örgütlenme hakkı önündeki en büyük engel olduğunu öne sürdü. 
     YÖK'ün anadilde eğitim görmek isteyen Kürt gençlerini diline kelepçe vurmak amacıyla var olduğunu savunan Yavuklu, ''Anadilde eğitim hakkımızı elde edene, polisini, askerini ve özel güvenliğini kampuslarımızdan kovana, yönetimde söz sahibi olana ve YÖK'ü yıkana kadar mücadeleye devam edeceğiz'' dedi. 
     Çeşitli parti temsilcileri ve sivil toplum örgütlerinin de destek verdiği yürüyüşte, kortejin önünde ellerinde parti bayraklarıyla yürüyen çocuklar dikkat çekti. 
     
     MALATYA 

     İnönü Caddesi Posta İşletmesi Başmüdürlüğü karşısında toplanan Malatya Sosyalist Gençlik Derneği ile Ezilenlerin Sosyalist Platformu üyeleri, YÖK'ü protesto etti. 
     Sinan Tanrıverdi, grup adına yaptığı açıklamada, öğrencilerin YÖK'ün baskıcı ve gerici karakteri nedeniyle adeta nefes alamaz halde öğretim mücadelesi verdiğini söyledi. 
     Tanrıverdi, ''Her sene olduğu gibi bu sene de YÖK'e karşı mücadeleye devam edeceğiz. YÖK'ü, yek değil, yok edeceğiz'' dedi. 
     
     ADANA 

     Adana Büyükşehir Belediyesi önünde toplanan bir grup öğrenci, sloganlar atarak Uğur Mumcu Meydanı'na yürüdü. 
     Geniş güvenlik önleminin alındığı yürüyüş sırasında, güvenlik güçleri ile öğrenciler arasında zaman zaman tartışmalar yaşandı. 
     Tertip Komitesi Başkanı Yasemin Tuğcu, yaptığı açıklamada, ''Üniversiteleri bir eğitim yuvası olmaktan çıkaran YÖK zihniyetine karşı mücadelemizi sürdüreceğiz'' dedi. 
     Öğrenciler daha sonra halay çekerek olaysız dağıldı. 
     
     KAYSERİ 

     Kayseri Cumhuriyet Meydanı'ndaki Hunat Camii önünde toplanan Ezilenlerin Sosyalist Platformu ESP , Ekim Gençliği, Gençlik Dernekleri ve Emeğin Partisi Gençlik Kolları üyeleri, YÖK aleyhine slogan attı. 
     ESP Kayseri Temsilcisi Muharrem Demirkıran, yaptığı basın açıklamasında, YÖK'e karşı olduklarını, parasız ve ana dilde eğitim istediklerini belirtti. 
     Çok sayıda polisin güvenlik önlemi aldığı gösterinin ardından grup olaysız dağıldı. 
     
     EDİRNE 

     Özgürlük ve Dayanışma Partisi ÖDP Edirne Merkez İlçe Örgütü ile Trakya Üniversitesi'nden T.Ü bir grup öğrenci, PTT İl Müdürlüğü önünde toplandı. 
     T.Ü öğrencisi Mustafa Cüstan, ÖDP adına yaptığı açıklamada, YÖK'ün eğitim hayatında yozlaşmaya, baskıya ve anti-demokratik tutuma meydan veren bir kurum olduğunu iddia etti. 
     Üniversite hastanelerinde müşteri olmadıklarını, alınan vergilerin hizmet olarak dönmesini gerektiğini belirten Cüstan, şöyle konuştu 
     ''Buradan bir kez daha sesleniyoruz. YÖK ve AK Parti zihniyeti, bu toplumu olduğunca köreltmiştir. Bunun böyle gitmeyeceğini, üniversitelerimizin, parasız özerk ve demokratik bir kimliğe bürünmesi için varolan tüm inadımızla çalışacağımızı haykırıyoruz.'' 
     
     BİNGÖL 

     Yenişehir Mahallesi'ndeki Saat Kulesi önünde toplanan Fırat Üniversitesi Bingöl Meslek Yüksekokulu'nda okuyan bir grup öğrenci, YÖK'ü protesto etti. 
     Şahap Anşin, grup adına yaptığı açıklamada, yaklaşık 20 yıldır değişik kesimlerin eleştirilerine rağmen YÖK'ün üniversiteler üzerindeki egemenliğini sürdürdüğünü öne sürerek, ''Geleceğimiz için üniversitelerimize sahip çıkmak zorunda olduğumuz gerçeğini yeniden hatırlamamız gerekiyor'' dedi. 
     
     İZMİRİzmir'de, YÖK'ü protesto amacıyla yürüyüş yapmalarına izin verilmemesi üzerine oturma eylemi yapan grup, kendileriyle görüşen İzmir Emniyet Müdürü Halil Tataş'ın kendilerine tanıdığı sürenin dolmasının ardından dağılarak DEHAP Konak İlçe Teşkilatı binasına gittiler. 

     Oturma eyleminin yapıldığı Şehit Fethibey Caddesi'ne gelen İzmir Emniyet Müdürü Halil Tataş, yürüyüş yapmalarına izin verilmemesi nedeniyle DEHAP Konak İlçe Teşkilatı önünde oturma eylemi yapan DEHAP, Bağımsız Gençlik Hareketi BAGEH ve İnsan Hakları Derneği İzmir Şubesi yetkilileriyle görüştü. 
     Tataş, eylemcilere bulundukları yerde basın açıklaması yapma izni verildiğini, kortej halinde Gündoğdu veya Cumhuriyet meydanlarına yürüyüş yapmalarının mümkün olmadığını belirtti. Kötü bir durumun yaşanmasını istemediklerini belirten Tataş, dağılması konusunda grubun ikna edilmesini istedi. Grubun dağılmayacağı yönünde bilgi gelmesi üzerine Tataş, saat 17.30'a kadar eylemin sona erdirilmesini, aksi takdirde polisin müdahale ederek gurubu dağıtacağını belirtti. 
     Tataş, daha sonra basın mensuplarına yaptığı açıklamada, yapılan eylemin Toplantı ve Gösteri Yürüyüşleri Kanunu'na aykırı olduğunu ve normal şartlarda suç teşkil ettiğini belirterek, şunları söyledi 
     ''Grup yürüyüş yapmalarına izin verilmemesine rağmen, oturma eylemi yapıyor ve dağılmamakta ısrar ediyor. Yasaların bize verdiği yetki çerçevesinde kendilerini ikaz ettik. Belki de kendileri de müdahale edilmesini istiyorlar. Türkiye Cumhuriyeti her türlü demokratik hakkın yaşanabildiği bir yer. Emniyet teşkilatı da yasalara ne kadar bağlı olduğunu ortaya koymuştur. Biz kendilerine gerekli uyarıda bulunduk. Kötü bir olay yaşanmasını istemiyoruz. 700'ye yakın polis, saat 11.00'den bu yana, burada bekliyor.'' Emniyet Müdürü Tataş'ın eylemin yapıldığı bölgeden ayrılmasının ardından, oturma eylemi yapanlara verilen sürenin dolması üzerine Güvenlik Şube Müdürü Celil Taşkın, grubun dağılması yönünde 3 kez uyarıda bulundu. Dağılmamakta ısrarcı davranan gurupta bulunan İHD yetkilileri, biraz daha süre verilmesini istedi. İHD yetkilileri, grubu, 6 saati aşkın süren eyleme son vermeye ikna etti. DEHAP binasına çıkan grup, polisin tutumunu protesto amacıyla açlık grevi yapacaklarını ve yarın öğlen saatinde yine toplanarak eylemlerini sürdüreceklerini belirtti. 
     Eylem sırasında iftar vaktinin gelmesi üzerine, oruç tutan polislerin büyük bölümü, görev yerlerinde su ve bisküviyle oruçlarını açtılar. 
     Eylemcilerin DEHAP binasına girmesinin 
     
</TEXT>
</DOC>
