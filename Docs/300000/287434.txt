<DOC>
<DOCNO> 287434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/soneko31.html </URL>
<DATE> 2004/11/09/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
SPK Başkanı Başbakan'ın hassasiyetini bilseydik önlem alırdık 
</HEADLINE>
<TEXT>

     Sermaye Piyasası Kurulu SPK Başkanı Doğan Cansızlar, Başbakan Recep Tayyip Erdoğan'ın, Gökkafes adıyla bilinen Süzer Plaza'daki The Ritz Carlton Oteli'nde düzenlenen ''Konut Finansmanı ve Türkiye Konferansı''nın açılışına katılmamasına ilişkin olarak, ''Böyle bir hassasiyeti bilmiş olsaydık tabii ki dikkate alırdık'' dedi. 
     Cansızlar, Başbakan Erdoğan'ın düşüncesine saygı duymak gerektiğini belirterek, toplantı organizasyonunu kendilerinin yapmadığını, Gayrimenkul Yatırım Ortaklığı Derneği'nin organizasyonu olduğunu söyledi. 
     Cansızlar, ''Paralı bir organizasyon. Bizim himayemizde bir ölçüde yapılan bir organizasyon. Bizim doğrudan tercih olayımız değil ama buna rağmen öyle bir hassasiyeti daha önce bilmiş olsaydık, tabii ki dikkate alırdık. Geçmişten gelen bir hassasiyet olduğunu bilemezdik tabii'' diye konuştu. 
     
</TEXT>
</DOC>
