<DOC>
<DOCNO> 272575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/yazar/asik.html </URL>
<DATE> 2004/09/17/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
AB standartları 
</HEADLINE>
<TEXT>


Haberi dünkü Milliyet'te okumuşsunuzdur. ABD Dışişleri Bakanlığı'nın Dinsel Özgürlük Raporu yayınmlanmış. Raporun Türkiye bölümünde, Cumhurbaşkanı Sezer'in hükümet üyelerinin türbanlı eşlerini 29 Ekim resepsiyonuna davet etmemesi eleştirilmiş... Bu, dinsel kısıtlamaymış 
Bunları söyleyen kim 
Irak'ta gerekçesiz bir işgali sürdüren, çoluk çocuk öldüren ve gözünü kırpmadan "camileri bombalayan" Amerika... 
Sevsinler bu demokratik hassasiyeti... 

Hafta başında düzenlenen bir panelde konuşan Hollanda Genelkurmay Başkanı Berlijn dedi ki 
- Türk Silahlı Kuvvetleri daha geri plana çekilmeli." 
TSK'nın siyasete karışmaması konusunda hemfikiriz... 
Türkiye'de demokratik taşlar yerine oturdukça TSK da geri çekilecektir. 
Ama geri çekilmesi gereken sadece TSK mıdır 
Panelde acaba kimse kalkıp Hollanda Genelkurmay Bakanı'na şunu sordu mu 
- Sayın General acaba AB üyesi İngiltere'nin Irak'ı işgalinin haklı bir gerekçesi var mı İngiltere'nin Irak'ı işgali Türk Ordusu'nun siyasete karışması kadar vahim bir olay değil mi Acaba hiç İngiliz Genelkurmayı'nı eleştirdiğiniz oldu mu Sizin amacınız gerçekten demokrasi mi Yoksa Türk siyasetinde ılımlı İslamcıların önünü açmak, elini rahatlatmak mı 
Avrupa ve ABD ikiyüzlülüğünü yutmayalım.. Soru soralım... 

Zina TCK'dan çıkarılınca borsa rekora ulaşmış. 
Bizim borsanın da ilgilenmediği konu yok ha... 
Haldun Ertem 

Haydi kızım okula Van'ın Ocaklı köyünde "Haydi kızlar okula" kampanyası çerçevesinde okula gönderilmesi istenen 15 yaşındaki Sibel'in yakınları tepki göstermişler, masrafları karşılayamadıklarını anlatmışlar. Milliyet'te dün yayınlanan haberi gören Ferhat Şenatalar dostumuz dedi ki 
- Peki 15 yaşındaki kız okula gönderilse ne olacaktı 6 - 7 yaşındaki çocuklarla birlikte mi okuyacaktı Ayrıca 16 yaşında mecburi eğitim yaşı doluyor. O yüzden bu ileri yaşlardaki çocukların eğitimi için özel eğitim merkezleri açılması gerekiyor... Haydi kızlar okula demekle iş bitmiyor... 

Alemdaroğlu İstanbul Üniversitesi Rektörü Kemal Alemdaroğlu konusunda Cumhurbaşkanı bugün yarın karar verecek... Abbas Güçlü, Cumhurbaşkanı'nın Kemal Alemdaroğlu hakkında büyük ihtimalle soruşturma açılmasını isteyeceğini yazdı. 
En uygun karar da bu olabilir... YÖK, Çankaya'ya "Denetleme Kurulu Raporu"nu yolladı. Bu raporda Alemdaroğlu'nun alınmış ifadesi var. Ama savunması yok. O yüzden Alemdaroğlu buna yargısız infaz diyor. Kapsamlı bir soruşturma Alemdaroğlu'na savunma fırsatı tanıyacak, kuşkuları giderecektir. 

Başbakan Erdoğan, "Dinci terör olur, İslamcı terör olur diyemem" demiş. 
Dinci terörü yaratanlar bunu İslam adına yaptığını söylüyorsa adı ne olacak 
Neden mesela "Bunları yapanlar Müslüman olamaz" denilemiyor 

Soykırım kabulü... Türk Ceza Yasa Tasarısı'nın 76. maddesi "soykırım" başlığı altında şöyle diyor 
"Bir planın icrası suretiyle, milli, etnik, ırki, dini veya bunlar dışında bir özellikle belirlenen bir grubun tamamen veya kısmen yok edilmesi maksadıyla, bu grupların üyelerine karşı aşağıdaki fiillerden birinin işlenmesi, soykırım suçunu oluşturur 
a Kasten öldürme, b Kişilerin bedensel veya ruhsal bütünlüklerine ağır zarar verme, c Grubun tamamen veya kısmen yok edilmesi sonucunu doğuracak koşullarda yaşamaya zorlanması, d Doğumların zorla engellenmesi, e Çocukların zorla başka yerlere götürülmesi...." 
Bu maddenin son fıkrasında "Bu suçlardan dolayı zamanaşımı işlemez" deniyor. 
6 Ağustos gecesi "Ceviz Kabuğu" programına katılan TBMM Adalet Alt Komisyonu Başkanı Hakkı Köylü, "Bu maddenin AB'nin isteği ile TCK tasarısına konduğunu" kabul etti. 
Maddedeki "Zamanaşımı işlemez" kaydı özellikle dikkat çekici... 
AKP Milletvekili Emin Şirin bu maddeyi "Türkiye'nin soykırım suçunu kabul" hazırlığı olarak niteliyor... 
Eski Yargıtay Başsavcısı Vural Savaş bu görüşe katılıyor... 
AB ile yapılan maçta kendi kalesine sık sık gol atan bir iktidarın bir de bu golü atması elbet sürpriz olmayacaktır... 

Değerli arkadaşımız ve meslektaşımız Duygu Asena hasta.. Beyninde iki tümör tespit edilmiş... Ciddi bir durum söz konusu... Kendisine geçmiş olsun diyor, bir an önce sağlığına kavuşmasını diliyoruz... 

İzmir Dokuz Eylül Üniversitesi'nde okuyan öğrenciler, kimlik kartı için kendilerinden 50 milyon lira alındığını bildiriyor, bu paranın öğrenci için fazla olduğunu ekliyorlar... 
Sayın Rektör' ün ilgisine... 



</TEXT>
</DOC>
