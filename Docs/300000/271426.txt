<DOC>
<DOCNO> 271426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sonspo11.html </URL>
<DATE> 2004/09/13/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İşte Devler Ligi'nin sıralaması... Cimbom 13, F.Bahçe 71. sırada... 
</HEADLINE>
<TEXT>

     Avrupa Futbol Federasyonları Birliği'nin UEFA , 1992 yılından bu yana düzenlediği Avrupa Şampiyonlar Ligi'nin en başarılısı İspanya'nın Real Madrid takımı oldu. 
     Ligde 1992-93 sezonundan 2003-2004 sezonuna kadar yapılan maçlar gözönüne alınarak yapılan araştırmada, Real Madrid 103 maçta 59 galibiyet, 21 beraberlik, 23 de yenilgi alarak, toplam 139 puana ulaştı ve ilk sırayı aldı. 
     İlk 3 sezonda 2, daha sonraki sezonlarda ise 3 puanlı sisteme göre yapılan Avrupa Şampiyonlar Ligi'nde, İngiltere'nin Manchester United ekibi 132 puanla 2., Almanya'nın FC Bayern Münih takımı ise 111 puanla kendisine 3. sırada yer buldu. 
     Değerlendirme, UEFA'nın uyguladığı standarta göre galibiyetlere 2 puan verilerek yapıldı. 
     
     GALATASARAY 13. SIRADA 

     Avrupa Şampiyonlar Ligi tarihinde en başarılı Türk ekibi ise Galatasaray oldu. 
     Bu lige 9 kez katılarak, en fazla katılan ekipler arasında yer alan sarı-kırmızılılar, yaptığı 68 maçta, 18 galibiyet, 18 beraberlik ve 32 yenilgi alarak, 54 puan topladı ve lige katılan 91 takım içinde 13. sırada yer aldı. 
     
     BEŞİKTAŞ 48, FENERBAHÇE 71. 

     Avrupa'nın kulüpler bazında yapılan en önemli ligine katılan diğer Türk ekipleri ise Galatasaray kadar başarılı olamadı. 
     Avrupa Şampiyonlar Ligi'ne 3 kez katılan Beşiktaş, 18 maçta, 5 galibiyet, 2 beraberlik 11 de yenilgi aldı. Siyah-beyazlılar, topladıkları 12 puanla 48. sıraya yerleşti. 
     3. kez Avrupa Şampiyonlar Ligi'ne katılacak olan Fenerbahçe ise, yaptığı 12 maçın 2'sini kazandı, 1'inde berabere kaldı ve 9'unda da sahadan yenik ayrıldı. Sarı-lacivertliler de topladıkları 5 puanla 71. sırada bulunuyor. 
     
     FENERBAHÇE'NİN RAKİPLERİ 

     Fenerbahçe'nin, Avrupa Şampiyonlar Ligi rakiplerinden Manchester United 2. sırada yer alırken, AC Sparta Prag 38 puanla 22., Olympique Lyon ise 36 puanla 23. sırada yeralıyor. 
     
     AVRUPA ŞAMPİYONLAR LİGİ'NİN PUAN DURUMU 

     Avrupa Şampiyonlar Ligi'nin 1992-93'ten bu sezona dek oluşan puan durumu şöyle 
     

TAKIM O G B M A Y P 1-Real Madrid 103 59 21 23 208 116 139 2-Manchester U. 101 53 26 22 186 100 132 3-Bayern Münih 90 41 29 20 131 93 111 4-Barcelona 80 42 20 18 155 99 104 5-Juventus 86 40 23 23 151 97 103 6-Milan 77 37 22 18 105 64 96 7-Porto 78 32 19 27 96 88 83 8-Ajax 58 27 16 15 78 46 70 9-Bor.Dortmund 53 26 13 14 75 54 65 10-Arsenal 60 25 15 20 84 72 65 11-Valencia 48 25 14 9 74 39 64 12-Deportivo 52 23 13 16 74 70 59 13-GALATASARAY 68 18 18 32 66 103 54 48-BEŞİKTAŞ 18 5 2 11 15 33 12 71-FENERBAHÇE 12 2 1 9 6 18 5      
</TEXT>
</DOC>
