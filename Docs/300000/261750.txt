<DOC>
<DOCNO> 261750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/soneko08.html </URL>
<DATE> 2004/08/09/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Türkiye enflasyonda hala rekortmen... 
</HEADLINE>
<TEXT>

     Türkiye, yıllık tüketici fiyat artışını iki yıl önceki yüzde 60'lı düzeylerden bu yılın temmuz sonunda yüzde 9.6'ya düşürmeyi başarmasına rağmen, OECD ülkeleri içinde enflasyon rekortmenliğini koruyar. 
     OECD, temmuz sonu itibariyle üye ülkelerin enflasyon oranlarını açıkladı. Buna göre OECD ülkeleri içinde enflasyonda Türkiye'nin en yakın takipçisi olan yüzde 8.1'le Slovakya oldu. Türkiye ve Slovakya ile birlikte OECD'nin en yüksek enflasyonlu üç ülkesinden biri olan Macaristan'daki yıllık TÜFE artışı da yüzde 7.4 düzeyinde gerçekleşti. 
     Yıllık enflasyonunu tek haneye indirmeyi başaran Türkiye ile bu ülkeler arasındaki farkın giderek kapandığı dikkati çekti. 
     Yıllık enflasyon oranında bu üç ülkeyi yüzde 4.4'le Meksika ve Güney Kore, yüzde 4.3'le Polonya, yüzde 3.6 ile İzlanda izledi. 
     OECD ülkelerde diğer ülkelerde ise yıllık bazda çok düşük, sıfır ya da negatif enflasyon yaşanıyor. 
     AB ülkeleri içinde en yüksek yıllık enflasyon ise yalnızca yüzde 3.5'le İspanya'da gerçekleşti. 
     Yıllık TÜFE artışı ABD'de yüzde 3.3, İngiltere'de yüzde 3, Çek Cumhuriyeti'nde yüzde 2.9, Yunanistan'da yüzde 2.8, Portekiz'de yüzde 2.7, Lüksemburg'da yüzde 2.6, Kanada ve Avustralya'da yüzde 2.5, Yeni Zelanda, Belçika, Fransa ve İtalya'da yüzde 2.4, Avusturya ve İrlanda'da yüzde 2.3 düzeyinde gerçekleşti. 
     Almanya'da yüzde 1.7, Hollanda da yüzde 1.4, Norveç'te yüzde 1.3, Danimarka'da yüzde 1.1, İsviçre'de yüzde 0.9, İsveç'te yüzde 0.4 olan yıllık enflasyon Japonya'da "sıfır" çıktı. Başka bir deyişle Japonya'da son bir yılda fiyat düzeyi değişmedi. Finlandiya'da ise negatif enflasyon yaşandı son bir yılda fiyatlar yüzde 0.1 geriledi. 

ANKA 

     
</TEXT>
</DOC>
