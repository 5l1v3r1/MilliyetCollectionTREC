<DOC>
<DOCNO> 294078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sondun19.html </URL>
<DATE> 2004/12/02/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Schröder ve Chirac Türkiye'yi masaya yatırıyor 
</HEADLINE>
<TEXT>

     Almanya Başbakanı Gerhard Schröder ile Fransa Cumhurbaşkanı Jacques Chirac'ın, bugün Almanya'nın Lübeck kentinde yapacakları görüşmede, Türkiye ile somut olarak hangi şartlar altında ve AB üyeliği müzakerelerine hangi tarihte başlanması gerektiği konusunu ele almaları bekleniyor. 
     Almanya Dışişleri Bakanı Joschka Fischer ile Fransa Dışişleri Bakanı Michel Barnier'in de katılacağı görüşmede, ağırlıklı olarak AB'yi ilgilendiren konuların ele alınacağı bildirildi. 
     Hükümet çevrelerinden edinilen bilgiye göre, Chirac ve Schröder, Türkiye ile üyelik müzakerelerine somut olarak hangi şartlar altında ve ne zaman başlanması gerektiği konusunda ortak bir tutum belirlemeye çalışıyor. 
     Görüşmede ayrıca, ABD Başkanı George Bush'un gelecek dönemdeki politikasının değerlendirileceği kaydedildi. 
     Chirac ve Schröder, görüşmelerinin ardından TSİ 16.45'te ortak basın toplantısı düzenleyecek. 
     
</TEXT>
</DOC>
