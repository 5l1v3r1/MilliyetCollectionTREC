<DOC>
<DOCNO> 292232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/siyaset/siy01.html </URL>
<DATE> 2004/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dini kullanmayın' 
</HEADLINE>
<TEXT>


AKP'nin teşkilatına gönderdiği eğitim kitabında, "Din adına parti kurmak, din üzerinden siyaset yapmak hem toplumsal barışa hem dine zarar verir" denildi 

ABDULLAH KARAKUŞ Ankara 


AKP yönetimi, teşkilatlarına, "Din üzerinden siyaset yapmama" uyarısında bulundu. AKP AR - GE Başkanlığı'nın teşkilata gönderdiği, "Temel Kavramlar 1" adlı eğitim kitabında teşkilatlara yapılan uyarılar şöyle sıralandı 

DİN ORTAK DEĞERDİR 
Dini önemsemek, dini değerlerin sosyal fonksiyonlarını kabul eden bir parti olmakla, dini bir ideoloji hale getirerek, devlet aygıtı marifetiyle ve zorla toplumu dönüştürmeyi amaçlayan bir parti olmak arasında ciddi fark vardır. Din adına parti kurma topluma ve dine yapılabilecek kötülüktür. Din ortak bir değerdir, bunu kimse siyasi tarafgirlik konusu yaparak bölünme ve ayrışmalara sebebiyet vermemelidir. 

DİNİ ÖRGÜTLENME OLMAZ 
AKP, din üzerinden siyaset yapmayı, devleti ideolojik bir dönüşüme uğratmayı, dini sembollerle örgütlenmeyi doğru bulmamaktadır. Din üzerinden siyaset, dini araç haline getirmek, din adına dışlayıcı bir siyaset yürütmek, hem toplumsal barışa, hem siyasi çoğulculuğa, hem dine zarar verir. 

ÜTOPYALAR DOĞALDIR 
İdealizmle realizm arasında denge kurulmalıdır. İnsanların zihinlerinde bazı ütopyalar olması doğaldır, ancak bunlara ulaşmak için belli dayatmacı yöntemleri mutlaklaştırmaları ve kendi doğrularını başkalarına dayatmaları doğru değildir. Muhafazak rlık, radikalizm ve toplum mühendisliğini reddeder. AKP değişime değil, gerileme ve yozlaşmaya direnen bir partidir. Değişimi savunmaktadır. 



</TEXT>
</DOC>
