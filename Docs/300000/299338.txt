<DOC>
<DOCNO> 299338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/guncel/gun03.html </URL>
<DATE> 2004/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Özürlüye imk nsız iş Madene in 
</HEADLINE>
<TEXT>



Edirne'nin Keşan ilçesinde yaşayan bedensel engelli Yüksel Kenar 29 , 7 yıldır iş bulmak için mücadele ediyor. İşçi Bulma Kurumu tarafından çalıştırılmak için madene gönderilen Kenar, durumunu Cumhurbaşkanı Ahmet Necdet Sezer'e kadar iletmesine rağmen işsizliğine çare bulamadı. 
İş bulmak umuduyla Cumhurbaşkanı Sezer'e e - posta gönderdiğini kaydeden Kenar, "O zaman 57. hükümet görevdeydi. Cumhurbaşkanı Genel Sekreterliği'nden gelen yazıda talebimin Çalışma ve Sosyal Güvenlik Bakanlığı'na iletildiği bildiriliyordu. Ancak, bakanlıktan bir yanıt gelmedi" dedi. 
Edirne İş Bulma Kurumu'nda kaydının bulunduğunu belirten Kenar, aylardır telefonla aradıktan sonra, kurumun kendisini kanun gereği özürlü çalıştırması gereken bir maden şirketine gönderdiğini anlattı. Ancak işverenin kendisini, ayaklarından özürlü olmasına rağmen, maden içinde çalıştırmayı teklif ettiğini söyleyen Kenar, bu nedenle iş görüşmesinin olumsuz sonuçlandığını belirtti. 


</TEXT>
</DOC>
