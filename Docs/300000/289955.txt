<DOC>
<DOCNO> 289955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sontur60.html </URL>
<DATE> 2004/11/18/ </DATE>
<TIME> 21.39 </TIME>
<AUTHOR>  </AUTHOR>
<HEADLINE>
13 yaşındaki çocuğu babasının dövdüğü iddiası... 
</HEADLINE>
<TEXT>

     Antalya'da babası tarafından dövüldüğü iddia edilen ve 7 günlük ''işgöremez'' raporu verilen 13 yaşındaki çocuğun annesi polise ifade verdi. 
     Baraj İlköğretim Okulu 7. sınıf öğrencisi S.Ç'nin, babası tarafından dövüldüğünü iddia etmesinin ardından başlatılan soruşturmada, anne D.Ç'nin Sanayi Polis Merkezi'nde ifadesi alındı. 
     D.Ç'nin ifadesinde dün akşam eve sinirli gelen eşinin oğlu S.Ç'ye derslerini yapıp yapmadığını sorduğunu, oğlunun ışıkları yanmayan karanlık odada namaz kıldığını, bu nedenle çalışamadığını söylediğini belirterek, ''Oğlumuz S.Ç. her zaman bizimle birlikte namaz kılardı. Eşim S'nin derslerini yapmamasına sinirlendi. Sen hep bizim yanımızda namaz kılarsın. Neden şimdi karanlık odada kılıyorsun. Yanımıza neden gelmedin. Neden yalan söylüyorsun diyerek tokat attı ve sinirlerine hakim olamayarak dövdü'' dedi. 
     D.Ç, eşinin oğullarına çok düşkün olduğunu, baba-oğulun iyi anlaştıklarını ve olayın bir anda geliştiğini savunarak, eşinden şikayetçi olmadı. 
     Baba Ş.Ç'nin polis tarafından arandığı bildirildi. 
     
</TEXT>
</DOC>
