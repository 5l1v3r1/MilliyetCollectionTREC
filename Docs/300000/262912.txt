<DOC>
<DOCNO> 262912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sontur56.html </URL>
<DATE> 2004/08/12/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Önce "parayı kaptırdım" dedi, sonra itiraf etti... 
</HEADLINE>
<TEXT>

     Manisa'da çalıştığı vakfa ait 7 milyar 776 milyon liranın kapkaççılar tarafından çalındığını öne süren kişinin, daha sonra kredi kartı borçlarını ödeyebilmek için yalan söylediğini itiraf ettiği bildirildi. 
     Alınan bilgiye göre, polise başvuran Manisa Çevre Vakfı şoförü Serkan Döner, vakfa ait 7 milyar 776 milyon lirayı bankaya götürürken, ''beyaz renkli plakasız Hyundai marka otomobildeki kapkaççıların poşetin içindeki parayı çaldığını'' söyledi. 
     İhbar üzerine bölgede arama yapan polis ekipleri, söz konusu otomobili bulamadı. Daha sonra Serkan Döner'in sorgulamasında paranın kapkaççılar tarafından çalınmadığını itiraf ederek,''Bankaya kredi kartı borcum vardı. Parayı arkadaşım Levent M'ye verdim, daha sonra geri alıp borcumu ödeyecektim'' dediği öğrenildi. 
     Gözaltına alınan Levent M'nin üzerinde vakfa ait 7 milyar 776 milyon lira bulundu. 
     İşlemlerinin ardından adliyeye sevk edilen zanlılardan Serkan Döner tutuklandı. Levent M. savcılık tarafından serbest bırakıldı. 
     
</TEXT>
</DOC>
