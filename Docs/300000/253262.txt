<DOC>
<DOCNO> 253262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sondun35.html </URL>
<DATE> 2004/07/06/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Abhazya'da 3 Türk tutsak edildi 
</HEADLINE>
<TEXT>

     Gürcistan'da yayın yapan Rustavi adlı televizyon kanalı, 3 Türk vatandaşının ayrılıkçı bölge Abhazya'da uzun süre tutsak edildiğini duyurdu. 
     Televizyonun haberinde, Abhazların elinde uzun süredir tutsak olan Türk vatandaşlarının, Koçara köyünden kaçmayı başararak Gali bölgesine geldikleri belirtildi. 
     Rustavi'nin görüntülerini yayınladığı Türk vatandaşları, ''Abhazların elinde iki aydır köle gibi tutsak edildiklerini, Koçara köyü civarındaki maden ocaklarında çalıştırıldıklarını ve kendilerinin dışında 22 yabancı uyruklu kişinin bölgede bulunduğunu'' söylediler. 
     Bu arada, Abhazya'ya sınır Zugdidi kentindeki Gürcü güvenlik yetkililerinden alınan bilgiye göre, söz konusu Türk vatandaşları başkent Tiflis'e gönderildiler. 
     Abhaz makamlarından konuyla ilgili henüz bir açıklama yapılmadı. 
     
</TEXT>
</DOC>
