<DOC>
<DOCNO> 283419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/soneko01.html </URL>
<DATE> 2004/10/26/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Borsada gözler Berlin’deki üçlü zirvede... 
</HEADLINE>
<TEXT>

     Borsacıların gözü Berlin'deki zirvede ve petrol fiyatlarında olacak. 
     Dün petrol fiyatlarına bağlı endişelerle gerileyen Avrupa borsalarının etkisiyle 22 bin puanın altına inen borsada bugün Başbakan Erdoğan ile Fransa Cumhurbaşkanı Chirac ve Almanya Başbakanı Schröder arasındaki üçlü zirve takip edilecek. 
     Geçtiğimiz haftanın tamamında sıkışık bir seyir izleyen ve 500 puanlık bir bandın içinden çıkamayan borsada, bu sıkışmanın ardından düşüş geldi. 
     Özellikle Avrupa piyasalarını takip eden ve petrol fiyatlarından etkilenen borsa 22 bin 705 puana kadar gerilerken, kapanışını kritik olarak nitelendirilen 21 bin 800-900 aralığının üzerinde tamamlamayı başardı. 
     
     Gözler Berlin’de 
     Bugün için petrol fiyatlarının yine önemini koruyacağını kaydeden uzmanlar, ancak asıl önemli konunun Berlin’deki üçlü zirve olduğunu belirtiyorlar. Zirveden Türkiye’nin AB üyeliği yönünde olumlu mesajlar çıkması halinde endeksin 22 bin puanın üzerine çıkacağını ifade eden uzmanlar, aksi takdirde aşağı düşüşün ilk etapta 21 bin 800’e kadar süreceğini ifade ediyorlar. 
     
     21 bin 700 ve 21 bin 300 önemli 
     Gedik Yatırım’ın güne ilişkin teknik analizi şöyle 
     Endeksin teknik görünümüne bakıldığında, 1.50 sent desteğinin altında gerçekleşen kapanışın ardından 1.47 sent 21,700 TL ve 1.44 sent 21,300 TL destekleri önem kazandı. 
     1.44 sent desteği orta vadeli yükseliş kanalı desteği olduğundan bu desteğe kadar geri çekilme olması halinde yeni alım düşünülebilir. 
     
     Teknik göstergeler satışta 
     1.50 sent seviyesi yine dirence dönüşmüş olup piyasanın 1.44 desteğine gerileme olasılığı ancak 1.50 sent seviyesinin aşılmasıyla ortadan kalkabilir. Teknik göstergeler satış konumunda bulunuyor. 
     
</TEXT>
</DOC>
