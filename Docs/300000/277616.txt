<DOC>
<DOCNO> 277616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/magazin/amag.html </URL>
<DATE> 2004/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Harranlı Şahan 'Sultan'ı solladı 
</HEADLINE>
<TEXT>


Kırmızıgül'ün klip arkadaşı Şahan Teyze, 20 milyar istedi. "Türk n Şoray bile bu parayı almıyor" cevabını alınca da 5 milyara razı oldu 

Ali'ce 
Ali Eyüboğlu 

Maldiv Adaları'nda klip çektiği için bazılarının eleştirdiği Mahsun Kırmızıgül, özünden kopmadığını gösterme adına, "Daye"nin klip mek nı olarak daha önce iki klip çektiği Harran'da karar kılar. Kırmızıgül, Harran'a gitmeden Belediye Başkanı İbrahim Özyavuz'u arayıp niyetini anlatır, bölgeye gelince yardımcı olmasını ister. Kırmızıgül, "Sevdalıyım" ve "Kızlar Kızlar"ın kliplerinde birlikte kamera karşısına geçtiği Harranlı "Şahan Teyze"yi "Daye"de de oynatmak istediğini söyleyince Özyavuz, "Sorun değil, hallederiz" der. Kırmızıgül, 40 kişilik ekibiyle Harran'ın yolunu tutar. 
Kırmızıgül, menajeri Murat Tokat ve yönetmen Mustafa Önen'i "Şahan Teyze"ye gönderir. Tokat ve Önen, Harranlı Şahan'ın evinin kapısını çalıp dertlerini anlatır. Yıllar önce Kırmızıgül'ün "Sevdalıyım" klibinde "Lo lo Mahsun", "Kızlar Kızlar"da ise "Uğur ola Mahsun" dediği için buzdolabı, televizyon ve çamaşır makinesi gibi ev ihtiyaçlarına "evet" diyen Şahan Hanım, bu kez çıtayı yükseltir, "20 milyar almadan oynamam" der. Tokat ve Önen, "En ünlü mankenler bile 1000 dolara oynuyor. Biz sana mankenlerin aldığının 2 katını verelim. Türk n Şoray bile 20 milyar almıyor. Klibin bütçesi 25 bin dolar" sözleri bile Şahan Teyze'yi iknaya yetmez. "Ben zaten hacca gittim, bu işleri bıraktım. Mahsun benim oğlum ama oynamak istemiyorum" deyip kestirip atar. 
Tokat ve Önen, Kırmızıgül'ü arayıp durumu bildirir. Yaşadığı şoku kısa sürede üstünden atan Kırmızıgül, çok geçmeden Şahan Teyze'nin kapısını çalar. Kırmızıgül, elini öptüğü Şahan Hanım'a, "Oğlundan para istemişsin" der. Şahan Teyze de, "Oğlum üniversitede okuyor, ihtiyaçları çok" yanıtını verince Kırmızıgül, kesenin ağzını açar. Murat Tokat, içinde 5 milyar bulunan zarfı uzatınca, "Şahan Teyze" kamera karşısına geçer. 


</TEXT>
</DOC>
