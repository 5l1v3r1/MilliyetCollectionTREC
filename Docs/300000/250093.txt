<DOC>
<DOCNO> 250093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/ekonomi/eko05.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Alım gücüyle birlikte güven endeksi de düştü 
</HEADLINE>
<TEXT>


Mayıstaki zamlar, dövizdeki yükseliş ve faizlerdeki artış tüketici eğilim anketinde kötümser düşünenlerin oranını artırınca güven endeksi geriledi 

EKONOMİ SERVİSİ 

Alım gücünün düştüğüne, ekonomik durumun gelecekte daha kötüleşeceğine inananların artması tüketici güven endeksinin de düşmesine neden oldu. Mayısta güven endeksinin değeri yüzde 3.33 düşerek 107.1'e geriledi. 
Merkez Bankası ve Devlet İstatistik Enstitüsü'nün birlikte yaptığı "Tüketici Güven Endeksi"nin mayıs sonuçları açıklandı. Endeks değeri mayısta yüzde 3.33 düşerken bu ayki gerilemede akaryakıt zamları, dış ticaretle ilgili gelen olumsuz veri ve dövizdeki hızlı yükseliş etkili oldu. Mayısta, güven endeksinin alt kollarından bugün ve gelecekteki satın alma gücünde, gelecekteki ekonomik durumda, iş bulma olanaklarında olumsuza doğru belirgin kayış yaşandı. Endeks değerlerinde 100'ün altı kötümserliği, üstü ise iyimser duruma işaret ediyor. 

İyimserler azaldı 
Ankette, altı ay öncesine göre bugünkü satın alma gücünün daha ve çok daha kötü olacağını düşünenlerin oranı yüzde 26'dan yüzde 28.6'ya çıktı. "İyi ve çok iyi olacak" diyenler ise yüzde 24.6'dan yüzde 21.7'ye geriledi. Ekonomik duruma ilişkin beklentide ise iyimserlerden kötümserlere kayış daha yüksek oldu. Nisanda iyimserlerin oranı yüzde 41 iken oran mayısta yüzde 32.9'a indi. Kötümserlerin oranı da yüzde 14'den yüzde 20.3'e yükseldi. 

10 kişiden 8'i 'dayanıklı tüketim malı almam imkansız' diyor Çok yüksek Olabilir Pek sanmıyorum Yok Fikrim yok Gelecek 6 ayda. dayanıklı tüketim malları satın alma ihtimali 2.8 7.6 9.4 79.4 0.8 Gelecek altı ayda, otomobil satın alma ihtimali 0.8 2.9 4.6 91.1 0.7 Gelecek bir yılda konut satın alma ya da inşa ettirme ihtimali 1.2 2.0 4.1 92.0 0.7 Gelecek altı ayda konut tamir ettirme ihtimali 5.5 12.2 6.4 75.1 0.9 Gelecek 3 ayda tüketimin finansmanı amacıyla borç kullanma olasılığı 5.0 14.4 8.8 69.5 2.3 Gelecek 6 ayda tasarruf etme olasılığı 2.6 10.8 11.7 71.3 3.6 

Güven endeksi 107.3'e düştü Endeks değeri Nisan Endeks değeri Mayıs Değişim yüzde Satın alma gücü mevcut dönem 99.2 95.8 -3.43 Satın alma gücü gelecek dönem 104.7 100.2 -4.31 Genel ekonomik durum gelecek dönem 114.1 106.1 -7.02 İş bulma olanakları gelecek dönem 95.1 94.4 -0.75 Mevcut dönemin day. Tük. Malı almak için uygunluğu 141.6 139.8 -1.29 Tüketici Güven Endeksi 111.0 107.3 -3.33 


</TEXT>
</DOC>
