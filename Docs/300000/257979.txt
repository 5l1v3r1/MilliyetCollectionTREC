<DOC>
<DOCNO> 257979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/spor/spo03.html </URL>
<DATE> 2004/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan yakıtını aldı 2-0 
</HEADLINE>
<TEXT>


Galatasaray, Almanya kampına Partizan galibiyeti ile noktayı koydu, Amerika yolculuğu öncesi moral buldu. Sarı-Kırmızılılar'ı galibiyete Hasan Şaş ve Ümit Karan'ın golleri taşıdı 


Beğeni topladı 
CİM - Bom, Avrupa'daki son hazırlık maçında Sırbistan Karadağ temsilcisi Partizan'ı ikinci yarıda attığı gollerle geçti. Galatasaray, 3 - 3 berabere biten Banik Ostrava karşılaşmasına oranla daha etkili bir futbol ortaya koyarken, özellikle defansında bu kez açık vermedi. Maçın ilk yarısında gol sesi çıkmadı. İkinci devrede üstünlüğü ele alan Sarı - Kırmızılılar, 55'te Hasan Şaş ile öne geçti. Bitime bir dakika kala sahneye çıkan Ümit Karan'ın golü skoru belirledi. 

Maçın karnesi 
HAKEMLER Felix Brych, Roland Gerth, Robert Kampka 
GALATASARAY Mondragon 6 Aykut Dk.85 - Cihan 7 , Orhan 6 , Petre 7 Song Dk.80 , Hakan Ünsal 6 Suat Usta Dk.85 - Hasan Şaş 8 Volkan Dk.85 , Conceiçao 6 Saidou Dk.85 , Ergün 6 Ayhan Dk.85 , Baliç 6 Sabri Dk.60 6 - Hakan Şükür 6 Ümit Karan Dk.67 6 , Necati 6 Arif Dk.67 6 
PARTİZAN Kralj 6 Pantic Dk.46 6 - Rnıc 5 , Djordjevıc 5 , Mirkovic 6 - Emeghara 6 , Nadj 5 , Rukcevic 5 Civic Dk.46 6 Somic 5 Atanackovıc Dk.60 6 , Bnrovıc 6 - Boya 6 Radonjic Dk.55 5 , Pedrovic 7 Radovic Dk.60 6 
GOLLER Hasan Şaş Dk.55 , Ümit Karan Dk.89 
SARI KARTLAR Ergün Galatasaray , Boya Partizan 

Memnun olmadı 

GALATASARAY Teknik Direktörü Gheorghe Hagi'yi Partizan karşısında alınan 2 - 0'lık galibiyet memnun etmedi. Rumen hoca, Almanya kampı bitiminde henüz takımının istediği düzeyde olmadığını belirterek, "En ciddi sınavımızı Porto'ya karşı vereceğiz. Bu lig öncesi takımımın son durumu ortaya çıkaracak" diye konuştu. Bu arada Hakan Şükür dört yıl aradan sonra 9 numaralı forma ile sahaya çıktı. Sarı - Kırmızılı futbolcular Pamukova'da meydana gelen tren kazasında hayatını kaybedenler için kollarına siyah bant taktı. 


</TEXT>
</DOC>
