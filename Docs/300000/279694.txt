<DOC>
<DOCNO> 279694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sondun28.html </URL>
<DATE> 2004/10/13/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
İsrail'in vurduğu 11 yaşındaki kız öldü 
</HEADLINE>
<TEXT>

     Gazze Şeridi'nin Beyt Lahiya kasabasında İsrail askerlerinin Filistinli silahlı bir gruba açtığı ateşte 2 Filistinlinin öldüğü bildirildi. 
     Görgü tanıkları ve sağlık görevlileri, bir İsrail uçağından kalabalığa açılan ateşte El Aksa Şehitleri Tugayı'ndan iki militanın öldüğünü belirtti. 
     Tanıklar, saldırıda 1'i ağır 7 kişinin de yaralandığını kaydetti. 
     İsrail zırhlı kuvvetleri, İsrail'e roket saldırısı düzenleyen Filistinli militanları ''ezmek'' için iki hafta önce Gazze'nin kuzeyine girmişti. O günden bu yana çıkan çatışmalarda 96 Filistinli öldü. 
     Öte yandan dün İsrail askerlerinin açtığı ateşte yaralanan 11 yaşındaki Filistinli kızın öldüğü bildirildi. 
     Filistinli sağlık görevlileri, Han Yunus kampında dün karnından tek kurşunla vurulan Gadir Mıheymar'ın öldüğünü açıkladı. 
     
</TEXT>
</DOC>
