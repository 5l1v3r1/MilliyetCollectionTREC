<DOC>
<DOCNO> 288614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/sontur15.html </URL>
<DATE> 2004/11/13/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Van... Sokak ortasında cinayete tutuklama... 
</HEADLINE>
<TEXT>

     Van'da, aralarında kan davası bulunan hasmını silahla öldüren Nurettin Yeşil, tutuklandı. 
     Alınan bilgiye göre, Gevdan ve Giravi aşiretleri arasındaki kan davası nedeniyle hasmı Halil Yecan'ı dün Cumhuriyet Caddesi'nde silahla öldüren Nurettin Yeşil, olaydan sonra Emniyet Müdürlüğü'ne giderek teslim olmuştu. 
     Yeşil, emniyetteki sorgusunun ardından bugün geniş güvenlik önlemi altında adliyeye getirildi. 
     Cumhuriyet Başsavcılığı'nda, cinayeti aşiretler arasındaki kan davası nedeniyle işlediğini söylediği öğrenilen Yeşil, savcılıkta ifadesinin alınmasının ardından tutuklanarak Van Kapalı Cezaevi'ne gönderildi. 
     
</TEXT>
</DOC>
