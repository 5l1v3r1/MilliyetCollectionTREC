<DOC>
<DOCNO> 284719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/ekonomi/aeko.html </URL>
<DATE> 2004/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir kişiye iş yaratmanın maliyeti 126 milyar lira 
</HEADLINE>
<TEXT>


Teşvik belgesine bağlanan yatırımlar kapsamında yaratılacak her bir kişilik istihdama düşen ortalama yatırım tutarı Türk Lirası'nın dolar karşısında değer kazanmasının etkisiyle yüzde 26 azalarak, 125.6 milyar liraya geriledi 

ANKARA ANKA 

Türkiye'de ortalama 126 milyar liralık yatırımla bir kişilik istihdam yaratılabiliyor. Hazine Müsteşarlığı tarafından yılın ilk dokuz ayında teşvik belgesine bağlanan toplam 16 katrilyon 119 trilyon lira tutarındaki yatırımlar kapsamında 128 bin 362 kişilik istihdam yaratılması öngörüldü. 
Buna göre, söz konusu projeler kapsamında yaratılacak her bir kişilik istihdam başına ortalama 125.6 milyar liralık yatırıma gidilecek. Ortalama yatırım tutarı önceki yıla göre yüzde 26 oranında bir azalış gösterdi. Bu azalış Türk Lirası'nın dolar karşısında değer kazanmasından kaynaklandı. 

İş yaratma maliyeti 
Az sayıda istihdam yaratan teknoloji - yoğun nitelikteki yatırımların ağırlıkta olduğu enerji sektöründe 705.4 milyar lira olan ortalama yatırım tutarı, diğer sektörlerde ise çok daha düşük düzeylerde bulunuyor. 
Yılın ilk dokuz ayındaki teşvik belgelerinde istihdam başına ortalama yatırım tutarı hizmetlerde 116.4 milyar, imalat sanayiinde 131.2 milyar lira oldu. Madencilikte 82.9 milyar lira olan söz konusu maliyet eğitimde 52.9, turizmde 57.8 tarımda 56.3 milyar liraya kadar düşüyor. 

En fazla maliyet 160.3 milyar ile Marmara'da Yaratılacak istihdam başına ortalama yatırım tutarı Marmara Bölgesi'nde 160.3 milyar lirayla bölgelere göre en yüksek düzeyde gerçekleşti. Güneydoğu'da 133.1 milyar, İç Anadolu'da 120.6 milyar, Akdeniz'de 112.3 milyar, Ege Bölgesi'nde 86.7 milyar, Karadeniz'de 90.8 milyar lira olan istihdam başına düşen ortalama yatırım tutarı Doğu Anadolu Bölgesi'ndeki yatırımlarında ise 60.8 milyarla en düşük düzeyde gerçekleşti. 
Daha çok baraj, santral gibi yüksek teknoloji gerektiren çok bölgeli yatırımlarda ise ortalama istihdam yaratma maliyeti, 1 trilyon 865 milyar lira düzeyinde oluştu. 

En pahalı istihdam enerjide Ocak- eylül Yatırım Trilyon TL İstihdam Kişi Kişi başına yat. Milyar TL Toplam 16.119.4 128.362 125.6 SEKTÖRLERE GÖRE Tarım 319.2 5.668 56.3 Madencilik 482.4 5.821 82.9 İmalat sanayii 10.067.1 76.707 131.2 Enerji 689.8 978 705.4 Hizmetler 4.560.7 39.188 116.4 BÖLGELERE GÖRE Marmara 7.040.9 43.913 160.3 İç Anadolu 2.559.4 21.218 120.6 Ege 1.659.0 19.130 86.7 Akdeniz 1.857.3 16.533 112.3 Karadeniz 1.138.7 12.538 90.8 Doğu Anadolu 353.7 5.814 60.8 Güneydoğu 1.204.3 9.052 133.1 Çok bölgeli 305.8 164 1.864.9 

</TEXT>
</DOC>
