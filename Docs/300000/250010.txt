<DOC>
<DOCNO> 250010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sonspo28.html </URL>
<DATE> 2004/06/22/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Malatyaspor, Galatasaraylı Ömer Erdoğan ile sözleşme imzaladı... 
</HEADLINE>
<TEXT>

     Malatyaspor, Galatasaraylı Ömer Erdoğan ile 2 yıllık sözleşme imzaladı. 
     Merter Green Park Otel'de düzenlenen imza töreninde, Malatyaspor Kulübü Başkanvekili Celal Birsen ve Ömer Erdoğan hazır bulundu. 
     Malatyaspor Kulübü olarak birçok futbolcuyla anlaşma sağladıklarını belirten Celal Birsen, ''Ömer ile 2 yıllık sözleşme imzalıyoruz. Kendisinin Malatyaspor'da başarılı olacağına inanıyorum'' dedi Malatyaspor ile anlaştığı için çok mutlu olduğunu belirten Ömer, ''Transferimi gerçekleştiren başkan ve kulüp yönetimine teşekkür ediyorum. Galatasaray'da artık oynamayı düşünmüyordum ve birçok teklif aldım. Bu teklifler arasında en iyisini seçtiğime inanıyorum'' diye konuştu. 
     Malatyaspor'un büyük hedefleri olduğunu anlatan Ömer, gelecek sezon güçlü bir takım olacaklarını ve kendisinin de takımın başarısına katkı sağlamayı istediğini vurguladı. 
     Bu arada Celal Birsen, birçok futbolcuyla görüşmelerinin sürdüğünü dile getirerek, ''Galatasaray'dan Murat Erdoğan, Elazığspor'dan Yunus, Gençlerbirliği'nden Bülent Akın, Fenerbahçe'den Petkov ve Legia Varşova'dan Piotr Wloderczyk ile anlaşma sağlamak üzereyiz'' dedi. 
     
</TEXT>
</DOC>
