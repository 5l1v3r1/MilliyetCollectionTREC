<DOC>
<DOCNO> 277193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sonspo01.html </URL>
<DATE> 2004/10/04/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Stadyumda izdiham bir cana mal oldu 
</HEADLINE>
<TEXT>

     KONYA'da dün akşam oynanan Konyaspor- Gençlerbirliği karşılaşması öncesi stadyumun giriş kapısında çıkan izdihamda, bir Konyaspor taraftarı yaşamını yitirdi. Üzerinden kimlik çıkmayan 45 yaşlarındaki taraftarın adının Ahmet olduğu belirtildi. 
     Kentteki Atatürk Stadyumu'nda oynanan maça Konyaspor taraftarları büyük ilgi gösterdi. Konyaspor Yönetim Kurulu'nun aldığı karar doğrultusunda kale arkası bilet fiyatları 1 milyon liraya düşürülürken taraftarlar stadyuma akın etti. 
     Sahanın giriş kapılarında büyük izdiham yaşanırken kalabalığın arasında kalan bir taraftar ezildi. Üzerinden kimlik çıkmayan ve adının Ahmet olduğu söylenen taraftar, gelen 112 Acil Servis ambulansı ile Konya Numune Hastanesi'ne kaldırıldı ancak yapılan tüm müdahalelere karşın kurtarılamadı. 
     İsdihamda ölen taraftarın kimliğinin belirlenmesine çalışılıyor. 

     
</TEXT>
</DOC>
