<DOC>
<DOCNO> 261426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/son/sontur15.html </URL>
<DATE> 2004/08/07/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Hırsız postacı .. Postayla gönderilen kredi kartlarını kullanmış .. 
</HEADLINE>
<TEXT>

     Aydın'da, posta havalesiyle gönderilen kredi kartlarının şifrelerini çözüp, çeşitli yerlerden para çektiği gerekçesiyle dün gözaltına alınan PTT Baş Müdürlüğü'nde görevli posta memuru tutuklandı. 
     AA muhabirinin aldığı bilgiye göre, Asayiş Şube Müdürlüğü ekipleri tarafından dün gözaltına alınan Selahattin Adıgüzel, ifadesinin ardından sevk edildiği nöbetçi mahkemece ''emniyeti suiistimal ve hırsızlık suçundan tutuklanarak cezaevine gönderildi. 
     Adıgüzel, Durmuş Özer adlı vatandaşın Ağrı'dan Kuşadası'nda bulunan eşine posta havalesiyle gönderdiği kredi kartından değişik tarihlerde 2 milyar 90 milyon lira para çektiği tespit edilince gözaltına alınmıştı. 
     Adıgüzel'in evinde yapılan aramalarda ise posta havalesiyle gönderilen 32 adet değişik bankalara ait kredi kartları, çek ve senet yaprakları, üzerlerinde zarf olmayan çok sayıda tebrik kartı ele geçirilmişti. 

     
</TEXT>
</DOC>
