<DOC>
<DOCNO> 283985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/yazar/asik.html </URL>
<DATE> 2004/10/28/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Neden Türkiyeli 
</HEADLINE>
<TEXT>


Prof. Baskın Oran'ın başkanlığında hazırlanan "Azınlıklar Raporu"nda yer alan "Türkiyelilik" kavramı özellikle tartışılıyor. Böyle bir kavrama gerek var mı Neden bir Fransıza Fransalı denmiyor da Türk'e Türkiyeli denebiliyor Prof. Baskın Oran'ın soruya yanıtı 
- Fransa'da "Frank" diye ayrı bir ırk yok.. O yüzden Alzaslı, Korsikalı, Bröten "Ben Fransızım" diyebiliyor. "Türk" ismi ise hem ayrı bir ırkı hem ülkedeki üst kimliği ifade ediyor. Burada karışıklık doğuyor. Bir Kürt hangi ülkeden olduğu sorulduğunda Türk diyemiyor, "Kürt'üm" dediği zaman da sorun çıkıyor. Çok uzağa gitmemize gerek yok. Kıbrıs'ta bile Türkiye'den gelip yerleşenlerin adı Türk değil, Türkiyeli. Avrupalılar da ülkelerinde yaşayan vatandaşlarımıza Türk demiyor, Türkiyeli diyor. Onun için Türkiyelilik adı alt kimlikleri kurtarır, hepimizi bir potada birleştirir. Böylece, Türkiye'yi bölmek isteyenlerin de ellerinden en büyük kozlarını almış oluruz. 

Öyle mi olur Yoksa bu tartışma bir ayrışma sürecinin başlangıcı mı olur 
İyice düşünüp taşınmak, neyi ne zaman tartışacağımızı iyi hesaplamak zorundayız. 



Bir bayrak tasarımı .. 






Şikeci yanacak Spordan Sorumlu Devlet Bakanı Mehmet Ali Şahin'in demeci 
- Şikeye bulaşan herkes yanar. Bu tür girişimlere nefes aldırmayacağız. 
Soralım... Geçen sezonun son 2 haftasındaki maçlar buram buram şike kokuyordu. O kadar ki... Rizespor-Akçaabat maçının devre arasında Rizespor Teknik Direktörü Yılmaz Vural dayanamadı, hem maçı hem görevini terk etti. Kimse oralı olmadı. Hiçbir soruşturma açılmadı. Akıllar başa yeni mi geldi Yoksa dostlar alışverişte görsün hesabı mı 

Jinekolog ve hastası Tiyatro oyuncusu Zeynep Tokuş'la jinekoloğu Alp Nuğoğlu arasında duygusal ilişki başlayınca, "Etik mi, değil mi " sorusu gündeme geldi. 
Profesör Oğuz Lav anlattı... Bir hekim benzer bir olaydan sonra vicdanıyla hesaplaşıyormuş. Vicdanı diyor ki 
- Hüdai sen hekimsin, hastanla ilişkiye girmemeliydin 
- İyi ama başka hekimler giriyor... 
Vicdanı ses veriyor 
- İyi ama sen veteriner hekimsin Hüdai... 

Başbakan Erdoğan, Airbus töreninden sonra, "Yüzümüz gülüyor" demiş. 
AB'ye alma vaadiyle bize 2.8 milyar dolarlık uçak satan Alman ve Fransızların yüzü daha fazla gülüyordur... 
Haldun Ertem 

Kod adı Atilla Ekonomi muhabiri arkadaşımız Nedim Şener, aynı zamanda iyi ve cesur bir yazar... Son kitabı "Kod adı Atilla"da, Alaattin Çakıcı merkezli karanlık olayları, kirli ilişkileri, siyasi dalavereleri belgelere dayanarak ayrıntılarıyla anlatıyor... Kitabı okurken, geçmişte okuyup unuttuğunuz gazete manşetlerinin birbirine eklenince heyecanlı bir polisiye kitap oluşturduğunu görüyor, elinizden bırakamıyorsunuz... 
Kitabın önemli bölümlerinden biri Türkbank ihalesinin hik yesidir... 
Türkbank ihalesi, Türk siyasetinde önemli dönüm noktalarından biridir... 
Alattin Çakıcı, Çiller iktidarının Türkbank ihalesini istediği gibi düzenlemesine engel olmuştur. 
Daha sonra işbaşına gelen Mesut Yılmaz önceleri dürüst bir ihale yapmak istemiş, ancak sonradan ihalenin Korkmaz Yiğit'e verilmesi için çaba göstermeye başlamıştır. 
Korkmaz Yiğit'in arkasında Alaattin Çakıcı vardır. Çakıcı, ihaleye girecek diğer işadamlarını çeşitli tehditlerle ihaleden uzak tutmuştur. 
Mesut Yılmaz'ın hesabı ise Korkmaz Yiğit'in hem Türkbank'ı hem de bir kısım medya organını satın alarak kendisine siyasi destek sağlaması yönündedir. 
İhalenin son günlerine doğru Çakıcı - Korkmaz Yiğit ilişkisi iyice açığa çıkar... 
Ne var ki, Mesut Yılmaz ve etkisindeki bürokratlar oralı olmazlar. 
Bu süreç Mesut Yılmaz'ın gensoru ile düşürülmesine kadar uzanır... 
Ama 1999'da Ecevit'in kurduğu hükümette Mesut Yılmaz yine vardır. 
Yılmaz ve Güneş Taner'in Yüce Divan'a gitmesi, DSP'nin de oylarıyla önlenir. 
1999 - 2002 süreci de bankaların hortumlandığı bir dönem olarak tarihe geçer. 
Nedim Şener'in kitabı etraflı bir savcı iddianamesidir aynı zamanda... 

THY'nin 36 adet Airbus uçak siparişi karşılığında Fransa, Türkiye'nin AB üyeliğine ikna olmuş 
Alacağımız Airbus'lar hurdaya çıkmadan AB'ye girebilsek bari 
Arif Ayhan 



</TEXT>
</DOC>
