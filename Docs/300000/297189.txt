<DOC>
<DOCNO> 297189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/sondun18.html </URL>
<DATE> 2004/12/13/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Müzakereleri başlatacak anahtar Chirac’ın cebinde 
</HEADLINE>
<TEXT>

     Brüksel'den yayın yapan ABHaber internet sitesinin haberine göre, müzakerlerin açılması noktasında görüş birliği sağlayamayan ülkeler Fransa’nın 17 Aralık’ta Türkiye konusunda masaya süreceği formülü bekliyor.Bu formülün Avusturya,Danimarka tarafından destekleneceği ileri sürülüyor. 
     ABHaber’in AB Bürokratlarından aldığı bilgilere göre Chirac Brüksel’e iki temel öneri ile gelecek. 
     Birincisi,müzakereler başarısız olursa ya da Türkiye Avrupa standartlarına ulaşamazsa tam üyeliğe alternatif bir düzenleme öngörecek ifadelerin zirve sonuç bildirisine sokulması. 
     Diğer öneri ise müzakerlerin 2006 yılında başlaması. 
     AB Bürokratları bu konuda Chirac’ın 2006 konusunda diğer AB liderlerinden büyük oranda itiraz alması durumunda 2005 yılı sonuna sıcak bakabileceğini belirtiyorlar. 
     Chirac, Fransa kamuoyundan dolayı Türkiye konusunda yaşadığı sıkıntıları öne sürerek , Müzakerelerin ucunun açık olmasının belirtilmesinin yanı sıra, müzakerelerin olumlu sonuçlanmasının da garantisinin bulunmadığının açıkça karara yansıtılması gerektiğine dikkat çekiyor. 

     
</TEXT>
</DOC>
