<DOC>
<DOCNO> 299354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/siyaset/axsiy01.html </URL>
<DATE> 2004/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Bu neyin bayramı 
</HEADLINE>
<TEXT>


Meclis'teki bütçe görüşmelerinde sert tartışmalar yaşandı. Baykal, "Neyin bayramını yapıyorsunuz Açıklayın" dedi. Erdoğan da, "AB'nin resmi sitesine girseydiniz metin orada vardı" diye cevap verdi 

ANKARA Milliyet 


AB tartışmaları, TBMM'deki 2005 yılı bütçe görüşmelerine damgasını vurdu. Hükümetin, AB'den müzakere tarihi alınmasını "bayram" olarak nitelendirmesini eleştiren CHP lideri Deniz Baykal, "Kargayı, bülbül diye yutturamazsınız" dedi. CHP'den bardağın dolu tarafına bakmasını isteyen Başbakan Recep Tayyip Erdoğan da, "'Evvel Allah başarırız' deseydiniz, inanıyorum ki, bu bayramı o zaman siz de yapacaktınız" karşılığını verdi. 
Baykal, "Başbakan 'Bayramınız kutlu olsun' diyor. Neyin bayramını yapıyorsunuz Niçin sevineceğimizi bir açıklayın" diye konuştu. Baykal, şöyle devam etti "Kararların içeriğini h l öğrenemedik. Bize verilen, tam üyeliğe taşıyacak güzerg hın haritası değildir. Bize, '2. çemberin içindesiniz' deniyor." 
Erdoğan ise, "Zirve sonuçlarını çok yanlış bir şekilde değerlendirmeye kalktı. AB sitesine girseydiniz karar metninin tamamı orada yayımlandı" şeklinde konuştu. 
Dışişleri Bakanı Abdullah Gül de, Baykal'ın eleştirilerini dayandırdığı protokol metnini kendisine göstermesini isteyerek, "Bu orijinal, ama çevirisini yanlış yaptınız. Oradaki bir cümleyi, tercümeye koymadınız. O bir cümleyi koydurtmak için çok uğraştık. Daha önceki metinlerde 'İlelebet ne olursa olsun Türkiye'ye karşı koruyucu, kalıcı tedbir alınması' vardı. 'Bu olmaz' dedik. Bundan sonra üye olacak tüm ülkelere karşı da bu uygulanacak" dedi. Gül, CHP'lilerin itirazlarına da, "Yanlışlarınızı yüzünüze söylemem zorunuza gidiyor değil mi " diye karşılık verdi. 


</TEXT>
</DOC>
