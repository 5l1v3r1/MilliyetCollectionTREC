<DOC>
<DOCNO> 281127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/yasam/ayas.html </URL>
<DATE> 2004/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezon bitti ama orman da gitti 
</HEADLINE>
<TEXT>


Çanakkale'de sezon bitti diye söndürme helikopteri ile uçaklar bölgeden ayrılınca çıkan yangına havadan müdahale edilemedi 


Eceabat'ta çıkan yangında 100 hektar orman kül oldu. Söndürme helikopteriyle uçaklar sezonun bitmesi nedeniyle Çanakkale'den ayrıldığı için, yangına ilk aşamada havadan müdahale edilemedi. 
Yalova köyü yakınlarındaki ağaçlandırma alanında, dün 12.30 sıralarında yangın çıktı. 
Hızı zaman zaman 80 km.'yi bulan rüzg rın etkisiyle kısa sürede yayılan alevler, 100 hektarı etkisi altına aldı. 
Söndürme çalışmalarına, Orman Bölge Müdürlüğü görevlilerinin yanı sıra Çanakkale, Eceabat, Gelibolu, Biga, Bayramiç, Ayvacık ve Keşan belediyelerinin itfaiye ekipleri katıldı. 
Yetkililer, söndürme helikopteriyle uçakların, sezonun bitmesi nedeniyle 10 Ekim'de Çanakkale'den ayrıldığını söyledi. Bu nedenle İzmir ve İstanbul Orman Bölge müdürlüklerinden helikopter ve uçak istendi. 

2 askeri uçak geldi 
Kayseri'den de 2 adet C - 130 tipi askeri yangın söndürme uçağı bölgeye sevk edildi. Yangının ilk tespitlere göre, anız yakılmasından ya da elektrik hatlarının kıvılcım atmasından kaynaklanmış olabileceği bildirildi. 




</TEXT>
</DOC>
