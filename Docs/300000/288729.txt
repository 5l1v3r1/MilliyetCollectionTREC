<DOC>
<DOCNO> 288729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/son/sondun14.html </URL>
<DATE> 2004/11/14/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Yunanistan Türkiye'ye veto siyasi hedefler araçtır, amaç değil 
</HEADLINE>
<TEXT>

     Yunanistan Dışişleri Bakan Yardımcısı Yannis Valinakis, ''veto kullanmanın siyasi hedeflere ulaşabilmek için faydalı bir araç olduğunu, ancak amaç olmadığını'' söyledi. 
     Valinakis Atina'da yayımlanan Ethnos gazetesine verdiği demeçte, sorular üzerine Kıbrıs Rum kesiminin Türkiye ile AB üyelik müzakerelerine başlanmasını veto etmesi olasılığına değindi. 
     Gazetenin, ''Rum kesiminin veto kullanması halinde Atina'nın Lefkoşa'yı Rum izleyip izlemeyeceğine'' ilişkin sorusunu yanıtlayan Valinakis, ''Kimse kimseyi izlemiyor. Veto siyasi hedeflere ulaşabilmek için faydalı bir araçtır, ancak amaç değildir'' dedi. 
     AB'nin Rum kesiminin içinde bulunduğu zor durumu anladığına inandığını da söyleyen Valinakis, Rum kesiminin Türkiye tarafından tanınmadığına işaret ederek, ''Kıbrıs'ın yüzde 37'sinin Türkiye'nin işgali altında olduğunu'' öne sürdü Valinakis, Türkiye'nin bu konunun önemini algılamamasının hata olacağını da savundu. 
     
</TEXT>
</DOC>
