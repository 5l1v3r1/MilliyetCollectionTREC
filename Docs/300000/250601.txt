<DOC>
<DOCNO> 250601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sontur01.html </URL>
<DATE> 2004/06/24/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Havada dehşet... Doluya tutulan uçağı yıldırım çarptı 
</HEADLINE>
<TEXT>

     TÜRK Hava Yolları'nın dün akşam Antalya Havalimanı'ndan 181 yolcuyla İstabul'a gitmek üzere havalanan Airbus A310 tipi Çoruh' uçağı, yoğun yağış ortamında büyük tehlike atlattı. Yıldırım isabet eden uçağın kokpit sol ön camı da ceviz büyüklüğündeki dolu yağışında çatladı, radarın bulunduğu burun kısmı ağır hasar gördü. 
     TK 421 sefer sayılı TC- JCY tescil işaretli Çoruh' uçağı dün saat 19.15'te 181 yolcusu ve 7 mürettebatla Antalya Havalimanı'ndan İstanbul'a gitmek üzere kalkış yaptı. Rotasında yol alan uçak, kalkıştan yaklaşık 5 dakika 4 bin metrede dolu yağışıyla karşılaştı. Muhtemelen radardaki arıza nedeniyle tehlikeli bulutu göremeyen pilotlar dolu yağışının içine girdi. Ceviz büyüklüğündeki doludan etkilenen uçak, yıldırım isabet etmesiyle sarsılınca yolcular paniğe kapıldı. Birçok yolcu yardım servis butonuna bastı, ancak türbülans nedeniyle hostesler yerlerinden kalkamadı. Bir ara yolcular arasında doktor olup olmadığını öğrenmek için hostesler anons yaptı, ancak doktur bulunmadı. 

     
</TEXT>
</DOC>
