<DOC>
<DOCNO> 257347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/soneko29.html </URL>
<DATE> 2004/07/22/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Yılsonu enflasyon beklentisi yüzde 10.9'a indi... 
</HEADLINE>
<TEXT>

     Merkez Bankası, yıl sonu tüketici fiyatları endeksindeki TÜFE artış oranı beklentisinin yüzde 10.9'a indiğini bildirdi. 
     Merkez Bankası, her ay iki kez düzenlediği beklenti anketinin Temmuz ayı ikinci dönem sonuçlarını açıkladı. 
     Buna göre yıl sonu TÜFE beklentisi yüzde 11.1'den yüzde 10.9'a inerken, cari yıl sonu GSMH büyüme oranı beklentisi yüzde 5.8'den yüzde 6'ya çıktı. 
     Ankete göre, Temmuz ayının ilk anketinde yüzde 11.1 olarak belirlenen uygun ortalama enflasyon beklentisi yüzde 10.9'a inerken, yüzde 8-15 aralığındaki beklenti de yüzde 7.2-15 aralığına geriledi. 
     Cari ayın tüketici enflasyon beklentisi Temmuz ayının ikinci anketinde yüzde - 1.2-1.6 aralığında öngörülürken, uygun ortalama enflasyon beklentisi yüzde 0.2'ye indi. 
     Temmuz ayının ilk anketinde cari ayın tüketici enflasyon beklentisi yüzde - 1.2-1.3 aralığında gerçekleşirken, uygun ortalama enflasyon beklentisi yüzde 0.3 olmuştu. 
     İki ay sonrasının TÜFE bazında enflasyon beklentisi yüzde 1.3 olurken bir önceki ankete göre değişmedi. 
     Temmuz ayının ilk anketinde iki ay sonrasının enflasyon beklentisi yüzde - 1 - 2.4 aralığında gerçekleşirken, bu aralık, Temmuz ayının ikinci anketinde yüzde - 1 - 2.7 oldu. 
     Temmuz ayının ilk anketinde yüzde 10.1 olan gelecek 12 aylık enflasyon beklentisi ikinci ankette de değişmedi. 
     İlk ankette yüzde 6.5-14.1 olan gelecek 12 aylık enflasyon beklentisi aralığı ikinci ankette yüzde 7-14 olarak gerçekleşti. 
     
     FAİZ BEKLENTİSİ 

     Temmuz ayının ilk anketinde cari ayın bileşik faiz oranı ve aralığında yükselme yaşandı. 
     Buna göre, Temmuz ayının ilk anketinde yüzde 23.8 olan cari ayın bileşik faiz oranı beklentisi yüzde 24.6'ya çıkarken, cari ayın bileşik faiz oranı beklenti aralığı yüzde 18-35 olarak tespit edildi. 
     Temmuz ayının ilk anketinde cari ayın bileşik faiz oranı beklentisi aralığı yüzde 18-27 olmuştu. 
     Yıl sonu bileşik faiz oranı beklentisi yüzde 19.9'dan yüzde 20.2'ye çıktı. Temmuz ayının ilk anketinde yüzde 12-26 aralığında gerçekleşen yıl sonu bileşik faiz oranı beklentisi yüzde 12-29 aralığına yükseldi. 
     
     DOLAR KURU BEKLENTİSİ 

     Cari ay sonu dolar kuru beklentisinde Temmuz ayının ikinci anketinde ilk ankete göre gerileme yaşandı. 
     Buna göre, Temmuz'un ilk anketinde 1 milyon 454 bin 400 lira olan cari ay sonu dolar kuru beklentisi 1 milyon 451 bin 200 liraya gerilerken, 1,400,000-1,750,000 lira aralığındaki beklenti aralığı değişmedi. 
     Yıl sonu dolar kuru beklentisi bu ayın ikinci anketinde 1,285,000-2,100,000 aralığında olurken, uygun ortalama da 1,564.100 liraya indi. 
     Yıl sonu dolar kuru beklentisi ilk ankette 1,577.200 lira seviyesindeydi. 
     
     CARİ İŞLEMLER DENGESİ 

     Bu ayın ilk anketinde 12 milyar 165 milyon -5 milyar dolar arasında açık vermesi beklenen cari işlemler dengesi beklenti aralığı Temmuz ayının ikinci anketinde 13 milyar-5 milyar dolar arasında gerçekleşti. 
     2004 yıl sonu gayrisafi milli hasıla GSMH büyüme beklentisi yüzde 5.8'den yüzde 6'ya çıktı. 
     Temmuz ayının ilk anketinde yüzde 4.2-8 aralığında gerçekleşen büyüme beklentisi Temmuz ayının ikinci anketinde yüzde 4-8.4 aralığına yükseldi. 
     
</TEXT>
</DOC>
