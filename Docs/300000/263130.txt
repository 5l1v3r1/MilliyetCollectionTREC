<DOC>
<DOCNO> 263130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/son/soneko33.html </URL>
<DATE> 2004/08/13/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Çin'in ham petrol ithalatı hız kesmiyor... 
</HEADLINE>
<TEXT>

     Hükümetin ekonomiyi soğutmaya yönelik çabalarına rağmen, Çin'in bu yıl yüzde 40 artan ham petrol talebi dizginlenemiyor. 
     Çin resmi haber ajansı Xinhua'nın bildirdiğine göre ABD'den sonra dünyanın en büyük 2'nci petrol ithalatçısı Çin, 2004'ün ilk yedi ayında, geçen yılın aynı dönemine göre kıyaslandığında yüzde 39.5 artışla 70.62 milyon ton günlük 2.49 milyon varil ham petrol satın aldı. 
     Temmuz ayı rakamları da petrol talebinde son dönemde bir zayıflama olmadığını gösterdi. Geçen ay 9.61 milyon günlük 2.325 milyon varil ton ham petrol ithal eden Çin, 2003'ün Temmuz ayına göre petrol talebinde yüzde 40 artış kaydetti. 
     Çin, Haziran'da 11.27 milyon ton ham petrol ithal ederek 2004 yılı içindeki en yüksek aylık alımını gerçekleştirmişti. 
     Ekonomisindeki hızlı büyüme nedeniyle Çin'in ham petrol talebinde görülen yüksek artışlar, petrol fiyatlarının bu yıl hızla yükselmesinin nedenleri arasında gösteriliyor. 
     
</TEXT>
</DOC>
