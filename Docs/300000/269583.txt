<DOC>
<DOCNO> 269583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/dunya/axdun01.html </URL>
<DATE> 2004/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalancı Kremlin 
</HEADLINE>
<TEXT>


Rus yöneticiler, krizin boyutunu gizlemek için 1200 olan rehine sayısını 354 olarak verdi 


Rusya hükümetinin Kuzey Osetya'daki rehine krizi sırasında kamuoyuna yanıltıcı bilgi verdiği anlaşıldı. Devlet kontrolündeki Rossiya kanalı, gerçekte 1200'e yakın olan rehine sayısının yetkililer tarafından krizin gerçek boyutunu halktan gizlemek amacıyla düşük gösterildiği ve 354 olarak açıkladığını bildirdi. Kremlin'in onayını aldığına kesin gözüyle bakılan yayının bazı üst düzey yetkililerin görevden alınacağının habercisi olduğu düşünülüyor. 
Bu arada Rusya'nın saygın gazetelerinden İzvestiya'nın Genel Yayın Yönetmeni Raf Şakirov'un görevden alındığı ve yakın zamanda istifa edeceği bildirildi. Şakirov'un kovulmasına gazete hissedarlarının, cumartesi günkü baskıda Beslan'daki terörist eyleme ait fotoğraflara geniş şekilde yer verilmesinden duyduğu rahatsızlığın neden olduğu belirtiliyor. İzvestiya'nın, hükümetin 350 civarında rehine bulunduğu açıklamasının inandırıcı olmadığını yazan ilk gazete olmasına da dikkat çekiliyor. 


</TEXT>
</DOC>
