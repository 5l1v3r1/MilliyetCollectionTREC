<DOC>
<DOCNO> 259807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/son/sontur23.html </URL>
<DATE> 2004/08/01/ </DATE>
<TIME> 18.58 </TIME>
<AUTHOR>  </AUTHOR>
<HEADLINE>
Irak'ta kaybolan şoför Alkan'dan 1 aydır haber alınamıyor 
</HEADLINE>
<TEXT>

     Mersin'den Irak'a inşaat malzemesi taşıyan kamyon şoförü Tevfik Alkan'dan 1 aydır haber alınamıyor. 
     Edinilen bilgiye göre, Diyarbakır'ın Bismil İlçesi'ne bağlı Akoba Köyü'nde ikamet eden Alkan ailesi, 7 çocuk babası Tevfik Alkan'ın bulunması için Dışişleri Bakanlığı'na 3 gün önce başvuru yaptı. 
     Kayıp kamyon şoförünün ağabeyi Abdulvahap Alkan, 1 aydır kendisinden haber alamadıkları kardeşi Tevfik Alkan'ın hayatından endişe duyduklarını belirtti. 
     Alkan, şöyle konuştu 
     ''Kardeşim Mersin'den Irak'a inşaat malzemesi taşıyordu. Irak'ın Tikrit-Bağdat karayolunda saldırıya uğradığını diğer kamyon şoförlerinden öğrendik. Ancak biz onun öldüğüne inanmıyoruz. Kardeşimi bulmak için Irak'a gideceğim. Bu konuda Dışişleri Bakanlığı'ndan yardım bekliyorum.'' 
     
</TEXT>
</DOC>
