<DOC>
<DOCNO> 254566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/son/sondun20.html </URL>
<DATE> 2004/07/11/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Filistinliler, Kasımdan önce Güvenlik Konseyi'ne gitmeyecek... 
</HEADLINE>
<TEXT>

     Filistin yönetimi, Lahey Uluslararası Adalet Divanı'nın, İsrail'in Batı Şeria'da inşa ettiği güvenlik duvarının yasadışı olduğuna karar vermesinin ardından, kasım ayında yapılacak ABD başkanlık seçimlerine kadar BM Güvenlik Konseyi'ne başvurmayacağını açıkladı. 
     Bakanlar kurulu toplantısından sonra AFP'ye açıklama yapan, ancak adının açıklanmasını istemeyen bir Filistinli Bakan, ''Şimdilik, Güvenlik Konseyi'ne başvurmanın akıllıca olmayacağını düşünüyoruz. Çünkü özellikle seçim kampanyası boyunca Amerikalıları kışkırtmak istemiyoruz. Seçim sonucunu beklemek en iyisi'' dedi. 
     İsrail ise Adalet Divanı tarafından cuma günü yasadışı olarak ilan edilen güvenlik duvarının yıktırılmasına ilişkin olarak BM Güvenlik Konseyi'ne sunulacak her türlü girişime karşı ABD'nin vetosuna güveniyor. 
     
</TEXT>
</DOC>
