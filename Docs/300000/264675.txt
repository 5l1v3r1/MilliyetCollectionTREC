<DOC>
<DOCNO> 264675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/sondun24.html </URL>
<DATE> 2004/08/19/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
ABD... Piknik yapanların biralarına dadanan ayı korku saçtı... 
</HEADLINE>
<TEXT>

     ABD'nin kuzeybatısında Washington eyaletinde Baker Gölü bölgesinde kamp veya piknik yapan insanların biralarına dadanan bir siyah ayının, bira tenekelerini marka marka ayırarak sevdiği markadan 36 kutuyu mideye indirdiği görüldü. 
     Balık-Doğa Hayatı Dairesi korucu memuru Çavuş Bill Heinck'ın verdiği bilgiye göre, ayının kamp sahalarına girerek buz kutuları ve buzdolaplarından mümkün olduğunca bira aldığı, arada tatlı lokmalar da götürdüğü belirlendi. 
     Bir oturuşta 36 teneke bira içen ayı, takip edilmesine rağmen izini ağaç dalları arasında uyuyarak kaybettirmeyi başardı. Ayı, kovalanmasına rağmen bira tutkusunu bırakmayarak kamp alanlarına ertesi gün gelmeyi sürdürdü. 
     Orman korucuları sonunda çareyi ''insancıl'' bir tuzak kurarak ''birakolik'' ayıyı başka alana sevk etmekte buldu. Kurulan tuzak içine ayının çok sevdiği ''Rainier'' marka iki kutu halkası açılmış birayla şekerleme bal, çörek, lokma konuldu ve sonuç alındı. 
     Düşkün hale gelen ayı, bira tenekelerini pençeleri ve dişleriyle açmaya alışmıştı. 
     Baker Gölü tatil yerinin kitapçısı Lisa Broxson, ''Ayı 'Busch' gibi bir markayı sevmiyorsa ondan bir yudum alarak atıyor, kendi sevdiği marka teneke biraları sonuna kadar içiyor'' dedi. 
     
</TEXT>
</DOC>
