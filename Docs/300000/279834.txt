<DOC>
<DOCNO> 279834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sontur42.html </URL>
<DATE> 2004/10/13/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Mersin Üniversitesi'nde el bombası bulundu .. 
</HEADLINE>
<TEXT>

     Mersin Üniversitesi Rektörlük Binası önünde pimi çekilmemiş el bombası bulundu. 
     AA muhabirinin edindiği bilgiye göre, Rektörlük önüne, kimliği belirlenemeyen kişi ya da kişiler tarafından bir el bombası konuldu. 
     El bombasının öğrenciler tarafından fark edilmesi üzerine, Rektörlük önünde güvenlik önlemi alındı ve polise haber verildi. Olay yerine gelen bomba imha uzmanları, pimi çekilmemiş el bombasını alarak, incelemek için Emniyet Müdürlüğü'ne getirdiler. 
     Yetkililer, el bombasının patlamamasının üniversitede büyük bir faciayı önlediğini belirterek, olayı gerçekleştirenlerin yakalanması için geniş kapsamlı çalışma başlattıklarını kaydettiler. 
     
</TEXT>
</DOC>
