<DOC>
<DOCNO> 293879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sonspo36.html </URL>
<DATE> 2004/12/01/ </DATE>
<TIME> 23.47 </TIME>
<AUTHOR>  </AUTHOR>
<HEADLINE>
Beşiktaş zor durumda 1- 1 
</HEADLINE>
<TEXT>

     UEFA Kupası 2. tur B Grubu maçında Beşiktaş, Belçika'nın Standard Liege takımı ile 1-1 berabere kalarak, gruptan çıkma şansını zora soktu. 
     İkinci yarıya, ilk 45 dakikada elde ettiği 1-0'lık skorun avantajıyla başlayan Beşiktaş, kontrollü oynayıp, oyunu istediği gibi yönlendirdi. Savunma güvenliğini ön planda tutan ve orta alanda da rakibine boş alan bırakmayan siyah-beyazlılar, 81. dakikada bir yan topta hata yapınca kalesinde golü gördü. Son dakikalarda galibiyet golü bulmak amacıyla tüm hatlarıyla rakip kaleye yüklenen Beşiktaş, çabalarına rağmen gole ulaşamadı ve sahadan beraberlikle ayrılmak zorunda kaldı. 
     Standard Liege ise ikinci yarıda beraberlik golünü bulmak amacıyla uğraş verdi. Aradığı gole 81. dakikada ulaşan konuk ekip, daha sonraki dakikalarda savunma yapıp, İstanbul deplasmanından 1 puanla ayrıldı. 
     
     İLK YARI 

     5. dakikada Tümer orta alandan aldığı topla ceza alanına yaklaştı. Bu futbolcu şut atmak üzereyken savunma oyuncuları araya girerek topu kornere attı. 
     13. dakikada Tümer şık çalımlarla ceza alanına girdi. Vuruşunda top yandan auta çıktı. 
     15. dakikada Sergen'in ara pasında kaleci Runje ile karşı karşıya kalan İbrahim Akın'ın müsait pozisyondaki aşırtma vuruşunda, meşin yuvarlak direğin üstünden auta gitti. 
     19. dakikada Mustafa Doğan'dan sıyrılan Dragutinovic, ceza alanına girerken sert vurdu. Kaleci Ramazan meşin yuvarlağı 2 hamlede kontrol etti. 
     20. dakikada Bangoura'nın ceza yayı içinden sert şutunda, kaleci Ramazan topu güçlükle kornere çeldi. 
     21. dakikada Garis'in ceza alanı dışından sert şutunda, top az farkla yandan auta çıktı. 
     26. dakikada Geraerts'in ceza alanı dışından sert vuruşunda, top kaleci Ramazan'dan döndü. Dönen topa altıpas içinde Tchite'nin vuruşunda meşin yuvarlak auta gitti. 
     30. dakikada İbrahim Akın'ın arapasında, Sergen'in dokunamadığı topla ceza alanı içinde buluşan Okan, kaleci Runje'yi de geçtikten sonra topu boş filelere göndererek Beşiktaş'ı 1-0 öne geçirdi. 
     35. dakikada Sergen'in mükemmel arapasında kaleciyle karşı karşıya kalan İbrahim Akın, müsait durumda olmasına rağmen meşin yuvarlağı auta atarak, takımını mutlak bir golden etti. 
     42. dakikada Garbini'nin soldan kullandığı korner atışında, Geraerts ceza alanı içinde sert vurdu, top üstten auta gitti. 
     
     İKİNCİ YARI 

     52. dakikada Leonard'ın orta sahadan uzun gönderdiği topta, kaleci Ramazan'ın öne çıktığını gören Bangoura'nın kafa vuruşunda, meşin yuvarlak az farkla auta gitti. 
     70. dakikada Tümer'in ceza alanı dışından şutunda, top yandan auta çıktı. 
     80. dakikada Garbini'nin sağdan kullandığı korner atışında, Onyewu'nun kafa vuruşunda top yandan auta gitti. 
     81. dakikada Walasiak'ın sağdan ortasında, ceza alanı içinde çok iyi yükselen Bangoura, kaleci Ramazan'ın bakışları arasında topu kafayla filelere göndererek skoru eşitledi 1-1 
     90. dakikada Tümer'in uzun pasında ceza alanı içinde topu göğsüyle kontrol eden Pancu, meşin yuvarlağa vurmakta gecikince, savunma araya girerek tehlikeyi uzaklaştırdı. 
     KÜNYE 
     

BEŞİKTAŞ 1 - STANDARD LIEGE 1 Stat BJK İnönü Hakemler Pedro Proenca Garcia Alves Oliveira xx, Paulo Jorge Ribeiro Leite Januario xx, Serafim Nogueira Baia xx Portekiz Beşiktaş Ramazan x, Fatih xx, Mustafa xx, Emre xx, İbrahim Üzülmez xx, Ali Güneş xx Dk. 84 Ahmed Hassan x , Okan xx, Ahmet Yıldırım xx, Tümer xx, Sergen xx Dk. 79 Pancu x , İbrahim Akın x Dk. 69 Juanfran x Standard Liege Runje xx, Deflandre xx, Onyewu xx, Dragutinovic xx, Leonard xx, Conceicao xx Dk. 90 Niemi , Geraerts xx, Garis xx Dk. 89 Curbelo , Garbini xx, Tchite xx Dk. 57 Walasiak xx , Bangoura xx Goller Dk. 30 Okan, Dk. 81 Bangoura Sarı kartlar Dk. 61 Deflandre, Dk. 69 Leonard, Dk. 75 Onyewu, Dk. 82 Garis, Dk. 90 Conceicao Standard Liege , Dk. 67 Tümer, Dk. 72 Ali Güneş, Dk. 75 Emre, Dk. 86 Okan, Dk. 90 Pancu Beşiktaş      
</TEXT>
</DOC>
