<DOC>
<DOCNO> 268100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sondun32.html </URL>
<DATE> 2004/09/01/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Oset Lider Bazı güç odakları Rusya'yı parçalamak istiyor... 
</HEADLINE>
<TEXT>

     Gürcistan'dan tek yanlı bağımsızlık ilan eden Güney Osetya'nın lideri Edward Kokoeti, bazı güç odaklarının Rusya'yı parçalamak istediğini belirtti. 
     Kokoeti, Güney Osetya'nın başkenti Tshinvali'de gazetecilere yaptığı açıklamada, Kuzey Osetya'da öğrencilerin rehin alınmasından duyduğu üzüntüyü dile getirdi. 
     Edward Kokoeti, bazı güç odaklarının bu tür eylemlerle Rusya'yı parçalamak istediğini belirterek, ancak bu emellerine hiçbir zaman ulaşamayacaklarını kaydetti. 
     Terör hareketlerinin amacının belli olduğunu ifade eden Kokoeti, ''Bu tür hareketlere karşı Kuzey ve Güney Osetya halkları daha da kenetlenecektir'' dedi. 
     Kokoeti'nin, öğrencilerin rehin alındığı Kuzey Osetya'daki Beslan kentine hareket ettiği kaydedildi. 
     
</TEXT>
</DOC>
