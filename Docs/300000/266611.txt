<DOC>
<DOCNO> 266611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sonspo08.html </URL>
<DATE> 2004/08/26/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
UEFA Kupası, 1. tur maçları kura çekimi yarın yapılacak... 
</HEADLINE>
<TEXT>

     UEFA Kupası'nda 1. tur maçlarının kura çekimi yarın Monaco'da gerçekleştirilecek ve Beşiktaş, Trabzonspor ile turu geçmesi durumunda Gençlerbirliği'nin rakipleri belli olacak. 
     Grimaldi Farum'da TSİ 14.00'de başlayacak kura çekimi sonrası kupada 1. tur maçları 16 ve 30 Eylül tarihlerinde yapılacak. 
     UEFA Kupası'nın yeni formatına göre 1. turda 80 takım mücadele edecek. 
     Beşiktaş, 32.656 puanla seribaşı olarak kuraya girecek. Puanı 23.656 olan Gençlerbirliği ise, 1-0'ın rövanşında deplasmanda Hırvatistan'ın HNK Rijeka takımını elemesi durumunda 2. torbada yer alacak. 
     UEFA Kupası'nda ilk turun geçilmesi durumunda, bu sezon ilk kez grup maçları yapılacak. 
     40 takımın 5'erli 8 grupta mücadele edeceği bu turda her takım 2'si içerde, 2'si dışarıda olmak üzere 4 maç oynayacak. Gruplarında ilk 3'e giren 24 takım, Avrupa Şampiyonlar Ligi'nde gruplarında 3. olarak gelecek 8 takımla birlikte 3. turda eşleşerek, 16 ve 24 Şubat tarihlerinde eleme oynayacak. 
     Bundan sonraki turlarda da çift maçlı eleminasyon sisteminin uygulanacağı kupada final maçı 18 Mayıs'ta Portekiz'in Lizbon kentinde yapılacak. 
     
</TEXT>
</DOC>
