<DOC>
<DOCNO> 261680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/spor/spo03.html </URL>
<DATE> 2004/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Canaydın'dan müjde 
</HEADLINE>
<TEXT>


Galatasaray Başkanı, Ali Sami Yen Stadı'nın müthiş ortamı karşısında çok duygulandı, "Derbiler dahil tüm maçlarımızı evimizde oynayabilmek için gerekeni yapacağız" dedi 


Tribünlerin isteği 
ALİ Sami Yen Stadı'nın sıcak ortamı ve takıma yansıyan olumlu atmosferi Başkan Özhan Canaydın'ı da havaya soktu. Canaydın, Sarı - Kırmızılı taraftarların derbi maçlarını da Ali Sami Yen'de oynama isteğine yeşil ışık yakarak, "Derbi maçlarımız da dahil olmak üzere tüm karşılaşmalarımızı evimizde oynamak için gereken her çabayı göstereceğiz" diye konuştu. 

'En büyük taraftar' 
SUAT Kaya'nın jübilesinde konuşma yaparken tribünlerden yükselen "İmparator Fatih Terim" tezahüratları nedeniyle üzülen Canaydın'a dün büyük ilgi vardı. Taraftarlar, maçtan önce saha kenarına inen Canaydın'ı tribünlere çağırıp gönlünü aldı. Galatasaray Başkanı, "Suat'ın jübilesinde bazı yanlış anlaşılmalar oldu. Şimdi kendilerini affettirdiler. En büyük taraftar" dedi. 

'Hiç kimse şımarmasın' 

Gürsoy temkinli 
GALATASARAY İkinci Başkanı ve Futbol Şube Sorumlusu Ergun Gürsoy, Konyaspor galibiyetinin camiaya barış ve mutluluk getirdiğini söyledi. Gürsoy, sezona iyi bir başlangıç yaptıklarını dile getirerek, "Üç puan aldık diye şımarmayacağız. Hedefimiz belli ve buna ulaşmak zorundayız" ifadelerini kullandı. 


</TEXT>
</DOC>
