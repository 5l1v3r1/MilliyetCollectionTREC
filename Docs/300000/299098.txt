<DOC>
<DOCNO> 299098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sondun32.html </URL>
<DATE> 2004/12/20/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
İran AP'nin HMÖ üyesini konuşmaya davet etmesi 'rezillik' 
</HEADLINE>
<TEXT>

     İran, rejim karşıtı Halkın Mücahitleri Örgütü'nün HMÖ bir üyesinin Avrupa Parlamentosu'nun özel bir toplantısında konuşma yapmaya davet edilmesini ''rezillik'' olarak değerlendirdi. 
     Hükümet sözcüsü Abdullah Ramazanzade, bugün düzenlediği haftalık basın toplantısında yaptığı açıklamada, ''Avrupa Parlamentosu'nun özel bir toplantısına yasadışı HMÖ'nün bir üyesini davet etmesi tam bir rezilliktir. Uluslararası arenada terörist olarak tanınan bir grubun davet edilmesi uluslararası terörizmle mücadele yasalarıyla bağdaşmamaktadır'' dedi. 
     ''Avrupa Parlamentosu'nun böyle bir hatayı tekrarlamamasını umduklarını'' söyleyen Ramazanzade, ''İran İslam Cumhuriyeti'nin bu grubu bitmiş olarak gördüğünü, İran halkının da düşmanlarıyla işbirliği yapanları tanıdığını'' kaydetti. 
     HMÖ lideri Mesud Recavi'nin eşi Meryem Recavi, Avrupa Parlamentosu'nun üç üyesinin daveti üzerine, parlamentonun özel bir toplantısında konuşma yapmıştı. 
     Meryem Recavi, 1989 yılında HMÖ'nün siyasi kanadı İran Ulusal Direniş Konseyi NCRI genel sekreteri seçilmişti. 
     
</TEXT>
</DOC>
