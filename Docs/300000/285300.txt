<DOC>
<DOCNO> 285300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/spor/spo03.html </URL>
<DATE> 2004/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Başka kapıdan girer' 
</HEADLINE>
<TEXT>


Galatasaray 2. Başkanı Ergun Gürsoy, Fatih Akyel konusundaki ısrarını net bir şekilde belirtti, Başkan Özhan Canaydın'ın, "Bu kapıdan giremez sözlerine yanıt verdi "O kapı yoksa başka kapıdan girer" 


Radyo D'de konuştu 
GALATASARAY 2. Başkanı ve Futbol Şube Sorumlusu Ergun Gürsoy, Fatih Akyel konusunda ilk kez bu kadar açık konuştu. Radyo D'de yayınlanan, yazarımız Halil Özer'in sunduğu "Bol Bol Futbol" programına katılan Gürsoy, Başkan Özhan Canaydın'ın "Fatih Akyel bu kapıdan giremez" şeklindeki sözlerine "O kapı yoksa başka kapıdan girer" diye karşılık verdi. Tecrübeli yönetici, "Tomas da Fenerbahçe'den geldi. O da orada forma attı diye almayın dediler. Fener de bizden alacak, biz de onlardan" dedi. 

'Özür diler biter' 
TARAFTARIN Fatih'e olan tepkisine de değinen Galatasaray 2. Başkanı, "Bu takımı ne taraftar, ne medya ne de eski yöneticiler yapıyor. Bu takımı Hagi yapıyor" diyerek, Rumen hocanın onu istediğine dikkat çekti. Herkesin hata yapabileceğini de vurgulayan Ergun Gürsoy, "Bu çocuk 4 lig şampiyonluğunda vardı. UEFA Kupası finalinde vardı. Süper Kupa finalinde vardı. Nasıl unutulur bunlar Özür diler biter. Kendi zevklerine göre, kendi keyiflerine göre bez parçasına yazı yazıp tribüne asmak olmaz" yorumunu yaptı. 

'Lütfen saygı gösterin' 
BU göreve 60 yaşında geldiğini ve sadece Galatasaray'ın başarısı için mücadele ettiğini belirten Gürsoy, "Biz buraya canımızı, malımızı koyduk. Sırf kulübüm için kalıyorum. Eğer iki yıl sonra beğenmeyen varsa göndersin" diyerek kendisine karşı olan çevrelere rest çekti. Hagi'nin bu takımı altıncılıktan alıp, lider yaptığına dikkat çekerek şöyle konuştu "Futbolcuyu anlıyor. Eğer ona bu görev veriliyorsa, beni de bu göreve layık gördülerse lütfen saygı göstersinler. Hagi bu kadroyu 11 kişi değil, 24 olarak düşünüyor." 

Karan hazır kıta 

'Üzülüyorum ama' 
RAŞİT ALTUN 

AKÇAABAT Sebatspor maçında sonradan oyuna girip, attığı golle rakibin direncini kıran Ümit Karan, yedek kalmaktan üzüldüğünü, ama her zaman oynayacakmış gibi kendini hazırladığını söyledi. Kenarda beklemenin her oyuncu için üzücü olduğunu ifade eden golcü, "Ama sahaya 11 kişi çıkıyor, sadece 14 kişi oynayabiliyor. Ama kadromuzda neredeyse 30 kişi var" yorumunu yaptı. 

'İyi hava yakaladık' 
FUTBOLUN bir takım oyunu olduğuna dikkat çeken Sarı - Kırmızılı futbolcu, "Bazı oyuncular az, bazıları daha çok katkı yapıyor. Benim de katkım olunca çok mutlu oluyorum" dedi. İyi bir hava yakaladıklarını da belirten Ümit, "100. yılımızda şampiyonluğa ulaşmak için çalışıyoruz. Sebatspor maçında iyi oynamadığımız bir gerçek. Böyle maçlarda kazanmak önemli" diye konuştu. 

Hakan susmuyor 

Yanal'a eleştiri 
HAKAN Şükür, kendisini Milli Takım'a davet etmeyen Ersun Yanal'ı, Galatasaray Dergisi'nden de eleştirmeyi sürdürdü. Kadroda yer bulamadığına anlam veremediğini belirten Kral, "2006'da Bülent ve beni en başta kadroya dahil edeceğini söyleyen hocamız Ersun Yanal. Nasıl bir taktik ve teknik değişimi oldu ki bu karar alındı " dedi. 

Necati Terk etmem 
DERGİYE konuşan diğer futbolcu da Necati oldu. Klasik bir santrfor olmadığını, yıllarca ileriye dönük orta saha oyuncusu olarak görev yaptığını belirten Sarı - Kırmızılı oyuncu, "Hakan ağabey ile önlü arkalı oynuyoruz. Birbirimizi çok iyi tamamlıyoruz" diye konuştu. Golcü, Avrupa'ya gitmek adına Galatasaray'ı terk etmeyeceğini bildirdi. 

'Damgamızı vuruyoruz' 

Canaydın'dan açıklama 
GALATASARAY Başkanı Özhan Canaydın, resmi dergideki yazısında, içinde bulundukları tarihsel dönemeci anlattı. "100. yılda milyonların dayanışması, hepimizin gurur duyacağı dünya kulübü hedefine daha da yaklaştıracak" ifadesini kullanan Canaydın, geleceğe damgasını vuracak gelişmeler yaşadıklarını kaydetti. 

Çıkış yolları üretiliyor 
FUTBOL takımının kararlı mücadelesinin, şampiyonluk inancını daha da pekiştirdiğini vurgulayan Galatasaray Başkanı, yıllardır kronikleşen sorunları, uzun vadeli bir perspektiften çözecek çıkış yollarını ve projelerini geliştirmek için aralıksız çalıştıklarını da ifade etti. Canaydın, Aslantepe projesinde henüz sona ulaşmadıklarını da belirtti. 

Rooney sataşması 

Aslan sayfalarını açtı 
GALATASARAY Dergisi, Şampiyonlar Ligi'nde Fenerbahçe'ye üç gol birden atan Manchester United'lı Wayne Rooney'e iki sayfa ayırdı. Sarı - Lacivertliler'i kızdırmak için İngiliz golcünün özelliklerini ön plana çıkaran Cim - Bom, genç oyuncuyu "Rekorların Adamı" olarak tanıttı. 

'Ne yaparsınız ' 
DERGİDE, "Sokakta yanınızdan geçse dönüp ikinci kez bakmayacağınız kadar sıradan bir tip. Ama o da sahaya çıkınca devleşiyor işte, ne yaparsınız..." denilerek Fenerbahçe'ye gönderme yapıldı. Ayrıca, 99 yıllık kulüp tarihinde ilk maçında hat trick yapan ilk oyuncu olduğuna değinildi. 


</TEXT>
</DOC>
