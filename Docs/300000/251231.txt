<DOC>
<DOCNO> 251231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/son/sondun16.html </URL>
<DATE> 2004/06/27/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Allavi "Saddam 2 hafta içinde Iraklılara teslim edilebilir." 
</HEADLINE>
<TEXT>

     Irak Başbakanı İyad Allavi, devrik lider Saddam Hüseyin'in yeni hükümete 2 hafta içinde teslim edilebileceğini söyledi. 
     Allavi, BBC'ye yaptığı açıklamada, Saddam'ın ve diğer tutsakların Irak'ın gözetimine verilmesi için koalisyon ve bakanlıklar tarafından yasal belgelerin hazırlandığını bildirdi. 
     Tutsakların kendilerine tesliminin 30 Haziran'da iktidarın devrinden kısa bir süre sonra yapılması gerektiğini belirten Allavi, ''Devirden bir ya da iki hafta sonra. Süreç işliyor. Yasal belgeler hazırlandı'' dedi. 
     Yeni Irak hükümetinin Saddam'ı ve diğer tutsakları yargılamaya mümkün olan en kısa zamanda başlayacağını söyleyen Allavi, bununla birlikte önce devrik Irak liderinin mi yoksa diğer tutsakların mı yargılanacağına karar verilmediğini belirtti. 
     Saddam'ın suçlu bulunması halinde idam edilip edilmeyeceğinin sorulması üzerine Allavi, bunun cevabını bilmediğini, ancak şahsi görüşünün idam edilmesi gerektiği yönünde olduğunu söyledi. 
     
</TEXT>
</DOC>
