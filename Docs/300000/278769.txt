<DOC>
<DOCNO> 278769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/son/sonyas01.html </URL>
<DATE> 2004/10/09/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Dev yıldızlar, "Kralın Adamları"nda buluşuyor... 
</HEADLINE>
<TEXT>

     Hollywood'un A takımından dört ünlü oyuncu, önümüzdeki günlerde aynı filmde kamera karşısına geçecek. Meryl Streep, Sean Penn, Jude Law ve Kate Winslet, ''All the Kings Men'' adlı filmde biraraya gelecek. 
     Internetteki ''msn'' sitesinin haberine göre, Oscar ödüllü Steve Zaillian'ın ''All the Kings Men'' adlı projesinde kelimenin tam anlamıyla ''yıldız yağacak''. 
     ''Schindler'in Listesi'', ''New York Çeteleri'' gibi filmlerin senaryolarını yazan Zaillian, filmde ünlüleri buluşturdu. 
     Oscarlı aktris Meryl Streep, ''Soğuk Dağ'' filminin ünlü aktörü Jude Law, Hollywood'dan son yıllarda çıkan en saygın ve yetenekli oyunculardan Sean Penn ile ''Titanic'' filminin yıldızı Kate Winslet filmin ağır topları arasında yer alıyor. Tanınmış aktör Mark Ruffalo da yapımcılarla görüşme masasına oturdu. 
     Robert Penn Warren'in eserinden Zaillian'ın sinemaya aktaracağı eser, 1930'lu yılların Amerikası'nda geçiyor. Daha önce 1949 yılında sinemaya uyarlanan ve ''En İyi Film'' ödülünü kazanan yapımda, Sean Penn güneyli politikacı Willie Stark'ı, Meryl Streep ise onun yardımcısı Sadie'yi canlandıracak. 
     
</TEXT>
</DOC>
