<DOC>
<DOCNO> 298872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sondun04.html </URL>
<DATE> 2004/12/19/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Pinochet kısmi felç geçirdi 
</HEADLINE>
<TEXT>

     Eski Şili Diktatörü Augusto Pinochet kısmı felç geçirdi. Eski diktatör, Santiago askeri hastanesinde müşahade altında tutuluyor. 
     Şeker hastası olan 89 yaşındaki eski diktatörün bilincinin gidip geldiği belirtiliyor. Kısa süre önce, Pinochet hakkında iktidarı sırasında işlendiği belirtilen cinayetlerle ilgili açılan davalara bir yenisi eklenmişti. 
     1970'li yıllarda Şili'li muhaliflere yönelik "kondor operasyonu" sırasında 10 kişinin ölümünden sorumlu tutulan Pinochet'in mahkemeye çıkıp çıkmayacağına yarın karar verilmesi bekleniyor. 
     Pinochet'in başkanlığı döneminde 3 bin kişi öldü Pinochet'in, Şili'nin Sosyalist lideri Allende'yi 1973'te darbeyle devirmesiyle başlayan ve 1990'a kadar süren askeri rejim sırasında en az 3 bin kişi ölmüştü. 
     Şili hükümeti, geçtiğimiz haftalarda, o dönem yapılan işkence ve işlenen cinayetlerin 'devlet politikası' olduğunu kabul ederek, yakınlarını kaybedenlere tazminat ödeneceğini duyurmuştu. 
     
</TEXT>
</DOC>
