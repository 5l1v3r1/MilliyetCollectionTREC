<DOC>
<DOCNO> 275574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sondun42.html </URL>
<DATE> 2004/09/28/ </DATE>
<TIME> 19.28 </TIME>
<AUTHOR>  </AUTHOR>
<HEADLINE>
Yunanistan uçağı, bomba endişesiyle rota değiştirdi 
</HEADLINE>
<TEXT>

     ABD'nin New York kentine giden Yunanistan uçağı, bomba endişesi ile rotasını değiştirdi. 
     Atina'dan 295 yolcusu ve 12 mürettebatı ile New York'a hareket eden Olipmik Havayolları'na ait uçağın İrlanda'nın Shannon havaalanına inmek üzere olduğu bildirildi. 
     Olimpik Havayolları sözcüsü Melina Pitta, TSİ 13.00'da hareket eden uçağın, TSİ 15.45'te Atina gazetesine telefonla gelen ihbar üzerine rotasının değiştirilmesine karar verildiğini belirtti. 
     Gazeteye gelen ihbarda, uçakta bomba bulunduğu ve bir saat içinde patlayacağının bildirildiği kaydedildi. 
     Yunanistan'da geçen pazar günü, yine New York'a giden bir uçak benzer ihbar üzerine Londra yakınlarındaki Stansted havaalanına inmiş, yapılan aramada şüpheli bir şey bulunamamıştı. 
     
     İRLANDA'YA ACİL İNİŞ YAPTI 

     ABD'nin New York kentine giden Yunanistan uçağı, bomba ihbarı üzerine İrlanda'ya acil iniş yaptı. 
     Atina'dan 295 yolcusu ve 12 kişilik mürettebatı ile New York'a hareket eden Olipmik Havayolları'na ait uçak, İrlanda'nın Shannon havaalanına indi. 
     İrlanda havaalanı sözcüsü Aer Rianta, uçağın indiğini ve yolcuların tahliye edilmesinden sonra polisin duruma el koyacağını kaydetti. 
     Atina'dan TSİ 13.00'da hareket eden uçağın, TSİ 15.45'te Atina gazetesine telefonla gelen, uçakta bomba bulunduğu ve bir saat içinde patlayacağına ilişkin ihbar üzerine rotasının değiştirilmesine karar verildiğini belirtilmişti. 
     
</TEXT>
</DOC>
