<DOC>
<DOCNO> 281382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/ekonomi/aeko.html </URL>
<DATE> 2004/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bütçede devrim 
</HEADLINE>
<TEXT>


Bütçeye ilk kez araştırma - geliştirme çalışmaları için özel bir ödenek konuldu. 450 trilyonluk bu ödenek Enerji ve Çevre bakanlıkları, Yargıtay, Danıştay gibi 16 kurum ve kuruluş bütçesinden yüksek 

Ahmet Erhan Çelik 

Araştırma - geliştirme ar - ge faaliyetlerinin desteklenmesi için ilk kez bütçeye ayrı bir ödenek konuldu. "Başbakan'ın talimatıyla" 450 trilyon lira olarak belirlenen ar - ge ödeneği TÜBİTAK'ın koordinasyonunda kullandırılacak. Bu rakam üniversite ve kamu kuruluşları ile TÜBİTAK'ın bugüne kadar var olan ar - ge bütçeleri haricinde ekstra bir kaynak olarak harcanacak. 
Özel sektörün ar - ge kapasitesinin de geliştirilmesini öngören bu kalemdeki bütçe ödeneği 2010'a kadar en az 4 milyar dolara ulaşacak. Aynı tarihte özel sektörle birlikte Türkiye'nin ar - ge harcamalarının büyüklüğünün 8 milyar dolara ulaşması öngörüldü. 
Desteklenecek alanlar beyin göçünün engellenmesi, uzay ve savunma projeleri ile bilimin popülerleştirilmesi olarak belirlendi. Projesi olan bütün üniversiteler ile kamu kuruluşları gerekli kaynağı ar - ge ödeneğinden alacak. Hangi projelerin destekleneceğine TÜBİTAK'ın koordinasyonunda DPT benzeri kuruluşlar karar verecek. Bunun için özel kriterler esas alınırken, yılbaşına kadar proje destek şartları bütünüyle belli olacak. 
Bütçe tekniği bakımından ilk olma özelliği gösteren ar - ge ödeneği 450 trilyon lirayla Enerji ve Çevre bakanlıkları ile TBMM, Devlet İstatistik Enstitüsü DİE , Yargıtay, Danıştay gibi 16 kurum ve kuruluşun bütçesinin üzerine çıktı. Ar - ge ödeneği ile ilgili açıklamayı Maliye Bakanı Kemal Unakıtan yaptı. 
2005 bütçesini tanıtmak için basın toplantısı düzenleyen Unakıtan, detay vermeden 450 trilyon liralık ödeneğin Başbakan Recep Tayyip Erdoğan'ın talimatıyla bütçede yer aldığını söyledi. 
Maliye Bakanlığı ve TÜBİTAK yetkililerinden alınan bilgilere göre sonraki yıllarda da bütçede yer alacak ödenekler sayesinde Türkiye'nin ar - ge harcama büyüklüğü gayri safi milli hasılanın yüzde 2'sine kadar çıkarılacak. Bu oran, çeşitli kurumların bütçesinden yapılan harcamalarla halen 2 milyar dolarla binde 67 seviyesinde bulunuyor. 2 milyar dolarlık fonun yüzde 56'sını kamu, yüzde 44'ünü özel sektör karşılarken 2010 hedefi olan yüzde 2'lik orana ulaşabilmek için her yıl ortalama 500 milyon dolarlık ar - ge ödeneğine ihtiyaç olacak. 2005 ar - ge ödeneğinin kullanımında ilk yılki ödenek miktarı 275 milyon dolar civarında tutuldu. Ancak sonraki yıllarda bu rakam yıllık ortalama hedefi olarak belirlenen 500 milyon doların da üzerine çıkacak. 

'Öncelik kalkınma projelerinde' TÜBİTAK Başkanvekili Nükhet Yetiş, Milliyet'e, 450 trilyon liralık ar - ge ödeneğinin nasıl kullandırılacağı konusunda bilgi verirken, "Bütün projeler performanslarına göre ve rekabet içinde fonlanacak" dedi. Yetiş, sosyal - ekonomik kalkınmayı destekleyebilecek projelere öncelik verileceğini söyledi. Ar - ge ödeneğinin Başbakan Erdoğan'ın başkanlığında 8 Eylül 2004'te yapılan Bilim - Teknik Yüksek Kurulu toplantısında gündeme geldiğini belirten Yetiş, "450 trilyon liralık ödenek ilave bir fondur" dedi. 
Türkiye gayri safi yurtiçi hasılasına GSYİH oranla dünyanın önde gelen ülkelerine göre ar - ge için çok az harcama yapabiliyor. Son verilere göre ar - ge'ye ayrılan payın gayrisafi yurtiçi hasıla içindeki payı Çin'de yüzde 17, ABD'de yüzde 2, Japonya'da yüzde 6, 15 AB ülkesinde ortalama yüzde 2 düzeyinde. 

2005 bütçesinde gelir hedefi 138.8 katrilyon TL GSMH payı Bütçe kalemi 2004 2005 Artış 2004 2005 Konsolide bütçe giderleri 142.617 155.472 9.0 33.6 32.3 Faiz dışı giderler 84.080 99.032 17.8 19.8 20.6 - Personel 29.290 32.444 10.8 6.9 6.7 - Sos. Güv. devlet primi 3.945 4.583 16.2 0.9 1.0 - Mal ve hizm. Alımı 12.183 14.367 17.9 2.9 3.0 - Faiz giderleri 58.537 56.440 -3.6 13.8 11.7 - Cari transferler 28.091 32.495 15.7 6.6 6.8 - Sermaye giderleri 6.854 10.144 48.0 1.6 2.1 - Sermaye trans. 406 1.088 168.0 0.1 0.2 - Borç verme 2.093 2.805 34.0 0.5 0.6 - Yedek ödenekler 1.218 1.106 -9.2 0.3 0.2 Konsolide bütçe gelirleri 119.082 138.850 16.6 28.1 28.9 - Vergi gelirler 100.479 118.950 18.4 23.7 24.7 - Vergi dışı gelirler 18.603 19.900 7.0 4.4 4.1 Vergi iadeleri - 10.452 12.515 19.7 2.5 2.6 Bütçe gelirleri iadeler hariç 108.630 126.335 16.3 25.6 26.3 Bütçe açığı 33.987 29.137 -14.3 8.0 6.1 FDF 21.219 24.048 13.33 5.0 5.0 
Gerçekleşme tahmini 
Teklif 

2005'te GSMH hedefi 298.4 milyar dolar Makro büyüklükler 2004 T 2005 P GSMH katrilyon TL 424.1 480.9 GSMH milyar dolar 293.3 298.4 Büyüme 10.0 5.0 Deflatör 8.1 8.0 TEFE yıl sonu 13.5 8.0 TÜFE yıl sonu 10.0 8.0 İthalat milyar dolar 95.5 107.0 İhracat milyar dolar 62.0 71.0 

Dokuz aylık bütçe açığı 21.1 katrilyonda kaldı trilyon TL Ocak- Eylül 2003 2004 2004 Değ. Giderler 95.968 100.858 149.945 5.1 - Faiz dışı gider 49.456 55.682 83.895 12.6 - Faiz giderleri 46.513 45.176 66.050 -2.9 Gelirler 71.751 87.887 114.539 22.5 - Vergi gelirleri 60.145 72.817 99.173 21.1 - Vergi dışı gelirler 11.606 15.070 15.366 29.8 Red ve iadeler - 5.608 8.109 10.430 44.6 Kon. büt. gel. net 66.143 79.778 104.109 20.6 Bütçe dengesi -29.825 -21.080 -45.836 -29.3 
Yıl sonu gerçekleşme tahmini 

Bütçe giderlerinin GSMH içindeki payının yüzde 32.3'e düşürülmesi hedefleniyor 1996 25.89 1997 26.71 1998 28.34 1999 34.58 2000 36.06 2001 44.17 2002 40.2 2003 37.24 2004 P 36.02 2004 T 33.63 2005 P 32.33 


</TEXT>
</DOC>
