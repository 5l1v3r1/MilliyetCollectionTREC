<DOC>
<DOCNO> 274011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sonspo19.html </URL>
<DATE> 2004/09/22/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Beşiktaş Kulübü Asbaşkanı Oktay Takımınıza güvenin 
</HEADLINE>
<TEXT>

     Beşiktaş Kulübü Asbaşkanı ve Futbol Şubesi Sorumlusu Kıvanç Oktay, iyi bir ekibe sahip olduklarını ve her geçen gün daha iyiye gideceklerini belirterek, taraftarlardan, takımlarına güvenmelerini istedi. 
     Kıvanç Oktay, kulübün resmi internet sitesinde yaptığı açıklamada, Galatasaray derbisinin geride kaldığını ve kendileri için her maçın büyük önemi bulunduğunu ifade ederek, ''Hafta sonunda Büyükşehir Belediyesi Ankaraspor ve ardından UEFA Kupası'nda Bodo Glimt maçımız var. Her iki maçtan da galibiyetle ayrılarak, daha sonraki Trabzonspor maçına moralli çıkacağımıza inanıyorum. Taraftarlarımız da takımlarına güvensin'' dedi. 
     Kendisinin, ekibe büyük güven duyduğunu vurgulayan Oktay, eksikleri olabileceğini, bugüne kadarki maçlarda saha içinde bazı kopuklukların da yaşandığını, ancak oyuncuların her geçen gün daha iyiye gittiğini kaydetti. 
     Oktay, gelecek haftalarda sonuçları da lehlerine çevirerek, puanları toplamaya başlayacakları iddiasında bulundu. 
     
</TEXT>
</DOC>
