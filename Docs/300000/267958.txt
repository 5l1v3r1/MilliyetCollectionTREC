<DOC>
<DOCNO> 267958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sontur52.html </URL>
<DATE> 2004/08/31/ </DATE>
<TIME> 18.53 </TIME>
<AUTHOR>  </AUTHOR>
<HEADLINE>
Yunan sınırını geçmeye çalışırken mayına bastı... 
</HEADLINE>
<TEXT>

     Edirne Vali Vekili Cengizhan Aksoy, yasadışı yoldan sınırı geçmeye çalışan bir Türk vatandaşının, mayın patlaması sonucu iki bacağını kaybettiğini bildirdi. 
     Aksoy, yaptığı yazılı açıklamada, Karaağaç Mahallesi'nde oturan ve yasadışı yoldan sınırı geçmek isteyen Cevdet Lale'nin , mayın tarlasında iki bacağını kaybettiğini belirtti. 
     Doğu Makedonya Genel Sekreteri Yorgos Mihalcakis ile yapılan telefon görüşmesinde, Cevdet Lale'nin durumu hakkında bilgi aldığını bildiren Vali Vekili Aksoy, şunları kaydetti 
     ''Cevdet Lale adlı vatandaşımız, 29 Ağustos 2004 Pazar günü evinden ayrılmış ve aynı gece saat 23.00 sıralarında illegal yoldan Yunanistan'a geçmeye çalışırken, mayın patlaması sonucu iki bacağını kaybetmiştir. Lale, patlaması sesi üzerine olay yerine giden Yunan sınır görevlilerince hastaneye kaldırılmıştır. İki bacağını kaybeden vatandaşımızın sağlık durumunun iyi olduğunu öğrendik.'' Aksoy, ayrıca halen tedavisi süren Cevdet Lale'nin, 2 Eylül Perşembe günü Pazarkule Sınır Kapısı'ndan protokolle teslim alınacağını bildirdi. 
     
</TEXT>
</DOC>
