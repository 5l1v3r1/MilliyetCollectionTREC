<DOC>
<DOCNO> 271946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sondun14.html </URL>
<DATE> 2004/09/15/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
İngiltere'ye 'telekulak' suçlaması 
</HEADLINE>
<TEXT>

     Kuzey İrlanda'da Sinn Fein liderleri, İngiltere'yi, parti binasına dinleme cihazları yerleştirmekle suçladı. 
     İrlanda Cumhuriyetçi Ordusu'nun siyasi kanadı Sinn Fein, parti binasında ele geçirilen dinleme cihazlarını basına gösterdi. 
     Sinn Fein lideri Garry Adams, bu cihazların müzakere heyeti tarafından İngiltere Başbakanı Tony Blair'e vereceklerini söyledi. 
     Adams, "bakın biz bunu sayın Blair'e sadece göstermeyecek, asıl sahibi olduğu için iade edeceğiz" dedi. 
     Beş yıl önce Garry Adams'ın otomobilinden de bir dinleme aygıtı çıkmıştı. 
     
     Dinleme cihazları nerelerde bulundu 
     Sinn Fein, geçtiğimiz hafta partili bir kadın yöneticinin evinde bulunan dinleme cihazının ardından, pazartesi akşamı da Belfast'taki parti bürosunda gelişmiş bir cihaz bulundu. 
     Parti yetkilileri, bulunan dinleme cihazının yedi ayrı bölümden oluştuğunu ve iki mikrofonu bulunduğunu belirtti ve mikrofonlardan birinin ofis bölümünde, diğerinin ise toplantı odasında olduğunu açıkladı. 
     
     Kuzey İrlanda'da barışın tesisi 
     Siyasi gözlemciler, Kuzey İrlanda'da barışın tesis edilebilmesi için yeniden görüşmelere başlanması arifesinde bulunan dinleme cihazlarının, görüşmelere darbe indirebileceğini belirterek, gerginliğin aşılmasında güçlük yaşanacağı yorumunda bulunuyor. 
     Sinn Fein'in liderlerinden Mitchel Mclaughlin İngiliz hükümetini suçladı ve bu şekilde istihbarat örgütleri devredeyken kalıcı barışa ulaşmanın mümkün olmadığı savundu. 
     Kullanılan dinleme tekniğindeki gelişmişlik de parti yetkilileri tarafından kötü niyet göstergesi olarak yorumlandı. 
     Başbakanlık sözcüsü, skandalın ortaya çıkmasının ardından bu tür konularda yorum yapamayacağını söyledi. 
     
     İngiltere, suçlamalara yanıt vermedi 
     İngiltere, Sinn Fein'in casusluk suçlamalarına yanıt vermedi. 
     Geçmişte İngiliz istihbaratı IRA mensuplarını dinlediğini doğrulamıştı. 
     Taraflar Katolik Protestan ortak hükümetini yeniden canlandırmak için bu hafta sonu Londra'da masaya oturacak. 
     
</TEXT>
</DOC>
