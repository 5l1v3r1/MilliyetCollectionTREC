<DOC>
<DOCNO> 270495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sontur37.html </URL>
<DATE> 2004/09/09/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Mersin'de küçük yaştaki kıza tecavüz iddiası... 
</HEADLINE>
<TEXT>

     Mersin'de, teslim edildiği Çocuk Esirgeme Kurumu'ndan kaçtığı belirlenen küçük yaştaki kıza tecavüz ettiği iddiasıyla bir kişi yakalandı. 
     Emniyet Müdürlüğü yetkililerinden alınan bilgiye göre, bir ihbarı değerlendiren Ahlak Bürosu ekipleri, 2 yıl önce babasının tecavüzüne uğraması nedeniyle Ankara Çocuk Esirgeme Kurumu'na teslim edilen, ancak daha sonra buradan kaçtığı belirlenen D.T'yi 15 önceki gün buldular. 
     Yetkililer, teslim edildiği kurumdan bir süre sonra kaçan ve daha sonra şehirlerarası otobüslerle seyahat ettiği anlaşılan D.T'nin, bu sırada bazı şoförlerin tecavüzüne uğradığı yönünde bilgi vermesi üzerine, soruşturmanın bu yönde sürdürüldüğünü bildirdi. 
     Yetkililer, D.T'ye tecavüz ettiği iddiasıyla bir kişinin yakalandığını, 4 kişinin de arandığını belirtti. 
     Bu arada, dün Mersin Çocuk Esirgeme Kurumu yetkililerine teslim edilen D.T'nin buradan da kaçtığı, bulunmasına yönelik çalışmaların sürdürüldüğü öğrenildi. 
     
</TEXT>
</DOC>
