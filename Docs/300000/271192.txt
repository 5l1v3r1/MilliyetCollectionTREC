<DOC>
<DOCNO> 271192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/son/sonspo17.html </URL>
<DATE> 2004/09/12/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Formula 1'de İtalya Grand Prix'sini Barrichello kazandı... 
</HEADLINE>
<TEXT>

     Formula 1 Dünya Şampiyonası'nda sezonun 15. yarışı olan İtalya Grand Prix'sini, Ferrari'nin Brezilyalı pilotu Rubens Barrichello kazandı. 
     Monza Pisti'nde tur üzerinden yapılan ve toplam 306.72 kilometre süren mücadeyi, ilk cepten start alan ve yarışı 1 saat 15 dakika 18.448 saniyede tamamlayan Ferrari'nin ikinci pilotu Brezilyalı Rubens Barrichello kazandı. 
     Saatte ortalama 244.374 kilometrelik hızla yarışan Brezilyalı pilot, bu başarısıyla kariyerinin 8., Monza Pisti'ndeki 2. ve bu sezonun ilk Grand Prix zaferine ulaştı. 
     Geçen hafta yapılan Belçika Grand Prix'sinde 7. dünya şampiyonluğunu garantileyen Ferrari'nin Alman pilotu Michael Schumacher, damalı bayrağı ikinci sırada gördü ve kariyerinin 36'ıncı ikinciliğini elde etti. 
     Takımlar şampiyonluğunu haftalar öncesinden garantileyen Ferrari takımı, İtalya'da sezonun 8'inci ''duble''sine uzandı. 
     Monza Pisti'ndeki mücadelede en istikrarlı pilotlardan BAR Honda takımının İngiliz sürücüsü Jenson Button ise finiş çizgisini üçüncü sırada geçti. 
     İngiliz pilot Button, bu sezon 5. kez üçüncülük kürsüsüne çıkma başarısını gösterdi. 
     
</TEXT>
</DOC>
