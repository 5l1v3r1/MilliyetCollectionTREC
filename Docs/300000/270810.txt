<DOC>
<DOCNO> 270810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/ekonomi/eko01.html </URL>
<DATE> 2004/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyüme beklentiyi aştı 2004 tahmini yüzde 8 
</HEADLINE>
<TEXT>


İkinci çeyrekte yüzde 10 - 11 arası beklenen büyüme yüzde 14.4 gelince yıl sonu büyüme beklentisi de yüzde 8 - 9 arasına yükseltildi 

EKONOMİ SERVİSİ 

Yılın ikinci çeyreğinde yüzde 14.4 çıkan büyüme, beklentilerin de üzerinde geldi. Sanayi ve hizmetlerin üretim cephesinde dayanıklı tüketim ve özel sektör yatırımlarının harcamalar cephesinde sürüklediği büyüme, yılın tamamında yüzde 8 - 9 düzeyinde gerçekleşebileceğini gösteriyor. 
Devlet İstatistik Enstitüsü ikinci çeyrek büyüme verilerini açıkladı. Yüzde 10 - 11 arasında beklenen gayri safi milli hasıla GSMH artış hızı yüzde 14.4 oldu. Gayri safi yurtiçi hasıla da GSYİH yüzde 13.4 arttı. İlk yarıdaki büyüme ise GSMH'de yüzde 13.5, GSYİH'de yüzde 11.9 oldu. 1987 bazlı sabit fiyatlarla yapılan hesaplamaya göre GSMH 32.3 trilyon, GSYİH de 32.7 trilyon lira olarak açıklandı. 
Üretim yöntemiyle hesaplanan büyüme verilerine göre ikinci çeyrekte GSMH'ye en yüksek katkı yüzde 14.9 büyüyen sanayi ile yüzde 19.1 büyüyen ticaret sektöründen geldi. Büyümenin 4.9 puanı sanayiden, 4.6 puanı da ticaret sektöründen kaynaklanırken bu iki sektörü 2 puanla ithalat vergileri izledi. 

İş yaratmayan yatırım 
Harcamalar yöntemiyle hesaplanan GSYİH'de ise özel sektörün makine teçhizat yatırımları ile dayanıklı tüketim harcamalarındaki yüksek oranlı büyümenin etkisi büyük oldu. Özel sektör makine teçhizat yatırımlarının artış hızı ikinci çeyrekte yüzde 97.6 oldu. Bu yüksek büyümeye karşın bina inşaat harcamalarında artışın yüzde 6.2'de kalması yapılan yatırımların sadece teknoloji yenileme amaçlı olduğunu ve iş olanakları yaratacak yeni yatırım olmadığını gösterdi. 
İkinci çeyrekte dayanıklı tüketim harcamalarındaki artış yüzde 61.7 olurken yarı dayanıklı ve dayanıksız tüketim mallarına yapılan harcamalarda yüzde 31.2'lik ciddi artış dikkat çekti. Büyümeyi en olumsuz etkileyen harcama kalemi ise ithalat oldu. 
Bu arada Başbakan Yardımcısı Abdüllatif Şener, önümüzdeki dönemlerde yüksek büyümenin işsizliği de azaltacağını söyledi. 

GSMH yüzde 8 artarsa kişi başı gelir 4 bin doları aşar İlk yarıdaki hızlı büyümenin ikinci yarıda sürmesi beklenmese de 2004 sonu için büyüme tahminleri yüzde 8 - 9 arasında yoğunlaşıyor. Yapılan hesaba göre ikinci yarıda büyüme yüzde 3 olursa yılsonunda büyüme yüzde 7.5, yüzde 4 olursa yüzde 8.1, yüzde 5 olursa yüzde 8.6'lık büyüme yakalanacak. Bu büyüme oranları 2004'te kişi başına düşen milli hasılayı da 4 bin doların üzerine çıkaracak. Nüfusun 71 milyon 789 bin kişi, deflatörün yüzde 11.9, doların da ortalama 1 milyon 450 bin lira olacağı varsayımıyla 2004 büyümesi yüzde 7 çıkarsa kişi başına gelir 4 bin 102 dolar olacak. Yüzde 8'lik büyüme kişi başı geliri 4 bin 141 dolara, yüzde 9'luk büyüme ise 4 bin 179 dolara çıkaracak. 

Büyüme 10 çeyrektir kesintisiz sürüyor 1987 sabit fiyatlarla - GSMH GSYİH 01-IV -12.3 -10.3 02-I 0.6 2.3 02-II 10.4 8.9 02-III 8.0 8.0 02-IV 11.8 11.7 03-I 7.4 8.1 03-II 3.6 3.9 03-III 5.6 5.5 03-IV 7.2 6.1 04-I 12.4 10.1 04-II 14.4 13.4 

Sanayi ve hizmetler büyümeyi tetikledi 1987 sabit fiyatlarla - Sektörler 2004 I.Ç 2004 II. Ç. ilk 6 ay Tarım -7.5 3.4 -0.4 Sanayi 10.3 14.9 12.7 İnşaat 2.9 0.2 1.4 Ticaret 16.3 19.1 17.8 Ulaştırma ve haber. 4.3 10.7 7.5 Mali kuruluşlar 0.6 1.2 0.9 Konut sahipliği 1.9 1.4 1.7 Serb. meslek ve hiz. 8.6 12.4 10.7 Devlet hiz. 1.4 1.0 1.2 Kar amacı olm. kur. 0.9 0.8 0.9 İthalat vergisi 33.8 33.2 33.5 GSYİH 10.1 13.4 11.9 GSMH 12.4 14.4 13.5 

Dayanıklı tüketim ve özel yatırımlardaki artış hız kesmedi 1987 sabit fiyatlarla - Harcama grupları 2004 I.Ç 2004 II. Ç. ilk 6 ay Özel nihai tüketim har. 10.6 16.4 13.5 - Gıda. içki 0.9 0.3 0.6 - Dayanıklı tüketim malları 49.7 61.7 55.3 - Yarı day.lı ve day.sız tük. mal. 4.9 31.2 16.0 - Enerji. ulaş.. haber. -3.3 2.5 -0.4 - Hizmetler 10.1 14.3 12.4 - Konut sahipliği 1.9 1.4 1.6 Devletin nihai tük. Harc. 2.4 -7.9 -3.5 Gayri safi sabit ser. oluş. 52.6 51.7 52.1 Kamu sektörü -11.3 -9.1 -9.6 Özel sektör 60.6 68.7 65.1 - Makine teçhizat 89.6 97.6 94.1 - Bina inşaatı 5.1 6.2 5.7 Mal ve hizmet ihracatı 10.3 15.7 13.1 - Mal ve hizmet ithalatı 31.2 32.7 32.0 GSYİH 10.1 13.4 11.9 

Büyümenin 4.78 puanı sanayiden kaynaklandı Sektör Puan olarak katkı Tarım 0.27 Sanayi 4.78 - İmalat 4.42 İnşaat 0.01 Ticaret 4.5 Ulaştırma 1.47 Mali kuruluşlar 0.02 Konut sah. 0.07 Serb.meslek ve hizm 0.28 - İzafi banka hizm -0.04 Devlet hizm. 0.04 Toplam 11.4 İthalat vergisi 2.0 GSYİH 13.4 GSMH 14.4 

Yatırımların katkısı 10.9 puan oldu Harcama gr. Puan olarak katkı Özel nihai tüketim har. 10.0 - Dayanıklı tüketim malları 6.1 - Yarı day.lı ve day.sız tük. Mal. 2.6 Devletin nihai tük. Harc. -0.6 Gayri safi sabit ser. oluş. 10.9 Kamu sektörü -0.4 Özel sektör 11.3 Stok değişmeleri 1.4 Mal ve hizmet ihracatı 6.8 - Mal ve hizmet ithalatı -15.1 GSYİH 13.4 


</TEXT>
</DOC>
