<DOC>
<DOCNO> 271723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sonspo01.html </URL>
<DATE> 2004/09/14/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
NBA, İbrahim'in peşinde... 
</HEADLINE>
<TEXT>

     A Milli Basketbol Takımı, 2005 Avrupa Basketbol Şampiyonası Eleme Grubu'nda Hollanda ile yapacağı maçın hazırlıklarını sürdürdü. 
     A Milliler, Abdi İpekçi Spor Salonu'nda 15 Eylül Çarşamba günü saat 19.00'da başlayacak maç için, bir günlük iznin ardından bugün çift antrenman yaptı. Dizinden ameliyat olan Kaya Peker, sakatlığının düzelmesinin ardından bugün iki antrenmana da katıldı. Ancak Kaya'nın, Hollanda maçı kadrosuna alınıp alınmayacağı henüz belli değil. 
     Bu arada, NBA takımlarından Seattle Süpersonics'den teklif alan ve konuşmak için izin alıp sabah antrenmanına çıkmayan İbrahim Kutluay da akşam antrenmanında yer aldı. 
     Bu arada, İbrahim'in, transferini görüşmek üzere Ülkerspor Kulübü Başkanı Orhan Özokur ile biraraya geldiği, ancak 2007 yılına kadar sözleşmesi bulunmasından dolayı kulübünün istediği bonservis bedeli nedeniyle, görüşmenin sonuçsuz kaldığı öğrenildi. 
     
</TEXT>
</DOC>
