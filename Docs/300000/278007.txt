<DOC>
<DOCNO> 278007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sondun17.html </URL>
<DATE> 2004/10/07/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Fransa, Türkiye'yi tartışıyor... Mecliste oylama zor gibi 
</HEADLINE>
<TEXT>

     Fransa Meclis Başkanı Jean-Louis Debre, AB'nin Türkiye ile tam üyelik müzakerelerini başlatma kararından önce meclis genel kurul oturumunda yapılacak tartışmadan sonra oylama yapılması talebine karşı çıktı. 
     İktidar ve muhalefetteki bazı milletvekillerinin meclis genel kurul oturumunda Türkiye ile ilgili tartışmadan sonra oylama yapılması isteğine karşı genel kurulda görüşlerini açıklayan Debre, ''Türkiye ile ilgili mecliste bir tartışma olabilir, ancak milletvekillerine oylama için çağrı yapılması öngörülmüyor'' dedi. 
     Hükümet sözcüsü Jean François Cope da, hafta başında yaptığı açıklamada, ''müzakerelerin başlayıp başlamaması konusunda mecliste oylama yapılmasını karşı olduklarını'' bildirmişti. 
     Fransa Demokrasi Birliği UDF lideri François Bayrou ve Sosyalist Partisi'nin ''ikinci adamı'' olarak bilenen Laurent Fabius'un liderliğinde sağ ve sol kanattan bir grup milletvekili, Türkiye ile müzakerelerin başlamasından önce mecliste oylama yapılmasını savunuyor. 
     
</TEXT>
</DOC>
