<DOC>
<DOCNO> 268382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sondun15.html </URL>
<DATE> 2004/09/02/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Rusya'da gergin bekleyiş sürüyor... Teröristler irtibatı kesti... 
</HEADLINE>
<TEXT>

     Rusya'nın Kuzey Osetya eyaletindeki bir okulda rehin tutulan, çoğunluğu çocuklardan oluşan en az 350 kişiyi rehin almalarının üzerinden 24 saat geçti. Eylemciler, rehinelere su ve gıda gönderilmesi teklifini reddediyor. Rusya güvenlik yetkilileri ise şu an için güç kullanımının gündemde olmadığını ve teröristlerle görüşmelerin uzun sürebileceğini açıkladı. 
     Dün sabah saatlerinde Kuzey Osetya'nın Belsan kasabasındaki bir ortaokulu basarak yüzlerce çocuğu rehin alan ve Çeçenistan'la bağlantısından kuşkulanılan bir grup teröristin eylemi sürüyor. 
     8 kişiyi öldürdükten sonra rehineleri spor salonunda toplayan otomatik silahlı teröristlerin, öldürülecek her arkadaşları için 50 rehineyi öldüreceklerini söylemeleri ve operasyon düzenlenmesi halinde binayı havaya uçuracakları tehdidini savurmaları güvenlik kuvvetlerinin elini kolunu bağladı. 
     

     
</TEXT>
</DOC>
