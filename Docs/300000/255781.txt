<DOC>
<DOCNO> 255781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/guncel/gun90.html </URL>
<DATE> 2004/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

62'den tavşan denemeleri 

Burcu Güneş Cumartesi, minnacık şort, sırtı tamamen açıkta bırakan elbise giymişti ve hakikaten ''kraliçe çıplaktı'' TRT'de. Bu "seksi" kavramı göreceli, bu yüzden seksi bulan da vardır onu. Ancak ekranda net olarak görülen, "Burcu Güneş'ten Britney Spears yapmak mümkün mü "nün denemesiydi bizce... 
Günce Dingin bir tempodaki "Yürekli Adamım" şarkısını dinleyince, "herhalde kendi halinde birisi " diye düşünürken, bir de ne görelim Şarkının klibinde üstte sutyen, altta şort ve de kürk. Tamam, kocaman yürekli adamın cüzdanı da büyük olabilir, ama o kürk ne öyle "Günce'den Marilyn Monroe yapılabilir mi "ye bir bakılmıştı herhalde... 
Yonca Evcimik Gençti, küvete girmişti, karpuz yemişti bandıra bandıra. Sonra gitti Çılgın Bediş oldu, uzaklaştı o konseptden. Kocaman oldu, bakıyoruz, hala değişmemiş. Kime bu seksilik acaba, onu çok seven 5-12 yaş grubu ne anlar bu işlerden Madonnalık başka, Yoncalık başka... 
69'dan tavşan işte anca bu kadar oluyor. Keşke boşa uğraşmasalar. Çünkü bu ülkenin seksi şarkıcı- eski kantocu -dansçısı Yeliz Yeşilmen'dir. O kadro, balık etli Yeliz'le doldu ve hatta taştı. Başka birini de alamaz, dar gelir .. 
Sadece şarkıcılık da oluyor, hatta daha da iyi oluyor, akıl hocalarına duyurulur... 

Feleğin tuhaf işleri... 

Dolby, renkli, Yunanca-Türkçe 
Her türlü organizasyon, tarafımızdan itina ile gerçekleştirilir olunca, gelip işin püf noktalarını öğrenmek isteyenler arttı tabii... 
Başbakanımızın iki evladının düğünleri...Eurovision İslam Konferansı Örgütü toplantısı...Halkı arkasına alıp Türkiye'yi kurtaran Atatürk'ün CHP'sinin, halkı karşısına aldığı olağanüstü kongresi...Kişi başı birer polis ve limitsiz biber gazı düşen NATO zirvesi... 
Gibi zor organizasyonların altından kalkmayı başaran memleketimiz, dünyaya örnek gösterilen Tek Demokratik İslam apoletine, bir de "tüm zamanların en iyi güvenlik şeridi"ni takmayı başardı. Hatta kendi başkanlarını, kendi ülkelerinde korumayı başaramayanların bile takdirini kazandı. Ne güzel... 
Dolayısıyla da, kendilerine 4 gömlek büyük gelen olimpiyatların güvenliğini nasıl sağlayacağını şu feleğin cilvesine bak ki, yıllardır ülkelerini tehdit edenler listesinin 1 numarasından kimsenin indirmeyi başaramadığı Türklerden öğrenmeye karar verdiler. İstişareler, yerinde incelemeler, brifingler vs. vs... Önce devlet erkanı ve güvenlikten sorumlu yetkililerle görüşecekler, feyz alacaklar. Son derece doğru, net 10 puanlık bir hareket... Fakat son derece de ilginç. Şaşırdık valla... 

Epey Tuhaf Biriyimdir 
''Hey mini etekli ablalar .. Sesimi duyunca etekleriniz yerinden oynuyor değil mi Benim istediğim de bu zaten ..'' 
b b 
</TEXT>
</DOC>
