<DOC>
<DOCNO> 273278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/yasam/yas04.html </URL>
<DATE> 2004/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir karışık cinayet vakası 
</HEADLINE>
<TEXT>


Adam evlenir. Kayınpeder, adamın kız kardeşini kaçırıp, 3'üncü eşi yapar. Dünür, yani adamın babası, karşılık olarak genç baldızı alır. Ve sonunda cinayet çıkar 

ELVAN EZBER İstanbul 

Esenler'de bir cinayetin ardından, televizyon dizisi Dallas'ı aratmayacak bir hikaye çıktı. Kazım Karabekir Mahallesi'nde 4 gün önce Cafer Dereli 50 , bir araçtan av tüfeğiyle açılan ateş sonucu otomobilinde öldürüldü. Dereli'yi, 2 ay önce kızından boşanan Tuncay Eremekter'in vurduğu belirlendi. Ona yardım eden Ahmet Yıldız'la yakalanan Eremekter, alınan bilgiye göre, olayları şöyle anlattı 
Yüksel Dereli'yle 1996'da imam nikahı kıyan Eremekter, 1999'da resmi nik h yaptı. Kayınpederi Dereli de, 3 yıl önce Eremekter'in kız kardeşi İ.E.'yi 16 kaçırıp imam nik hıyla kendisine 3'üncü eş yaptı. 

Baldız polise sığındı 
Bu olaydan yaklaşık bir yıl sonra Almanya'dan gelen baba Rüştü Eremekter 55 , dünürü Dereli'ye gitti. Dereli, olayların unutulması için kızı Gülcan Dereli'yi 18 vermeyi teklif etti. Kabul eden Rüştü Eremekter, genç kızı zorla evine götürdü. İlk fırsatta evden kaçan Gülcan Dereli polise sığınınca, Rüştü Eremekter tutuklandı. 
Şu an cezaevindeki Tuncay Eremekter, ardından yaşananları şöyle anlattı 
"Bütün olanlardan sonra eşimle 2 ay önce ayrıldık. Yüksel Dereli'nin tekrar evlenmememiz halinde diğer kız kardeşimi de kaçıracağını söylediğini öğrendim. Emanet bir otomobille aracına yaklaşıp ateş ettim. Pişman değilim." 


</TEXT>
</DOC>
