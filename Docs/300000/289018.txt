<DOC>
<DOCNO> 289018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sonspo12.html </URL>
<DATE> 2004/11/15/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Hidayet 14 sayı attı ama Orlando'yu kurtaramadı 
</HEADLINE>
<TEXT>

     ABD Profesyonel Basketbol Ligi'ne NBA , 5 maçla devam edildi. 
     Orlando Magic'de forma giyen ve sezona iyi bir başlangıç yapan Hidayet Türkoğlu, Philadelphia 76'Ers maçında 14 sayıyla oynamasına karşın takımına galibiyeti getiremedi. 
     Karşılaşmada, yedekler arasında başlayarak 27 dakika forma giyen Türkoğlu, 14 sayı, 5 ribaunt ve 2 asistle oynadı. 3 sayılık atışlarda 6'da 2, 2 sayılık atışlarda 5'de 1 isabet oranı yakalayan Türkoğlu, 6 kez kullandığı serbest atışların ise tamamını sayıya çevirdi. 
     Orlando Magic'de Grant Hill'in 18 sayı, 8 ribaunt ve Steve Francis'in 14 sayı, 6 ribauntluk performansları da takımlarını yenilmekten kurtaramadı. 
     Philadelphia 76ers'a galibiyeti getiren isim ise Allen Iverson oldu. Iverson, karşılaşmada 29 sayı, 12 asist ve 6 ribauntla ''double-double'' yaparak gecenin yıldızı oldu. 
     76ers'da 12 sayı, 5 ribauntla oynayan Mark Jackson ve 11 sayı, 8 ribaunt, 2 asistle maçı tamamlayan Andre Iguodala takımlarının galibiyetinde önemli rol oynayan diğer oyuncular oldu. 
     Günün diğer maçlarında alınan sonuçlar şöyle 
     Washington Wizards-Dallas Mavericks 113-122. 
     Philadelphia 76'ers-Orlando Magic 96-87. 
     Mimai Heat-Milwaukee Bucks 112-110 2 uzatmada . 
     Seattle Supersonics-Memphis Grizzlies 118-113. 
     Lige, TSİ yarın sabaha karşı yapılacak 2 maçla devam edilecek. 
     
</TEXT>
</DOC>
