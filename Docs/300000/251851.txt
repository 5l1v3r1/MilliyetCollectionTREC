<DOC>
<DOCNO> 251851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sondun07.html </URL>
<DATE> 2004/06/30/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Bağdat'tan mektup... Salam Pax, Irak'ta iç savaştan korkuyor 
</HEADLINE>
<TEXT>

     Bağdatlı internet yıldızı Salam Pax, BBC'ye son gelişmeleri değerlendiren bir mektup yazdı. İç savaşın çıkmasından korkan Pax'ın mektubu şöyle 
     "Savaşlar hiçbir zaman iyi çözüm değildir. Çaresizliktir savaş. Başka hiç bir yol kalmadığı zaman başvurulmalıdır. 
     Evet, dış müdahele olmasaydı, Irak belki de Saddam Hüseyin rejiminden kendi kendine kurtulamayacaktı. Ve bu savaşın getirdiği tek bir olumlu şey varsa o da Saddam Hüseyin'in gitmiş olmasının getirdiği yeni umutlar. 
     Ama, bu savaşın nasıl yürütüldüğü ve savaş sona erdikten sonra neler yapıldığı bambaşka konular. 
     Çok zor ve hayal kırıklıklarıyla dolu garip günler yaşadık. Herşeyden önce ülkenize gelip yerleşen dev batılı gücün aslında burda ne yapacağı konusunda hiç bir fikri olmadığını anladığınız gün yaşadığınız şok yeter. 
     Çok uzun zaman susturulmuş bir toplum olarak, Irak'da şu anda sürekli birbirine aynı anda bağırıp, karşısındakini dinlemiyen gruplar halindeyiz. Bir süre sonra yatışıp, gerçekten oturup konuşmaya başlıyabileceğimizi umuyorum. 
     Tartışmamız gereken bir çok sorun var. Ve bunları şu andaki halimizle çözümeyiz. Kürtleri alın mesela. Son onküsur yıldır kendi bölgelerinde sağladıkları gelişmeden gururlular ve neredeyse ayrı bir ülke gibiler. 
     Şiilerin Sünnilerle birçok anlaşmazlığı var. Sünniler ise hakikaten şu ana dek hep ağırlıkta oldukları iktidarı yitirmekten korkuyor. Bütün bu sorunları sakin sakin tartışmamız ve birbirimizi dinlememiz gerekiyor. 
     Şu anda bağrışıyoruz. Peki ya böyle bağırmaya devam eder ve birbirimizi hiç dinlemezsek, Irak'ın hali ne olur 
     İşte en büyük kaygılarımdan biri bu. Ya böyle böyle hakikaten bir iç savaşın girdabına kapılırsak 
     Bir yandan da, hakikaten de planlandığı gibi önümüzdeki Aralık ya da Ocak aylarında yapılabilirse, seçimlerin bir tür gerçek liderlik yaratabileceğini umuyorum. En büyük umudum da bu. 
     Şahsen ben ülkenin biran önce ayakları üzerine kaldırılmasını umuyor ve bekliyorum. Bağdat sokaklarının eski halini özlüyorum. Sokağa çıktığımda bombardımanlar ve çatışmalardan yanmış yıkınmış beton yığınları görmek beni üzüyor. Savaş bitti denileli bir yılı geçti. Bağdat hala savaş yeri gibi görünüyor. Bu manzara değişirse herkesin ruh hali de değişecek." 
     
</TEXT>
</DOC>
