<DOC>
<DOCNO> 263199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/son/sontur12.html </URL>
<DATE> 2004/08/13/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Tacizci bakkal .. 
</HEADLINE>
<TEXT>

     İsmail AKDUMAN - SAMSUN DHA 
SAMSUN'da 10 yaşındaki T.A.H.'ya cinsel tacizde bulunduğu ididasıyla tutuklanan mahalle bakkalı 42 yaşındaki Nizamettin Demirel'in 8 yıl önce de benzer bir olaya karıştığı için eşinden ayrıldığı ortaya çıktı. 
     Kentin Kökçüoğlu mahallesinde 1.5 ay önce meydana gelen olayda, bakkal Nizamettin Demirel, arkadaşlarıyla sokakta oynayan T.A.H.'yı kendisine yardım etmesi için çağırdı. 
     Küçük kızdan rafları dizmesi için kendisine yardımcı olmasını isteyerek, para vereceğini söyleyen Nizamettin Demirel, iddialara göre T.A.H.'nin elbisesini çıkardı ve elle tacizde bulundu. 
     T.A.H.'nın olayı annesine söylemesi üzerine ailesi şikayetçi oldu. Bunun üzerine tutuklanan Nizamettin Demirel, Samsun 2'inci Ağır Ceza Mahkemesi'nde taciz ve alıkoymak suçlamasıyla 10 yıla kadar hapis cezası istemiyle yargılanmaya başlandı. 
     Eşinden ayrılan 4 çocuk babası Nizamettin Demirel, dünkü duruşmada suçlamaları kabul etmedi. Demirel, "Kızı ve annesini hiç tanımam. İddia edilen hiç bir şeyde doğru değildir. Bana iftira atıyorlar ama neden olduğunu bilmiyorum'' dedi. 
     T.A.H. ise mahalle bakkalının kendisine yaptıklarını detaylarıyla anlatarak, "Arkadaşlarımla oynarken beni çağırıp, rafları dizmesine yardım etmemi istedi. Ben de gittim. Yere düşen kağıt mendilleri alırken, arkadan gelip kalçamı elledi. Elbiselerimi çıkararak beni kucağına oturttu. Oda pantalonunu çıkarmıştı. Korkudan ağlamaya başladım. Beni duduklarımdan öperek eve gönderirken, kimseye söylemeyeyim diyede para verdi'' dedi. 
     Mahkeme tanıkların dinlenmesi için duruşmayı erteledi. 
     
</TEXT>
</DOC>
