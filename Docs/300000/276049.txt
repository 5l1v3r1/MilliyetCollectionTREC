<DOC>
<DOCNO> 276049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sonyas09.html </URL>
<DATE> 2004/09/29/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Sandra Bullock sonbahar gelini olacak... 
</HEADLINE>
<TEXT>

     Filmlerinde sürekli aşkın peşinde koşan ünlü aktris Sandra Bullock, gerçek hayatta beyaz gelinliği giymeye hazırlanıyor. Bullock, aktör Jesse James ile önümüzdeki aylarda hayatını birleştirecek. 
     Internetteki ''starnews'' sitesinin haberine göre, Tate Donovan, Matthew McConaughey ve Ryan Gosling gibi isimlerle mutsuz aşklar yaşayan 40 yaşındaki Bullock, sonunda mutluluğu bulmuş görünüyor. ''Monster Garage'' adlı dizide rol alan, dövmeleri ve salaş görünümüyle tanınan 36 yaşındaki aktör Jesse James ile önümüzdeki aylarda evlenmeye hazırlanan Bullock, sonbahar gelini olmayı arzu ettiğini söyledi. 
     Artık ''ruh eşini'' bulduğunu, ''Kötü çocuktan entelektüel sanatçıya kadar hepsini Jesse'de gördüm'' sözleriyle dile getiren Bullock'ın Nisan'dan bu yana beraber olduğu James ile bir an önce evlenmek istediği kaydedildi. 

     
</TEXT>
</DOC>
