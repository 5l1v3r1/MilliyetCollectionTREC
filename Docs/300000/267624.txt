<DOC>
<DOCNO> 267624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sonspo37.html </URL>
<DATE> 2004/08/30/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Malatyaspor Üstün oynayan değil, verimli oynayan kazanıyor... 
</HEADLINE>
<TEXT>

     Malatyaspor Basın Sözcüsü Suat Kozluklu, futbolda üstün oynayanın değil, verimli oynayanın kazandığını söyledi. 
     Kozluklu, yaptığı açıklamada, geçen haftaki Trabzonspor yenilgisinin takımı üzerinde olumsuz bir etki yarattığını, ama doğru yolda olduklarını Diyarbakırspor maçında gözler önüne serdiklerini belirtti. 
     Diyarbakırspor maçında da akıllı oynayarak, ligdeki ikinci galibiyetlerini aldıklarını kaydeden Kozluklu, şöyle dedi 
     ''Futbolda üstün oynayan değil, verimli oynayan kazanıyor. Biz de bunu dün oynadığımız Diyarbakırspor maçında uyguladık. Maçtan galibiyet aldığımız için sevinçliyiz. İyi bir form grafiği yakaladık. Taraftarımız bu takıma güvensin ve desteklerini esirgemesinler.'' 
     
</TEXT>
</DOC>
