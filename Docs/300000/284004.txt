<DOC>
<DOCNO> 284004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sondun03.html </URL>
<DATE> 2004/10/28/ </DATE>
<TIME> 01.10 </TIME>
<AUTHOR>  </AUTHOR>
<HEADLINE>
İngiltere ve İspanya Türkiye'ye müzakere tarihi 17 Aralık'ta verilmeli 
</HEADLINE>
<TEXT>

     İspanya Dışişleri Bakanı Miguel Angel Moratinos ve İngiltere Dışişleri Bakanı Jack Straw, Madrid'te yaptıkları görüşme sonrasında AB'nin Türkiye ile müzakerelere başlama tarihini 17 Aralık'ta vermesi gerektiğini açıkladılar. 
     Moratinos ve Straw, çarşamba akşamı Madrid'te bir görüşme yaptı. İki ülkenin dışişleri bakanları basına yaptıkları açıklamada, AB'nin 17 Aralık tarihinde yapacağı zirvede Türkiye'nin AB'ye katılımı için resmi müzakerelerin başlama tarihine karar vermeleri gerektiğini belirttiler. Moratinos ve Straw, müzakerelerin en kısa sürede başlaması konusunda ortak temennide bulunduklarını ifade ettiler. 
     Öte yandan İspanya Dışişleri Bakanı, yeni AB Komisyonu ile ilgili krizde yeni başkan Jose Manuel Barroso'ya destek verdiklerini söyledi. 
     Straw ise ''AB Komisyonu'nun çalışır durumda olup, Avrupa Parlamentosu ve tüm AB üyesi ülkelerle iyi ilişkilerde olmasını istiyoruz'' şeklinde konuştu. 
     İki ülkenin dışişleri bakanı görüşmelerinde Cebelitarık sorununu da ele alırken, İspanya'nın, İngiltere'nin egemenliği altında olan Cebelitarık Hükümeti'ne daha fazla söz hakkı vermeyi ve İngiltere ile bu konuda diyalogu artırmayı teklif ettiği belirtildi. 
     
</TEXT>
</DOC>
