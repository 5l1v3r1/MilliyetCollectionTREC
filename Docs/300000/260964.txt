<DOC>
<DOCNO> 260964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/ekonomi/eko01.html </URL>
<DATE> 2004/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yapı Kredi'nin satışını biz de inceleyeceğiz' 
</HEADLINE>
<TEXT>


İş Bankası Genel Müdürü Özince, Yapı Kredi'nin satışını inceleyeceklerini belirterek, 'Büyük oyuncular pazar paylarını artırmak isterler' dedi 

EKONOMİ SERVİSİ 

İş Bankası Genel Müdürü Ersin Özince, Yapı Kredi Bankası hisselerinin Çukurova Grubu tarafından satışı sürecinin kendileri tarafından da inceleneceğini söyledi. Özince, İş Bankası'nın sendikasyon kredisi imza töreni sonrasında gazetecilerin sorusu üzerine, "Bu çaptaki pazar payının el değiştirmesi durumunda imk nı olan bütün büyük bankalar gibi İş Bankası da bunu mutlaka inceleyecektir" dedi. Özince, şöyle konuştu 
"Büyük oyuncular pazar paylarını artırmak isterler. Bu hepimizin amacı. Bu kimi zaman kendi doğalında, kimi zaman da birleşme satın almalarla olabilir. Biz de geçmişte Pamukbank'ın satışı ile ilgilenmiştik. Daha sonra teklif vermemiştik. Bu büyüklükte piyasa oyuncularının satışı söz konusu olduğunda yalnız Akbank değil tüm bankalar inceler, İş Bankası da inceler." 

'Çözüm sulhla olmalı' 
TSMF'nin Çukurova Grubu ile yaptığı anlaşmaya ilişkin soruyu da yanıtlayan Özince, "Anlaşma olması bankacılık sektöründe anlaşmazlıktan çok daha iyidir" dedi. Sektördeki tasfiye halindeki bankaların sahipleriyle sulh yoluyla çözüm yaratılmasını yararlı bulduğunu belirten Özince, şöyle devam etti 
"Bunu yasal yoldan yapılacak takibat istikrarı zedeleyici olabilir kaygısıyla söylüyorum. Muhakkak uygun koşullarla değerlendirilmiştir ki karşılıklı karar verilmiş." 

400 milyon dolarlık sendikasyon İş Bankası uluslararası piyasalardan 400 milyon dolarlık kredi sağladı. Kredinin imza töreninde konuşan Özince, Türk bankalarının geçen yıl dış piyasalardan libor artı 2 oranlarında borçlandığını, bu oranın bu yıl ise libor artı 1.40'a gerilediğini belirtti. İş Bankası bir yıl vadeli sendikasyon kredisini libor artı 1.55 faizle temin etti. 


</TEXT>
</DOC>
