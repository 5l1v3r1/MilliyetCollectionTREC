<DOC>
<DOCNO> 275874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sondun28.html </URL>
<DATE> 2004/09/29/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Apo'yu Yunanistan'a getiren Naksakis'ten MİT'çilere dava 
</HEADLINE>
<TEXT>

     Terör örgütü başı Abdullah Öcalan'ın Yunanistan'a getirilmesinde başrolü oynayan emekli deniz subayı Andonis Naksakis, 2 eski Milli İstihbarat Teşkilatı MİT yetkilisi aleyhine dava açmak için savcılığa başvurdu. 
     Atina Haber Ajansı ANA , Naksakis'in dava dilekçesinde, kimlikleri açıklanmayan 2 eski MİT yetkilisinin, Yunanistan ile Öcalan ve terör örgütü PKK arasında temas sağladığı gerekçesiyle, 1996 yılında kendisini öldürtmeye teşebbüs ettiklerini öne sürdüğünü duyurdu. 
     Ajans, Naksakis'in tanık olarak, Yeni Demokrasi Partisi YDP milletvekilleri Stelyo Papatemelis, Panayotis Kammenos ve Öcalan'a Kenya yolculuğunda eşlik eden eski Yunan Gizli Servisi Ajanı Savas Kalenderidis'i, kendisini hedef aldığını iddia ettiği öldürme girişiminin tanıkları olarak gösterdiğini kaydetti. 
     ANA, savcılığın Naksakis'in başvurusunu değerlendirdikten sonra dava açılıp açılmamasına ilişkin karar vereceğini de belirtti. 
     
</TEXT>
</DOC>
