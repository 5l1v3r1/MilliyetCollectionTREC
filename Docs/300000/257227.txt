<DOC>
<DOCNO> 257227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/guncel/gun04.html </URL>
<DATE> 2004/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Alo, Başbakan mı 'Hayır, taksiciyim' 
</HEADLINE>
<TEXT>


AHMET AKTAŞ, ELİF DEMİRCİ İzmir DHA 

Başbakan Recep Tayyip Erdoğan'ın Fransa ziyareti sırasında, gurbetçilerin sorunlarını aktarabilmeleri için kendi cep telefonunu açıklaması, numarası Erdoğan'ın telefonuna çok yakın olan İzmirli taksi sürücüsü Raşit İşit'i 41 zor durumda bıraktı. 
Kullandığı GSM hattı, Erdoğan'ın hattından sadece bir rakam farklı olan İşit, susmayan telefonlara yanıt vermekte zorlanırken, arayanları kendisinin Başbakan olmadığına ikna etmek için büyük çaba sarf ediyor. Üç gündür telefonunun hiç susmadığını söyleyen İşit, "Arayanlar 'Başbakanım bir sorunumuz var' diyerek konuşmaya başlıyor. 'Ben Başbakan değil, taksi şoförüyüm' diyorum ama kimse inanmak istemiyor. Geceleri telefonumu kapatıyorum ama gündüzleri açık tutmak zorundayım. Çünkü müşterilerim bana buradan ulaşıyor" dedi. 

Ödemeli arıyorlar 
Arayanların büyük çoğunluğunun "ödemeli" aradığını da belirten İşit, "İnsanlar hem Başbakan'la konuşacaklar, bir de ödemeli arıyorlar" diyerek şaşkınlığını dile getirdi. İşit, "Numaramı değiştirmeyeceğim" dedi. 


</TEXT>
</DOC>
