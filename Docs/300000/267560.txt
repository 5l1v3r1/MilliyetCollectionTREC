<DOC>
<DOCNO> 267560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/soneko06.html </URL>
<DATE> 2004/08/30/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Türkiye'de kaç banka şubesi var 
</HEADLINE>
<TEXT>

     Türkiye genelinde 49 bankanın toplam 5 bin 975 adet şubesi bulunuyor. Türkiye'de faaliyet gösteren bankaların yurtdışında ise toplam 47 şubesi var. 
     Türkiye Bankalar Birliği'nin TBB en son verilerine göre, 3'ü kamu sermayeli ticaret, 18'i özel sermayeli ticaret, 2'si Tasarruf Mevduatı Sigorta Fonu TMSF , 12'si yabancı, 14'ü mevduat kabul etmeyen yerli ve yabancı banka olmak üzere toplam 49 bankanın Türkiye'nin çeşitli şehirlerinde şubesi bulunuyor. 
     Şube sayısı bakımından ise sektörde ilk sırada 1.l37 şubesi ile Ziraat Bankası bulunuyor. Tarım sektörünü desteklemek gibi önemli bir misyona sahip olan Banka'nın 81 ilin yanı sıra Türkiye'nin dört bir tarafındaki yüzlerce ilçede de şubesi bulunuyor. 
     Ziraat Bankası'nı 836 şube ile İş Bankası, 627 şube ile Akbank ve 513 şube ile Halk Bankası izliyor. 
     Yurtdışı şube sayısında da Ziraat Bankası 9 şube ile önde bulunuyor. Ziraat Bankası'nı 8 yurtdışı şubesi ile Akbank ve 7 yurtdışı şubesi ile de İş Bankası takip ediyor. 
     
</TEXT>
</DOC>
