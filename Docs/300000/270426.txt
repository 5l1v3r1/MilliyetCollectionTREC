<DOC>
<DOCNO> 270426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sonsiy12.html </URL>
<DATE> 2004/09/09/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Yıldırım "7 özel havayolu şirketi işletme ruhsatı aldı" 
</HEADLINE>
<TEXT>

     Ulaştırma Bakanı Binali Yıldırım, THY ve KTHY Kıbrıs Türk Hava Yolları dışında 7 özel havayolu şirketinin işletme ruhsatı aldığını, bunlardan sadece 3'ünün iç hatlarda tarifeli seferle yolcu taşımaya başladığını açıkladı. 
     Yıldırım, DYP Denizli Milletvekili Ümmet Kandoğan'ın yazılı soru önergesine verdiği cevapta, Bakanlığından 7 özel hava yolu şirketinin işletme ruhsatı aldığını bildirdi. Yıldırım'ın verdiği bilgiye göre, şirketlerin isimleri ve ruhsat alma tarihleri şöyle 
     Onur Air Taşımacılık 16 Mayıs 1996 , Güneş Ekspres Havacılık 1 Mart 2001 , Fly Hava Yolları 20 Ekim 2003 , MNG Hava Yolları ve Taşımacılık 8 Aralık 2003 , SIK-AY Hava Taşımacılık 16 Haziran 2004 , Atlas Jet Uluslararası Havacılık 1 Temmuz 2004 ve Inter Ekspres Hava Taşımacılık 28 Temmuz 2004 . 
     Yıldırım, ruhsat alan şirketlerden sadece Onur Air, Fly Hava Yolları ve Atlas Jet Uluslararası Havacılık A.Ş'nin iç hatlarda tarifeli seferle yolcu taşımacılığına başladığını, diğer şirketlerden ise bu amaçla herhangi bir başvuru yapılmadığını kaydetti. 
     Uçak biletlerinden ÖTV ve Eğitime Katkı Payı'nın kaldırıldığını hatırlatan Yıldırım, DHMİ'nin de havaalanı ücretlerinde yüzde 50 indirim yaptığını ifade etti. 
     Bu uygulamaların iç hat hava taşımacılığı talebini artırdığını kaydeden Yıldırım, 2003 yılından buyana özel havayolu şirketlerinin 1 milyon yolcu taşıdığını bildirdi. 
     
</TEXT>
</DOC>
