<DOC>
<DOCNO> 262810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sonsiy19.html </URL>
<DATE> 2004/08/12/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Unakıtan "Şer" ifadesini kullanmadım... 
</HEADLINE>
<TEXT>

     Maliye Bakanı Kemal Unakıtan, ''Tüketici kredileri konusunda uyarıda bulunurken kullandığım kar ifadesi şer olarak yansıtılmıştır'' dedi. 
     Maliye Bakanı Kemal Unakıtan, önceki günkü basın toplantısı sonrasında bazı basın yayın organlarında ve köşe yazılarında kullanılan ifadeler üzerine yazılı açıklama yaptı. 
     Unakıtan açıklamasında, basın toplantısının deşifresi sonucunda, ''Tüketici kredileri konusunda bankacıların, bankacılık sektörünün çok iyi hesap yapıp ona göre, memleket ekonomisinin önce önceliklerini alarak karar vermeleri, kendi kar çıkarlarının önünde memleketin, ekonominin çıkarlarını düşünmelerinde çok büyük faydalar olduğunu tekrar belirtmek istiyorum. Bu faydaların en büyüğü de kendilerine gelir...'' ifadelerini kullandığının görüldüğünü kaydetti. 
     Açıklamada, toplantının birçok ulusal televizyon kanalı tarafından canlı olarak yayınlandığını ''şer'' kelimesinin toplantının hiçbir bölümünde kullanılmadığının buradan da açıkça görülebileceğini ifade etti. 
     
</TEXT>
</DOC>
