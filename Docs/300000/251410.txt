<DOC>
<DOCNO> 251410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/sondun37.html </URL>
<DATE> 2004/06/28/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
İsrail askerleri Gazze şeridina girdi 
</HEADLINE>
<TEXT>

     Çok sayıda İsrail askerinin akşam saatlerinde Gazze Şeridi'ne girdiği bildirildi. 
     Haberi veren İsrail televizyonu, Gazze Şeridi'ne giren İsrail askerlerinin sayısı konusunda kesin bilgi vermedi. 
     İsrail Başbakanı Ariel Şaron, dün Gazze'de meydana gelen ve 1 İsrail askerinin ölümüne neden olan patlama ve bugün yapılan roket saldırısına verilecek tepkinin belirlenmesi için üst düzey güvenlik danışmanları ile bir toplantı yapmıştı. 
     İsrail'in saldırılara sert bir tepki vermesi bekleniyordu. 
     
     ASKERLER, 8 KATLI BİR BİNAYI HAVAYA UÇURDU 

     Gazze Şeridi'ne giren İsrail askerlerinin, bölgedeki 8 katlı boş bir binayı havaya uçurduğu bildirildi. 
     İsrail televizyonu, havaya uçurulan binanın, dün bir İsrail askerinin öldüğü kontrol noktasına saldırı düzenleyen militanlarca kullanıldığını kaydetti. 
     Haberde, bölgedeki ikinci bir binanın daha imha edildiği öne sürüldü. 
     Gazze Şeridi yakınlarında bir İsrail yerleşim bölgesine bugün düzenlenen saldırıda da biri çocuk iki kişi ölmüş, 6 kişi yaralanmıştı. 
     
</TEXT>
</DOC>
