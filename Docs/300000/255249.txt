<DOC>
<DOCNO> 255249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/guncel/gun03.html </URL>
<DATE> 2004/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul 'İlk 10'da' 
</HEADLINE>
<TEXT>


Saygın turizm dergisi 'Travel Leisure World', İstanbul'u dünyanın en iyi 8. kenti, kentteki Four Seasons Otel'i de en iyi otellerden biri seçti... 

DIŞ HABERLER SERVİSİ 

İstanbul, dünyanın en saygın turizm dergilerinden "Travel Leisure World"ün her yıl yaptığı "dünyanın en iyi kentleri" listesinde Londra, Paris gibi Batı'daki birçok metropolü geride bırakarak 8. sırada yer aldı. İlk sırada ise Avustralya'nın Sydney kenti bulunuyor. Roma'nın ikinci, Floransa'nın üçüncü, Bangkok'un dördüncü, Güney Afrika'nın Cape Town kentinin beşinci olduğu sıralamada New York ise altıncı olarak değerlendirildi. 

Manzara da kriter 
Sıralama, "Travel Leisure World" aboneleri arasından titizlikle seçilen bir gruba sorulan soruların ışığında hazırlandı. Bu kişiler arasında turizm sektöründen profesyonellerin olmamasına özen gösterildi. Denekler, kentlere manzara, kültür sanat, restoran yemek, insanlar, alışveriş gibi kategorilerde 1 - 5 arası puanlar verdi. İstanbul, bu sıralamada 10 kentlik listenin 8. sırasında yer aldı. 

En iyi ada Bali 
"Travel Leisure World", kentlerin yanı sıra dünyanın en iyi otelleri ve en iyi adalarını da değerlendirdi. 100 en iyi otel sıralamasında Türkiye'den 2 otel yer aldı. İstanbul'daki Four Seasons 24, Çırağan Sarayı Oteli Kempinski 63. olabildi. 
Dergiye göre dünyanın en iyi adası ise Endonezya'nın Bali Adası. 

En iyi 24. otel 

Sultanahmet'teki Four Seasons Otel, en iyi 100 otel sıralamasında 24. sırada yer aldı. 'En iyi kent' kriterleri arasında, manzara, insanlar, kültür sanat aktiviteleri ile yemek ve alışveriş imk nları yer aldı. 


</TEXT>
</DOC>
