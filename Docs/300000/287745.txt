<DOC>
<DOCNO> 287745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/soneko37.html </URL>
<DATE> 2004/11/10/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
ABD'nin dış açığında daralma... 
</HEADLINE>
<TEXT>

     ABD'nin dış ticaret açığı, Eylül ayında 51.6 milyar dolara geriledi. 
     Ticaret Bakanlığı'nın verilerine göre, Eylül'de bu yılın en yüksek aylık ihracatını gerçekleştiren ABD, Ağustos'ta .5 milyar dolar olan dış ticaret açığının da yüzde 3.7 gerilemesini sağladı. 
     Ekonomistlerin -54 milyar dolarlık beklenti aralığının altında gerçekleşen ABD'nin dış ticaret açığının gerilemesinde ithalatın gerilemesi etkili oldu. 
     Eylül'de güçsüz doların da etkisiyle ABD'nin ihracatı, bir önceki aya göre yüzde 0.8 artışla 97.5 milyar dolar, ithalatı ise yüzde 0.8 gerilemeyle 149 milyar dolar oldu. 
     
     DOLARI VURDU 
     ABD'nin Eylül ayı dış ticaret açığı, beklentilerin altında açıklanmasına rağmen 50 milyar dolar barajını aşması, uluslararası döviz piyasasında euro karşısında doları tarihinin en düşük seviyesine geriletti. 
     Eylül'de birbirini takip eden 4'üncü ayda da 50 milyar dolar barajının üzerinde çıkan ABD dış ticaret açığıyla euro dolar paritesinde psikolojik önem taşıyan 1.30 seviyesi ilk kez geride kaldı. 
     Uluslararası döviz piyasasında euro dolar paritesi 1.3007'ye kadar yükselerek yeni tarihi zirvesini oluşturdu. 
     Avrupa Merkez Bankası Başkanı Jean-Claude Trichet yanında bazı Alman ve Fransız ekonomi yetkilileri, bu hafta içinde yaptıkları değerlendirmelerde, doların hızlı gerilemesinden rahatsızlık duyduklarını ifade etmişti. 
     
</TEXT>
</DOC>
