<DOC>
<DOCNO> 278515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sontur64.html </URL>
<DATE> 2004/10/08/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Yüzbaşı ve eşi orduevinde ölü bulundu .. 
</HEADLINE>
<TEXT>

     Yüzbaşı ile eşi Ankara'da konakladıkları Sıhhıye Orduevi'nde ölü bulundu. 
     A.A muhabirinin aldığı bilgiye göre, Hatay'dan Ankara'ya gelen Yüzbaşı Ahmet Özberen ve eşi Elif Özberen'nin bir süre çıkmadıkları görülünce odaları Orduevi yöneticilerinin eşliğinde açıldı. Yüzbaşı Özberen ve eşinin ölmüş olduğu belirlendi. 
     Olay üzerine durum Ankara İnzibat Komutanlığı'na bildirildi ve Askeri Savcılığın olaya el koymasının ardından Yüzbaşı ve eşinin kaldığı odada askeri bir ekip olay yeri incelemesi yaptı. 
     Yüzbaşı Özberen ve eşinin cenazesi askeri bir ambulansla Gülhane Askeri Tıp Akademisi Hastanesi'ne kaldırıldı. 
     Siyasal Bilgiler Fakültesi mezunu olan Elif Özberen'in, Ankara'ya, eşiyle sınav için geldiği öğrenildi. 
     Konuyla ilgili her hangi bir açıklama yapılmazken, soruşturmanın devam ettiği kaydedildi. 
     
</TEXT>
</DOC>
