<DOC>
<DOCNO> 290828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/sondun10.html </URL>
<DATE> 2004/10/16/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Meyer Kampanyadan suistimal edilebileceği düşüncesiyle vazgeçiyoruz 
</HEADLINE>
<TEXT>

     Alman Hıristiyan Demokrat Birlik Partisi CDU Genel Sekreteri Laurenz Meyer, Türkiye'nin AB üyeliğine karşı imza kampanyası başlatılması düşüncesinden suiistimal edilebileceği düşüncesiyle vazgeçtiklerini söyledi. 
     Meyer, Bild gazetesine yaptığı açıklamada, ''İmza kampanyasıyla ilgili fikri Angela Merkel CDU Genel Başkanı inceledi. Ancak partimizdeki endişeleri çok ciddiye alıyoruz. Türkiye'nin AB üyeliğine karşı imza kampanyasından suiistimal edilebileceği düşüncesiyle vazgeçiyoruz'' dedi. 
     CDU'nun bu kararıyla Türkiye'nin AB üyeliğine ilişkin tutumunu değiştirip değiştirmediği sorusu üzerine Meyer, ''Hayır, tam aksine. İmza kampanyasından vazgeçerek, Türkiye'ye önerdiğimiz 'imtiyazlı ortaklığın' gözardı edilmesini önlemek istiyoruz. Türkiye'nin üyeliği AB'yi zorlayacaktır'' dedi. 
     Meyer ayrıca, vatandaşların gözünde partisinin şu sıralarda zayıf bir görünüm sergilediğini kaydederek, ''Partimizin Aralık ayı başında yapacağı kurultaya kadar belirsizlikleri ortadan kaldırmak için çaba harcamalıyız. Ancak ondan sonra federal hükümete karşı halkımız için gerçek bir seçenek olabiliriz'' dedi. 
     
</TEXT>
</DOC>
