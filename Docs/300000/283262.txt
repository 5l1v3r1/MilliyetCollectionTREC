<DOC>
<DOCNO> 283262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sonyas16.html </URL>
<DATE> 2004/10/25/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Paris Hilton yine ortalığı karıştırdı 
</HEADLINE>
<TEXT>

     Hilton otellerinin varisi Paris Hilton, tenis dünyasının ünlü isimlerinden Mark Philippoussis ile birlikte olduğunu söyleyerek ortalığı karıştırdı. Şimdi, Philippoussis'in şarkıcı Delta Goodrem ile beraberliğini bitirmeden Paris Hilton ile aşk yaşadığı konuşuluyor. 
     İniliz The Sunday Telegraph gazetesi, hızlı yaşantısıyla magazin dünyasının gündeminden düşmeyen Paris Hilton'un, Philippoussis'e aşık olduğunu itiraf ettiğini yazdı. 
     Haberde, 23 yaşındaki Hilton'un, ''Yeni bir sevgilim var. Aşkın doruklarındayım. Ona hayranım. Adı Mark Philippoussis'' şeklindeki sözlerine yer verildi. 
     Hilton'un, yeni sevgilisiyle ilgili açıklamasını bir alışveriş mağazasında yaptığı ve telefonundaki görüntülü mesajda yer alan Philippoussis'in bir plajda çekilmiş fotoğrafını gösterdiği belirtildi. 
     
</TEXT>
</DOC>
