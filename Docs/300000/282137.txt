<DOC>
<DOCNO> 282137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sondun44.html </URL>
<DATE> 2004/10/21/ </DATE>
<TIME> 18.34 </TIME>
<AUTHOR>  </AUTHOR>
<HEADLINE>
KKTC'de hükümet kurma çalışmaları...Eroğlu "CTP ile hükümette varız" 
</HEADLINE>
<TEXT>

     Cumhurbaşkanı Rauf Denktaş tarafından yeni hükümeti kurmakla görevlendirilen Ulusal Birlik Partisi UBP Genel Başkanı Derviş Eroğlu, Cumhuriyetçi Türk Partisi CTP ile koalisyon hükümeti kurmaya hazır olduklarını beliretek, ''Ama sadece bizim niyetimizle olmaz, karşı tarafların da niyetleri önemli'' dedi. 
     Eroğlu, hükümet kurma çalışmalarına Cumartesi günü başlayacağını bildirdi. UBP Merkez Yönetim Kurulu'nun, bugün yaptığı toplantıda, ''her partiye eşit mesafede olunacağı'' yönünde karar aldığını belirten Eroğlu, ''Her partiye açığız'' dedi. 
     Siyasi partilerden randevu isteyeceklerini ve gelen yanıtlara göre temaslarına başlayacaklarını kaydeden Eroğlu, ''CTP ile koalisyon olasılığınız var mı '' sorusuna şu karşılığı verdi 
     ''Bizim yönümüzden sorun yok, ama onların yönünden var mı, yok mu, onu onlara sormak lazım tabi. Koalisyon kurmak için, her partiye açık olduğumuz daha önce belirlenmişti. Bugün de Merkez Yönetim Kurulu toplantısında, 'her partiye açık olduğumuz, aynı mesafede olduğumuz' karara bağlanmıştır. Ama sadece bizim niyetimizle olmaz, karşı tarafların da niyetleri önemli.'' ''Yani CTP ile koalisyona varız mı diyorsunuz '' sorusuna ''Evet'' diyen Eroğlu, başka bir soru üzerine, Türk yetkilerle henüz bir temasının olmadığını, ancak temas edeceğini söyledi. 
     ''15 günlük sürede hükümeti kuracağınızdan umutlu musunuz '' sorusuna ise Eroğlu, ''Şu anda yorum yapmak zor, çünkü hiçbir partiyle görüşmedim. Sadece sağda solda diğer partilerin adına konuşanların verdiği beyanatlar var. O beyanatları, temas etmeden değerlendirmek istemiyorum'' dedi. 
     KKTC'de 13 Ocak 2004'te kurulan Cumhuriyetçi Türk Partisi CTP - Demokrat Parti DP istifasını dün sunmuştu. 
     50 üyeli Cumhuriyet Meclisi'nde siyasi partilerin milletvekili dağılımı şöyle 
     
     
UBP 19 CTP 18 DP 5 Barış ve Demokrasi Hereketi BDH 4 Toplumcu Kurtuluş Partisi TKP 1 Yeni Parti YP 1 Birleşik Kıbrıs Partisi BKP 1 Özgür Düşünce Partisi ÖDP 1 
     
</TEXT>
</DOC>
