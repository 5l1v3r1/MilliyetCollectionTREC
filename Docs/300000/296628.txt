<DOC>
<DOCNO> 296628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sonspo27.html </URL>
<DATE> 2004/12/10/ </DATE>
<TIME> 20.50 </TIME>
<AUTHOR>  </AUTHOR>
<HEADLINE>
Kayserispor - Beşiktaş karşılaşmasından notlar 
</HEADLINE>
<TEXT>

     Birinci Süper Futbol Ligi'nde Kayserispor ile Beşiktaş arasındaki karşılaşmaya, Beşiktaşlı futbolcular sahaya, ''Şiddete kırmızı kart'' yazılı pankartla çıktılar. 
     Maç öncesi Kayserispor yöneticileri Beşiktaş yöneticileriyle yemekte bir araya geldiler. Yemeğe Beşiktaş As Başkanı Murat Aksu ile yöneticiler Süleyman Eren ve Bülent Deriş, AK Parti Kayseri Milletvekili Taner Yıldız, Kayserisporlu yöneticiler ve Kayseri Beşiktaşlılar Derneği yöneticileri katıldı. 
     PAF takımlarının karşılaşmasında, Beşiktaş 3-1'lik galibiyet elde etti. 
     Yoğun güvenlik önlemlerinin dikkat çektiği karşılaşmada, bin 50 polis ve 70 özel güvenlik görevlisinin yanı sıra jandarma ekipleri görev yaptı. 
     Hava sıcaklığının sıfırın altında 10 derece civarında olduğu Kayseri'de, karşılaşmayı 24 bin kadar taraftar izledi. 
     
</TEXT>
</DOC>
