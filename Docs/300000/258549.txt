<DOC>
<DOCNO> 258549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sonspo13.html </URL>
<DATE> 2004/07/27/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Diyarbakırspor Beşiktaşlı Sinan ile görüşmelerimiz devam ediyor... 
</HEADLINE>
<TEXT>

     Diyarbakırspor Kulübü Başkanı Ahmet Göksu, Beşiktaşlı Sinan ile görüşmelerinin sürdüğünü söyledi. 
     Ahmet Göksu, transfer çalışmaları kapsamında bazı oyuncularla görüşmelerinin sürdüğünü ifade ederek, ''Beşiktaşlı Sinan ile de görüşüyoruz. Bu hafta sonuna kadar da görüşmelerin sonuçlanmasını bekliyoruz'' dedi. 
     Takımın şimdiye dek yaptığı hazırlık maçlarında gösterdiği performanstan memnun olduklarını belirten Göksu, şöyle konuştu 
     ''Takımın performansı oldukça iyi. Takımda eksik mevkiler için hazır oyuncu yakalarsak transfer edeceğiz. Öylesine transfer yapmayacağız. Bu hafta sonuna kadar Kızılcahamam'da çalışmalarımız sürecek. Daha sonra İstanbul'a geçip orada çalışmalarımızı sürdüreceğiz.'' Göksu, ligin uzun bir maraton olduğunu, Diyarbakırspor'un ligin ilk maçlarında istenilen performansı gösteremediğini, ancak daha sonra atağa geçtiğini ifade ederek, ligde emin adamlarla ilerleyeceklerini kaydetti. 
     
</TEXT>
</DOC>
