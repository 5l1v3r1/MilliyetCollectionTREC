<DOC>
<DOCNO> 272747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sontur33.html </URL>
<DATE> 2004/09/17/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Kardeşine karaciğeriyle hayat verdi... 
</HEADLINE>
<TEXT>

     Ege Üniversitesi EÜ Tıp Fakültesi Organ Nakli Merkezi'nde gerçekleştirilen bir nakille kardeş, ağabeyine karaciğerinin bir bölümüyle yeniden hayat verdi. EÜ Tıp Fakültesi Gastroenteroloji Kliniği'nde dört yıldır Hepatit B ve Hepatit D'ye bağlı karaciğer yetmezliği nedeniyle tedavi gören Elazığlı Mehmet Hanefi Yaşar'a 48 , kardeşi Hatice Yaşar 30 şifa oldu. 
     EÜ Tıp Fakültesi Genel Cerrahi Anabilim Dalı Öğretim Üyesi Doç. Dr.Murat Kılıç, Yrd. Doç. Dr. Murat Zeytunlu, Plastik ve Rekonstrüktif Cerrahi Anabilim Dalı'ndan Doç. Dr. Mehmet Alper başkanlığındaki ekip tarafından gerçekleştirilen operasyonla Mehmet Hanefi Yaşar'a, kız kardeşinin karaciğerinden alınan bir parça nakledildi. 26 yıllık evli ve 4 çocuk babası olan Yaşar, 1997 yılından beri rahatsız olduğunu belirterek, ''Kız kardeşim sayesinde yeniden sağlığıma kavuştum. Onun hakkını nasıl öderim bilmiyorum'' dedi. 
     6 kardeş olduklarını anlatan ev hanımı Hatice Yaşar da ''Yapılan testlerde nakil için herhangi bir problem olmadığı görülünce hiç düşünmeden bıçak altına yatmayı kabul ettim. Aynı şeyi o da benim için yapardı. Ağabeyime canım feda olsun'' diye konuştu. 
     
</TEXT>
</DOC>
