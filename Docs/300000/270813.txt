<DOC>
<DOCNO> 270813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/ekonomi/eko04.html </URL>
<DATE> 2004/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, Philips'in üç gözdesinden biri 
</HEADLINE>
<TEXT>


EVRİM ERGİN Amsterdam 

Philips CEO'su Rudy Provoost Türkiye'nin Rusya ve Çin ile birlikte en hızlı büyüyen üç pazarlarından birisi olduğunu söyledi. Philips'in yeni ürünlerinin tanıtıldığı toplantıda konuşan Provoost, Türkiye'de flat TV, cep telefonu ve monitöre odaklanacaklarını belirtti. Philips Avrupa Başkanı Toon Bouten de cep telefonunda daha sade ve ucuz modelleri Türk pazarına süreceklerini bildirdi. İstanbul'u beğendiğini anlatan Bouten, "Turizm konusunda kendinizi daha iyi satmalısınız" dedi. 
Philips'in yeni geliştirdiği Amblight TV, görüntüdeki sürekli değişen ışık frekansını göze göre ayarlıyor ve gözün çok daha az yorulmasını sağlıyor. Philips'in 'Geleceğin Evi' projesinde ise kendini ayarlayan çamaşır makinesi, ayna TV, yıldızlı gece izlenimi veren yatak, eksikleri bildiren buzdolabı var. 


</TEXT>
</DOC>
