<DOC>
<DOCNO> 264228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sonyas06.html </URL>
<DATE> 2004/08/17/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Kurt Cobain'in 6 yaşında çizdiği kartpostal 16 bin 200 dolara satıldı 
</HEADLINE>
<TEXT>

     ''Nirvana'' topluluğunun 10 yıl önce intihar eden solisti Kurt Cobain'in 6 yaşında çizdiği bir Noel kartpostalı hafta sonunda düzenlenen açık artırmada 16 bin 200 dolara satıldı. 
     California'nın batısındaki Monterey'de düzenlenen açık artırmada, Cobain'in lisedeyken çizdiği eski ABD başkanlarından Ronald Reagan'ın resmi 14 bin 400 dolara alıcı bulurken, Cobain ve grubu Nirvana'nın ''Smells Like Teen Spirit'' adlı parçalarına MTV müzik kanalının verdiği ödül de 9600 dolara satıldı. 
     Açık artırmada ayrıca, ''Ben Hur'' filmine verilen Golden Globe Award ödülü ve ''Oz büyücüsü'' kitabının bir kopyası 16 bin 800'er dolara, 1950'li yıllarda çevrilen ''Superman'' dizisindeki Superman kostümü de 24 bin dolara alıcı buldu. 
     Beatles'ın ''A Hard Day's Night'' adlı parçasıyla aldığı Grammy ödülü ise Fab Four's Apple Records Corp şirketinin isteği üzerine müzayededen çekildi. 
     Müzayede evi sahibi Darren Julien, ''Apple şirketinden son anda böyle bir talep almasaydık, Beatles'ın Grammy'si herhalde 120 bin dolara satılacaktı'' dedi. 
     
</TEXT>
</DOC>
