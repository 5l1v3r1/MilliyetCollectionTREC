<DOC>
<DOCNO> 251869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sondun25.html </URL>
<DATE> 2004/06/30/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
AİHM, Saddam'ın başvurusunu reddetti... 
</HEADLINE>
<TEXT>

     Avrupa İnsan Hakları Mahkemesi AİHM , Irak'ın devrik lideri Saddam Hüseyin'in, İngiliz yönetiminin kendisini Irak'ın yeni yönetimine teslim etmesine, ihtiyati tedbir kararı getirilmesi talebini reddetti. 
     AİHM'den yapılan açıklamada, Saddam'ın avukatlarının, idam edilmeyeceği yolunda garanti alınmadıkça, Irak'ın devrik liderinin İngilizler tarafından yeni Bağdat yönetimine teslim edilmesine ihtiyati tedbir getirilmesi yolunda yaptıkları başvurunun kabul edilmediğini açıkladı. 
     Açıklamada, idam cezasına çarptırılma ihtimali bulunan Saddam Hüseyin'in, AİHM'ye başvuru hakkının devam edebileceği vurgulandı. 
     Saddam Hüseyin'in avukatları, AİHM'ye İngiltere aleyhinde yaptıkları başvuruda, Avrupa İnsan Hakları Sözleşmesi'nin AİHS yaşam hakkıyla ilgili 2. maddesi, işkence ve kötü muamelenin yasaklanmasıyla ilgili 3. maddesiyle idam cezasının kaldırılmasına ilişkin 6. ve 13. protokolün ihlal edildiğini öne sürmüşlerdi. 
     AİHM'ye ihtiyati tedbir başvurusu, genelde başvuruda bulunanın idam cezası veya sınır dışı edilme tehlikesiyle karşılaşması halinde kullanıyor. 
     
</TEXT>
</DOC>
