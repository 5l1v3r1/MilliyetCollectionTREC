<DOC>
<DOCNO> 286733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sontur36.html </URL>
<DATE> 2004/11/06/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Uludağ eteklerinde yangın... 
</HEADLINE>
<TEXT>

     Bursa'nın merkez Yıldırım İlçesi yakınındaki Kaplıkaya Ormanı'nda çıkan yangın kontrol altına alındı. 
     AA muhabirinin Bursa Çevre ve Orman Bölge Müdürlüğü yetkililerinden aldığı bilgiye göre, Uludağ eteklerindeki ormanlık alanda henüz belirlenemeyen nedenle çıkan yangına, bölgenin kayalık olması nedeniyle itfaiye araçları müdahale edemedi. 
     Yaya olarak bölgeye ulaşan 25 orman işçisi, jandarma ekipleri ve köylülerin çalışmaları sonucunda yangın kontrol altına alındı. 
     Yetkililer, yaklaşık 2 hektarlık alanın zarar gördüğü ''örtü şeklindeki'' yangının, kestane toplamak için bölgeye çıkan kişilerin attığı sigara izmaritinden kaynaklandığının sanıldığını bildirdiler. 
     
</TEXT>
</DOC>
