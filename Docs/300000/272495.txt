<DOC>
<DOCNO> 272495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/ekonomi/eko04.html </URL>
<DATE> 2004/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Arabağlantı referans ücret tarifeleri belirlendi 
</HEADLINE>
<TEXT>


1 Ekim'den itibaren geçerli olacak yeni ücret tarifelerinde yeni yılda başlatma ve sonlandırma ücretleri iki kez indirilecek 

ANKARA Milliyet 

Telekomünikasyon Kurumu, Standart Ara Bağlantı Referans Ücret Tarifesini belirledi. 1 Ekim 2004'te uygulanmaya başlanacak tarifeye göre, başlatma ve sonlandırma ücretleri yeni yılın başı ile son aylarında iki kez indirilecek. 
Telekomünikasyon Kurumu TK Başkanı Ömer Arasıl, 1 Ekim 2004'ten itibaren yeni yıla kadar, Türk Telekom şebekesinde başlatma -sonlandırma ücretlerinin bir dakikası, alan içi 41 bin, alan dışı 59 bin, etkin piyasa gücüne sahip GSM şebekesinde sonlandırma ücreti 156 bin lira olarak belirlendiğini kaydetti. Tarifeye göre, 1 Ocak 2005'ten itibaren Türk Telekom şebekesinde başlatma - sonlandırma ücretlerinin bir dakikası, alan içi 34 bin 0,034 YTL , alan dışı 51 bin 0,051 YTL , etkin piyasa gücüne sahip GSM şebekesinde sonlandırma ücreti 148 bin 0,148 YTL olarak tespit edildi. 1 Ekim 2005'te yinelenecek 
Standart Arabağlantı Referans Ücret Tarifesi'nde, Türk Telekom şebekesinde başlatma sonlandırma ücretlerinin bir dakikası, alan içi 20 bin 0,020 YTL , alan dışı 37 bin 0,037 YTL , etkin piyasa gücüne sahip GSM şebekesinde sonlandırma ücreti 140 bin lira 0,140 YTL olacak. Arasıl, "Türk Telekom da diğerleri de rakamları yargıya götürebilir. Ama o süreçte bu hizmetler yürümek zorundadır. En büyük katkısı bu rakamların artık bir zorunluluk taşıması" dedi 


</TEXT>
</DOC>
