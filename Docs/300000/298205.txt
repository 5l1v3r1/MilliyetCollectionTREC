<DOC>
<DOCNO> 298205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/soneko33.html </URL>
<DATE> 2004/12/16/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
TMSF, Murat Demirel'in helikopterini satacak... 
</HEADLINE>
<TEXT>

     Tasarruf Mevduatı Sigorta Fonu TMSF , Egebank A.Ş. eski hakim ortağı Yahya Murat Demirel'den haczedilen helikopteri satışa çıkaracak. 
     TMSF'den yapılan açıklamada, helikopter ihalesinin 7 Ocak 2005 tarihinde Ankara 3. İcra Dairesi'nde gerçekleştirileceği bildirildi. 
     Açıklamaya göre, satışı yapılacak Bell-430 model helikopter, T.C. milliyetli ve HMD tescil işaretli, 1164 gövde ve 49010 seri numaralı, motor uçuş saatine sahip bulunuyor. 
     2 milyon 698 bin dolar muhammen bedelle ihaleye çıkartılacak olan helikopter, ihale günündeki dolar kuru karşılığı YTL üzerinden satılacak. 
     Etimesgut 5. Ana Bakım Merkezi'nde bulunan helikopter, satılmadığı takdirde 12 Ocak'ta ikinci ihaleye çıkartılacak. 
     Demirel grubu şirketleri arasında yer alan Güven Hava Yolları A.Ş.'ye ait helikopter, yine aynı grup şirketlerinden Era Finansal Kiralama A.Ş. tarafından kiralanmıştı. 
     
</TEXT>
</DOC>
