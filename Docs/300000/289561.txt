<DOC>
<DOCNO> 289561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sonspo01.html </URL>
<DATE> 2004/11/17/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Beşiktaş'ta 'Hooijdonk' tepkisi çığ gibi büyüyor... 
</HEADLINE>
<TEXT>

     TV görüntüleriyle Emre Aşık’a iki maç ceza verilip, Hooijdonk’un ise PFDK’ya sevkedilmemesini affetmeyen Beşiktaş, işin peşini bırakmıyor. 
     
     Çifte standart var’ 
     Beşiktaş’ta Futbol Federasyonu’na öfke dinmek bir yana, artarak sürüyor. TV görüntüleri dikkate alınarak Emre Aşık’a iki maç oynamama cezası verilmesini, buna karşın Hooijdonk’un PFDK’na sevkedilmesini kabullenemediklerini belirten Genel Sekreter Kenan Öner, Bizim futbolculara verilen cezalar başka takımların oyuncularına verilmiyor. Çifte standart var. Bu absürt bir olay. Nouma’ya, Hooijdonk’un hareketine benzer bir olaydan 7 ay ceza verdilerö dedi. 
     
     Beşiktaş büyük güç’ 
     Sponsorluklar Komitesi Başkanı İbrahim Murat Ürünsak ise Federasyon’un bir kurum olarak kendilerini karşısına alacağına inanmadığını vurgulayarak, Çünkü Beşiktaş büyük bir güçtür. Ayrıca bizi karşısına alacak böyle bir güç de yoktur. Bize direkt olarak bir cephe alamazlar. Buna müsade de etmeyiz. . Ancak, adalet birilerinin prezantasyonu ile mi olacak Beşiktaş, hakkını centilmence her platformda arayacaktırö görüşünü dile getirdi. 
     
</TEXT>
</DOC>
