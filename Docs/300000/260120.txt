<DOC>
<DOCNO> 260120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/siyaset/axsiy01.html </URL>
<DATE> 2004/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Eken üzerinden ülkücü tartışması 
</HEADLINE>
<TEXT>


Ülkü Ocakları Genel Sekreteri Çiçek, 'Susurluk' mahk mu Korkut Eken'i mehter takımıyla karşılayan "Milli Yolcu" denilen grubun, ülkücüleri taklit ettiğini söyledi 

BELMA AKÇURA İstanbul 


Susurluk Çetesi davasında mahk m olan ve 2.5 yıl cezaevinde yattıktan sonra tahliye olan Korkut Eken'i mehter takımıyla karşılayan ve kendilerine "Milli Yolcu" diyen grubun kimliği ülkücüler arasında tartışma konusu oldu. 
Ülkü Ocakları Genel Sekreteri Yıldıray Çiçek, Ülkü Ocakları web sitesindeki yazısında, "Bu Milli Yol Nereye Çıkar " başlıklı yazısında, "Durumdan vazife çıkararak, Korkut Eken isim merkezli ortaya çıkan Milli Yol Dergisi, MHP ve Ülkü Ocakları'na ait söylemlerle kimlik edinmeye ve organize olmaya çalışan bir grup görüntüsü sergilemektedir" dedi. 

MHP'de kopma yok 
Çiçek, bazı gazetelerin Milli Yol'u "MHP'den kopan gençler" olarak yansıtmasının gerçeklerle bağdaşmadığını da belirtti. Çiçek, "Eken'in cezaevine girmesiyle kendilerine vazife oluşturanların kurduğu Milli Yol Dergisi'nin arkasında, kimileri Sedat Peker'in, kimileri Kürt Ahmet diye anılan şahsın olduğunu vurgulamaktadır. Biz bunları netleştiremediğimiz için, tam manasıyla kimin finansörlüğünde çalıştıklarını aktaramıyoruz" görüşüne yer verdi. 
Yazısında, Nietzsche'nin, "Adamın birine, 'yanlış trene bindiniz' demişler. Adam itiraz etmiş, 'Hayır, makinist ters gidiyor' demiş" sözlerine de yer veren Çiçek, "Mesele, Eken meselesi değil. Mesele, onun ismiyle gölge oyunu oynayanlar" değerlendirmesinde bulundu. 

Taklit ediyorlar 
Çiçek, "Bu grup ülkücüleri böldü mü " sorusuna da şu yanıtı verdi 
"Bunlara ülkücüler diyemezsiniz, çünkü biz bu adamları tanımıyoruz, ama afişlerinde de, sitelerinde de bizi taklit ediyorlar. Basın, 'Bunları mafya destekliyor' dedi, Sedat Peker çıkıp yalanladı. Gerçekten kim bunlar, bilemiyoruz. Milli Yolcular'ın bir parti kurma girişimi var. Başına da Eken'i getirmeyi düşünüyorlar. Ancak parti kurma kararından ve başına getirmeyi düşündüklerinden Eken'in bilgisi yok." 


</TEXT>
</DOC>
