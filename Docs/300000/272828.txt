<DOC>
<DOCNO> 272828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/spor/bbas.html </URL>
<DATE> 2004/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Finale '12 Dev' adım 
</HEADLINE>
<TEXT>


Avrupa Erkekler Basketbol Şampiyonası Eleme Grubu'nda, oynadığı üç maçını da kazanan Millilerimiz, bugün Bosna - Hersek'i de mağlup ederse, kalan iki karşılaşmayı beklemeden finalleri garantileyecek 


17.00'de başlayacak 
34. Avrupa Erkekler Basketbol Şampiyonası elemelerinde E Grubu'nda yer alan Milli Takımımız, bugün Bosna - Hersek karşısında final biletini almak istiyor. İlk üç maçından galibiyetle ayrılan 12 Dev Adam, Bosna'yı bir kez daha devirirse, kalan iki maçı beklemeden finallerde olacak. Abdi İpekçi Spor Salonu'nda saat 17.00'de başlayacak karşılaşmayı Stelian Banica Romanya , Yaron Zarif İsrail , Branislav Mrdak Sırbistan-Karadağ hakem üçlüsü yönetecek. Maçı NTV naklen yayınlayacak. 

Gişe geliri İnce'ye 
AY - Yıldızlı ekibimizin bugünkü karşılaşmasını izlemeye gelenler, hayırlı bir girişime de katkıda bulunacak. Basketbol Federasyonu, bu karşılaşmanın gelirinin, 22 Temmuz'da vefat eden basketbol adamı Abdullah İnce'nin ailesine verilmesine karar verdi. Federasyonun İnce için başlattığı kampanyada, ilk bağışı da A Milli Takım teknik heyeti ve oyuncuları yaptı. Basketbol Federasyonu Başkanı Turgay Demirel, herkesi bu karşılaşmaya davet etti, destek çağrısında bulundu. 

Rakibimiz değil 

BASKETBOL Erkek Milli Takımımız, bugün tarihindeki 799. maça çıkıyor. Bugüne kadar oynadığı karşılaşmalardan 408'ini kazanıp, 388'ini mağlubiyetle tamamlayan 12 Dev Adam, beraberliklerde uzatmaya gidilmediği dönemde de iki karşılaşmadan eşitlikle ayrıldı. Ay - Yıldızlılar, Bosna - Hersek ile oynadığı 8 maçı da kazanmayı başardı. 

Serkan'ın yerine Hakan 

AVRUPA Erkekler Basketbol Şampiyonası elemelerinde bugün Bosna - Hersek ile karşı karşıya gelecek olan 12 Dev Adam, çalışmalarını basına kapalı olarak sürdürdü. Geçen hafta belindeki sakatlığı nükseden ve bu nedenle Hollanda karşısında forma giymeyen Serkan'ın yerine TOFAŞ'ta görev yapan Hakan Demirel, kadroya alındı. 

E GRUBU PUAN DURUMU TAKIMLAR O G M A Y P TÜRKİYE 3 3 - 243 181 6 Bosna Hersek 3 2 1 217 213 5 Estonya 3 1 2 209 243 4 Hollanda 3 - 3 224 256 3 
Diğer maçlar A GRUBU Rusya-Hırvatistan, B GRUBU Portekiz-Bulgaristan, İsrail-Letonya, C GRUBU Almanya-Ukrayna, Belçika-Macaristan, D GRUBU Polonya-Çek Cumhuriyeti, Fransa-Slovenya, E GRUBU Hollanda-Estonya 


</TEXT>
</DOC>
