<DOC>
<DOCNO> 268834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sontur28.html </URL>
<DATE> 2004/09/03/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
BOTAŞ borusu köye minare oldu 
</HEADLINE>
<TEXT>

     Adana'nın Yumurtalık İlçesi'ne bağlı Sugözü Köyü'nde, zemin uygun olmadığı için BOTAŞ'tan temin edilen borudan yapılan minare ziyaretçilerin dikkatini çekiyor. 
     Sögözü Köyü Camii imamı Aydın Gözer, caminin 1981 yılında inşaa edildiğini, ancak, zeminin uygun olmadığı tespit edilince yaratacağı riskler dikkate alınarak, uzun yıllar minaresiz hizmet verdiğini söyledi. 
     İmam Gözer, 1993 yılında Yumurtalık'ta faaliyetlerini sürdüren BOTAŞ'tan temin edilen petrol borusunun değerlendirilerek minareye dönüştürüldüğünü ve büyük bölümü toprağa gömülerek, caminin yanına yerleştirildiğini belirtti. 
     Minarenin metal olması ve uzaktan görünümüyle füzeyi andırdığını ifade eden Gözer, ''Köyümüze ilk kez gelenlerin hemen dikkatini çekiyor. Meraklılarına minarenin yapılış nedenini anlatıyorum'' dedi. 
     Gözer, zemin sorunu nedeniyle cami yapısında oluşan çatlakları sürekli onarmak durumunda kaldıklarını da sözlerine ekledi. 
     
</TEXT>
</DOC>
