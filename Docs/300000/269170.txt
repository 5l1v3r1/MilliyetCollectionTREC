<DOC>
<DOCNO> 269170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/yazar/guclu.html </URL>
<DATE> 2004/09/05/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Alemdaroğlu görevden alınıyor 
</HEADLINE>
<TEXT>


Perşembe ve cuma günü, Ankara'da peş peşe çok önemli toplantılar yapıldı. Önce Rektörler Komitesi ve Üniversitelerarası Kurul toplandı. Ardından da YÖK Genel Kurulu. 
Toplantılar tümüyle gizli oldu. Hele hele YÖK Genel Kurulu'nda alınan kararın kamuoyuna sızdırılmaması için üyelere bir yemin ettirilmediği kaldı. Peki Genel Kurul'da alınan böylesine önemli karar neydi Neden, herkesten gizlendi 
İstanbul Üniversitesi Rektörü Kemal Alemdaroğlu'nun görevden alınmasına ilişkin söz konusu karar, kesinleşmeden dışarı sızmasın diye rektörlere bile söylenmedi. H l da gizlenmeye çalışılıyor. 
YÖK, bu konuda kesinlikle bir açıklama yapmıyor. Doğru ya da yanlış demiyor. Ama kararın alındığı ve Cumhurbaşkanı Sezer'in onayına sunulduğu, bize ulaşan bilgiler arasında. YÖK'ün, Denetleme Kurulu'nun tavsiyesi üzerine aldığı bu kararın hayata geçebilmesi için Cumhurbaşkanı Sezer'in de onayı gerekiyor. Akademik çevreler, YÖK Başkanı Teziç, Çankaya ile görüşmeden, böyle bir adım atmaz görüşündeler. Ama şu yorumu da yapmadan geçemiyorlar 
YÖK, kararın çok gizli kalmasını istiyor. Çünkü Cumhurbaşkanı'nın etkilenmesinden çekiniyor. Sezer'in bu kararı onaylamaması halinde YÖK'ün prestiji sıfıra iner. 

Neden alındı 
Cumhurbaşkanı Sezer'in YÖK'e atadığı üyelerin ortak bir özelliği var. Hemen hepsinin Alemdaroğlu ile problemi bulunuyor. Bu üyeler, Gürüz döneminde de Alemdaroğlu'nun görevden alınması için çok bastırdılar. Ama Gürüz, bu isteği her defasında geri çevirdi. Teziç'in YÖK Başkanlığı'na atanması, Alemdaroğlu'nun görevden alınmasını isteyen YÖK üyeleri arasında bayram havası yarattı. Çünkü, Teziç de en az onlar kadar Alemdaroğlu'nu istemiyordu. 
Söz konusu operasyon, aylarca önce gerçekleşecekti. Ancak hükümet ile YÖK arasındaki kriz nedeniyle ileriki bir tarihe ertelendi. Ve şimdi düğmeye basıldı. Alemdaroğlu'nun görevden alınmasının, hükümet ile YÖK arasındaki buzları eriteceğini söyleyenler de var. Türban konusundaki katı tavrı nedeniyle Alemdaroğlu ile hükümetin yıldızı hiç barışmamıştı. 
Peki görevden alınmanın gerekçesi ne İntihal mi, idari soruşturma mı Gelen bilgiler, Denetleme Raporu'nda yer alan usulsüzlükler yönünde. Peki onlar ne Alemdaroğlu'na göre, eften püften şeyler. 

Alemdaroğlu ne diyor 
Bükreş'te uluslararası bir toplantıda olduğu için Ankara'daki gelişmelerin çok uzağında kalan İÜ Rektörü, haberi bizden aldı. Şok oldu ve şunları söyledi 
Böyle bir karar, YÖK'ün kendi kendini feshi sayıyor. Hangi çağda yaşıyoruz. Hakkımda açılmış bir soruşturma yokken, savunmam bile istenmeden alınacak böyle bir karar, her şeyden önce hukuk dışı olur. Eğer intihal konusu ise, Tabipler Odası'nın hiç yetkisi olmadan aldığı kararı, zaten Danıştay durdurdu. İtirazları da ret edildi. İdari yargı kararlarına uyup uymadığım söz konusu ise ve hukuki bir temeli varsa, bu konuda da önce soruşturma açılır. Onun ötesinde alınan bir karar, yargısız infaz olur... 

YÖK'ten çıt yok 
Alemdaroğlu'nun görevden alınması olayını sır gibi saklayan YÖK, bilginin bize ulaşmasına çok bozuldu. Doğrulama ya da yalanlama konusunda hiçbir açıklama yapmadı. Açıklama yapma yetkisinin sadece Başkan Teziç'te olduğu belirtilmekle yetinildi. Teziç ise tam anlamıyla kayıplarda... 
Bu arada Gürüz döneminde ODTÜ'lülerin kontrolüne giren YÖK, hızla GS'leşiyor. Başkan Teziç, Başkan Yardımcısı Yüzbaşıoğlu'ndan sonra YÖK'e Galatasaray Üniversitesi'nden üçüncü bir üye daha seçildi. Bu kadrolaşma ve YÖK'te yaşananlar, umarız, GS'nin tarihi imajını zedelemez .. 
Özetin özeti YÖK, hükümet ve Çankaya sanki ilk kez ortak bir noktada uzlaşıyor Kararı, Alemdaroğlu bunu pek çok açıdan hak etti diye yorumlayanlar kadar, üniversitelerde kalan son Atatürkçülerin tasfiyesi olarak değerlendirenler de var... 



</TEXT>
</DOC>
