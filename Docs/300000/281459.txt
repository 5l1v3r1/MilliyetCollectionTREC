<DOC>
<DOCNO> 281459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sondun02.html </URL>
<DATE> 2004/10/19/ </DATE>
<TIME> 08.05 </TIME>
<AUTHOR>  </AUTHOR>
<HEADLINE>
Hillary Clinton Bill Clinton sabırlı bir hasta... 
</HEADLINE>
<TEXT>

     ABD'nin eski başkanı Bill Clinton'ın eşi Hillary Clinton, bypas ameliyatı geçiren kocasının tahmininden çok daha sabırlı bir hasta olduğunu söyledi. 
     Hillary Clinton, New York'tan yayın yapan bir radyoya verdiği demeçte, ''Tahmin edebileceğimden çok daha sabırlı bir hasta. Doktorların her dediğini çok ciddi şekilde yerine getiriyor. Gerçekten çok iyi'' dedi ve Bill Clinton'ın uzun gezintilere çıktığını belirtti. 
     Washington Post gazetesi, New York'taki evinde dinlenen 58 yaşındaki eski başkanın nekahet döneminin öngörülenden daha yavaş ilerlemesi nedeniyle, daha önce Demokrat Parti adayı John Kerry'nin birçok seçim mitingine katılması planlanmasına rağmen, Clinton'ın bu katılımı sınırlandırmak durumunda olduğunu yazmıştı. 
     Gazetedeki haberde, Clinton'ın hala göğsündeki ameliyat yerindeki ağrılardan şikayet ettiği ve doktorların önerdiği günlük yürüyüşün de eski başkanı çok yorduğu belirtilmişti. 
     
</TEXT>
</DOC>
