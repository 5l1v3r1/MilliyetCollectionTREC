<DOC>
<DOCNO> 290742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/ekonomi/eko09.html </URL>
<DATE> 2004/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Deutsche Bank'a mevduat izni 
</HEADLINE>
<TEXT>



Bankacılık Düzenleme ve Denetleme Kurumu BDDK , Deutsche Bank A.Ş'ye mevduat kabul etme yetkisi verilmesini kararlaştırdı. 
Resmi Gazete'nin dünkü sayısında yayımlanan BDDK Kararına göre, Deutsche Bank A.Ş'nin Banka mevduat kabul etme ve ticari bankacılık işlemleri yapma yetkisi alma talebi değerlendirildi. Değerlendirmede, Bankanın öngörülen sermaye artırımını gerçekleştirdiği ve mevduat kabul etme ve bankacılık işlemleri yapabilmesi için gerekli donanıma sahip olduğu hususları göz önüne alınarak, mevduat kabul etme yetkisi verilmesi kararına varıldı. 
Banka tarafından, Bankalar Kanunu'nda mevduat bankaları için aranan asgari 20 trilyon TL sermaye tutarı üzerinden sisteme giriş payı ödemesi yapılmasına, bu ödemenin yapıldığını tevsik edici belgelerin Kuruma gönderilmesinin ardından, lisans değişimine ilişkin kararın Resmi Gazete'de yayımlanmasına da karar verildi. 


</TEXT>
</DOC>
