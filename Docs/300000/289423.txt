<DOC>
<DOCNO> 289423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/spor/bnba.html </URL>
<DATE> 2004/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Memo patladı 
</HEADLINE>
<TEXT>



NBA'DE geçtiğimiz sezon şampiyonluk yaşadığı Detroit Pistons'da yıldızı bir türlü barışmadığı coach Larry Brown'a, Utah Jazz formasıyla ilk karşılaşmasında "acı" ders veren Mehmet Okur, ünlü çalıştırıcıyı eleştiri yağmuruna tuttu. Utah formasıyla Detroit'e 19 sayı kaydeden Memo, "Brown beni sezon boyunca azarladı, hem antrenmanlarda, hem de maçlarda hep bağırdı. Oysaki takımda başkaları da hatalar yapıyordu" dedi. 

Houston çıkışta 

NBA Güneybatı Grubu'nda zirveye oynayan Houston Rockets, New Jersey Nets'i rakip sahada 80 - 69 yenerek 4. galibiyetini aldı. Houston'da Jim Jackson 18 sayı, 4 ribaund, 4 asist ile parlarken, Tracy McGrady 14, Maurice Taylor da 12 sayı ile çift haneli rakamlara ulaştılar. Diğer maçta Cleveland Cavaliers, Golden State Warriors'u Lebron James'in 33 sayı, 12 ribaundluk performansıyla geçti, Merkez Grubu'nda 4. galibiyetini alarak 3.sıraya oturdu. 


</TEXT>
</DOC>
