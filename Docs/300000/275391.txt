<DOC>
<DOCNO> 275391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sontur19.html </URL>
<DATE> 2004/09/27/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Yeni haftada hem yağmur, hem güneş... 
</HEADLINE>
<TEXT>

     Türkiye, yeni haftaya Balkanlar üzerinden gelen yağışlı hava ile giriyor. Marmara, Ege ve Batı Karadeniz haftanın ilk 4 gününü yağmurlu geçirirken, perşembeden itibaren hava sıcaklığı azalacak. 
     Yağış almayan bölgelerde ise yazdan kalma günler yaşanacak. Güney bölgelerde hava sıcaklığı 30 derecenin üzerinde, Adana'da sıcaklık 36 dereceye kadar çıkacak. 
     Meteoroloji'den alınan bilgiye göre, bugün akşama kadar Marmara ve Kuzey Ege sağanak yağış alırken, şiddetli lodos esecek. Karadeniz, Ege ve İç Anadolu'nun kuzey ve batısında öğleden sonra bulutlanma artacak. Doğu bölgelerimiz az bulutlu ve açık bir gün geçirecek. 
     Salı günü yalnızca Trakya ve Çanakkale çevresi yağışlı, Marmara, Batı Karadeniz ve Ege parçalı bulutlu olacak. Diğer yerler az bulutlu ve güneşli... 
     Çarşamba yağış alanı genişliyor, Marmara ve Kıyı Ege yağmurlu. Marmara'nın doğusu, Karadeniz, Ankara-Eskişehir çevresi ve İç Ege parçalı bulutlu. İç ve Doğu Anadolu az bulutlu, Akdeniz ve Güneydoğu Anadolu ise açık ve güneşli olacak. 
     Perşembe ise Marmara ile Batı Karadeniz'de yağış görülecek. Orta ve Doğu Karadeniz, Kuzey Ege ve İç Anadolu'nun kuzeyi parçalı bulutlu, diğer yerlerin tamamında az bulutlu ve güneşli bir gökyüzü var. 
     

     
</TEXT>
</DOC>
