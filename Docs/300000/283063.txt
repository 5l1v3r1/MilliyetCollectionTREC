<DOC>
<DOCNO> 283063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/yasam/yas01.html </URL>
<DATE> 2004/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzenlerin ateşi Görkem'i yaktı 
</HEADLINE>
<TEXT>


Teravih namazından dönerken, iki kuzenin sokaktaki silahlı çatışmasının ortasında kalan ilköğretim öğrencisi Görkem Önem, vücuduna isabet eden saçmalarla yaşamını yitirdi 

ATİLLA MEMİŞ Konya DHA 

Konya'nın Akşehir ilçesinde, İstasyon Caddesi'ndeki Bulut Market'i işleten Mevlüt Bozkurt 45 , 3 gün önce gittiği Atsız köyünde 17 yıldır konuşmadığı amcasının oğlu Osman Bozkurt'la 35 tartıştı. Osman Bozkurt'u yumruklayarak dövdüğü belirtilen Mevlüt Bozkurt Akşehir'e döndü. Yediği dayağı gururuna yediremeyen çiftçi Osman Bozkurt, yanına aldığı otomatik av tüfeğiyle ertesi günü Akşehir'e gitti. 
Amcasının oğlunun marketine önceki gün 20.00 sıralarında giden Osman Bozkurt, onunla bir süre tartıştıktan sonra dışarı çıkıp otomatik av tüfeğiyle rasgele ateş etmeye başladı. Osman Bozkurt, amcasının oğluna ve dükk nına doğru ateş ederken, Mevlüt Bozkurt'un oğlu Yavuz Bozkurt 18 da kavgaya karıştı. 

Görkem oracıkta öldü 
Yavuz Bozkurt, marketin hemen yanındaki evden aldığı av tüfeğiyle ateş etmeye başladı. Yoldan geçerken patlayan silahların arasında kalan Görkem Önem ile Ramazan Aktaş 56 uçuşan saçmalara hedef oldu. Vücuduna isabet eden saçmalarla can veren Önem'in teravih namazından çıktığı ve evine döndüğü belirtilirken, yüzünden yaralanan Aktaş, hastaneye kaldırıldı. 
Polis, Osman, Mevlüt ve Yavuz Bozkurt'u gözaltına alırken Mehmet Akif Ersoy İlköğretim Okulu 8. sınıf öğrencisi Görkem Önem'in ailesi sinir krizleri geçirdi. Önem, dün Akşehir Hasan Paşa Camisi'nde öğle namazına müteakip kılınan cenaze namazının ardından toprağa verildi. 
Cenaze namazında baba İdris Önem gözyaşlarını tutamazken, güçlükle sakinleştirildi. 




</TEXT>
</DOC>
