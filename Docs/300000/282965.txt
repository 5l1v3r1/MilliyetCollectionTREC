<DOC>
<DOCNO> 282965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sontur02.html </URL>
<DATE> 2004/10/24/ </DATE>
<TIME> 01.35 </TIME>
<AUTHOR>  </AUTHOR>
<HEADLINE>
Taşköprü'de yangın... 
</HEADLINE>
<TEXT>

     Kastamonu'nun Taşköprü ilçesindeki bir ahşap evde yangın çıktı. 
     Alınan bilgiye göre, Tekke Mahallesi Şehit Hüsamettin Sokak'ta, Kadir Nural'a ait ahşap evde elektrik kontağından çıkan kıvılcımların tahtaları tutuşturması sonucu alevler yükselmeye başladı. 
     Evde bulunan Melek Tekeci ve 7 çocuğu uykudayken çıkan yangını, sokaktan geçenler fark etti. Vatandaşlar, sopa ve taşla evin camlarını kırarak, Tekeci ve çocuklarını evden çıkardı. 
     Yangın, Kastamonu ve Taşköprü belediyelerinin itfaiyeleri ile Şeker Fabrikası, MOPAK Sigara Kağıt Fabrikası ve Taşköprü Orman İşletme Müdürlüğü'nün yangın söndürme ekiplerinin müdahalesi sonucu kontrol altına alındı. 
     Yangının, çevredeki evlere sıçramasını önlemek amacıyla soğutma çalışmaları sürüyor. 
     
</TEXT>
</DOC>
