<DOC>
<DOCNO> 265775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sontur16.html </URL>
<DATE> 2004/08/23/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Çocuklar evde yalnız kalınca... 
</HEADLINE>
<TEXT>

     Bolu'da anne ve babaları işe gittiği için evde kahvaltı hazırlamaya çalışan 6 ve 8 yaşındaki iki kardeş yangına neden oldu. 
     AA muhabirinin aldığı bilgiye göre, Bolu'nun Tabaklar Mahallesi'nde Muzaffer ve Hamiye Kürpe çifti çocuklarını evde bırakarak işe gittiler. Anne ve babaları evde olmayan çocuklar mutfakta kahvaltı hazırlamaya çalışırken yangına neden oldular. 
     Çevre sakinlerinin haber verdiği itfaiye ekipleri, kısa sürede müdahale ederek yangını söndürdü. 
     Bu arada, yangının çıktığı apartmanda bulunan apartman sakinleri itfaiye ekiplerinin ''dairelerinizi boşaltın'' uyarılarına rağmen dairelerinden çıkmadılar. 
     Anne ve babaları işe giden Sibel 6 ve Serpil 8 Kürpe, sabah kahvaltısını yapmak için çaydanlığı çay hazırlamak için tüpün üzerine koyduklarını anlatarak, ''Simit almak için dışarı çıktık. Eve geldiğimizde evden duman çıkıyordu. Yanan kanepeyi söndürmeye çalıştık. Söndüremeyince evin kapısını kapatarak dışarıya çıktık. Yanmaktan son anda kurtulduk'' diye konuştular. 
     2 kardeş daha sonra olay yerine gelen annelerine sarılarak, uzun süre ağladılar. 
     
</TEXT>
</DOC>
