<DOC>
<DOCNO> 265178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/siyaset/axsiy02.html </URL>
<DATE> 2004/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Eviniz, Allah'ın yerine yakışmalı' 
</HEADLINE>
<TEXT>


Rize'de çarpık yapılaşmayı gören Erdoğan, "Ne olur, yaptığınız evleri projeli, belediyeyle kontaklı yapın" dedi 


Başbakan Recep Tayyip Erdoğan, Türkiye'nin bir sel ülkesi olduğunu ve İstanbul'da olanları herkesin gördüğünü belirterek, "Belediye başkanları halka 'Buralara ev yapın' demiyor. Geçmişte ciddi yanlışlar yapıldı. Bunları yine yapmayalım" dedi. 
Güneysu'da tatilini geçiren Erdoğan, dün Rize Belediyesi önünde yaptığı konuşmada, organize sanayi yapma sözü verdi. Erdoğan şöyle konuştu "Yaylaları harekete geçirmemiz lazım. Ayder'deydim. Orada da çirkin yapılaşmalar var. Bu çirkin yapılaşmaları ortadan kaldıracağız ve çağdaş yapılaşmayı h kim kılacağız. Ne olur, yaptığınız evleri projeli yapın. Belediyelerle kontaklı yapın. Yaptığınız ev Allah'ın verdiği güzel yere yakışsın. Evi görenler size hayran olsun. Memleketimiz bir sel memleketi. Bu afetlerde canımız yanmasın." 
Erdoğan, "İlla binayı yapmak için kendimize gayri meşru imk nlar sağlamayalım. Hem kendimize hem şehrimize zulmetmeyelim, yoksa şehir bizi yok eder" dedi. 


</TEXT>
</DOC>
