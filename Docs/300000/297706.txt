<DOC>
<DOCNO> 297706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sonyas12.html </URL>
<DATE> 2004/12/14/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Sibirya soğukları kapıda, hava sıcaklığı hızla düşecek 
</HEADLINE>
<TEXT>

     Türkiye, Sibirya üzerinden gelen soğuk ve yağışlı havanın etkisi altına giriyor. Önümüzdeki iki gün içerisinde orta ve kuzey bölgelerde sıcaklıklar beş-altı derece azalacak. 
     Karadeniz, İç Anadolu'nun kuzeyi ve Doğu Anadolu'da kar yağışları görülecek. Doğu Karadeniz ve Doğu Anadolu'da ise yağışlar tipi şeklini alabilir. 
     Kar yağışlarının cuma günü İç Anadolu'da etkisini yitirmesi, Karadeniz ve Doğu Anadolu'da ise devam etmesi bekleniyor. 
     
     Meteoroloji 'buzlanma'ya karşı uyarıyor 

     Meteoroloji uzmanları, sıcaklıkların çarşamba ve perşembe günü İç Anadolu ile Karadeniz'de gündüz dahi sıfırın altında kalmasıyla, buzlanma riskinin ortaya çıkabileceğine dikkat çekti. 
     Marmara'da ise yalnızca sıcaklıklar düşecek. Çarşamba günü Marmara'nın doğusunda da yer yer karla karışık yağmur şeklinde yağış görülebilecek. 

     
</TEXT>
</DOC>
