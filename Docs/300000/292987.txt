<DOC>
<DOCNO> 292987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/yasam/yas18.html </URL>
<DATE> 2004/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜNYA HALİ 
</HEADLINE>
<TEXT>



Japonya'da 7.1'lik deprem 8 yaralı 

DIŞ HABERLER SERVİSİ 
Japonya'nın kuzeyindeki Hokkaido Adası'nda Richter ölçeğine göre 7.1 büyüklüğünde deprem oldu. İlk belirlemelere göre, aralarında bir çocuğun da bulunduğu 8 kişi yaralandı. Meteoroloji Ajansı, Hokkaido Adası'nda geniş bir alanı etkileyen depremle ilgili tsunami uyarısında bulundu. Yerel saatle 03.32'de TSİ 20.32 meydana gelen depremde başka yaralanan ya da ölen olup olmadığı ve hasarın büyüklüğü konusunda bilgi alınamadı. 

Tren kazası 16 ölü, 12 yaralı 

Hindistan Bhopal kenti yakınlarında trenden inen yolcuların 16'sı, paralel hattan gelen başka bir trenin çarpması sonucu hayatını kaybetti. Kazada 12 kişinin de yaralandığı belirtildi. Dünyanın en büyük demiryolu ağına sahip Hindistan'da, günde 14 bin sefer yapan trenler 13 milyon yolcu taşıyor. Demiryollarında güvenlik konusunda sabıkası kabarık olan Hindistan'da, yılda 300 tren kazası meydana geliyor. 

Prens Harry'ye Afrikalı sevgili 

DIŞ HABERLER SERVİSİ 
Galler Prensi Charles'ın oğlu 20 yaşındaki Prens Harry, 8 aydır 19 yaşındaki Güney Afrikalı Chelsy Davy ile beraber. Chelsy'ye şık olan Prens Harry, sevgilisinin yanından ayrılmıyor. Harry'nin Arjantin'de bir çiftlikte geçirdiği 2 haftalık tatilinde bile onunla birlikte olduğu bildirildi. İngiltere'nin batısındaki seçkin bir kız okulunda eğitim gören Chelsy, "Harry'yi okul yıllarından beri tanıyorum" dedi. 

Toys R Us'a kimyasal saldırı 

DIŞ HABERLER SERVİSİ 
Amerika'da indirim sezonunun başlamasıyla mağazalar altın günlerini yaşarken, oyuncak sektörünün dev ismi Toys R Us'ın New York şubesinde biber gazı paniği yaşandı. Cumartesi günü meydana gelen olayda, mağazanın asansöründe kimliği belirsiz bir kişi biber gazı sıktı üç kişi hastanelik oldu, 17 kişinin tedavisi ise olay yerinde yapıldı. 



</TEXT>
</DOC>
