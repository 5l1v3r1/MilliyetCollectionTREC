<DOC>
<DOCNO> 268787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sonspo01.html </URL>
<DATE> 2004/09/03/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
12 Dev Adam finalde Slovenya'ya yenildi... 
</HEADLINE>
<TEXT>

     Efes Pilsen World Cup 3 Basketbol Turnuvası'nın final maçında, Türkiye'yi 78-68 yenen Slovenya birinciliği elde ederken, A Milli Takım ise ikinci sırada yer aldı. 
     Maçın ilk dakikalarında iki takım da pota altında hakimiyet kurmaya çalıştı. Türkiye, Mehmet ile Slovenya da Nesterovic ile sayılar buldu ve karşılaşmanın 3. dakikası 6-6 beraberlikle geçildi. Pota altında Mehmet ile iyi oyununu sürdüren milliler, 5. Dakikada 10-8'lik üstünlük kurduysa da yine pota altında Nesterovic'i durduramayınca, Slovenya, 1. periyodu 20-16 önde geçti. 
     Türkiye 2. periyoda hücumda sıkıntılarla başlarken, dış şutlarda Tusek'in sayılarına engel olamadı. Slovenya pota altında Brezec'i de devreye sokarak, 14. dakikada 10 sayılık fark 29-19 yakaladı ve devreyi de 37-29 önde kapadı. 
     İkinci yarıya Lakovic'in skorer oyunuyla başlayan Slovenya, Jurkovic ile de 3 sayılık basketler üretti. Rakibini durdurmakta zorlanan Türkiye, Udrih'in basketine engel olamayınca, Slovenya 25. dakikada farkı 18 sayıya 51-33 çıkardı. Milliler, Kerem Gönlüm ve Ermal ile farkı kapamaya çalıştıysa da Slovenya 3. periyodu 56-45 önde geçti. 
     Türkiye son periyotta pota altında Mehmet ve Kerem Gönlüm ile etkili oldu ve 37. dakikada 67-61'lik skorla farkı 6 sayıya indirdi. Oyunun kontrolünü kaybetmeyen Slovenya, ürettiği sayılarla maçı 78-68 kazanıp, turnuvanın birincisi olurken, Türkiye ise ikincilikle yetinmek zorunda kaldı. 
     
     KÜNYE 

     Salon Abdi İpekçi. 
     Hakemler Shai Shtriks İsrail xx, Boris Schmidt Almanya xx, Oscar Lefwerth İsveç xx. 
     Slovenya Udrih xxx 10, Becirovic xxx 11, Maravic xx 4, Tusek xx 9, Nesterovic xxx 10, Lakovic xx 9, Ozbold xx 4, Brezec xx 7, Jurkovic xx 9, Joksinovic x, Jurak xx 5, Capin x. 
     Türkiye Kerem Tunçeri xx 8, Pastal x 2, İbrahim x 2, Kerem Gönlüm xxx 17, Mehmet xxx 13, Fatih x 4, Cenk xx 8, Ender xx 5, Ermal xx 6, Barış x 3, Hüseyin x. 
     1. periyot 20-16. 
     Devre 37-29 slovenya lehine . 
     3. periyot 56-45. 
     
</TEXT>
</DOC>
