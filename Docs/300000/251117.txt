<DOC>
<DOCNO> 251117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sontur15.html </URL>
<DATE> 2004/06/26/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Kibritle oynayan çocuk yangın çıkardı... 
</HEADLINE>
<TEXT>

     Bursa'nın merkez Osmangazi İlçesi'nde kibritle oynayan 4 yaşındaki çocuk yangın çıkardı. 
     Alınan bilgiye göre, Alemdar Mahallesi'nde Hasan Ergin'e ait evin üçüncü katında odunluk olarak kullanılan bölümde yangın çıktı. 
     Kısa sürede büyüyen ve bir LPG tüpünün patlamasına neden olan yangın, Bursa Büyükşehir Belediyesi İtfaiye Daire Başkanlığı ekiplerinin müdahalesiyle kısa sürede kontrol altına alındı. 
     Yangının, babaannesi Müzeyyen Ergin'le kalan ve babaannesinin evde boya yaptığı sırada odunlukta kibritle oynayan torunu Faruk Ergin'in 4 odun parçalarını tutuşturması sonucu çıktığı belirlendi. 
     Babaanne Müzeyyen Ergin, polise verdiği ifadesinde, evde boya yaptıkları sırada torununun yanına gelerek ''Babaanne ateş yaktım'' dediğini, sonrasında alevleri fark ettiklerini söyledi. 
     Olayla ilgili soruşturma sürüyor. 
     
</TEXT>
</DOC>
