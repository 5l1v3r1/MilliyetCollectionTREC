<DOC>
<DOCNO> 280484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sonyas18.html </URL>
<DATE> 2004/10/15/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Bilişim Teknolojileri kullanımında sınıfta kaldık... 
</HEADLINE>
<TEXT>

     DİE'nin ''Hanehalkı Bilişim Teknolojileri 2004 Kullanım Araştırması Sonuçları'na göre, Türkiye'de hiç bilgisayar kullanmayanların oranı kadınlarda yüzde 42.31, erkeklerde ise yüzde 34.11 olarak hesaplandı. 
     Aynı şekilde hiç internet kullanmayanların oranı kadınlarda yüzde 44.41, erkekler arasında yüzde 36.74 olarak belirlendi. 
     Bu arada DİE'nin araştırmasına katılanların yüzde 76.42'sinin bilgisayar, yüzde 81.15'inin ise interneti hiç kullanmadığı ortaya çıktı. 
     DİE tarafından ilk defa geçen Haziran ayında yapılan Hanehalkı Bilişim Teknolojileri kullanım araştırmasının sonuçları açıklandı. 
     Söz konusu araştırma için 12 bin 322 hanenin seçilirken, bu hanelerin 9 bin 571'inde 24 bin 702 bireyle görüşüldü. 
     Geri kalan 2 bin 751 hanede ise evde bulamama, iletişim kuramama, anket reddetmesi veya hane bireylerinin 16-74 yaş grubu dışında olmaları nedeniyle, kapsam dışı kalanlar için cevapsızlık formları dolduruldu. 
     Araştırmaya göre, Son üç ay içinde bilgisayar kullananların oranı yüzde 16.80, üç ay ile bir yıl arasında yüzde 1.45, bir yıldan çok oldu diyenlerin oranı da yüzde 5.33 olarak belirlendi. 
     Son üç ay içinde internet kullananların oranı yüzde 13.25, üç ay ile bir yıl arasında yüzde 1.33, bir yıldan çok oldu diyenlerin oranı da yüzde 4.26 oldu. 
     
     CİNSİYETE GÖRE 
     Araştırmaya katılan erkekler, kadınlara oranla daha fazla bilgisayar ve internet kullanıyor. 
     Buna göre, araştırmaya katılan bayanlar açısından son üç ay içinde bilgisayar kullananların oranı yüzde 5.22, üç ay ile bir yıl arasında yüzde 0.63, bir yıldan çok oldu diyenlerin oranı da yüzde 2.36 olarak belirlendi. 
     Son üç ay içinde internet kullananların oranı yüzde 3.88, üç ay ile bir yıl arasında yüzde 0.52, bir yıldan çok oldu diyenlerin oranı da yüzde 1.71 oldu. 
     Araştırmaya katılan erkekler açısından son üç ay içinde bilgisayar kullananların oranı yüzde 11.58, üç ay ile bir yıl arasında yüzde 0.82, bir yıldan çok oldu diyenlerin oranı da yüzde 2.97 olarak belirlendi. 
     Aynı dönemler itibarıyla internet kullanan erkeklerin oranı sırasıyla yüzde 9.38, yüzde 0.81, yüzde 2.55 olarak saptandı. 
     
     İNTERNETE ERİŞİM İMKANI 
     Hanelerin yüzde 7.02'si internete erişim imkanına sahip konumda bulunuyor. Bu hanelerin yüzde 83.'ü internet erişimini kişisel bilgisayar üzerinden sağlıyor. Modem normal telefon üzerinden bağlantı en yaygın olarak kullanılan bağlantı türü olarak belirlendi. 
     2004 yılı Nisan-Haziran dönemi itibarıyla 16-74 yaş grubundaki hanehalkı bireylerin bilgisayar kullanım oranı yüzde 16.80, internet kullanım oranı yüzde 13.25 oldu. 
     Cinsiyet ve yaş grupları dikkate alındığında bilgisayar ve internet kullanım oranının en yüksek olduğu yaş grubu kadın ve erkeklerde 16-24 yaş grubu olarak belirlendi. Tüm yaş gruplarında bu oranlar erkeklerde yüksek çıkarken, internet ve bilgisayar kullananların oranı yaş ilerledikçe düşüş gösterdi. 
     Buna göre bilgisayar kullanan erkeklerin oranı 16-24 yaş grubunda yüzde 44.40, internet kullananların oranı yüzde 38.30, kadınların oranı ise sırasıyla yüzde 21.07, yüzde 15.95 olarak belirlendi. 
     65-74 yaş grubunda bilgisayar ve internet kullanan erkeklerin oranı sırasıyla yüzde 0.80, yüzde 0.88, kadınların oranı ise yüzde 0.11, yüzde 0.06 oldu. 
     
     CİNSİYET VE EĞİTİM DURUMUNA GÖRE 
     Cinsiyet ve eğitim durumuna göre bilgisayar kullanım oranı yüzde 69.7 ve internet kullanım oranı yüzde 60.1 ile üniversite master doktora mezunu bireylerde en yüksek çıktı. 
     Lise mezunlarının yüzde 37.8'i bilgisayar kullanırken, yüzde 29.8'i internet kullanıyor. Bilgisayar ve internet kullanmayanların oranlarının bir okul bitirmeyenler ile ilkokul mezunu bireylerde çok düşük olduğu görüldü. 
     Bir okul bitirmeyenlerde bilgisayar kullanımı yüzde 0.92, internet kullananların oranı yüzde 0.69, ilkokulu mezunları arasında bu oran sırasıyla yüzde 2.19, yüzde 1.31 olarak belirlendi. 
     
     İŞGÜCÜ DURUMUNA GÖRE 
     Referans dönemindeki işgücü durumu dikkate alındığında, bilgisayar ve internet kullanımı öğrencilerde en yüksek yüzde 64.4, yüzde .5 iken bunu ücretli ve maaşlı çalışanlar yüzde 33.6, yüzde 26.6 ile işsiz iş arayanlar yüzde 22.3, yüzde 20.7 takip ediyor. 
     Tüm hanelerin yüzde 9.98'inde kişisel bilgisayar, yüzde .64'ünde cep araç telefonu, yüzde 92.19'unda televizyon olduğu ve hanelerin yüzde 5.86'sının kişisel bilgisayar ile yüzde 2.08'inin cep araç telefonu ile internete erişim imkanına sahip olduğu tespit edildi. 
     16-74 yaş grubundaki 47 milyon bireyin 7.9 milyonu bilgisayar, 6.2 milyonu internet kullanıyor. Bilgisayar kullananların yüzde 44'ü işyerinde, yüzde 37'si evde ve yüzde 33'ü internet kafede bilgisayar kullanırken internet kullananların yüzde 41'i işyeri, yüzde 41'i internet kafe ve yüzde 32'si evde internet hizmetinden yararlanıyor. 
     
     KULLANIM AMACINA GÖRE İNTERNET 
     Bu arada hanehalkı bireylerinin yüzde 68.9'u mesaj gönderme alma, yüzde 62.77'si oyun oynamak, resim müzik indirmek, yüzde 61.57'si gazete, dergi okumak haber indirmek, yüzde 55.98'i eğitim ile ilgili konularda bilgi aramak, yüzde 40.58'i chat sitelerini kullanmak için internet kullanıyor. 
     İnternet kullanan bireylerin yüzde 3.17'si internet üzerinden mal hizmet siparişi veriyor. 
     Araştırmada internet üzerinden alışveriş yapmama nedeni olarak, bireylerin yüzde 86'sı ihtiyaç duymadığı, yüzde 64'ü ürünü görerek almaya tercih ettiği, yüzde 52'si alışkanlıklarını değiştirmek istemediği, yüzde 41'i de kredi kartı detaylarını vermek istemediğini belirtti. 
     
</TEXT>
</DOC>
