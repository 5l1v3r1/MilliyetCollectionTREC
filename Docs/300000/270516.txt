<DOC>
<DOCNO> 270516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/dunya/axdun02.html </URL>
<DATE> 2004/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkmen kenti bombalanıyor 
</HEADLINE>
<TEXT>


Telafer'de 45 ölü, 80 yaralı 


Amerikan uçakları Irak'ın kuzeyinde Türkmenlerin yoğun olarak yaşadığı Telafar kentine önceki geceden dün sabaha kadar bomba yağdırdı. Amerikan ordusunun, kentteki terörist hücrelerin hedeflediğini açıkladığı bombardımanda 45 kişi öldü, 80'den fazla kişi de yaralandı. Ölenlerin etnik kimliği konusunda bir açıklama yapılmadı. ABD ordu sözcülüğü ve Iraklı yetkililer, yaptıkları açıklamalarda, Telafar bombardımanına, Nineveh Musul Valisi Duraid Keşmula ile yerel liderler arasında bölgeye istikrar getirilmesi için yapılan görüşmelerin başarısız olmasından sonra başlandığını duyurdular. 

Kent mühürlendi 
Amerikan askerleri, daha önce yasakladıkları ambulansların kente girişine dün izin verirken, hoparlörlerle, "Telafar'a 5 gün süreyle kimsenin girişine izin verilmeyeceğini, kente sızmaya çalışanların ölümcül bir tehlike altına gireceğini" duyurdu. Kentin çıkışında bir kamp kuran Irak Kızılayı, evleri bombardımanda yıkılan kent sakinlerine barınak imk nı sağlamaya başladı. 
4 Eylül'de Irak ordusu askerlerinin desteklediği Amerikan birlikleriyle direnişçiler arasında Telafar'da çıkan çatışmada 13 Iraklı ölmüş, 53'ü yaralanmıştı. Kentteki gerilimin kuzeydeki diğer kentlere de sıçramasından ve Irak'ın güneyindekine benzer bir ayaklanma yaşanmasından korkuluyor. 


</TEXT>
</DOC>
