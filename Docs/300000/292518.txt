<DOC>
<DOCNO> 292518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/guncel/gun07.html </URL>
<DATE> 2004/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet'ten Hizbullah itirafı 
</HEADLINE>
<TEXT>


CMUK görüşmelerinde Emniyet Müdürlüğü sözcüsü Aksin, "Beykoz'daki operasyondaki belgeleri o gece okuduk" dedi 

ANKARA Milliyet 

Ceza Muhakemeleri Usulü Kanunu CMUK tasarısının görüşüldüğü TBMM Adalet Komisyonu'nda, Jandarma Genel Komutanlığı'nın arama ve belge okuma yetkisi istemesi tartışma yarattı. Tasarının "arama kararı"nı düzenleyen 119 ve "belgelerin incelenmesi"ni içeren 122. maddelerinin görüşülmesinde jandarma temsilcisi, savcılara ulaşamadıkları gerekçesiyle "arama ve belge okuma" yetkisinin kendilerine de tanınmasını istedi. İstanbul Beykoz'da 2000'de yapılan Hizbullah operasyonunu anımsatan Emniyet Genel Müdürlüğü temsilcisi Selim Aksin de, "Hizbullah operasyonunda ele geçirilen belgeler o gece değerlendirildi. Bu sayede Hizbullah'ın beli kırıldı" dedi. Toptan'ın, "Mevcut kanunda bu yetkiniz yok, neye dayanarak okudunuz " sorusu üzerine duraklayan Aksin "Savcının yazılı emriyle h kim kararı alındı" diye konuştu. Açıklamayla ikna olmayan milletvekillerinin, "Demek ki önce okuyup sonra izin alıyorsunuz" sözleri gülüşmelere neden oldu. 


</TEXT>
</DOC>
