<DOC>
<DOCNO> 269248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/son/sontur09.html </URL>
<DATE> 2004/09/05/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Dede, kazayla torununu vurdu... 
</HEADLINE>
<TEXT>

     DHA 
KAYSERİ'de av tüfeğinin üstündeki tozları temizlemek isteyen 60 yaşındaki Necati Kelek, elinin yanlışlıkla tetiğe dokunması sonucu torunu 3 yaşındaki İlayda Polat'ı yaraladı. Torun hastaneye kaldırılırken dede gözaltına alındı. 
     Melikgazi İlçesi Caferbey Mahallesi Altın Sokak'ta otukan Necati Kelek, duvarda asılı duran av tüfeğinin tozlandığını görünce indirim temizlemek istedi. Namlusunda fişek bulunan tüfeğin tozlarını silmeye çalışan Kelek, elinin tetiğe gitmesi sonucu karşısında oturan torunu İlayda Polat'ı göğsünden vurdu. Kanlar içinde kalan küçük İlayda, hemen Kayseri Devlet Hastanesi Acil Servisi'ne kaldırıldı. İlk müdahalesi burada yapılan küçük İlayda, durumunun ağır olması nedeniyle Erciyes Üniversitesi Tıp Fakültesi Gevher Nesibe Hastanesi'ne gönderildi. 
     Dede Necati Kelek, gözaltına alınırken olayla ilgili soruşturma başlatıldı. 
     
</TEXT>
</DOC>
