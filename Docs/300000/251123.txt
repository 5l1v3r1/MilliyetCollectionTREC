<DOC>
<DOCNO> 251123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sontur21.html </URL>
<DATE> 2004/06/26/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
"Bölünmüş yollarda ölümlü trafik kazaları yüzde 70 oranında azaldı" 
</HEADLINE>
<TEXT>

     Karayolları Genel Müdürü Hicabi Ece, bölünmüş karayollarında ölümlü trafik kazalarının yüzde 70 oranında azaldığını söyledi. 
     Kars Belediye Başkanı Naif Alibeyoğlu'nu makamında ziyaret eden Ece, burada yaptığı açıklamada, Kars-Selim bölünmüş karayolunun temel atma töreninin yarın Bayındırlık Bakanı Zeki Ergezen'in katılımıyla yapılacağını bildirdi. 
     Bölünmüş yollarda ölümlü trafik kazalarının yüzde 70 oranında azaldığını ifade eden Ece, şunları söyledi 
     ''Trafik kazalarının meydana gelmesinde yol, insan ve araç üç önemli unsurdur. Yollarla ilgili kusurları gidermek bizim görevimiz. Bunun için çalışıyoruz. Geçen yıl bin 600 kilometre bölünmüş yol yaptık. Bu yollarda meydana gelen trafik kazalarında yüzde 70'lik azalma oldu. Başbakanımızın büyük önem verdiği bölünmüş yol yapma seferberliğimiz sürüyor.'' 
     
</TEXT>
</DOC>
