<DOC>
<DOCNO> 282212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sonspo08.html </URL>
<DATE> 2004/10/21/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Mehmet Okur, takımının Phoenix'e yenildiği maçta 11 sayı attı 
</HEADLINE>
<TEXT>

     ABD Profesyonel Basketbol Ligi'nde NBA , Türk oyuncu Mehmet Okur, takımı Utah Jazz'ın Phoenix Suns'a 108-67 yenildiği hazırlık maçında 11 sayı attı. 
     NBA'de, sezon öncesi hazırlık maçlarına devam eden yenilgisiz takımlardan Utah Jazz ve Phoenix Suns'ın Phoenix'teki karşılaşmasında, Suns, Mehmet Okurlu Jazz'ı farklı yenmeyi başardı. 
     Phoenix Suns'a karşı maça yedek başlayan Okur, 28 dakika forma giydiği maçta 11 sayı, 4 ribaunt ve 3 top kaybı ile oynadı. 
     Utah Jazz'da Carlos Boozer 12 sayı ve 7 ribaunt ile takımın en skorer ismi olurken, Andrei Kirilenko ise attığı 12 sayı ve 2 ribaund ile Jazz'ı farklı yenilgiden kurtaramadı. 
     Phoenix Suns'da ise Quentin Ricardson 16 sayı ve 8 ribaund, Joe Johnson 14 sayı ve 2 ribaund, Amare Stoudemire de 13 sayıyla farklı galibiyeti getiren isimler arasında yer aldı. 
     Öte yandan NBA'de Orlando Magic'te forma giyen Hidayet Türkoğlu TSİ yarın sabaha karşı New Orleans Hornets'e karşı oynayacak. 
     
</TEXT>
</DOC>
