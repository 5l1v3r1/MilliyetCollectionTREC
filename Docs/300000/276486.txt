<DOC>
<DOCNO> 276486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/soneko21.html </URL>
<DATE> 2004/10/01/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Financial Times, Güler Sabancı'nın portresini çizdi... 
</HEADLINE>
<TEXT>

     Financial Times gazetesi, Sabancı Holding Yönetim Kurulu Başkanı Güler Sabancı'nın portresini çizdi. 
     Gazete, Güler Sabancı'nın Avrupa'nın önde gelen 25 işkadını arasında 7. sırada yer aldığına dikkat çekti. 
     Ekonomi gazetesi Financial Times, Güler Sabancı'nın Türkiye'de bir "kurum" gibi olduğunu belirterek "Amcasının ölümü üzerine ailesinin sahip olduğu Sabancı Holding'in dizginlerini ele alarak Türkiye'de büyük bir grubun başına geçen ilk kadın oldu" diye yazdı. 
     Sabancı Holding'in başına geçmeden önce Güler Sabancı'nın grubunun lastik şirketini yönettiğini kaydeden gazete, lastik şirketinin onun yönetiminde büyüyerek Avrupa, Latin Amerika ve Ortadoğu'yu kapsayan "çok bölgeli bir ittifak" haline geldiğini bildirdi. Gazete "imparatorluğunun", turizm, tekstil, gıda, tütün ve bankacılığını kapsadığını kaydetti. 
     Financial Times, Güler Sabancı'nın, yabancılara erkeklerin sosyal geleneklerinin ağır bastığı gibi görünen bir ortamda rahat olduğunu belirterek Güler Sabancı'nın TÜSİAD yönetim kurulunda görev yaptığına, özel bir üniversite kurduğuna da dikkat çekti. 
     
</TEXT>
</DOC>
