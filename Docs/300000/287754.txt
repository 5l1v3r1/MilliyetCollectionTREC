<DOC>
<DOCNO> 287754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/soneko46.html </URL>
<DATE> 2004/11/10/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Peugeot'tan ÖTV eleştirisi Rakibimiz var, o da Türkiye Hükümeti 
</HEADLINE>
<TEXT>

     Peugeot Otomotiv Pazarlama A.Ş. Genel Müdürü Yann Carnoy, bu yıl binek ve ticari toplam satışlarında 50 bin adede ulaşmayı hedeflediklerini belirterek, ''Ama bu hedefimize ulaşmamızı engelleyebilecek bir rakibimiz var, o da Türkiye hükümeti'' dedi. 
     Peugeot Otomotiv'den yapılan açıklamaya göre, Peugeot 407 SW ve Partner Adventure araçlarının tanıtım toplantısında konuşan Carnoy, bugüne kadar 40 bin adet binek ve ticari araç satışı gerçekleştirdiklerini bildirdi. 
     Carnoy, ''2004 yılı, binek ve ticari araç toplam satışlarımızda 50 bin adede ulaşmaya hedefliyorduk. Ama bu hedefimize ulaşmamızı engelleyebilecek bir rakibimiz var, o da Türkiye hükümeti. Hükümet daha önce de iyi giden otomotiv sektörüne büyük darbeler indirmişti. 26 Mayıs'ta hurda indiriminin yarıya indirilmesi, daha sonra Temmuz ayında hafif ticari araçlarda ÖTV'nin artırılması ve şimdi de binek araçlarda artırılan ÖTV'' diye konuştu. 
     Herşeyden önce, bu kadar ani ve beklenmedik bir şekilde alınan bu kararın, tüm otomobil tüketicileri nezdinde büyük bir hayal kırıklığı yarattığını belirten Carnoy, hükümetin bundan sonra beklenmeyen ve ani kararlar almak yerine, yeni vergi düzenlemeleri üzerine yoğunlaşacak ve gerekli önlemleri alacağını umduklarını anlattı. 
     
</TEXT>
</DOC>
