<DOC>
<DOCNO> 283256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sonyas10.html </URL>
<DATE> 2004/10/25/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Nefise Karatay Ramazanda işlerimiz durgun 
</HEADLINE>
<TEXT>

     
     Recep İSTEK KAYSERİ, DHA 

     

MANKEN Nefise Karatay, ürün tanıtımı ve imza dağıtımı için gittiği Kayseri'de Ramazan nedeniyle işlerinin durgun olduğunu söyledi. Kapalı kıyafetleriyle dikkat çeken Karatay, oruç tuttuğu için böyle giyindiğini belirtti. 
     Erdoğan Doğan Mağazaları'na ürün tanıtımı ve imza dağıtmak amacıyla gelen ünlü manken Nefise Karatay, önce kendisi dolaştı. Saat reyonundaki saatleri beğenen Karatay, büyük ebatlı saatleri çok sevdiğini söyledi. 
     Ayakkabı reyonunda pembe renkli ayakkabıları deneyen Karatay, kapalı kıyafetiyle dikkat çekti. Oruç tuttuğnuu söyleyen Nefise Karatay, ''Ramazan ayında mankenlik çalışmaları yavaşlıyor. Ben de her Ramazan olduğu gibi bu Ramazan da orucumu tutuyorum. Bu nedenle podyuma fazla çıkmıyorum ve kapalı giyiniyorum'' dedi. 
     İmza da dağıtan Nefise Karatay çocuklarla da ilgilendi. Mağazanın Genel Müdürü İbrahim Doğan'ın 1 yaşındaki oğlu Erdoğan Doğan'ı kucağına alan ünlü mankeni görenler, ''Nefise'ye anne olmak yakışacak'' dedi. Yanağına öpücük kondurduğu bebeği seven ünlü mankan,''Bu biraz ağırmış galiba. Durmadan da yemek yiyor'' demekten kendini alamadı. 
     
</TEXT>
</DOC>
