<DOC>
<DOCNO> 264236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sonyas14.html </URL>
<DATE> 2004/08/17/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Korku filmlerinin korkunçluğunu ölçmek için formül geliştirildi... 
</HEADLINE>
<TEXT>

     Bir korku filminin gerçekten korkunç olup olmadığı artık ölçülebiliyor... İngiliz bilim adamları tarafından geliştirilen bir formülle filmin ne kadar korkunç olduğu hesaplanıyor. 
     Londra'daki Kraliyet Koleji matematik uzmanlarından Anna Sigler, formülde, yaratılan gerginlik, çevrenin özellikleri, akan kan miktarı gibi değerlerin kullanıldığını bildirdi. 
     Formülde, müzik, ani efekt, bilinmeyen ve kovalamaca sahneleri gibi gerginliği artıran unsurlar dikkate alınıyor. 
     Filmi korkunç yapan unsurlar arasında, olayların gerçeğe yakınlığı ve çevrenin görünüşü de etkili. 
     Eylem gerçeğe ne kadar yakın olursa sahne ne kadar karanlıkta çekilirse o kadar korkutucu oluyor. 
     Araştırmacılar, filmde görülen kan miktarının da çok önemli olduğunu, doğru yer, zaman ve miktardaki kanın gerginliği artırdığını, ancak fazla kan akan filmlerin korkutucu özelliklerini yitirdiklerini belirtiyor. 
     Bir filmin korkunçluğunun ölçülebileceği formül şöyle 
     korkunçluk oranı es u cs t üstü 2 s tl f 2 a dr fs n sin x - 1. 
     es gerginlik yaratan müzik. 
     u bilinmeyen. 
     cs kovalamaca sahnesi. 
     t oyuncunun tuzağa düştüğü sahne. 
     s ani efektler. 
     tl gerçek hayat. 
     f hayal. 
     a oyuncunun yalnız olması. 
     dr karanlık mekan. 
     fs dekorasyon. 
     n görülen oyuncu sayısı. 
     x görülen kan ve parçalanmış organlar. 
     sin stereotip. 
     Bu formülle hesaplandığında, Stephen King'in romanından beyazperdeye aktarılan ''Çığlık'' The Shining en korkunç korku filmi. 
     
</TEXT>
</DOC>
