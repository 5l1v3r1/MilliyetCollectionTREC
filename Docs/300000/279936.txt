<DOC>
<DOCNO> 279936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/spor/bbas.html </URL>
<DATE> 2004/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Pozitif değişim 
</HEADLINE>
<TEXT>



Arıboğan'ın parolası 
"BASKETBOLDA pozitif değişim" parolasıyla federasyon başkanlığına adaylığını koyan Lütfi Arıboğan, programını ve hedeflerini açıkladı. Arıboğan, Türk basketbolunun yeni bir bakış açısına, dinamizme, gelişime ve de özellikle değişime ihtiyacı olduğunu belirterek, "Türk basketboluna şeffaf, adaletli ve iletişimi ön planda tutan bir yapı kazandırmak istiyoruz. Tüm gelir ve giderler yılda iki kez uluslararası bir firma tarafından denetlenecek" dedi. 

'Objektif olacağım' 
ARIBOĞAN, basketbolun tüm gelirlerinin, öncelik kulüplerde olmak üzere hakem ve alt yapı organizasyonları ile eğitim seferberliği benzeri kanallara adil şekilde dağıtılmasını sağlayacaklarını belirtti ve devam etti "Federasyonu, kulüplerimizin hizmetinde olacak felsefeyle yöneteceğiz. Kimse kaygılanmasın, objektif olacağım. Bu, benim için şeref ve haysiyet konusudur. Görevde bulunduğum sürece profesyonelce, elimden gelenin en iyisini yapmaya çalıştım". 


</TEXT>
</DOC>
