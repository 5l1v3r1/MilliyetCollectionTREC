<DOC>
<DOCNO> 255241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/ekonomi/eko12.html </URL>
<DATE> 2004/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Danıştay Kentbank'a el konulması yanlış 
</HEADLINE>
<TEXT>


ANKARA Milliyet 

Danıştay 10. Dairesi, Kentbank'ın Tasarruf Mevduatı Sigorta Fonu'na TMSF devrini öngören Bankacılık Düzenleme ve Denetleme Kurulu BDDK kararını oybirliği ile iptal etti. Süzer, Fon'a devredildikten sonra Bayındırbank'la birleştirilen bankasıyla aynı değerde yeni bir bankanın kendisine verilmesini TMSF'den talep edebilecek. Uğradığı zararlar nedeniyle tazminat davası açabilecek olan Süzer'e, yeniden bankacılık yapma izni verilecek. Süzer'e tazminat ödemesi kararı verilirse TMSF bunun, Kentbank'a el koyan dönemin yöneticilerinden rücu edilmesi için dava açabilecek. 
Başbakan Yardımcısı Abdullatif Şener, Danıştay'ın kararı ile ilgili olarak "Fon, halen alacaklıdır" diye konuştu. Şener, "Şu anda ortada Kentbank diye bir banka yok. Dolayısıyla, TMSF'ye devrinden önceki durumun tesisi imk nsız noktadadır" dedi. 




</TEXT>
</DOC>
