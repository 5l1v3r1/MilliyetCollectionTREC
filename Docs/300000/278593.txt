<DOC>
<DOCNO> 278593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/magazin/axmag02.html </URL>
<DATE> 2004/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'G.O.R.A. 5 milyonu bulur' 
</HEADLINE>
<TEXT>


Şafak Sezer, rol aldığı film için "Başarısız olma ihtimali yok" diyor 

DENİZ ALTUNTAŞ 

12 Kasım'da vizyona girecek 'G.O.R.A.'nın oyuncularından Şafak Sezer, filmin gişe rekoru kıracağını iddia etti. "Başarısız olma ihtimali yok" diyen Sezer, şunları söyledi "Bu sene 3 - 4 film, önemli yerlere gelecek. Oynadığım 'G.O.R.A.' ve 'Hababam Sınıfı Askerde' bunlar arasında. Biz oyuncular olarak hedefimizi Cem'e söylemiştik. Türkiye'deki sinema seyircisi 2.5 milyon. 'G.O.R.A.', 4.5 - 5 milyon seyirci toplar. Uzay filmi olduğu için seyirciye ilginç geliyor. Cem, çok komik biri. Biz çalışırken müthiş eğlendik, filme gidecekler de katıla katıla gülecek." 

'Ayrıldık' dediği Lal ile yine el ele 

Basına 20 Eylül'de sevgilisi Lal Dedeoğlu ile ayrıldıklarını açıklayıp, "Bu haberi ciddi verirseniz sevinirim" diyen Cem Yılmaz, önceki gece sevgilisinin işlettiği bardaydı. Beyoğlu Markiz Pasajı'ndaki Buz Bar'da Dedeoğlu ile eğlenen Yılmaz, dışarıya da sevgilisiyle çıkıp bir süre el ele yürüdü. Yarım saat sonra geri gelen sevgililer, daha sonra Cem Yılmaz'ın cipiyle bardan 'yine birlikte' ayrıldı. 


</TEXT>
</DOC>
