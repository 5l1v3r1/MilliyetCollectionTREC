<DOC>
<DOCNO> 268928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/siyaset/siy05.html </URL>
<DATE> 2004/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD Ahlaki bir soruna ceza çağdışıdır 
</HEADLINE>
<TEXT>


EKONOMİ SERVİSİ 


Türk Sanayicileri ve İşadamları Derneği TÜSİAD , zinayı cezalandırmanın çağdaş dünyanın ortak değerlerine aykırı olduğunu açıkladı. TÜSİAD'dan yapılan açıklamada, olumlu havanın bozulduğu vurgulandı. Açıklamada, "6 yıldır bu yönde bir talep ortaya koymayan toplumun zinayı bir ceza hukuku sorunu olarak değil, ahlaki sorun olarak gördüğünü gösterdiği" anlatıldı. "AB ülkelerinin çok gerilerde bıraktığı bir suçun, TCK'daki varlığı anlaşılabilir değildir" denilen açıklamada, "Bu denli kişisel bir konunun kamusallaştırılmasının sakıncaları bulunduğu" anlatılarak şöyle devam edildi 
"Zinanın, ceza kanununda yer alması, bu eylemin kamu adına kovuşturulan ve cezalandırılan, dolayısıyla kamu düzenini bozucu bir eylem olarak anlaşılması demektir ki, bu görüş çağdaş ceza hukuku anlayışına aykırıdır." 



</TEXT>
</DOC>
