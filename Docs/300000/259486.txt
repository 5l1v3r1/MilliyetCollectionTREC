<DOC>
<DOCNO> 259486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/siyaset/siy07.html </URL>
<DATE> 2004/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan, 'dünyanın en etkili liderleri' listesinde 
</HEADLINE>
<TEXT>


ABD'nin saygın gazetesi Wall Street Journal, Erdoğan'a, '80 küresel lider' listesinde yer verdi 

FRANKFURT Milliyet 


Saygın ekonomi gazetelerinden Wall Street Journal, Başbakan Recep Tayyip Erdoğan'ı "Dünyanın en etkili liderleri" arasında gösterdi. Gazetenin kendisini tanıtmak amacıyla yayımladığı tam sayfa ilanda "Dünyanın ekonomik, siyasi ve entelektüel liderleri" olarak tanımlanan 80 isim arasında Erdoğan da yer aldı. "Dünya liderleri, bir fikir hakkında tavır belirlemek, bir olay hakkında karar vermek ya da etkili isimlerin düşüncelerini öğrenmek için The Wall Street Journal'ın editoryal sayfalarına başvurur" diyen gazete, 2003'te sayfalarında yer verdiği önemli isimlerin listesine dikkati çekti. Alfabetik sırayla yer alan "küresel liderler" arasında Bill Clinton, Kofi Annan, Silvio Berlusconi, Jose Maria Aznar, Tony Blair, Francis Fukuyama, Bill Gates, Vaclav Havel, Bernard Lewis, Gary Kasparov, Vladimir Putin, Celal Talabani, Arnold Schwarzenegger de var. 



</TEXT>
</DOC>
