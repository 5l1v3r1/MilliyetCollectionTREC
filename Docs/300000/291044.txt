<DOC>
<DOCNO> 291044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sondun26.html </URL>
<DATE> 2004/11/22/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Manavda ağırlık olarak kullanılan bomba patladı .. 
</HEADLINE>
<TEXT>

     İran'da manavda ağırlık olarak kullanıldığı sanılan el bombasının patlaması sonucu bir çocuk öldü. 
     Hayat-ı Nov gazetesinin bugünkü haberine göre, Abadan güvenlik güçleri halkla ilişkiler bölümü yetkilisi İsa Maknali, Huzistan eyaletinin Abadan kentindeki Linçahar Ahmedabad çarsısında bulunan manavda çalışan 12 yaşındaki Ferit Berihi'nin el bombasını muhtemelen terazide ağırlık olarak kullandığını söyledi. 
     Patlamanın, Berihi'nin İran-Irak savaşından kalma el bombasını terazinin kefesine bıraktığı ya da sert bir cisme çarptığı sırada meydana geldiği tahmin ediliyor. 
     Maknali, patlamanın öğle saatlerinde meydana gelmesinin daha fazla can kaybını engellediğini belirtti. 
     
</TEXT>
</DOC>
