<DOC>
<DOCNO> 285688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sondun34.html </URL>
<DATE> 2004/11/03/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
İsrail, 2 Filistinliyi öldürdü 
</HEADLINE>
<TEXT>

     İsrail askerlerinin, Gazze Şeridi'ndeki Refah'ta bir Filistinliyi öldürdüğü bildirildi. 
     Sağlık Bakanlığı yetkililerinin verdiği bilgiye göre, bir gözetleme kulesindeki İsrail askerlerinin rasgele açtığı ateş sonucu, Rafet El Hums 26 adlı Filistinli, otomobilinin içinde vurularak öldü. 
     Bu arada, askerlerin ve tankların açtığı ateşte 2 Filistinlinin yaralandığı bildirildi. 
     Görgü tanıklarının verdiği bilgiye göre, İsrail askerleri, tanklar ve buldozerle Refah'ın güneyindeki bir mülteci kampında ekilebilir alanlara girdi, ayrıca 15 evi kısmen veya tamamen yıktı. 
     Filistin güvenlik güçleri ise son birkaç gündür Nablus'a operasyona girişen İsrail askerlerinin açtığı ateşte ağır yaralanan Fadi Kusta adlı Filistinlinin bugün hayatını kaybettiğini belirtti. 
     
</TEXT>
</DOC>
