<DOC>
<DOCNO> 288005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sondun45.html </URL>
<DATE> 2004/11/11/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
ABD, Felluce'ye 2. büyük saldırıyı başlattı 
</HEADLINE>
<TEXT>

     Amerikan güçlerinin, Irak'ın kuzeybatısında bulunan Felluce'deki saldırılarının ikinci aşamasına başladığı bildirildi. 
     Adının açıklanmasını istemeyen Amerikalı yetkililer, ikinci aşamada kentin güneyindeki hedeflerin vurulmaya başladığını belirtti. 
     Kentin özellikle kuzeyinde 3 gün süren çatışmalardan sonra ikinci aşamanın gün batımıyla birlikte kentin güneyinde başladığı ifade edildi. 
     Amerikan askerleri Felluce'ye karşı büyük operasyonlarını geçen pazartesi akşamı başlatmıştı. 
     Öte yandan Amerikan askerlerinin, kentte isyancıların en çok direniş gösterdiği yerlerden Colan'ın kontrolünü ele geçirdiği kaydedildi. 
     Amerikalı Yarbay Robert Bodish, Colan'ın kontrollerine geçtiğini, bundan sonra Irak güçlerinin camilerin boşaltılması gibi bazı hassas görevleri yerine getireceğini söyledi. 
     
</TEXT>
</DOC>
