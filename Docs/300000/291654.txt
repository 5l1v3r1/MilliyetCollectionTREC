<DOC>
<DOCNO> 291654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/yazar/akyol.html </URL>
<DATE> 2004/11/24/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Tribünlerde cinayet 
</HEADLINE>
<TEXT>


ZAVALLI Cihat Aktaş, 16 yaşında... Maça gidiyor, bıçaklanarak öldürülüyor Korkunç Ve sıra kimde 
Katil zanlısı Fatih Sözüer'in özelliklerine bir bakın 
Futbol fanatiği 'Kartal başlı' bıçak kullanıyor. Tribüne bu bıçakla giriyor, biletsiz geçişi sağlayan kendisi gibi bir arkadaş grubu var.Şiddet tutkunu Tabancayla adam yaralama ve darp suçlarından sabıkalı. Cihat'la tartışınca hemen bıçağını saplıyor Uyuşturucu kullanıyor Esrar ve depresyon ilaçları kullandığı biliniyor.Kronik işsiz İşini kaybetmiş değil, sürekli işsiz. Hayata ve topluma hiçbir iş bağıyla bağlı değil. Toplumsal bir 'aidiyet'i yok 
Tinercileri, kapkaççıları, sokak çetelerini, holiganları ve merhum Üzeyir Garih'in katilini hatırlayınız 
Daha vahimi, bütün dünyada böyle bir kesim giderek büyüyor Bunlar en çok futbolda ortaya çıkıyor Bir voleybol maçında bırakın cinayeti, hiç "holiganlık" duydunuz mu 

FUTBOL fanatikliği başka... Holiganlık, hele de cinayet başka Çok ciddi bir sorun. 
Medeniyetimiz şiddete, suça, uyuşturucuya yatkın bir "ayak takımı" zümresi üretiyor Sosyal bilimciler buna "underclass" diyorlar. 
Bunlar "alt sınıf" değil, "proleterya" değil. Çünkü alt sınıfların işi gücü vardır, belirli moral değerleri vardır sadece gelir dağılımında 'alt'ta kalmışlardır. 
"Underclass" denilen kesimler ise hiçbir sosyal sınıfın, zümrenin, kültür tabakasının ve hiçbir moral değerler sisteminin 'mensubu' değildir. 
Anlaşılır sebeplerle ruhları hınçla dolu... O yüzden şiddete, suça, uyuşturucuya çok yatkındırlar. Kendi aralarında çeteleşiyorlar. 
Futbol fanatizmi onlarda bir "takım aidiyeti" duygusu yaratıyor. Hınçla bilenmiş bir fanatizm Hemen şiddete yöneliyorlar 
"Underclass" denilen kesimler sosyal olaylarda yağma ve tahriplerle, maçlarda holiganlıklarla, bireysel planda cinayet ve kapkaççılıkla içlerindeki hıncı dışa vuruyorlar. 
Hayatın boşunalığı duygusu onları uyuşturucuya ve çeteleşmeye itiyor. 

BÜTÜN dünyanın, gelişmiş ve azgelişmiş bütün ülkelerin giderek büyüyen problemi Şiddet, uyuşturucu, saldırganlık, holiganlık... 
"Underclass" meselesinin evrensel bir sorunu haline gelmekte olduğunu ben ilk defa 1992'de Graham Fuller'in "The Democracy Trap" adlı kitabını okuduğumda fark etmiştim. 
Sonra Michael Porter'in "Milletlerin Rekabet Avantajı" adlı kitabında gördüm ki, ekonomide yüksek verimlilik mekanizması az sayıda nitelikli insanla azami üretimi gerektiriyor. Bunun dışında giderek artan bir kesim ise sosyal dokunun ve ekonomik yapının "altında" kalıyor işsiz, aidiyetsiz, hınç dolu, şiddete, suça, uyuşturucuya, hatta bazen sapık sekse yatkın 'anti sosyal' kesimler... 
İnternette "underclass" diye bir arama yaptım, tam 600 bin başlık geldi Problemin çapı .. 
Lydia Morris, "underclass" sorununu incelediği kitaba "Tehlikeli Sınıf" adını vermiş katil zanlısı Fatih'in özelliklerini anlatıyor adeta . Routledge Yayınevi, 1993 
Sorun çok büyük... Stadyumlarda sadece aysbergin üstü dışa vuruyor 
Kulüp yöneticileri de "taraftar" gayretkeşliğiyle maalesef bu sorunu körüklüyorlar 



</TEXT>
</DOC>
