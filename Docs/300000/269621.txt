<DOC>
<DOCNO> 269621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/siyaset/axsiy02.html </URL>
<DATE> 2004/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'ye itiraz için artık çok geç' 
</HEADLINE>
<TEXT>


Bağımsız Türkiye Komisyonu'nun raporu Üyelikte gecikme AB'nin inanılırlığını zedeler, Türkiye'de kimlik krizine yol açar 

GÜVEN ÖZALP Brüksel 


Türkiye'nin reform sürecinde "sessiz bir devrim" yaptığına dikkat çeken komisyon, Kopenhag siyasi kriterlerini yerine getirir getirmez Ankara ile katılım müzakerelerine başlanmasını istedi. Bu konuda yaşanacak gecikmelerin, AB'nin inanılırlığına gölge düşüreceği vurgulandı. 
Türkiye - AB ilişkisini masaya yatıran, geleceğe yönelik öngörülerde bulunan Bağımsız Türkiye Komisyonu, "Avrupa'da Türkiye - Bir sözden fazlası mı " başlıklı raporunu dün Brüksel'de açıkladı. Avrupa siyasetine bir dönem damgasını vuran isimlerden oluşan ve eski Finlandiya Cumhurbaşkanı Martti Ahtisaari'nin başkanlığındaki komisyonun raporunda öne çıkan değerlendirmeler şöyle 
KATILIM MÜZAKERELERİ Siyasi kriterleri yerine getirir getirmez, Türkiye ile müzakerelere başlanmalı. Gecikme, AB'nin inanılırlığını zedeleyecektir. Hiçbir aday ülkenin diğerlerine kıyasla daha sıkı koşullara tabi tutulmaması adaletin gereğidir. Bağımsız Komisyon, AB'nin Türkiye'ye gerekli saygı, adalet ve ihtimamı gösterecek şekilde davranması gerektiğine inanmaktadır.AVRUPA'YA YÖNELİM Avrupa'ya yönelim Türkiye, kültürü ve tarihi Avrupa ile iç içe geçmiş Avrasyalı bir ülkedir. Batıya yönelimi Avrupa devletlerince kabul edilmiştir. Bu konudaki itirazlar adaylık statüsü verilmeden önce dile getirilmeliydi.AB'YE UYARI AB'ye girmesi, Avrupa'nın kapalı bir Hıristiyan kulübü olmadığının kesin kanıtı olur. Türkiye'nin üyeliği, İslam ve demokrasinin bağdaşabileceğine ilişkin bir kanıt olabilir. AB'NİN ENDİŞELERİ AB Konseyi'nin aralıkta alacağı karar, Türkiye'nin üyeliğiyle ilgili değildir. Katılım müzakerelerini başlatmaya yöneliktir. Türkiye en erken 10 yıl içinde üye olabilecektir. OLUMSUZ OLURSA Katılım sürecinde bir aksama, Türkiye'de siyasi çalkantı ve istikrarsızlıklara yol açacak ciddi bir kimlik krizine neden olabilecektir. 

Raporu önemli başkentlerde savunacaklar 

BRITISH Council ve Açık Toplum Enstitüsü tarafından desteklenen Bağımsız Türkiye Komisyonu, "Avrupa'da Türkiye - Bir sözden fazlası mı " başlıklı raporunu Avrupa'nın önemli başkentlerinde anlatacak. Brüksel'de başlayan toplantı zincirinde Berlin, Londra, Amsterdam, Barcelona, Viyana ve Paris de yer alıyor. Raporun tartışmayı canlı tutmasının yanı sıra Avrupa'nın karar alma konumundaki isimleri üzerinde de etkili olması bekleniyor. 

Komisyon üyeleri ünlü siyasetçiler 

BAĞIMSIZ Türkiye Komisyonu, şu ünlü siyasetçilerden oluşuyor Marti Ahtisaari eski Finlandiya Cumhurbaşkanı , Michel Rocard eski Fransa Başbakanı, AP üyesi , Emma Bonino eski AB Komisyonu üyesi, AP üyesi , Hans van den Broek eski AB Komisyonu üyesi, eski Hollanda Dışişleri Bakanı , Bronislaw Geremek eski Polonya Dışişleri Bakanı, AP üyesi , Marcelino Orejo Aguirre eski İspanya Dışişleri Bakanı , Kurt Biedenkopf eski Saksonya Eyalet Başbakanı , Albert Rohan eski Avusturya Dışişleri Genel Sekreteri , Anthony Giddens eski London School of Economics and Political Science Direktörü . 



</TEXT>
</DOC>
