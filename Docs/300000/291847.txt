<DOC>
<DOCNO> 291847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sontur45.html </URL>
<DATE> 2004/11/24/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Gazeteciler, Uzan'ın çiftliğini gezdi... 
</HEADLINE>
<TEXT>

     Tasarruf Mevduatı Sigorta Fonu'nun TMSF arama çalışmalarını sürdürdüğü Uzan ailesinin Sakarya'nın Pamukova İlçesi'ndeki eski çiftliği, basın mensuplarına gösterildi. 
     Çiftlikteki TMSF yetkilileri, arama çalışmaları hakkında bilgi almak üzere kapı önünde bekleyen ve açıklama yapılması yönündeki yoğun talepte bulunan gazetecilere çiftliği gezdirerek, henüz birşey bulunmadığını belirttiler. 
     Çiftlikteki ekiplerin 3 ayrı noktada kazı yaptığı ve her birinde 1.5 metre derinliğe inildiğini belirten yetkililer, bunlardan birinde depo olarak kullanılan yapıya rastlanıldığını, ancak deponun boş olduğunu bildirdiler. 
     Kocaeli Üniversitesi'nden iki öğretim görevlisinin de çalışmalara katıldığı, öğretim görevlilerinin iki gün içinde hazırlayacakları rapor doğrultusuna çiftlikte yeni kazılar yapılabileceği ifade edildi. 
     Arama yapan ekipte, İstanbul Emniyet Müdürlüğü Mali Şube Müdürlüğü'ne bağlı 4 uzman polisin de dönüşümlü olarak görev aldığı öğrenildi. 
     
</TEXT>
</DOC>
