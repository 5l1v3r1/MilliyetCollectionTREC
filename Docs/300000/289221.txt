<DOC>
<DOCNO> 289221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sondun47.html </URL>
<DATE> 2004/11/16/ </DATE>
<TIME> 22.49 </TIME>
<AUTHOR>  </AUTHOR>
<HEADLINE>
Başbakan Erdoğan Lüksemburg'da... 
</HEADLINE>
<TEXT>

     Başbakan Recep Tayyip Erdoğan Lüksemburg'a geldi. 
     Başbakan Erdoğan, Türkiye'nin Lüksemburg Büyükelçisi Erdal Tümer tarafından havaalanında karşılandı. 
     Meclis Başkanı Lucien Weller tarafından yarın mecliste karşılanacak olan Başbakan Erdoğan, Meclis Şeref Defterini imzaladıktan sonra Weller, Meclis Başkan yardımcıları, Grup Başkanları, Meclis Dış İlişkiler, Avrupa İşleri, Savunma, İşbirliği ve Göç Komisyon üyeleri ile görüşecek. 
     Başbakan Erdoğan, Meclisteki görüşmelerinden sonra Senningen Şatosu'nda Lüksemburg Başbakanı Jean-Claude Junker ile bir araya gelecek. 
     Şatoda, Erdoğan-Juncker görüşmesinin yanı sıra heyetler arası görüşmeler yapılacak. Daha sonra Erdoğan ve Juncker ortak basın toplantısı düzenleyecek. 
     Başbakan Erdoğan, Büyük Dükalık Sarayı'nda Grand Dük Henri tarafından da kabul edilecek. 
     Erdoğan, görüşmelerin ardından Türkiye'ye dönecek. 
     
</TEXT>
</DOC>
