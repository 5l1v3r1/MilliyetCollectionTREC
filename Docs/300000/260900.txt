<DOC>
<DOCNO> 260900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sontur11.html </URL>
<DATE> 2004/08/05/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Taciz, trafik kazasıyla bitti 2 ölü, 1 yaralı 
</HEADLINE>
<TEXT>

     Esenler'de meydana gelen trafik kazasında, 2 kişi öldü, 1 kişi yaralandı. 
     Birlik Mahallesi Atışalanı Üst Geçidi yakınında kız kardeşi Aysel Gökçe'yi telefonla ve evinin yakınına gelerek taciz ettiğini öne sürülen şahısı gören Fevzi Gökçe, bu kişiyi yakalamak istedi. 
     Kendisini görünce kaçmaya başlayan şahısı kovalayan Fevzi Gökçe, üst geçit yakınındaki otoyoldan karşı yola geçti. Fevzi Gökçe'nin kız kardeşi Aysel Gökçe de ağabeyinin ''yolun kenarında bekle'' şeklindeki ikazlarına rağmen yolun karşısına geçmeye çalıştı. 
     Bu sırada Aydın Bayhan'ın 25 kullandığı 34 GUM 44 plakalı otomobil, Aysel Gökçe'ye çarptı. Çarpmanın etkisiyle yol kenarına fırlayarak parçalanan Aysel Gökçe 38 , olay yerinde hayatını kaybetti. 
     Bu kazanın ardından arkadan gelen Abidin Onurlu'nun 60 yönetimindeki 34 VE 0182 plakalı bir başka otomobil de yerde yatan Aysel Gökçe'nin cesedine çarpmamak için manevra yaparken önünde giden 34 JJB 12 plakalı kamyonete çarptı. 
     Kazada yaralanan Abidin Onurlu da, hastaneye kaldırılmak istenirken yolda hayatını kaybetti. Aydın Bayhan ise Özel Vatan Hastanesi'ne kaldırılarak tedavi altına alındı. 
     Kazada kız kardeşini kaybeden Fevzi Gökçe, ellerinden teşhis ettiği cesedin başında fenalık geçirdi. 
     Kaza nedeniyle uzun süre aksayan trafik, hasarlı araçların çekilmesi ve yolun itfaiye görevlilerince yıkanmasından sonra normale döndü. 
     Polis, Aysel Gökçe'yi taciz ettiği öne sürülen kişiyi yakalamak için çalışma başlattı. 

     
</TEXT>
</DOC>
