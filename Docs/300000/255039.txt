<DOC>
<DOCNO> 255039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sondun42.html </URL>
<DATE> 2004/07/13/ </DATE>
<TIME> 20.36 </TIME>
<AUTHOR>  </AUTHOR>
<HEADLINE>
Demokrat aday Kerry'den Türkiye'ye AB desteği... 
</HEADLINE>
<TEXT>

     ABD'de Demokrat Partinin üst düzey yöneticisi Bill Richardson, 2 Kasım'daki başkanlık seçimini Demokrat aday John Kerry'nin kazanması durumunda, Türkiye'nin AB üyeliğine Washington'un verdiği güçlü desteğin süreceğini bildirdi. 
     Demokrat Parti'nin 26-29 Temmuz 2004 tarihlerinde Boston'da yapılacak ulusal kongresinin başkanı Richardson'a, Washington'daki yabancı basın merkezinde düzenlediği basın toplantısında, Kerry'in başkan seçilmesi durumunda ABD'nin Türkiye'nin AB üyeliğine verdiği desteğin sürüp sürmeyeceği soruldu. 
     Richardson yanıt olarak, ''Evet, eminim ki bu destek devam edecek. Türkiye güçlü bir müttefik, Kerry buna inanıyor'' dedi. 
     Bu açıklamayı yapan Richardson, eski başkan Bill Clinton döneminde Enerji Bakanığı görevini yürütüyordu. Türkiye'yi yakından tanıyan Richardson halen New Mexico eyaletinin valiliği görevinde bulunuyor. 
     
</TEXT>
</DOC>
