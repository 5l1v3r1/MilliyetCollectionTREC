<DOC>
<DOCNO> 252222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sonspo07.html </URL>
<DATE> 2004/07/01/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Fenerbahçe bugün tempolu koşu yaptı... 
</HEADLINE>
<TEXT>

     Fenerbahçe, yeni sezon hazırlıklarını sabah yaptığı antrenmanla sürdürdü. 
     Samandıra Tesisleri'nde yoğun bir tempoda çalışmalarını sürdüren sarı-lacivertliler, teknik direktör Christoph Daum yönetiminde gerçekleştirilen ve 1 saat süren antrenmanda kondisyon artırıcı çalışmalar yaptılar. 
     Alman çalıştırıcı, futbolcularına tesislerin yanında yer alan ormanlık alanı da kullandırarak tempolu koşu yaptırdı. Esneme hareketlerinin ardından antrenman sona erdi. 
     Sarı-lacivertlilerin antrenmanında, ülke milli takımlarında yer alan Brezilyalı futbolcu Alex de Souza ve Hollandalı oyuncu Van Hooijdonk ile izinli olan Petkov ile Olcan yer almadı. 
     Tedavisi süren Kemal, bireysel futbolcu antrenörü İrfan Saraloğlu yönetiminde takımdan ayrı koşu yaptı. 
     Fenerbahçe'nin yeni sezon hazırlık çalışmaları, gün içinde yapılacak diğer antrenmanlarla sürecek. 
     
</TEXT>
</DOC>
