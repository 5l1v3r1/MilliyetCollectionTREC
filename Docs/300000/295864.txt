<DOC>
<DOCNO> 295864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/soneko23.html </URL>
<DATE> 2004/12/08/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
THY hisseleri yarın işleme açılacak 
</HEADLINE>
<TEXT>

     Türk Hava Yolları'nın THY 1-3 Aralık tarihleri arasında 'halka arz edilen' 269.8 trilyon lira tutarında yüzde 23 oranındaki hisselerinin satışı, İstanbul Menkul Kıymetler Borsası İMKB Hisse Senetleri Piyasası Toptan Satışlar Pazarı'nda gerçekleşti. 
     Özelleştirme İdaresi Başkanlığı'nın ÖİB sahibi bulunduğu THY'nin 40 trilyon 250 milyar lira nominal değerli A Grubu nama yazılı hisse senetlerinin Şirket sermayesinin yüzde 23'ü , yatırımcı grubu bazında belirlenen halka arz fiyatlarından, İş Yatırım Menkul Değerler A.Ş. aracılığı ile satışı Toptan Satışlar Pazarı'nda yapıldı. Satışta işlem hacmi, 269.8 trilyon lira olarak gerçekleşti. 
     Borsa dışında talep toplama yöntemiyle halka arz edilen hisseler, satışla birlikte Takasbank nezdinde "Borsa'da İşlem Gören" statüsüne geçti. 
     THY hisselerinin sırası, 26 Kasım 2004 tarihli ikinci seansta gerçekleşen işlemler sonucu oluşan baz fiyatla yarın yeniden işleme açılacak. 
     
</TEXT>
</DOC>
