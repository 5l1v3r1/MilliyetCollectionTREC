<DOC>
<DOCNO> 294263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sonyas16.html </URL>
<DATE> 2004/12/02/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Listelerde U2 rekoru, ilk haftada 840 bin satış... 
</HEADLINE>
<TEXT>

     Rock müziğin efsane topluluğu U2'nun merakla beklenen yeni albümü ''How to Dismantle an Atomic Bomb'', ilk haftasında 840 bin satış rakamına ulaşarak rekor kırdı. 
     Billboard'un haberine göre, altıncı kez bir albümü ilk haftasında en çok satan çalışma olan U2, ilk haftasını başarıyla kapadı. 
     İki haftadır listenin zirvesinde olan Eminem'in Shady Aftermath Interscope imzalı ''Encore'' albümünü de tahtından indiren U2'nun yeni albümden çıkan ilk single'ı ''Vertigo'', müzikseverlerin son günlerde radyolarda en çok istekte bulunduğu parça oldu. 
     U2, ilk kez Billboard 200 listesinde 1987 yılında ''The Joshua Tree'' adlı çalışmasıyla bir numara olmuş, bu albüm tüm dünyada toplam 120 milyon adet satmıştı. 
     İrlandalı dörtlünün ''How to Dismantle an Atomic Bomb'' adlı çalışmasından önceki albümü ''All That You can't Leave Behind'' ise 2000 yılının kasım ayında müzik marketlerin raflarındaki yerini almıştı. İlk haftasında 428 bin adet satan çalışma, bugüne kadar 4.2 milyon satış rakamına ulaştı. 
     Haftasonu itibariyle en çok satan 10 albüm ise şöyle sıralanıyor 
     1. How to Dismantle an Atomic Bomb U2 . 
     2. Encore Eminem . 
     3. Greatest Hits Shania Twain . 
     4. Destiny Fulfilled Destiny's Child . 
     5. Greatest Hits II Toby Keith . 
     6. Now That's What I Call Music 17 Çeşitli sanatçılar . 
     7. Love, Angel, Music, Baby Gwen Stefani . 
     8. Free Yourself Fantasia . 
     9. R G Rhythm Gangsta - The Masterpiece, Snoop Dogg . 
     10. Crunk Juice Lil Jon and the East Side Boyz . 
     
</TEXT>
</DOC>
