<DOC>
<DOCNO> 277930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/magazin/axmag02.html </URL>
<DATE> 2004/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Özal Boşanmam 
</HEADLINE>
<TEXT>


Efe Özal, eşi Zeynep Özal'ın açtığı boşanma davasına itiraz etti 

DİNÇER ŞEREF İstanbul 

8. Cumhurbaşkanı Turgut Özal'ın oğlu Efe Özal, eşi Zeynep Gül Özal'ın açtığı davaya itiraz ederek boşanmak istemediğini bildirdi. İstanbul 1. Aile Mahkemesi'nde görülen duruşmada, Efe Özal'ın avukatı tarafından hazırlanan cevap dilekçesi mahkemeye sunuldu. 
Dilekçede, Özal'ın evliliğin başından itibaren işinin olmaması iddiasının gerçek dışı olduğu, davacının sıkıntılarının nedeninin kendi ailesinden kaynaklandığı ve acısını eşinden çıkartmak istediği savunuldu. Ayrıca, Efe Özal'ın tutum ve davranışları nedeniyle çocuklarını kötü yönlendirdiği iddiasının da doğru olmadığı kaydedilerek, "Haksız ve hukuki nitelikten yoksun" boşanma talebinin reddine karar verilmesi talep edildi. 
Duruşma, davacının delillerini bildirmesi ve davalı avukatının cevabını hazırlaması için ertelendi. 


</TEXT>
</DOC>
