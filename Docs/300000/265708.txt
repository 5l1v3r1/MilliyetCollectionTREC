<DOC>
<DOCNO> 265708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/soneko36.html </URL>
<DATE> 2004/08/23/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
BDDK Başkanı Finansal olmayan iştirakler bankalar için 'ayak bağı' 
</HEADLINE>
<TEXT>

     Bankacılık Düzenleme ve Denetleme Kurumu BDDK Başkanı Tevfik Bilgin, bankaların kuruluşlardaki finansal olmayan iştiraklerinin bankalar için ''ayak bağı'' olduğunu bildirdi. 
     Bilgin, Hilton Oteli'nde düzenlenen ''Kredi Kuruluşları Kanun Tasarısı Taslağı Sempozyumu''nda gazetecilerin sorularını yanıtladı. 
     Bankaların finansal olmayan kuruluşlarına ilişkin bir soru üzerine Bilgin, şunları söyledi 
     ''Bankaların finansal olmayan iştiraklerinin payı, 2016 yılı sonuna kadar yüzde 0'a inecek. Finansal iştirakler dışındaki iştirakler konusunu tekrar değerlendireceğiz. BDDK'nın görüşü finansal olmayan iştirakler, bankalar için ayak bağı. Genel olarak bunlar bankların çalışma ve likitidesi için ayak bağı. Üzerinde tekrar çalışıyoruz ama taslaktaki görüşlerimiz o şekilde.'' Bir gazetecinin Türkiye Bankalar Birliği Başkanı Ersin Özince'nin ''onlar diyorlar ki AB ülkelerinde her ülkenin kendine göre düzenlemeleri var, karma olarak bunlardan aldığımız en iyi, en sıkı uygulamaları koyalım o kadar fazla sıkarsak tekerlek dönmez diye korkuyoruz'' sözlerinin hatırlatması üzerine, Bilgin, ''Ersin Özince'nin bakış açısıdır. Bankaların bakış açısıdır, kendi yorumlarıdır, eleştirileri, görüşleri tekrar alıyoruz, değerlendireceğiz'' diye konuştu. 
     
</TEXT>
</DOC>
