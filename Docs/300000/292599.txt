<DOC>
<DOCNO> 292599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sondun18.html </URL>
<DATE> 2004/11/27/ </DATE>
<TIME> 19.07 </TIME>
<AUTHOR>  </AUTHOR>
<HEADLINE>
Kolombiyalı gerillalar Bush'a suikast planı hazırlamış... 
</HEADLINE>
<TEXT>

     Kolombiya'daki en büyük Marksist terör örgütü olan Kolombiya Devrimci Silahlı Güçleri FARC gerillalarının, ABD Başkanı George Bush'u öldürmek için suikast planı hazırladığı bildirildi. 
     Kolombiya Savunma Bakanı Jorge Alberto Uribe, çeşitli kaynaklardan gelen istihbarata göre FARC üyesi bazı gerillaların, geçen hafta Cartagena şehrine ziyarette bulunan Bush'u öldürmeleri için liderlerinden emir aldıklarının belirlendiği söyledi. 
     Bakan Uribe, suikast planının ayrıntıları hakkında bilgi vermedi. 
     Geçen Pazartesi günü Şili'ye yaptığı ziyaretten dönüşünde Kolombiya'nın liman şehri Cartagena'ya giden Bush için, kentte çok geniş güvenlik önlemleri alınmıştı. 
     Bush, 4 saat süren ziyareti sırasında, Güney Amerika'nın az sayıdaki muhafazakar liderlerinden olan Kolombiya Devlet Başkanı Alvaro Uribe ile görüşmüştü. 
     
</TEXT>
</DOC>
