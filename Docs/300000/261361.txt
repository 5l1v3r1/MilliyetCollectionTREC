<DOC>
<DOCNO> 261361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/son/sondun23.html </URL>
<DATE> 2004/08/07/ </DATE>
<TIME> 21.42 </TIME>
<AUTHOR>  </AUTHOR>
<HEADLINE>
Bağdat'ın merkezinde en az 10 patlama oldu 
</HEADLINE>
<TEXT>

     Bağdat'ın merkezinde en az 10 patlama olduğu bildirildi. 
     Görgü tanıkları, Iraklı isyancıların havan topu saldırısı düzenlediğini söylediler. 
     Havan topu mermilerinin bir kısmının Irak hükümet binası ile Amerikan ve İngiliz büyükelçiliklerinin bulunduğu Yeşil Hat yakınlarına düştüğü sanılıyor. 
     
     GÖRGÜ TANIKLARINA GÖRE 

     Irak'ın başkenti Bağdat'ta ardarda 10'dan fazla patlama oldu. 
     Görgü tanıkları, patlamaların, Amerikan ve İngiliz büyükelçilikleri ile Irak hükümetine ait binaların bulunduğu yeşil bölge civarında olduğunu söylediler. 
     Reuters haber ajansı, Iraklı direnişçilerin havan topu saldırısı düzenlediğini bildirirken, Associated Press, patlamaların sebebinin henüz bilinmediğini belirtti. 
     Patlamaların hemen ardından siren sesleri duyuldu. Amerikan büyükelçiliği yetkilisi Bob Callahan, 6-7 adet patlama olduğunu, nerenin hedef alındığını bilmediğini söyledi. 
     Amerikan ordusundan henüz bir açıklama yapılmadı. 
     
</TEXT>
</DOC>
