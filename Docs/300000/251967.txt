<DOC>
<DOCNO> 251967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sonspo25.html </URL>
<DATE> 2004/06/30/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Birinci Çok iyi bir hazırlık dönemi geçiriyoruz... 
</HEADLINE>
<TEXT>

     Akçaabat Sebatspor Teknik Direktörü Mehmet Birinci, çok iyi bir hazırlık dönemi geçirdiklerini söyledi. Birinci, AA muhabirine yaptığı açıklamada, yeni transferlerin takıma uyum sağladığını belirterek, ''Tesislerimizde gerçekleştirdiğimiz ilk kamp programımızda futbolcuların oldukça istekli olduklarını gözlemledim'' dedi. 
     Trabzon'daki çalışmaların ardından Bolu'ya gideceklerini hatırlatan Birinci, ''Burada çalışmalarımızı aynı süratle sürdürmek istiyoruz. Çok iyi bir hazırlık dönemi geçiriyoruz. Kamp programlarında futbolcuların lige hazır olması için elimizden gelen çalışmaları yapıyoruz'' diye konuştu. 
     Öte yandan Akçaabat Sebatspor, Bolu kampında, Malatyaspor, Antalyaspor, Diyarbakırspor, Denizlispor ve Erzurumspor ile hazırlık maçları oynayacak. 
     
</TEXT>
</DOC>
