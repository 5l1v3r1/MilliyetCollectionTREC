<DOC>
<DOCNO> 272502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/ekonomi/eko11.html </URL>
<DATE> 2004/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar 'zinadan' korktu, dolar yükseldi 
</HEADLINE>
<TEXT>



TBMM Genel Kurulu'nda görüşmeleri süren Türk Ceza Kanunu TCK tasarısına, zinanın suç sayılması veya benzeri bir düzenleme için önerge verilebileceği haberleri dün piyasaları dalgalandırdı. Özellikle bazı yabancı fonların tedirgin olduğu görüldü. Dolar kuru yabancı alımlarıyla 1 milyon 515 bin seviyesine kadar yükseldi. Hızlı satış dalgasının geldiği borsada da endeks 21.325 seviyesine kadar gevşedi. Ancak AKP'nin TCK'nın içinde yer alan aile düzenine karşı suçları düzenleyen maddelerinin görüşülmesi sırasında zinanın suç sayılmasına ilişkin bir önerge vermemesiyle birlikte dövize satış geldi. Döviz kuru 1 milyon 503 seviyelerine kadar gevşedi. Borsa endeksi de toparlanarak 21.705 seviyesinden kapandı ve yüzde 0.4'lük yükseliş kaydetti. 22 Şubat 2006 vadeli gösterge bononun faizi de 24.75'i gördükten sonra yüzde 24.50 seviyesine kadar gevşedi. Zina konusunun gündemden tamamen kalkması durumunda dolar kurunun 1 milyon 500 bin seviyesinin altına gevşemesi beklenebilir. 


</TEXT>
</DOC>
