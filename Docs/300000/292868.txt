<DOC>
<DOCNO> 292868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/son/sonspo27.html </URL>
<DATE> 2004/11/28/ </DATE>
<TIME> 19.19 </TIME>
<AUTHOR>  </AUTHOR>
<HEADLINE>
Samsunspor, Beşiktaş maçı öncesi notlar... 
</HEADLINE>
<TEXT>

     Samsunspor-Beşiktaş maçı öncesinde stat hoparlörlerinden taraftarlara merdiven boşluklarına oturmamaları konusunda uyarıda bulunuldu. Yapılan anonslorda ''Aksi halde karşılaşmanın başlatılmayacağı'' bildirildi. 
     19 Mayıs Stadı'ndaki karşılaşma öncesinde stat içinde ve dışında geniş güvenlik önlemleri alınırken, taraftarlar stada üst aramasından geçirilerek alındı ve karşılaşma geniş güvenlik önlemleri altında başladı. 
     Traftarların çok fazla ilgi göstermediği karşılaşmada tribünlerin büyük bölümü boş kaldı. Karşılaşmayı bir grup Beşiktaş taraftarı, kent tarafındaki kale arkasından izledi. 
     Karşılaşma öncesi öğle saatlarinde Samsunpor Kulübü Yönetim Kurulu üyeleri Beşiktaşlı yöneticilere ve oyunculara Samsun Pidesi ziyafeti verdiler. 
     Sahaya her iki takım oyuncuları sahaya ''Spor Sevgi Kardeşlik ve Barıştır'' yazılı pankartı birlikte taşıyarak çıktılar. 
     Başlama düdügü öncesinde geçen hafta Beşiktaş-Çaykur Rizespor maçında bıçaklanarak öldürülen Cihat Aktaş için 1 dakikalık saygı duruşunda bulunuldu. 
     Samsunspor'da, hafta içinde gerçekleştirilen ani operasyon sonucu 5 futbolcunun takımdan uzaklaştırılması sonrasında sahaya kaptan olarak Kenan çıktı. 
     
</TEXT>
</DOC>
