<DOC>
<DOCNO> 265257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/sondun16.html </URL>
<DATE> 2004/08/21/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
ETA'dan İspanyol turizmine yönelik saldırı 
</HEADLINE>
<TEXT>

     İspanya'nın kuzeyindeki Bask Bölgesi'nin bağımsızlığı için mücadele eden terör örgütü ETA tarafından kuzeydeki Galisya bölgesinde düzenlenen 2 bombalı saldırıda toplam 5 kişi yaralandı. 
     ETA adına, Galisya'daki "Gara" ve "Faro de Vigo" gazetelerini arayarak bir yat kulübü ve limanda patlama olacağını ihbar etti. 
     Güvenlik güçleri derhal harekete geçtiyse de Baiona ve Sanxenxo'da bombaların patlamasını önleyemedi. 
     Sanxenxo'daki patlamada 2 Portekizli ve 2 İspanyol, Baiona'daki patlamada bir jandarmanın hafif yaralandığı bildirildi. 
     ETA'nın İspanyol turizmini hedef alan saldırılardan sonra kuzeydeki Cantabria ve Asturias bölgelerinde de güvenlik güçlerinin alarma geçirildiği kaydedildi. 
     Bu arada iktidardaki Sosyalist İşçi Partisi PSOE ve ana muhalefetteki Halk Partisi PP , saldırıları kınadılar. 
     
</TEXT>
</DOC>
