<DOC>
<DOCNO> 288701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/yazar/asik.html </URL>
<DATE> 2004/11/14/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
İğneyi kendimize... 
</HEADLINE>
<TEXT>


Arafat'ın Kahire'deki cenaze töreninde kötü sınav veren sadece Mısır mı oldu Biz pek mi iyi sınav verdik Alaturkalık konusunda Mısır'dan çok mu farklı tavır sergiledik Dışişleri Bakanlığı'ndan bir dostumuz anlatıyor. 
"Mısır, biz de dahil bütün ülkelere, törene protokol mensubu olarak 1 artı 3 olmak üzere toplam 4 kişinin katılabileceğini önceden bildirdi. Yani bir heyet başkanı, 3 de onun uygun gördüğü kişiler... Tabii bu sayıya özel kalem müdürü, danışman ve korumalar dahil değildi. Ama biz, protokol mensuplarında bile bu sayıya uymadık. Bu yetmezmiş gibi ayrıca onlarca milletvekili de gitmeye kalktı. Dışişleri olarak Esenboğa Havalimanı'nda bu milletvekillerini uyardık. Bir kısmı uyarımızı dikkate aldı, yolculuktan vazgeçti. Uyarımızı dinlemeyip gidenlerin şimdi şik yet etmeye ne hakları var " 
Dostumuz, alaturkalığımızın bu kadarla da kalmadığını söyledi. 
"Başbakan'ın uçağı 17 kişiliktir ve tamamen doluydu. Uçaktaki yolcular arasında Türkiye'ye resmi bir ziyaret yapmakta olan Slovakya Dışişleri Bakanı vardı ama Filistin'in Ankara Büyükelçisi yoktu. Büyükelçi bu yüzden milletvekilleri ve gazetecilerin uçağıyla gitmek zorunda kaldı. Tabii töreni izleyemedi. Oysa Başbakan'ın uçağından bir danışman veya koruma görevlisi indirilip onun yerine Filistin Büyükelçisi götürülebilirdi. Diyeceğim, bu olaydaki alaturkalıkta biz Mısır'dan pek aşağı kalmadık." 

Neo-faşistler... Geçen nisan ayında Almanya'da BFC Dynamo ile Yeşilyurtspor arasındaki kupa maçında fanatik ve ırkçı kimi seyirciler sahaya Türk ekmeği ve pide atmıştı. Amaç Türkleri bu şekilde kızdırmaktı. 
Önümüzdeki günlerde Dynamo'nun yine Türk takımlarıyla maçı var. Fanatiklerin yine eylem yapacakları söyleniyor. Bizimkiler bunlara karşı ne yapıyor Hiç. 
Türkler en azından anti faşist örgütlerde yer alarak, demokrat Almanlarla birlikte neo-faşistlere karşı mücadele edebilir. 
Ama bizimkilerde hiç böyle bir ruh yok... 

Başbakan Erdoğan, "Cumhuriyet tarihinin rekorunu kırarak ülkeye 2 milyar dolar kredi getirdik" demiş. 
Artık üretimle, ihracatla değil, borç bulmakla övünüyoruz. 
Haldun Ertem 

Terzisever Bir bilgeye sormuşlar Dünyada en çok kimi seversiniz 
- Terzimi severim, demiş... 
- Aman üstat, dünyada sevecek o kadar çok kimse varken terzi de kim oluyor 
Bilge 
- Çünkü, demiş, terzime her gittiğimde, ölçümü yeniden alır. Ama ötekiler öyle değildir. Bir kez benim hakkımda karar verirler, ölünceye kadar da beni aynı gözle görürler . 
Vecdi Altay'a teşekkürle 

Su, rüzg r ve namus Daha çocukluğumda, dinlemiştim bu masalı 
Su, rüzg r ve namus 
Bir gün saklambaç oynamışlar. 
Önce su saklanmış, fakat çabuk bulunmuş. 
Derin vadiler arasında... 
Sonra rüzg r saklanmış, onu da bulmak kolay 
olmuş. 
Yüksek dağların tepesinde... 
Sıra namusa gelmiş, o da şöyle demiş 
Dinleyin bir kere, ben kaybolursam, bulunmam hiçbir yerde... 
İşte, o gün bu gündür, namus kaybolunca, 
Bulunamaz hiçbir yerde. 
Macar şair Sandor Petöfi'nin bu güzel şiirini 
bize gönderen Birgül Nalbant öğretmene 
çok teşekkürler. 

Ankara Gülhane Tıp Akademisi'ni gezen bir dostumuz, üzerinde "Cennet Kapısı" yazan bir bölüm görünce meraklanmış. Ne var içeride diye sorunca, "Cesetler" yanıtını almış. Meğer "morg"un kapısıymış o kapı... Askerin şehit olup cennete gittiği varsayımından hareketle öyle bir tabela konulmuş kapının üzerine... 

Yeni aydınlar Nerde o eski enginarlar dediği gibi arkadaşın, "nerdeee o eski aydınlar" diyesi geliyor insanın... 
Aydın adam, ülkesinin sorunlarını bilen, üzerinde tartışan, çözüm üreten adamdır. 
Ne var ki, yeni aydın tipi başka bir şey. 
Moda yazar ve kitapları, otomobil markalarını, gece kulüplerini, birkaç şarap markasını, Amerika'daki liste başı parçaları, yeni filmleri, iş ve manken dünyasındaki dedikoduları iyi biliyor. Gerisine aldırmıyor... 
Ayrıntıda ciddi, esasta bilgisiz... 
Düşünce sistemi AB'nin, ABD'nin verdiği şablona göre çalışıyor. 
Cumhuriyet'in kazanımlarını savunanlarla "statükocu" diye dalga geçiyor. 
Dinci politika yapan AKP'yi, ilerici ve demokrat görüyor. 
Mustafa Kemal'e, Cumhuriyet'e, TSK'ya karşı şiddetle eleştirel... 
Ülkesinin meselelerine karşı bilgisiz ve duyarsız. 
Türkiye'de tarımın sorunları nedir, çiftçi ne lemdedir, işçinin hali nicedir, gelir adaletsizliği hangi boyuttadır, IMF'nin talepleri 5 yıl sonra nasıl bir Türkiye yaratacaktır, Orman Yasası nasıl bir yağmaya yol açar, ilaçta ülkemiz nasıl sömürülüyor, dinci kadrolaşma hangi boyutlardadır, falanca yasanın altında nasıl bir niyet gizlidir, laiklik elden giderse ne olur 
Dışardan kurgulanmış aydın bozuntusu, bu gündeme yabancı... 
O, kendi yaptığı zıpır gündemi izliyor. IMF'nin yarattığı sefalet manzaralarını sorgulamıyor. Fakir fukarayla ilgilenmenin popülizm olduğu düşüncesinde. Ona göre Laila, Reina gibi mek nlarda boy göstermek çağdaşlığın gereği. Memleket nereye giderse gitsin umurunda değil. O arada sırada Paris veya New York'a gidiyor, havasını atıyor, neşesini buluyor... 
Emperyalizm, böyle bir tip yetiştirdi Türkiye'de... 
Aydın öncülüğünü bu tiplere verdiler... 
Rotayı da çizdiler Soyulan, sömürülen, eritilen, kimliği değiştirilen, dönüştürülen Türkiye... 

Sevgili okurlar, 
Bayramınızı kutluyor olumlu, güzel, sevecen duygular içinde şekerli günler diliyor, Bayram haftasında sizlerden izin rica ediyoruz... 
Bir hafta sonra yeniden görüşmek dileğiyle... 



</TEXT>
</DOC>
