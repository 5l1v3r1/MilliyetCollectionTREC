<DOC>
<DOCNO> 273193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/son/sonyas03.html </URL>
<DATE> 2004/09/19/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
75 yaşında ilanla eş arıyor 
</HEADLINE>
<TEXT>

     Hakan KABAHASANOĞLU GİRESUN, DHA 
GİRESUN'un Bulancak İlçesi'nde yaşayan 75 yaşındaki Hacı İhsan Çimen, yalnızlıktan sıkıldığı için yerel gazeteye verdiği ilanla eş aramaya başladı. 
     Hacı İhsan Çimen, 4 yıl önce 49 yıllık eşi Sabiha Çimen'i kaybettikten sonra yalnızlık çekmeye başladı. Zaman zaman kendisini görmeye gelen 6 çocuğunun ziyaretlerinin de can sıkıntısını gidermediğini söyleyen Çimen Giresun İleri Gazetesi'ne eş aranıyor' ilanı verdi. 
     İhsan Çimen "Yalnızlık bir yerden sonra insanı zorluyor. Kendime uygun bir hayat arkadaşı bulmak istiyorum. Bunun ayıp olduğunu sanmıyorum. Sağlığım yerinde, bakıcı aramıyorum. Eş arıyorum'' diye konuştu. Çocuklarıyla arasında bir sorun olmadığını özellikle belirten Çimen, "6 evladım, 19 torunum sahibiyim. Onların yeri ayrı'' diyor. 
     Giresun İleri Gazetesinde yayınlanan ilan şöyle 
     "Eş Aranıyor. Evi, bahçesi ve normal geliri olan emekliyim. Sağlık sorunum yok. Evlenmek istiyorum. İlgi duyanların aşağıdaki telefona müracaatları gerekmektedir. 0-7- '' 
     
</TEXT>
</DOC>
