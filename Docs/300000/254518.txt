<DOC>
<DOCNO> 254518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/siyaset/siy03.html </URL>
<DATE> 2004/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Aaa Başbakan geçiyor 
</HEADLINE>
<TEXT>


Erdoğan'ın benzeriyle yaptığımız sokak turunda halkın şaşkın bakışlarıyla karşılaştık. Kimi saygıdan ellerini önüne bağlarken, kimisi de sordu "Askerlik kısalacak mı " 

PINAR AKTAŞ İstanbul 


Başbakan Recep Tayyip Erdoğan'a benzerliğiyle, Ünlülerin Benzerleri Yarışması'nda birinci seçilen Rafet Özdemir'le 48 sokağa çıkıp halkın tepkisini ölçtük. Dış görünüşünün yanı sıra, siyasetin içinde olmasıyla da Erdoğan'a benzeyen Özdemir'e bakanlar, dönüp bir kez daha baktı. 
Bolu'nun Taşkesti beldesinde doğan Özdemir, ortaokuldan sonra çiftçilik yaptı. Önce ANAP, ardından da DYP'de görev aldı. En son DYP'nin belde başkanlığı görevini yürüten Özdemir, 1999 seçimlerinde DYP'den aday gösterdikleri kişi 4 oyla kaybedince, sonucu "hezimet" sayarak, ailesiyle birlikte İstanbul Pendik'e yerleşti. Çelik kapı işiyle uğraşan Özdemir'in Erdoğan'ı tanıması ve benzerliğini fark etmesi ise 1994 yılına uzanıyor. Özdemir, o günleri şöyle anlatıyor 
"1994 seçimlerinde ben İl Genel Meclisi üye adayıydım. Tayyip Bey de İstanbul Büyükşehir Belediye Başkan adayıymış. Ancak o zaman kendisini tanımıyordum. Bolulu bir arkadaşımız İstanbul'dan geldi, arabasının arka camına Tayyip Bey'in resmini yapıştırmış. Arkadaşlar görünce bana 'Bu adam ne kadar sana benziyor' dediler." 
İstanbul'a geldiği 1999 yılından itibaren sokağa çıktığında ilginç olaylar yaşayan Özdemir, "Kıbrıs'ı sattın" diyen bir gencin saldırısına bile uğramış. Erdoğan cezaevinde olduğu dönememde sokakta kendisini görevlerin sevgi gösteriyle karşılaştığını anlatan Özdemir, "Hep Erdoğan olmadığımı insanlara anlatmaya çalışıyorum. Sıkıntılarını anlatanlar, iş isteyenler oluyor. Ama bunları dinlemekten hiç sıkılmadım" dedi. 

Biz ne yaşadık 
Belki de Erdoğan'ı yakından çoğu kez görmemiz nedeniyle Özdemir'i pek de benzetemedik. Ancak sokağa çıktığımızda özellikle kadınların şaşkın bakışlarıyla karşılaştık. Sokak satıcısı çocuklar ise Özdemir'i yoğunlukla Erdoğan'a benzeten topluluktu. Biz konuşurken bir çocuk, "Tayyip Ağabey, bir mendil de benden alsana" diyerek yanımıza yaklaştı. Pazarı dolaşırken kimileri saygıdan ellerini önlerinde bağlayarak geçmemizi beklediler. Vanlı bir genç ise sordu "Askerlik kısalacak mı Başbakanım." 

</TEXT>
</DOC>
