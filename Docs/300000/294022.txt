<DOC>
<DOCNO> 294022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/spor/spo07.html </URL>
<DATE> 2004/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim Raporu 
</HEADLINE>
<TEXT>


Milliyet 39 federasyona talip, 105 adayı tanıtıyor 


11 Aralık'ta Türk Spor Tarihi'nde yeni bir sayfa açılacak, sandık başında büyük çekişme yaşanacak. 
Peki kim bu sporumuzu 4 yıl süreyle yönetmek isteyen isimler Kimlikleri özellikleri hedefleri neler 

BEYZBOL VE SOFTBOL 


ADI SOYADI Kamil Kehale 
DOĞUM YERİ VE YILI İstanbul - 1953 
EĞİTİMİ İstanbul Üniversitesi Fen Fakültesi 
MESLEĞİ Serbest 
YABANCI DİL İngilizce 
SLOGANI Yarı yoldayız, yola devam 
YAPTIĞI SPORLAR Basketbol lisanslı , kayak, su kayağı, tenis 
PROJE VE HEDEFLERİ "Geride kalan 3 yıl boyunca alt yapı hazırlıklarına ağırlık verdik. Yeni dönemde start vermeye hazırız. Zor olanı başardık ve hiç bilinmeyen bir branşı tanıttık. Okullar düzeyinde başlattığımız girişim şimdi kulüpleşmeye hazır hale geldi. ABD'den antrenör getirdik. Yeni dönemde de bu çalışmalarımız devam edecek. Arsa tahsisi girişimlerimiz sonuçlanmak üzere. Bu konu da yeni dönemde çözülecek. Bir başka hedef de milli takım oluşturup olimpik alanda ülke adını duyurmak, başarı kazanmak". 

ADI SOYADI Tuncay Bender 
DOĞUM YERİ VE YILI Akçaabat 1955 
EĞİTİMİ Boğaziçi Üniversitesi İşletme Bölümü 
MESLEĞİ Tekstil imalat ve ihracatı 
YABANCI DİL İngilizce, Almanca 
YAPTIĞI SPORLAR Futbol, basketbol, masa tenisi 
PROJE VE HEDEFLERİ "Yeni bir federasyon. Bu yüzden yapılacak çok iş var. Şu ana kadar faaliyeti yok. İlk işimiz kulüpleşmeyi sağlamak olacak. Üniversitelere yayılması konusuna eğileceğiz. Beyzbola ilginin artmasını sağlayacağız. Kulüpleşme tamamlandıktan sonra hem yurtiçinde, hem de uluslararası alanda organizasyonlara ağırlık vereceğiz. Lig düzenlemesini yapıp, milli takım oluşturulmasını hayata geçireceğiz". 

BİLARDO 

ADI SOYADI Faruk Yüksel 
DOĞUM YERİ VE YILI İskenderun - 1958 
EĞİTİMİ Mimar Mühendislik Akademisi Makina Mühendisliği 
MESLEĞİ Makina Mühendisi 
YABANCI DİL İngilizce 
SLOGANI Özerklik 
YAPTIĞI SPORLAR Bilardo 
PROJE VE HEDEFLERİ "Başkanlığımız süresince bilardonun hak ettiği yere gelmesi için birçok adım attık. Bu adımları geliştirerek başarıya da ulaştık. Şimdi bugüne kadar oluşturduğumuz binayı daha da yükseltmek için göreve devam etmek istiyoruz. Yani öncelikle özerkliğe geçecek ve daha profesyonel bir yapılanmaya sahip olacağız. Mevcut başarıları koruyup, daha da ileriye götüreceğiz. KKTC'nin tanınması ile ilgili sonuç aldığımız girişimleri daha da geliştirerek Kuzey Kıbrıs gençliğinin Dünya ile entegrasyonunu sağlayacağız". 

ADI SOYADI Orhan Çakır 
DOĞUM YERİ VE YILI Bursa - 1963 
EĞİTİMİ Hacettepe Üniversitesi Eczacılık Fakültesi 
MESLEĞİ Eczacı 
YABANCI DİL İngilizce 
SLOGANI Bilardonun ilacı bende 
YAPTIĞI SPORLAR Bilardo, kayak 
PROJE VE HEDEFLERİ "Camiadaki kırgın ve küskünleri bir araya getirerek, huzurlu bir çalışma ortamı ve kenetlenmeyi sağlamak en önemli amacımız. Bilardo Bursa'dan çıktı. Sorumluluğu yeniden Bursa'ya taşımak istiyoruz. Bilardoyu sevenler artık elini taşın altına sokmalı. Federasyon yapılanmasını yenileyeceğiz, kademeli özerklik çalışmalarını yapacağız, önce ürünü sağlıklı hale getireceğiz. Katılımı arttırıcı planlarımız var." 

ADI SOYADI Ertürk Ertürkcan 
DOĞUM YERİ VE YILI Ankara - 1960 
EĞİTİMİ Hacettepe Üniversitesi Sosyoloji Bölümü 
MESLEĞİ Müteahhit 
YABANCI DİL İngilizce 
SLOGANI En büyük amatör spor federasyonu 
YAPTIĞI SPORLAR Bilardo 
PROJE VE HEDEFLERİ "Göreve geldiğimde ilk üç ay içinde Bilardo Vakfı'nın kuruluşunu sağlayıp, federasyonun mali yapısını güçlendirmeye çalışacağız. Branşın yayılması, okullara girilmesi, ikinci ligin kurulması, lig kulüpleri için bir havuz sistemi oluşturulması, profesyonel sporcuların gelir elde etmesi ve medyanın ilgisini kazandırması açısından 8 ay sürecek turnuva serisi düzenlenmesi, uluslararası konfederasyon yönetiminde söz sahibi olunması, il temsilcileri, antrenörler ve federasyon çalışanlarının profesyonel hale getirilerek şeffaf yönetimin sağlanması amacımız". 

ADI SOYADI Uğur Kurugöllü 
DOĞUM YERİ VE YILI Sivas - 1963 
EĞİTİMİ Sivas Endüstri Meslek Lisesi 
MESLEĞİ İnşaat ve Ahşap Dekorasyon 
YABANCI DİL İngilizce 
SLOGANI Daha fazla lisanslı sporcu, tabana yayılma ve başarı 
YAPTIĞI SPORLAR Bilardo, futbol, boks, aynı zamanda bilardo antrenörü ve hakemi. 
PROJE VE HEDEFLERİ "İyi bir ekiple bilardonun önünü açmak için aday olduk. Okullarda bilardonun beden eğitimi derslerinde yer alması, liselerarası turnuvalar düzenlenmesi, üniversitelerde seçmeli ders olarak okutulması yolunda girişimler yapacağız. Lig yeniden yapılandırılacak, Pool disiplini için de deplasmanlı lig başlatılacak, özerklik için gerekli alt yapı oluşturulacak, salonlarda oyuncu yetiştirmeye yönelik düzenleme ve denetim gerçekleştirilecek". 


</TEXT>
</DOC>
