<DOC>
<DOCNO> 272692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sonspo06.html </URL>
<DATE> 2004/09/17/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Derbiye doğru... Beşiktaş ikinci yarılarda atıyor, Cimbom ise yemiyor 
</HEADLINE>
<TEXT>

     Birinci Süper Futbol Ligi'nde 19 Eylül Pazar günü Beşiktaş ile Galatasaray arasında yapılacak sezonun ilk derbi maçı öncesinde evsahibi Beşiktaş, gollerinin çok büyük bölümünü maçların 2. yarılarında atıyor. 
     Siyah-beyazlılar, ilk 5 maçta attığı toplam 10 golden 9'unu karşılaşmaların 2. yarılarında filelere gönderdi. 
     Beşiktaş'ın gol yollarında en etkili olduğu dakikalar, maçların son 15 dakikalık bölümü. ''Kara Kartallar'' bu 15 dakikaya toplam 6 gol sığdırdı. Beşiktaş, buna karşın en çok golü de yine bu bölümde 3 yedi. 
     Galatasaray ise, Beşiktaş'ın gol yollarında etkili olduğu maçların 2. yarılarında sezonun ilk 5 maçı itibariyle yalnızca kalesinde 1 gol gördü. 
     Attığı golleri maç içinde çeşitli dakikalara yayan sarı-kırmızılı ekip, kalesindeki toplam 5 golden 3'ünü ise ilk yarıların son 15 dakikalık periyodunda kalesinde gördü. 
     
</TEXT>
</DOC>
