<DOC>
<DOCNO> 284749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/siyaset/siy02.html </URL>
<DATE> 2004/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Çelik YÖK Yasası nadasa bırakıldı 
</HEADLINE>
<TEXT>


Milli Eğitim Bakanı, "YÖK Yasası'nı rafa mı kaldırdınız " sorusuna, "Yasayı yarıda bırakmadık. Uzlaşmayla, günü geldiğinde yapmak zorundayız" dedi 

BURSA DHA 


Milli Eğitim Bakanı Hüseyin Çelik, YÖK Yasası'nı rafa kaldırmadıklarını, nadasa bıraktıklarını söyledi. 
Bursa'da AKP İl Başkanlığı'nı ziyaret eden Çelik, soruları yanıtladı. Avrupa Birliği'ne AB uyum sürecinde en büyük gayreti gösteren kurumların başında Milli Eğitim Bakanlığı'nın geldiğini anlatan Çelik, AB raporunda, YÖK'ün merkeziyetçilik yapısıyla ilgili eleştiriler olduğunu belirterek, şöyle konuştu 

'Gayret gösteriyoruz' 
"Biz de yıllardır aynı şeyleri söylüyoruz. Bir de meslek liseleri aleyhine olan durumdan söz ediyorlar. Bu da bizim şik yet ettiğimiz konu. AB vatandaşı olan eğitimli nesiller yetiştirmek için gayret gösteriyoruz." 
Çelik, bir gazetecinin "YÖK Yasası'nı rafa mı kaldırdınız " sorusunu da, ''YÖK Yasası'nı yarıda bırakmadık, nadasa bıraktık. Bunları uzlaşmayla, gürültüye patırtıya meydan vermeden, Türkiye'nin ihtiyacı, kamu yararı çerçevesinde günü geldiğinde yapmak zorundayız" diye yanıt verdi. 



</TEXT>
</DOC>
