<DOC>
<DOCNO> 268309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/guncel/gun90.html </URL>
<DATE> 2004/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Güzel Haber 

Yüzlerce kez yazılmıştır, "yaşamak çok zor, ölmek daha zor bu ülkede..." diye. Tüm yaşamı boyunca, her türlü güzel kötü olaydan ötürü onlarca türde vergi ve Kdv ödeyenler ölünce de bundan kurtulamıyordu. Çünkü, cenaze işlerinden 18 Kdv alınıyordu. "Kefen parası" saklayanlara, bir de kefen parasının 18 Kdv'sini anlatmak zor oluyordu. Maliye Bakanlığı bir açıklama yaptı bu konuda. Ve cenaze işlemlerinden alınan Kdv'nin 1'e düşürüldüğünü öğrendik. Kuş gibi hafifledik, Allah razı olsun kendilerinden. Son zamanlardaki en güzel haberlerden biri. Hayat pahalılığı devam etse de, ölüm ucuzladı artık. Sağ olasın Maliye... O 1'e gelince, huylu huyundan vazgeçemiyor işte... 

Seni sevmiyorum dedim yalandı, istemiyorum artık palavra... 
Pinokyo 

Avantaj... 

Kadın köşe yazarı olmanın ne kadar zor olduğunu, gayet iyi biliyoruz. Biliyoruz, çünkü onlar hep öyle diyor. Oysa biraz dikkatli bakınca, kazın ayağı yan çiziyor... 
İşte, kadın köşe yazarı olmanın avantajları Top5 
1 Erkek bir yazarın yazsa "madara" olabileceği taşınma, arkadaşla yenen yemek, yağmur damlasının düşündürdükleri, ilk karın düşmesi, kedi-köpeğinin doğurmasının insanı hayata daha bir bağlaması, vs... gibi konuları son derece ciddi yazabilirler, sonra da bu yazılardan kitap yapabilirler... 
2 Sevgilileriyle olan ilişkilerini, basın ahlak ilkelerinin izin verdiği sınıra dayayarak ve her yazının bir yerinde değinerek anlatabilirler. Sevgilisinin anlatan bir erkek yazara rastlamadık henüz... 
3 Erkekler hakkında her şeyi yazabilir, en sert eleştiriyi yapabilir, hatta fütursuzca aşağılayabilirler... Bir erkeğin, kadınlar hakkında aynı dozda overdose yazı yazma hakkı yoktur... 
4 Erkek okurlarıyla istedikleri kadar kavga etme hakkına sahiptirler... 
5 Büyük bir müjde olarak haber verdikleri hamileliklerinin her aşamasını ve sonra da anneliklerini, ilk defa kendileri hamile kalıyormuş gibi, aylarca, yıllarca anlatabilir bu şekilde prim yapabilirler. Her yıl binlerce kadın hamile kalırken, neden onlarınki "beklenen" ve "farklı" olur, anlamak mümkün değildir. Allah hepsine sağlıklı doğumlar nasip etsin, Amin de, hamile kalamamak bizim suçumuz mu 

Bir Mektup 

Sevgili Anne, sevgili Baba, Evvela selam eder, ellerinizden öperim. Que tal Nasılsınız Beni sorarsanız, oldukça iyi sayılırım, excelente muhteşem hatta. İstanbul'a alıştım. Bana ödenen parayla, bizim İspanya kralı Juan Carlos'dan daha kral yaşıyorum. Hanım da iyi, mantı ve börek yemekten kilo aldı, iyi de oldu. Gelelim işlere... 
Real Madrid gibi bir devden sonra zor oluyor tabii. Türkler çok sabırsız. Yarın değil, dün olsun başarı istiyorlar. "Araştırma-geliştirme-çalışma-kazanma" yerine "vur-kır-parçala-mutlaka kazan" şeklinde bir formülleri var -ki haliyle zorluyor beni. 4 haftadır maç falan kazanamadık diye baskılar başladı, özellikle gazeteler fena yükleniyor... 
Rüştü gibi ben de ateşten gömlek giymiş durumdayım Ne ilginç di mi deyimleri En çok da "kaldıramazsan kaldırırlar gülüm"ü seviyorum ama. Başkan ayrı bastırıyor, taraftar ayrı, futbolcu ayrı. İnanılmaz bir baskı var üzerimde. Herkes "Yahu Del Bosque, etme eyleme. Bak adamlar şampiyon oldu o şekilde. Bir büyücü bulduk, adam hem hasta kartallı, hem de nefesi süper güçlü diyorlar, bir okumuş geçenlerde, 2 takım birden küme düşmüş. İnat etme güzel abiciğim, toplayacağımız 11 şişe idrar, döktük müydü stada, bitti-gitti" diye beni büyüye zorluyor. Ama asla yılmayacağım, doğru bildiğim yoldan, ilim ve fen yolundan ayrılmayacağım. Onca sene Real Madrid'i büyücüyle mi şampiyon yaptım, laf işte... Beni merak etmeyin, bu gidişle yakında belki de yanınızdayım, saygılar, ellerinizden öptüm. Hasta la vista... 

Redaktör Aranıyor 
"Çantasını kapan kapkaççılara emekliler nasıl beddua etti " b b b b 
</TEXT>
</DOC>
