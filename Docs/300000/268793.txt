<DOC>
<DOCNO> 268793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sonspo07.html </URL>
<DATE> 2004/09/03/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Eylül ayı millilere yaramıyor... 
</HEADLINE>
<TEXT>

     Dünya Kupası Eleme Grubu maçlarına, 4 Eylül Cumartesi günü Gürcistan karşısına çıkarak start verecek A Milli Futbol Takımı, eylül ayı içerisinde 18'i resmi, 19'u özel olmak üzere toplam 37 kez rakipleriyle karşı karşıya geldi. 
     Toplam 21 ayrı takımla mücadele eden milliler, 17 yenilgi, 14 galibiyet ve 6 beraberlik elde etti. Ay-yıldızlılar, bu maçlarda gol atarken, 64 golü de kalesinde gördü. 
     Türkiye, Avrupa'dan 18, Asya'dan 2, Amerika Kıtası'nda da 1 rakiple mücadele etti. A Milliler, bu ay içinde Polonya ile 6, Macaristan ile 4 kez karşı karşıya geldi. 
     
     EN'LER 
     A Milliler en farklı galibiyetini, 10 Eylül 1997 tarihinde deplasmanda yapılan San Marino önündeki resmi maçta 5-0'lık sonuçla elde etti. 
     Ay-yıldızlılar, en farklı yenilgisini ise 12 Eylül 1926 tarihindeki özel karşılaşmada, Polonya karşısında 6-1'lik skorla aldı. Milliler ayrıca, 22 Eylül 1982'de oynanan özel maçta Macaristan önünde sahadan 5-0'lık sonuçla ayrıldı. 
     Türkiye, 10 maçında hiç golle buluşamazken, yine 10 karşılaşmada ise rakiplerine gol şansı vermedi. Milliler, 2 mücadeleyi ise 0-0 eşitlikle tamamladı. 
     
     4 VE 8 EYLÜL 
     Türkiye, 4 Eylül 1991'de kendi sahasında ABD ile özel bir maç yaptı. Milliler, karşılaşmayı 1-1 eşitlikle tamamladı. 
     A Milli Futbol Takımı, 4 Eylül 1999 tarihindeki resmi karşılaşmada deplasmanda Kuzey İrlanda ile karşı karşıya geldi. Türkiye, rakibini 3-0 mağlup etmeyi başardı. 
     Moldova ile deplasmanda 8 Eylül 1999'da karşılaşan ay-yıldızlılar, maçtan 1-1 eşitlikle ayrıldı. 
     
</TEXT>
</DOC>
