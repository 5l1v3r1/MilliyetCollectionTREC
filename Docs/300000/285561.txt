<DOC>
<DOCNO> 285561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sonyas10.html </URL>
<DATE> 2004/11/02/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Rahim ağzı kanseri aşısında umut verici deneyler 
</HEADLINE>
<TEXT>

     Rahim ağzı kanserine karşı geliştirilen aşının klinik deneylerinin umut verici olduğu bildirildi. 
     Washington'da düzenlenen tıp kongresine sunulan raporda, aşının, rahim ağzı kanserlerinin çoğundan sorumlu tutulan papiloma virüsüne HPV karşı işe yaradığı kaydedildi. 
     Klinik deneylerin dört yıl süreyle 755 kadın arasında yürütüldüğü ve deneklerin yüzde 94'ünün HPV'den korunduğu belirtildi. Bu süre zarfında deneklerin sadece 7'sinin HPV ile enfekte olduğu, ancak hiçbirinin kanser belirtisi göstermediği vurgulandı. 
     750 kişilik karşılaştırma kümesindeki kadınların ise 11'ine papiloma bulaştı, bu kadınların 12'sinde de kanser öncesi semptomlar görüldü. 
     Klinik deneylerin, Amerikan Merck laboratuvarları tarafından yürütüldüğü, şirketin 2005'te aşıyı piyasaya sürmek için izin isteyeceği belirtildi. 
     Rahim ağzı kanseri, kadınlar arasında meme kanserinden sonra ikinci sırayı alıyor. Dünyada yılda 500 bin kadın rahim ağzı kanserine yakalanıyor, bunların yarısı hayatını kaybediyor. 
     
</TEXT>
</DOC>
