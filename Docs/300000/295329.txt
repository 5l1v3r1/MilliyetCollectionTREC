<DOC>
<DOCNO> 295329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sontur57.html </URL>
<DATE> 2004/12/06/ </DATE>
<TIME> 18.47 </TIME>
<AUTHOR>  </AUTHOR>
<HEADLINE>
"Nişanlısına sahte nikahla tecavüz" davası... 
</HEADLINE>
<TEXT>

     Trabzon'da, sahte nikah kıyarak nişanlısına tecavüz ettiği iddia edilen kişi, 8 yıl 2 ay ağır hapis cezasına çarptırıldı. 
     Trabzon Ağır Ceza Mahkemesi'nde görülen duruşmaya, tutuksuz yargılanan sanık Hasan Bayram katılmadı. 
     Mahkeme heyeti, sanık Hasan Bayram 31 hakkında, nişanlısı Ayşe Aydın'ın 27 , hile ile ırzına geçtiği iddiasıyla 8 yıl 2 ay ağır hapis cezasına çarptırdı ve 10 milyar lira manevi tazminatın Hasan Bayram'dan alınarak Ayşe Aydın'a verilmesine karar verdi. 
     Mahkeme heyeti ayrıca, olayda hile ile ırza geçme suçuna feri iştirakten yargılanan sanığın babası Mahmut Bayram, abisi Kenan Bayram ve yengesi Sakine Bayram'ın ise inandırıcı delil bulunmadığından beraatlarına karar verdi. 
     Hasan Bayram, 13 Şubat 2001'de nişanlısı Ayşe Aydın'ı, Mahmut Bayram, Kenan Bayram ve Sakine Bayram'ın da yardımıyla muhtar diye tanıttıkları kişinin önünde resmi nikah kıyıldığına inandırmış ve düğün yapmıştı. Nikahın sahte olduğunun anlaşılması üzerine dava açılmıştı. 
     
</TEXT>
</DOC>
