<DOC>
<DOCNO> 270082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sonsiy05.html </URL>
<DATE> 2004/09/08/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
CHP'de muhalif hareket birleşti... 
</HEADLINE>
<TEXT>

     CHP'de partiiçi muhalif gruplardan ''İktidara Yürüyüş Hareketi'' ile ''Anadolu Hareketi''nin bütünleşme kararı aldığı açıklandı. 
     ''İktidara Yürüyüş Hareketi'' Sözcüsü CHP İzmir Milletvekili Hakkı Akalın ile ''Anadolu Hareketi'' Sözcüsü Şahap İnce yaptıkları ortak yazılı açıklamada, ''CHP'yi iktidara taşımak amacıyla eşitler hareketi olma özelliklerini koruyarak tek bir yürek ve tek bir yumruk halinde demokratik güçlerini inançlı ve kararlı bir şekilde birleştirme'' kararı aldıklarını açıkladılar. Açıklamada bu karar ''Tarihsel'' olarak nitelendirildi. 
     Açıklamada, CHP'nin ülkenin geleceği ve halkın esenliği için tek seçenek olduğu ifade edilerek, şu görüşlere yer verildi 
     ''Modernleşme ve özgürleşme ile birlikte halkımızın temel sorunlarının çözümü ancak ve ancak altı oklu sosyal demokrat CHP ile mümkündür. Bunun için partimiz demokratik, katılımcı ve çağdaş bir yönetim anlayışına kavuşarak halkçı kimliğine sımsıkı sarılmalı, ortak aklı egemen kılarak halkımızın yeniden öncüsü ve sözcüsü olmalıdır.'' 
     
</TEXT>
</DOC>
