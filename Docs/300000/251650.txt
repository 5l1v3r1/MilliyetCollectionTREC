<DOC>
<DOCNO> 251650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/soneko17.html </URL>
<DATE> 2004/06/29/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Sanayi üretimi arttı... 
</HEADLINE>
<TEXT>

     Sanayi üretimi, 2004 yılının 1. döneminde yüzde 10.6 oranında arttı. 
     DİE, 2005 önemli sanayi maddesinin üretim bilgilerinden oluşturulan 1997 100 temel yıllık Üç aylık sanayi üretim endeksi sonuçlarını açıkladı. 
     Buna göre sanayi üretimi yılın üç ayında kamuda yüzde 1.8 gerilerken, özel sektörde yüzde 14.6 oranında artış gösterdi. Sonuçta üretim, toplamda yüzde 10.6 oranında arttı. 
     Söz konusu artış, imalat sanayiinde yüzde 12, elektrik gaz ve su sektöründe yüzde 6.5 oldu. 
     Bu dönemde madencilik sektörünün üretimi devlet kesiminde yüzde 18.7 oranında düşüş gösterdi, buna karşılık özel sektörün madencilik üretimi yüzde 19 arttı. Toplamda ise üretim yüzde 9.8 geriledi. 
     
     İMALAT SANAYİİNDE DURUM 
     Bu arada imalat sanayiinde toplam artış yüzde 12 olurken, devlette yüzde 1.1, özel sektörde ise yüzde 14.4 artış yaşandı. Faaliyet kolları bazında 1. dönemde en fazla artışın yaşandığı kalemler şöyle 
     ''Büro, muhasebe, bilgi işlem makinaları imalatı yüzde 195.5, taşıt araçları ve karoseri imalatı yüzde 74. radyo, tv, haberleşme cihazları imalatı yüzde 56.9, basın yayım sektörü b.y.s makina ve teçhizatı imalatı yüzde 36.5, deri işleme, bavul çanta imalatı yüzde 28.1, basım ve yayım imalatı yüzde 27.6, tıbbi hassas ve optik aletler ve saat imalatı yüzde 22.2, metalik olmayan diğer min. mad. imalatı yüzde 17.3.'' 
     
     ÜRETİMİ AZALANLAR 
     Yılın üç ayında üretimi azalan faaliyet kolları ise şöyle 
     ''Diğer ulaşım araçları imalatı yüzde 14.2, tütün ürünleri imalatı yüzde 13.4, kağıt ve kağıt ürünleri imalatı yüzde 8.9, mobilya imalatı, b.y.s ve diğer imalat yüzde 8.0, b.y.s elektrikli makina cihaz imalatı yüzde 4.'' 
     
</TEXT>
</DOC>
