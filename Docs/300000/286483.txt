<DOC>
<DOCNO> 286483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sontur33.html </URL>
<DATE> 2004/11/05/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Moldova'dan tatile geldiler fuhuş tuzağına düştüler ayrıca hamileler .. 
</HEADLINE>
<TEXT>

     Moldova'dan Türkiye'ye getirdikleri kadınlara zorla fuhuş yaptırdıkları iddia edilen çetenin 2 elemanı yakalandı. 
     Alınan bilgiye göre, bir ihbarı değerlendiren İzmir Asayiş Şube Müdürlüğü Ahlak Büro Amirliği ekipleri, Bostanlı-Mavişehir'deki bir eve baskın düzenledi. Evde bulunan Moldova uyruklu Tanya Gaugaş 19 ile Ukrayna uyruklu Tetyana Ovdiyenko 18 gözaltına alındı. 
     Emniyet Müdürlüğü'nde ifadesi alınan Gaugaş'ın, 2 ay önce Moldovalı kadın arkadaşıyla birlikte Antalya'ya tatile geldiğini, arkadaşının kendisini fuhuş çetesine sattığını, Antalya'da bir ay boyunca zorla fuhuş yaptırıldıktan sonra Kuşadası'nda başka kişilere satıldığını söylediği öğrenildi. 
     Gaugaş'ın, Kuşadası'ndaki kişilerin de kendisini İzmir'deki 2 Türk'e sattığını, Mavişehir'deki evde erkeklere pazarlandığını ve Türkiye'ye geldiğinde bakire olduğunu öne sürdüğü öğrenildi. 
     Gaugaş'ın arkadaşı Ovdiyenko'nun ''fuhuş yapmak'' suçundan poliste kaydı olduğu ve kendisine zorla fuhuş yaptırılmadığını söylediği öğrenildi. 
     
     2 AYLIK HAMİLE ÇIKTILAR 

     İfadelerinin ardından doktor kontrolüne gönderilen Gaugaş ile Ovdiyenko'nun herhangi bir bulaşıcı hastalığının olmadığı, ancak her ikisinin de 2 aylık hamile oldukları belirlendi. 
     Emniyet Müdürlüğü'ndeki sabıkalılar albümünden fotoğraflara bakan Gaugaş, İzmir'de kendisini zorla erkeklere satan kişilerin İbrahim T. 33 ve Şevket A. 28 olduğunu teşhis etti. 
     Ahlak Polisi'nin operasyonu sonucu 2 zanlı yakalandı. Soyadı henüz tespit edilemeyen Arda adlı çete elemanının da arandığı bildirildi. Zanlılarla birlikte fuhuş suçundan poliste kaydı bulunan Moldova uyruklu Tatyana Mardarı da 22 ele geçirildi. 
     Zanlıların, işlemlerinin ardından adliyeye sevk edilecekleri bildirildi. 

     
</TEXT>
</DOC>
