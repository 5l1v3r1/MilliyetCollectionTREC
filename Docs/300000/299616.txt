<DOC>
<DOCNO> 299616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sontur28.html </URL>
<DATE> 2004/12/21/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Cezayı duyunca ikisi de baygınlık geçirdi 
</HEADLINE>
<TEXT>

     Samsun'da yaşlı kadının 400 milyon lirasını gasp ettikleri iddiası ile yargılanan 2 kadın, 10'ar yıl hapis cezasına çarptırılınca duruşma salonunda bayıldı. 
     Samsun 2. Ağır Ceza Mahkemesi'ndeki davada, Hançerli Mahallesi'nde yaklaşık 2 ay önce meydana gelen olayda, yardım etme bahanesi ile yanına yaklaştıkları Hatun Çetin'in 65 üzerinde bulunan 400 milyon lirayı zorla alarak kaçtıkları iddiasıyla tutuklanan evli 3 çocuk annesi Melek Kahraman 35 ve 4 çocuk annesi Hatun Türkkaya'nın 36 yargılanmasına devam edildi. 
     Haklarında 20'şer yıla kadar hapis cezası istenen sanıklar, gasp suçunu işlemediklerini öne sürerek, ''Amacımız yardım isteme bahanesiyle üzerindeki parayı çalmaktı. Zaten durum fark edilince de aldığımız parayı geri verdik'' diye kendilerini savundular. 
     İfadelerin ardından kararını açıklayan mahkeme heyeti, sanıkları 10'ar yıl hapse mahkum etti. 
     Kararın açıklanmasının ardından baygınlık geçiren 2 sanık, görevlilerin uzun süren müdahalesi sonrasında kendilerine gelebildiler. 

     
</TEXT>
</DOC>
