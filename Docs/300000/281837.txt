<DOC>
<DOCNO> 281837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/soneko16.html </URL>
<DATE> 2004/10/20/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Sera ürünü pazara gelmeye başladı... Domates 1 milyon 300 bin lira 
</HEADLINE>
<TEXT>

     Yaz döneminde bol ve ucuz olan sebze fiyatları, sera ürününün pazara girmesiyle birlikte hareketlenmeye başladı. Sera ürünü birinci kalite domates 1 milyon 300 bin liradan satılıyor. 
     Antalya Büyükşehir Belediyesi Toptancı Hali Şube Müdürlüğü'nden alınan bilgiye göre, sezonun ilk sera ürünleri, hafta başında pazara gelmeye başladı. Sera ürünü birinci kalite domates ve biber fiyatları yaz ürünü fiyatlarına göre, sezona yüksek giriş yaptı. 
     Antalya Toptancı Hali'nde birinci kalite domates 1 milyon 300 bin lira, sivri biber 1 milyon 200 bin lira ve dolmalık biber de 1 milyon 700 bin liradan işlem gördü. 
     Yetkililer, yaz sezonunun sona ermesiyle tarla ürününün de son dönemini yaşadığını, sera ürününün piyasaya girmesiyle Rusya'ya ihracatın da başladığını bildirdiler. 
     Sebze fiyatlarının 10-15 gün daha bu şekilde devam edeceğini anlatan yetkililer, fiyatların kasım ayından itibaren daha da artabileceğine dikkati çektiler. 

     
</TEXT>
</DOC>
