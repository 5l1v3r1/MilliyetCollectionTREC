<DOC>
<DOCNO> 259047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sonsiy14.html </URL>
<DATE> 2004/07/29/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
İran ile Türkiye'nin kıran kırana doğalgaz pazarlığı... 
</HEADLINE>
<TEXT>

     İran'dan PKK konusunda aradığı desteği bulan Türkiye, İran ile doğalgaz konusunda da kıran kırana pazarlık yapıyor. 
     Başbakan Recep Tayyip Erdoğan'ı, bugün İran Cumhurbaşkanı Muhammed Hatemi kabul etti. Cumhurbaşkanı Hatemi, Başbakan Erdoğan'ı sarayın kapısında karşılayarak ''Burası sizin eviniz, kendi ülkenize hoş geldiniz'' dedi. 
     Hatemi, Erdoğan'ın belediye başkanlığı döneminde de 'çok başarılı' olduğunu söyledi. 
     Yaklaşık bir saat süren görüşmede, Cumhurbaşkanı Birinci Yardımcısı Muhammed Rıza Arif, Devlet Bakanı Kürşat Tüzmen, Enerji ve Tabii Kaynaklar Bakanı Hilmi Güner de hazır bulundu. 

     
</TEXT>
</DOC>
