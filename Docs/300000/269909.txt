<DOC>
<DOCNO> 269909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/siyaset/axsiy02.html </URL>
<DATE> 2004/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tasarıyı hazırlayan zina cezasına karşı 
</HEADLINE>
<TEXT>


TCK Tasarısı'nı hazırlayan alt komisyonda görev alan Doç. Sözüer, "Oturup akşam yemeği yemek bile kıskanç eş tarafından zina şik yetine yol açabilir" dedi 

Günseli Önal - Ankara 


TCK Tasarısı'nı hazırlayan TBMM Adalet Alt Komisyonu'nda görev alan İstanbul Üniversitesi öğretim üyelerinden Doç. Dr. Adem Sözüer, zinanın suç haline getirilmesinin tasarının felsefesine aykırı olduğunu söyledi. Sözüer, zinaya cezanın aileyi kurtarıcı değil, dağıtıcı etki yapacağını vurguladı. 
Tasarı hazırlanırken, devletin bireyin kişisel özgürlük alanlarına müdahalesinin önlendiğini anımsatan Sözüer, "Tasarıya göre devlet ceza hukuku araçlarıyla kişilerin nasıl giyindiğine, inandığına, düşündüğüne, cinsel tercihlerine müdahale etmeyecek. Buna istisna olarak bir kontrol mekanizmasının getirilmesi tasarının felsefesine aykırı olur" dedi. 
Devletin zina gerekçesiyle kişilerin özel hayatını kontrol etmesinin aile birliğini korumakla ilgisi olmadığını söyleyen Sözüer, "Okullara para veremeyen velilere okulda temizlikçilik yaptırılıyor. Devlet bunu çözsün. Bir sorun çıktığında eşlerin psikiyatra, evlilik uzmanına gidip yardım alması sağlansın" diye konuştu. Sözüer, şunları söyledi "Sadece cinsel ilişki değil, oturup akşam yemeği yemek bile kıskanç eş tarafından 'bu gece birlikte olacaklar' diye zina şik yetine yol açabilir. Akşam yemek yediler diye polis baskını yaptırmak aileyi güçlendirir mi, zayıflatır mı Zina suç olduğunda kurtarılabilecek evlilikler de zarar görür." 
Taslakta şu düzenleme yer alıyor Zina, şik yete bağlı suç olacak ve altı ay şik yet süresi verilecek. Tek cinsel ilişki zina suçu sayılacak. Mahkeme kararıyla veya eşlerin kendi arasında evliliğe ara vermesi, ayrı yaşamaları durumlarında zina suçu işlenmemiş sayılacak. Suç, altı aydan üç yıla kadar veya sadece iki yıl hapis ile cezalandırılacak. Evli kişiyle cinsel ilişkiye giren bek r da cezaya çarptırılacak. 


</TEXT>
</DOC>
