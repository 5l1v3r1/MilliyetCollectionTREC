<DOC>
<DOCNO> 278893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/son/soneko03.html </URL>
<DATE> 2004/10/10/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
6 ayda yatırım gerçekleşmeleri yüzde 20.7... 
</HEADLINE>
<TEXT>

     Kamuda yatırım gerçekleşmeleri, yılın ilk yarısında yüzde 20.7'de kaldı. 
     Buna göre yılın ilk yarısında, yılın tamamında öngörülen yatırımın ancak beşte 1'i gerçekleştirebildi. 
     Yılın tamamında fonlar dahil 11 katrilyon 977 trilyon liralık yatırım hedeflenirken, 6 ayda bunun beşte 1'ine denk gelen 2 katrilyon 484 trilyon lirası harcandı. 
     Devlet Planlama Teşkilatı DPT verilerine göre, bu yılın 6 ayında yatırım gerçekleşmeleri toplamda yüzde 20.7 ile 2001 yılından bu yana en düşük düzeye indi. 
     İlk 6 aylık dönemler itibariyle yatırım gerçekleşmesi, 2001 yılında yüzde 24, 2002'de yüzde 28.7, geçen yıl da yüzde 21.3 düzeyinde olmuştu. 
     
     EN YÜKSEK GERÇEKLEŞME FON YATIRIMLARINDA 
     Bütçe türleri itibariyle en yüksek gerçekleşme yüzde 44.1 ile fon yatırımlarında gerçekleştirilirken, 431 trilyon liralık ödeneğin 190 trilyon liralık bölümü harcandı. 
     Bütçeden yapılacak yatırımlarda gerçekleşme oranı yüzde 18.9, KİT yatırımlarında gerçekleşme yüzde 22, İller Bankası yatırımlarında da yüzde 27.1 olarak belirlendi. 
     Buna karşılık, döner sermaye yatırımlarında gerçekleşme yüzde 15.4'de kaldı. 
     
     2004 FİYATLARIYLA YATIRIMLARDA DURUM 
     Öte yandan 2004 fiyatlarıyla yılın ilk yarısında yatırım gerçekleşmeleri, geçen yılın yüzde 16.8 altında kaldı. 
     Geçen yılın ilk yarısında 2004 fiyatlarıyla 2 katrilyon 984 trilyon, 2002 yılında 4 katrilyon 127 trilyon lira, 2001 yılında da 3 katrilyon 396 trilyon lira seviyesinde yatırım harcaması yapılmıştı. 
     
</TEXT>
</DOC>
