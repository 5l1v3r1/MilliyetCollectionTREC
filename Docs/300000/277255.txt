<DOC>
<DOCNO> 277255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sontur35.html </URL>
<DATE> 2004/10/04/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Aldığı otomobil bozulunca dava açtı .. 
</HEADLINE>
<TEXT>

     İzmirli bir işadamı, satın aldığı otomobilinin ''kısa süre sonra sık sık arızalandığı'' gerekçesiyle, ''yenisiyle değiştirilmesi ve garanti süresinin uzatılması'' için Tüketici Mahkemesi'ne başvurdu. 
     Yücel Erdoğan, avukatı Tayyar Öztürk aracılığıyla İzmir Tüketici Mahkemesi'ne verdiği dilekçede, geçen yıl aldığı otomobilin, aldıktan kısa süre sonra arızalar yaşanarak, yolda kaldığını anlatarak, şu ana kadar 9 kez arızalandığını belirtti. 
     Araçta meydana gelen arızaları dilekçesinde tek tek anlatan Erdoğan, şikayetlerini şöyle dile getirdi 
     ''Klima arızası iki ay sürmüş, vites dikmesi boşa çıkmış, baskı balata arızası yaşanmıştır. Bu nedenle artık araca güvenememekteyim. Yola çıkınca korku ve evham duymaktayım. Arızalar birkaç kez tekrarlanmasına rağmen değiştirilmesi gerekirken bir çözüm getirilmemiştir. Anılan aracın, hatasız yenisiyle değiştirilmesini, garanti süresinin mevzuata uygun hale getirilmesini talep ediyorum.'' 
     
</TEXT>
</DOC>
