<DOC>
<DOCNO> 271664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/soneko13.html </URL>
<DATE> 2004/09/14/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Kerkük-Yumurtalık boru hattı yine devre dışı 
</HEADLINE>
<TEXT>

     Onarım işleminin büyük ölçüde tamamlandığının açıklanmasından bir gün sonra, Kerkük-Yumurtalık boru hattına yeni bir sabotaj yapıldı. 
     Irak Kuzey Petrolleri Şirketi yetkilileri, bugün meydana gelen patlama sonrasında, hat üzerinden Akdeniz'e yapılan ihracatın "bütünüyle durduğunu" söylediler. 
     Sabotajla ilgili şu an için ayrıntılı bilgi edilemedi. Iraklı yetkililer, bu sabah daha önce yaptıkları açıklamada, iç talebe yönelik bir boru hattına sabotaj yapıldığını, olayın ihracatı etkilemeyeceğini bildirmişlerdi. 
     İkinci açıklamada ise sözü edilen sabotajın aynı olay mı yoksa ayrı bir saldırı mı olduğu netleşmedi. 
     Sürekli sabotajlar yüzünden bir açılıp bir kapanan günde 600 bin varil petrol taşıma kapasiteli hat, 2 Eylül'deki son sabotajdan bu yana, yarım kapasite çalışıyordu. 

     
</TEXT>
</DOC>
