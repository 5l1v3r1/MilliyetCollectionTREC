<DOC>
<DOCNO> 262606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/guncel/axgun01.html </URL>
<DATE> 2004/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kardeşim nerede ' 
</HEADLINE>
<TEXT>


Kaza yerinde tam bir karmaşa vardı. Polisin 'geç' dediğine jandarma 'dur' diyordu. Bir çocuk, elinde kardeşinin fotoğrafıyla, "Acaba gördünüz mü ' diye soruyordu... 

Pınar Aktaş 

İstanbul - Gebze yolunda ambulanslar birbiriyle yarışıyordu. Herkes kalabalığın olduğu yere doğru yönelirken, polis sadece ambulans ve görevlilere geçiş izni veriyordu. Olay yerinde ise kurtarma çalışmalarını izleyen meraklı bakışlar çoğunluktaydı. İlk bakışta çarpışan iki trenin lokomotifleri tek gibi duruyordu. Etrafında çok sayıda polis, jandarma ve gazeteci vardı. Tam bir karmaşa yaşanıyor, polisin "geç" dediğine, jandarma "dur" diyordu. Olay yerine farklı amaçlarla gelenler de vardı. 13 yaşlarındaki bir çocuk, çevredekilere elindeki siyah beyaz bir fotoğrafı gösterip "Acaba gördünüz mü" diye soruyordu. Fotoğraftaki Kadir Tekin adlı bir çocuktu. Gösteren de onun ağabeyi... Anlatımına göre Kadir Tekin 1.5 ay önce evden kaçmış ve sürekli trenlerle seyahat eden bir çetenin eline düşmüş... 

Atlayarak kurtuldular 
Devrilen vagonun yanı başındaki kalabalığın meraklı bakışları arasında bir makinist etrafına meslektaşlarıyla ilgili canlı yayın yapıyordu. Kurtarma çalışmaları yapılan trenin içine girdiğini, bir makinistin "ezildiğini" söylüyordu. Ezilen makinist Soner Gürkan'dı. Aynı kişi "öldü" diye televizyon kanallarında anons edilen makinistler Durmuş Akgül Adapazarı Ekspresi ve Hasan Yücedağ'ın Başkent Ekspresi hareket halindeki trenden atlayarak canlarını kurtardığını "Asıl gerçek budur" diyerek anlatıyordu. Doğruydu. Biri kurtulmuş, diğeri yaralıydı. Hastanede tedavi altına alınmıştı. 

Alkol muayenesine gönderildiler 
Akgül önce hastaneye götürüldü. Çenesiyle vücudunda yaralar ve kas zedelenmeleri oluşmuştu. Daha sonra Gebze Jandarma Karakolu'na getirilen ve camdan dışarıdaki yakınlarını selamlayan Akgül, geç saatlere kadar savcıya ifade verdi. Dışarıda bekleyen yakınları da "Televizyondan öldü diye duyduk. Çok şükür yaşıyor" diye birbirlerini teselli edip, kucaklaştı. Daha sonra da diğer makinist Özcan Özel o da atladı ile birlikte alkol muayenesine gönderildi. 
Başkent Ekspresi'nde görevli Yusuf Şimşek de bir yakını tarafından getirildi. Yaşadığı olayın şokunu atlatamayan Şimşek saatlerce ifade için karakolda kaldı. 

Yolcular dehşeti anlattı... 

Mahmut Yanmış "Adapazarı Ekspresi'nin ön vagonu sigara içilmesi serbest olduğu için doluydu. Çok ağır gidiyorduk. Ben uykuya dalmak üzereydim, Başkent Ekspresi'yle çarpıştık. Yanımda oturan kişi ölmüştü. Makinistin başının gövdesinden ayrıldığını gördüm. Orada ölüleri görünce, Adapazarı depremini yeniden yaşadım. Aileme telefon ettim. İyi olduğumu söyledim. Sadece kolumda darbe var ve başımda cam kesikleri var, dikiş attılar." 
Dursun Uyan "Başkent Ekspresi'nde birinci vagondaydım. Kaza anında trenler kafa kafaya geldi. Eşim de yanımdaydı. Şimdi hastanede. Çok fazla yaralı vardı. Birinin bacağı kopmuştu. Feryatları h l kulaklarımda çınlıyor." 


</TEXT>
</DOC>
