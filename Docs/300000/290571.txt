<DOC>
<DOCNO> 290571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/spor/bnba.html </URL>
<DATE> 2004/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Detroit'te arbede 
</HEADLINE>
<TEXT>


Pistons, Indiana Pacers maçının son 45 saniyesinde NBA tarihinde görülmemiş bir kavga yaşandı. Oyuncular arasında çıkan tartışma tribünlere sıçradı, yumruklar havada uçuştu 


Ağız dalaşı yetmedi 
DETROIT Pistons'ın Indiana Pacers'a evinde 97 - 82 yenildiği karşılaşmada NBA tarihinde görülmemiş bir kavga yaşandı. Maçın bitimine 45 saniye kala, Detroitli taraftarlarla girdiği ağız dalaşını yeterli bulmayarak tribünlere saldıran Ron Artest, Stephen Jackson ve Jermaine O'Neal, taraftarlarla yumruk yumruğa kavga ettiler. 

Güçlükle ayrıldılar 
SAHAYA da taşan kavgayı oyuncular ve güvenlik görevlileri güçlükle ayırırken, Detroit Pistons coachu Larry Brown'ın çabalarına karşın seyirciler sahaya bira şişeleri ve kola kutuları atmaya son vermediler. Larry Brown, "Bunlar hayatımda gördüğüm en çirkin görüntülerdi. Ligimiz adına son derece üzüldüm" ifadelerini kullandı. 

Memo durdu 
UTAH Jazz, Miami Heat deplasmanında umduğunu bulamadı, sahadan 107 - 105 yenik ayrıldı, son beş maçında üçüncü yenilgisini aldı. Utah'da oyuna sonradan giren ve 26 dakika sahada kalan Mehmet Okur, 1 7 iki sayı, 0 1 üç sayı, 2 3 serbest atış, 7 ribaund, 1 asist, 2 top kaybı ile oynadı, maçı 4 sayı ile tamamladı. 

Diğer sonuçlar Toronto - Seattle 94 - 101 Dallas - New York 103 - 101 Phoenix - Lakers 107 - 102 Sacramento - Memphis 107 - 105 Boston - San Antonio 84 - 92 Denver - Chicago 99 - 81 Portland - Milwaukee 110 - 98 

</TEXT>
</DOC>
