<DOC>
<DOCNO> 292082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sonspo09.html </URL>
<DATE> 2004/11/25/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Zonguldak'ta küfürbaz taraftarlara 3 ay statlara giriş yasağı 
</HEADLINE>
<TEXT>

     Aydın ARSLANYILMAZ DHA 

ZONGULDAK İl Spor Güvenlik Kurulu, stadlarda hakaret ve küfür ettiği polis kameraları ile tespit edilen 5 taraftara, statlara 3 süreyle girememe cezası verdi. 
     Zonguldak İl Spor Güvenlik Kurulu, Türkiye 2'nci Ligi B Kategorisi B Grubu'nda 17 Ekim 2004'te oynanan Zonguldakspor- Ünyespor maçında küfür ve hakaret eden 5 taraftarı cezalandırdı. 
     İl Spor Güvenlik Kurulu'nun aldığı kararlar, Vali Yardımcısı Yusuf Özdemir tarafından açıklandı. Özdemir, 17 Ekim tarihinde Karaelmas Kemal Köksal Stadyumu'nda Zonguldakspor ile Ünyespor arasında oynanan futbol karşılaşmasında küfür ve hakaret ederek taşkınlık yaptığı belirlenen 5 kişiye maçları izlemek için statlara 3 ay görememe cezası verildiğini söyledi. Özdemir, ayrıca bu kişiler hakkında Zonguldak Cumhuriyet Savcılığı'nca da işlem yapılacağını belirtti. 
     Karaelmas Kemal Köksal Stadyumu'nda oynanan futbol maçları öncesi ceza alan 5 taraftarın resimleriyle birlikte kimlik kontrolü yapan Zonguldak Emniyet Müdürlüğü'ne bağlı ekipler, kimliği olmayan taraftarları maça almıyor. 
     
</TEXT>
</DOC>
