<DOC>
<DOCNO> 271976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sondun46.html </URL>
<DATE> 2004/09/15/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
OPEC petrol bakanları toplantısı sona erdi 
</HEADLINE>
<TEXT>

     Petrol İhraç Eden Ülkeler Örgütü OPEC petrol bakanları toplantısında günlük ham petrol üretiminin 1 milyon varil arttırılarak 27 milyon varile çıkarılması kararı, 1 Kasım'dan itibaren geçerli olacak. 
     OPEC Başkanı ve Endenozya Petrol Bakanı Purnomo Yusgiantoro, ''ham petrol satış fiyatındaki aşırı artış karşısında çaresiz kaldıklarını'' belirterek, aşırı artışın Orta Doğu'daki istikrarsızlık, Çin'den gelen aşırı talep ile spekülatörlerin faaliyetlerinden kaynaklandığını kaydetti. 
     Viyana'daki bakanlar toplantısında, ayrıca sonraki toplantının 10 Aralık'ta, Mısır'ın başkenti Kahire'de yapılması kararlaştırıldı. 
     OPEC Başkanı Yusgiantoro, çeşitli petrol türlerinden oluşan ''OPEC sepetinin'' fiyatının da 10 Aralık'ta Kahire'de yapılacak toplantıda tartışılarak belirleneceğini söyledi. 
     
</TEXT>
</DOC>
