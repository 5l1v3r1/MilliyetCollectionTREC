<DOC>
<DOCNO> 263450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/son/sontur11.html </URL>
<DATE> 2004/08/14/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Kapıkule'de 7 kilometrelik gurbetçi kuyruğu... 
</HEADLINE>
<TEXT>

     Tatillerini Türkiye'de geçiren gurbetçilerin, çalıştıkları ülkelere dönüşlerinde yaşanan yoğunluk nedeniyle Kapıkule Sınır Kapısı'nda uzun kuyruklar oluşuyor. 
     AA muhabirinin edindiği bilgiye göre, Edirne Emniyet Müdürlüğü ile İl Jandarma Komutanlığı'na bağlı ekipler 24 saat aralıksız olarak Edirne-Kapıkule arasındaki otoyolda görev yapıyorlar. 
     Gurbetçilerin, olayı protesto etmek için karayoluna oturarak, ulaşıma kapatma girişiminde bulunmaları üzerine bölgeye takviye jandarma gücü istendi. Takviye güçlerin gelmesiyle protesto eylemi sona erdirildi. 
     Kapıkule Gümrük sahasında bekleyen gurbetçilerin klakson çalarak durumu protesto etmeleri üzerine Edirne Gümrükleri ve Muhafaza Başmüdürlüğü'nce yaptırılan anonslarda, sıkışıklığın Bulgaristan Gümrüğü'nün dolmasından dolayı kaynaklandığı duyuruluyor. 
     
</TEXT>
</DOC>
