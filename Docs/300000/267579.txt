<DOC>
<DOCNO> 267579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sonsiy08.html </URL>
<DATE> 2004/08/30/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
TCK tasarısı... AKP ve CHP heyetlerinin toplantısı sona erdi... 
</HEADLINE>
<TEXT>

     Türk Ceza Kanunu TCK Tasarısı'nda yapılması planlanan değişiklikler için bir araya gelen AK Parti ve CHP heyetleri arasındaki toplantı sona erdi. 
     CHP TBMM Grubu'ndaki toplantıda, AK Parti heyetine Adalet Bakanı Cemil Çiçek başkanlık etti. AK Parti heyetinde AK Parti Grup Başkan Vekili Haluk İpek, Genel Başkan Yardımcısı Hayati Yazıcı, Adalet Komisyonu Üyesi Hakkı Köylü yer aldı. Genel Başkan Deniz Baykal'ın başkanlığındaki CHP heyeti ise Genel Sekreter Önder Sav, Grup Başkan Vekili Haluk Koç ve Niğde Milletvekili Orhan Eraslan'dan oluştu. CHP Genel Başkanı Baykal, görüşmenin bir bölümüne katıldıktan sonra toplantıdan ayrıldı. 
     Müzakereler sonucunda uzlaşma sağlanamadığı, bu nedenle AK Parti ve CHP heyetlerinin saat 21.00'de TBMM'de yeniden bir araya gelecekleri bildirildi. 
     
</TEXT>
</DOC>
