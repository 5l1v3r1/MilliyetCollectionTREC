<DOC>
<DOCNO> 297023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/son/soneko09.html </URL>
<DATE> 2004/12/12/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Aygün AB Türkiye'de iç bunalım yaratmak istiyor... 
</HEADLINE>
<TEXT>

     Ankara Ticaret Odası ATO Başkanı Sinan Aygün, ''Avrupa Birliği'nin azınlık konusunu kaşıyarak ve rakamları çarpıtarak Türkiye'de iç bunalım yaratmak istediğini'' bildirdi. 
     Aygün, yaptığı yazılı açıklamada, Ekim ayında yayınlanan AB İlerleme Raporu'nda yer alan azınlıklara ilişkin sayısal verilerin bugüne kadar yapılan çalışmalarla paralellik göstermediğini belirterek, raporda Türkiye'de 15-20 milyon Kürt, 3 milyon Çerkez, 1 milyon Boşnak olduğunun kaydedildiğini hatırlattı. 
     ''Avrupa Birliği'ne göre Türkiye'de Türkler azınlık'' diyen Aygün, söz konusu raporda, ilk kez ''Müslüman azınlık'' ve ''Müslüman olmayan azınlık'' kavramlarına da yer verildiğini, Türkiye'de 12-20 milyon arasında ''azınlık'' konumunda Alevi nüfusun olduğuna, ''Müslüman olmayan'' başka toplulukların da varlığına vurgu yapıldığını kaydetti. 
     Aygün açıklamasında, şunları kaydetti 
     ''Buna göre Türkiye'de yaşayan Ortadoks Ermeniler'in 60 bin, Museviler'in 20 bin, Roma Katolikleri'nin 20 bin, Ortadoks Süryaniler'in 20 bin, Ortadoks Rumlar'ın 3 bin, Protestanlar'ın 2 bin 500, Katolik Süryaniler'in 2 bin, Katolik Ermeniler'in 2 bin, Protestan Ermeniler'in 500, Katolik Keldaniler'in sayısının ise 300 olduğunun açıklanmasına karşılık, yapılan başka araştırmalar bu rakamlarla örtüşmüyor.'' 
     
     ''AB AZINLIK OYUNU OYNUYOR'' 
     Merkezi Amerika'da bulunan Ethnologue data from Languages of the World kuruluşunun verilerine göre, Türkiye'nin yüzde 86.21'inin Türk, yüzde 13.79'u ise diğer unsurlardan oluştuğunun kaydedildiğini ifade eden Aygün, açıklamasında şu görüşlere yer verdi 
     ''Bu kuruluşa göre Kürtlerin oranı yüzde 8.36. Bu da 5 milyon 852 bin kişiye tekabül ediyor. Yani AB'nin ifade ettiği gibi 15-20 milyon değil. Araştırmaya göre, Türkiye'de 1 milyon 520 bin Çerkez yüzde 2.14 , 1 milyon 141 bin Arap yüzde 1.63 , 371 bin Zaza yüzde 0. , 14 bin Laz binde 2 bulunuyor. Ermeniler, Museviler, Katolikler, Ortadokslar, Rumlar, Protestanlar Süryaniler gibi çok sayıda unsurun toplamı ise 700 bini geçmiyor. Diğer yandan 1985 nüfus sayımındaki belirlemeye göre, Doğu ve Güneydoğu'daki yaşayan 9 milyon 903 bin vatandaşımızın sadece 2 milyon 766 bini anadil olarak Kürtçe'yi bildirmiş. Kalan yüzde 72'lik bölüm ise anadili Türkçe olarak belirtmiş. Yine, bir araştırma kuruluşunun İstanbul'da yaptığı ankette, ana-baba tarafından kendilerini Kürt olarak ifade edenlerin oranı yüzde 7.6'dır. Akraba ilişkileri dahil edildiğinde bu oran yüzde 13.1 olmaktadır. Ancak bunların sadece yüzde 4'lük bir bölümü 'Kürdüm' demektedirler.'' 
     
     DEĞİŞİK KAYNAKLARDAN ÖRNEKLER 
     Aygün, değişik kaynaklardan da örnekler verdiği açıklamasında şunları kaydetti 
     ''1993'de TÜSES'in yaptığı araştırmada Kürt olarak belirlediği grubun genel seçmen sayısı içindeki oranı yüzde 9.8'dir. 
     Tarafgir verilerin etkisinde olduğu bilinen M.M. Van Bruinessen'e göre dünyadaki Kürt sayısı 15-16 milyon, Türkiye'deki Kürtlerin sayısı 7-8 milyondur. 
     Javed Ensari'ye göre dünyadaki Kürlerin nüfusu 15 milyon civarındadır ve bunların yüzde 25'ine tekabül eden, 3 milyon 375 bini Türkiye'dedir. 
     Doktora çalışmasında Kürtlerle ilgili nüfus tahminlerini karşılaştırmalı olarak değerlendirmiş olan M. Fany'nin 1930 yılı için Türkiye'de belirlediği Kürt sayısı 1 milyondur. Bu sayının o günkü Türkiye nüfusu içindeki payı yüzde 6.6'dır. 
     Almanya'da yayınlanan uluslararası nitelikli 'Der Fisher Weltalmanach 95' adlı eserde dünyadaki Kürt nüfusu yaklaşık 16 milyon olarak verilmiş. Türkiye'deki Kürt sayısı 6.2 milyon olarak gösterilmiştir.'' Aygün, açıklamasında ''Görülüyor ki AB'nin verdiği rakamlarla başka kuruluşların verdiği rakamlar arasında oldukça büyük farklar var. Avrupa Birliği'ne göre azınlık dedikleri grupları alt alta toplasak, Türkiye'de Türkler azınlıkta kalıyor. Soruyorum Bu rakamları nereden aldınız, kim yaptı bu araştırmayı Biz neden bilmiyoruz '' görüşünü dile getirdi. 
     
     REFERANS LOZAN'DIR 
     Türkiye'de hukuki ve siyasi bakımdan bir ''Kürt azınlık''tan bahsetmenin mümkün olmadığını belirten Aygün, devletin kuruluş esasları çerçevesinde Rum, Ermeni ve Yahudilerin azınlık statüsünde olduğunu belirterek, ''Kürtler devletin asli unsurları arasındadır'' görüşüne yer verdi. Başta Anayasa olmak üzere bütün hukuki ve siyasi belgeler ile uygulamaların bunu gösterdiğine dikkat çeken Aygün, azınlık meselesinin referansının Lozan olduğunu, devleti kuranların Lozan'da sadece gayrımüslimleri azınlık olarak tanıdıklarını hatırlattı. 
     Avrupa Birliği'nin hiç bir gerekçe yokken azınlıklar sorunu varmış gibi bunu ilerleme raporuna koyduklarını vurgulayan Aygün, bunun nedeninin Türkiye'deki unsurlara Biz arkanızdayız mesajı vererek, devletin üniter yapısına karşı harekete geçirmek olduğunu dile getirdi. 
     
     ZANA HAKKINDA SUÇ DUYURUSU 
     AB'nin azınlıklar meselesindeki tutumunun Leyla Zana ve arkadaşlarını cesaretlendirdiğine ve Avrupa'da yayınlanan gazetelere ilanlar vererek otonomi isteklerini açığa çıkardıklarına dikkat çeken Aygün, bu hareketin ülkenin bölünmez bütünlüğüne karşı bir hançer olarak nitelenmesi gerektiğinin altını çizdi. Bu davranışın Türk adaletini, Türk savcılarını harekete geçirmesi gerektiğini belirten Aygün, ilanı verenler hakkında suç duyurusunda bulunularak yargı önüne çıkarılmalarını istediklerini söyledi. Türkiye'nin Kürt vatandaşlar ile hiç bir sorunu olmadığına da vurgu yapan Aygün, ''Biz Kürtlere değil, Kürtçülere, bölücülere karşıyız. AB'nin bu tutumu Kürt vatandaşlarımızı kışkırtmak içindir. Bu oyuna gelmemeliyiz'' görüşünü dile getirdi. 
     
</TEXT>
</DOC>
