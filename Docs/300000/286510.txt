<DOC>
<DOCNO> 286510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sonyas07.html </URL>
<DATE> 2004/11/05/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Russel Crowe, "kök hücre" araştırmalarına karşı... 
</HEADLINE>
<TEXT>

     ''Gladyatör'' filminin ünlü yıldızı Russel Crowe, Avustralya'da katıldığı bir televizyon programında kök hücre araştırmalarına karşı olduğunu açıkladı. 
     Internetteki ''msnbc'' sitesinin haberine göre, Avustralya'daki bir televizyon kanalının programına katılan Crowe, kök hücre araştırmalarına karşı olduğunu ve bu yöntemle elde edilecek avantajlardan hasta olduğu takdirde yararlanmak istemediğini söyledi. 
     Bu görüşleriyle tepki çeken Crowe'a sert yanıtlar gelirken, The Canberra Times gazetesine görüşlerini yazan E. E. Cook, Russel Crowe'u duyarsızlıkla suçladı. 
     İnsan yaşamının çok değerli olduğunu belirten Cook, ''Ben Russel Crowe'a şunu sormak istiyorum eğer oğlu ölümcül bir hastalığa yakalansa ve doktorlar ona kök hücre ile tedavi önerse bunu kabul etmeyecek mi Bence hiç inandırıcı değil'' yorumunda bulundu. 
     Felç geçirdikten sonra tekerlekli sandalyeye mahkum olan ve geçtiğimiz günlerde hayatını kaybeden ''Superman'' filminin efsane aktörü Christopher Reeve, hayatının son yıllarını kök hücre araştırmalarına destek vermeye adamıştı. Reeve ile birlikte çok sayıda ünlü sanatçı da bu araştırmalara destek veriyor. 
     ABD'de yapılan seçimlerde de California eyaletinde gerçekleştirilen referandum sonucu kök hücre araştırmalarına onay çıkmıştı. 
     
</TEXT>
</DOC>
