<DOC>
<DOCNO> 288420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/son/sontur25.html </URL>
<DATE> 2004/11/12/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
TRT Alaturka Yarışması'nın mali sorumluluğu proje ortağı şirkette 
</HEADLINE>
<TEXT>

     TRT-1'de yayınlanan ''Alaturka Beste Yarışması''nın bütün mali sorumluluğunun proje ortağı şirkete ait olduğu, kurum tarafından Emel Sayın ve Ahmet Özhan'a 260'ar milyar lira ödenmesinin söz konusu olmadığı bildirildi. 
     TRT Genel Müdürlüğü'nden yapılan yazılı açıklamada, ''Alaturka Beste Yarışması''nın TBMM'de bir soru önergesiyle gündeme getirildiği belirtilerek, söz konusu yarışmanın TRT ile Universal Mc Cann Medya Planlama ve Dağıtım A.Ş'nin ortak projesi olduğu kaydedildi. 
     Sözleşmeye göre, program giderlerinin barter yoluyla reklam kuşağı karşılığında , ''TRT kanallarında daha önce reklam yayınlatmamış müşterilerden reklam alınması şartı'' ile karşılandığı belirtilen açıklamada, ''Söz konusu sözleşme çerçevesinde yarışmanın her türlü mali sorumluluğu Universal Mc Cann Medya Planlama ve Dağıtım A.Ş'ye aittir. Dolayısıyla Alaturka Beste Yarışması'nın sunucuları ve aynı zamanda jüri üyeleri olan Emel Sayın ve Ahmet Özhan'a, TRT kurumu tarafından 260'ar milyar Türk Lirası ödenmesi söz konusu değildir.'' 
     
</TEXT>
</DOC>
