<DOC>
<DOCNO> 288586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/sonspo02.html </URL>
<DATE> 2004/11/13/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Fatih Akyel, Almanya yolcusu... 
</HEADLINE>
<TEXT>

     Karşılıklı olarak sözleşmesi feshedilen Fatih Akyel, Bochum ile 2 yıllığına anlaştı. Fatih, bir iki gün içinde imza atmaya gidecek. 
     
     Aynı parayı alacak 

     Geçen sezonun son haftalarında kaptırdığı formasını bir daha geri alamayan ve yedek kalmaya daha fazla dayanamayıp, teknik direktör Daum’la yaptığı görüşme sonrası, ayrılmaya karar veren Fatih Akyel, futbol yaşantısını Almanya’da devam ettirecek. Bir süre önce sözleşmesi karşılıklı olarak feshedilen tecrübeli oyuncu, Bochum ile prensip anlaşmasına vardı. Bir iki gün içinde Almanya’ya gitmesi beklenen Fatih’in Bochum’dan, Fenerbahçe’den kazandığı paranın aynısını alacağı öğrenildi. 
     
     Yanal’dan destek 

     Alman ekibine, sezon sonuna kadar obsiyonlu sözleşme imzalamayı şart koşan milli futbolcu, iki tarafın da memnun kalması halinde, kontratı 2 yıl daha uzatmayı önerdi. Bu arada transferiyle ilgili olarak Milli Takımlar Teknik Direktörü Ersun Yanal ve Menacer Can Çobanoğlu’nu arayıp bilgi veren Fatih, onlardan destek aldı. Yanal’ın, Almanya senin için büyük şans. Bu dönemi iyi değerlendirmeni istiyorum. Çünkü sana milli takımda ihtiyacım olacakö dediği belirlendi. 

     
</TEXT>
</DOC>
