<DOC>
<DOCNO> 276792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/sonspo10.html </URL>
<DATE> 2004/10/02/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
İbrahim Kutluay NBA'de başarılı olacağıma inanıyorum... 
</HEADLINE>
<TEXT>

     NBA takımlarından Seattle Supersonic ile sözleşme imzalayan İbrahim Kutluay'a, ''İbrahim Kutluay Basketball Academy'' öğrencileri veda partisi düzenledi. 
     Caddebostan'daki Özel Irmak Okulları'nda gerçekleştirilen partide İbrahim, kurucu ortağı olduğu MVP Sportif Organizasyonların bünyesindeki ''İbrahim Kutluay Basketball Academy''nin sporcularına bir süre ders anlattı. 
     Ders sırasında öğrencilerin sorularını da yanıtlayan İbrahim, bugüne kadar Türkiye'de ve Avrupa'da birçok başarılar yaşadığını ifade ederek, ''NBA'de de mutlu ve başarılı olacağıma inanıyorum'' dedi. 
     İbrahim, öğrencilerine NBA'deki maçlarına izlemek için aralarından seçilecek kişileri de ABD'ye getireceğini söyledi. 
     Daha sonra İbrahim, üzerinde NBA'de başarılar yazılı pastayı keserek, öğrencileriyle birlikte basın mensuplarına poz verdi. 
     Veda partisine katılan İbrahim'in ailesi ile sevgilisi Demet Şener, antrenör Murat Özgül de milli oyuncuyla birlikte fotoğraf çektirdi. 
     
</TEXT>
</DOC>
