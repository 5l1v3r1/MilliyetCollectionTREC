<DOC>
<DOCNO> 275554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sondun22.html </URL>
<DATE> 2004/09/28/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
AB Komisyonu, TCK'nın çıkmasından memnun 
</HEADLINE>
<TEXT>

     AB Komisyonu, Türk Ceza Kanunu'nun TBMM'de kabulünü memnuniyetle karşıladığını açıkladı. 
     TBMM'nin pazar günü kaydettiği aşamanın doğal olarak olumlu karşılandığını belirten AB Komisyonu, bu gelişmeyi, demokratikleşme ve modernleşme açısından temel unsur olarak değerlendirdi. 
     Günlük olağan basın toplantısında konuya ilişkin açıklama yapan komisyon sözcüleri, AB Komisyonu'nun genişlemeden sorumlu üyesi Günter Verheugen'in, TCK'nın kabulünün, AB Komisyonu'na, üye ülkelerin devlet ve hükümet başkanlarına, Türkiye ile tam üyelik müzakerelerinin başlatılmasına ilişkin ''net bir tavsiyede'' bulunmasını sağlayacağını söylediğini hatırlattılar. 
     AB Komisyonu'nun Türkiye raporu ve bu çerçevede, Türkiye'nin katılım müzakerelerinin başlamasına ilişkin AB Konseyi'ne önerileri 6 Ekim'de açıklanacak. 
     
</TEXT>
</DOC>
