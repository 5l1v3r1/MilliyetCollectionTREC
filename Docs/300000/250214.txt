<DOC>
<DOCNO> 250214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/soneko09.html </URL>
<DATE> 2004/06/23/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Otobüs ve uçaklarda incir dağıtılsın önerisi... 
</HEADLINE>
<TEXT>

     Yılın ilk taze inciri Aydın'ın İncirliova İlçesi'nde çıkarken, Erbeyli İncir Araştırma Enstitüsü Müdürü Ramazan Özkan, incirin tanıtımı için otobüs ve uçkalarda tadımlık incir dağıtılmasını önerdi. 
     Erbeyli Köyü'nde bulunan İncir Araştırma Enstitüsü'nde üretilen yılın ilk taze incirinin bilinçli ve teknik kurallara uyularak yapılması halinde beklenen süreden daha önce çıkabildiğini belirten Özkan, AA muhabirine yaptığı açıklamada şunları söyledi 
     ''Enstitümüzde 272 çeşit incir var. Bunlardan 14 çeşidi erkenci incir dediğimiz Haziran ayının ikinci yarısında gelen partonekart çeşitlerindendir. Turanda özelliğe sahip olan bu çeşit, kendi kendine dölleme yapan, ilekleme istemeyen ve ilekleme bölgesinin dışında bulunan üreticilere tavsiye edilebilmektedir. İncir çeşitleri özellikle bölgenin turizm yerleşim alanlarına yakın olması bu incirin satış imkanını kolaylaştırmaktadır.'' 
     
     OTOBÜS VE UÇAKLARDA İNCİR DAĞITILSIN 
     Ege Bölgesi'nin en önemli ürünü olan incirin daha iyi tanıtılması konusunda çalışmalar yapılması gerektiğini belirten Özkan, sözlerini şöyle sürüdürdü 
     ''Bölgemiz Türkiye'nin en önemli turizm bölgesi. Bu avantajdan faydalanmak gerekir. Bu konuda sivil toplum kuruluşlarının desteğine ihtiyaç var. Karadeniz'de fındık. Ege'de incir. Otobüs firmalarında, uçaklarda incirin tadımlık olarak yerli ve yabancı turiste sunulmasını öneriyorum. Vitamin gücü yüksek olan ürünün, depolarda çürümesi içimize sinmiyor. Okullarda da incir dağıtılabilir.'' 
     
</TEXT>
</DOC>
