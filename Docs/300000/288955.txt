<DOC>
<DOCNO> 288955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sondun45.html </URL>
<DATE> 2004/11/15/ </DATE>
<TIME> 18.19 </TIME>
<AUTHOR>  </AUTHOR>
<HEADLINE>
Türk gemisinde yakalanan 2 Cezayirli kaçak gemiden çıkmadı 
</HEADLINE>
<TEXT>

     İspanya'nın kuzeyindeki Pasajes limanına San Sebastian gelen Türk bandıralı bir gemide bulundukları belirlenen Cezayirli 2 kaçak yolcunun karaya çıkmak istemediği, bu nedenle gemide beklediği bildirildi. 
     İspanyol haber ajansı EFE'nin verdiği haberde, Cezayir'in Arzew limanından çıktığı belirtilen geminin dün geldiği Pasajes'te yükünü boşaltarak bu akşam saatlerinde Fransa'nın La Pallice limanına hareket edeceği kaydedildi. 
     İspanyol polisinin gemiye çıkması üzerine 2 kaçak yolcunun fark edildiği, ancak kaçakların karaya çıkmak istememesi üzerine halen gemide bekletildikleri ifade edildi. 
     Yaşları 24 ve 25 olan Cezayirli kaçakların sağlık durumlarının iyi olduğu, gemi kaptanı tarafından yiyecek ihtiyaçlarının karşılandığı belirtildi. 
     Mültecilere Yardım Komisyonu CEAR tarafından yapılan açıklamada, gemideki iki kişinin siyasi sığınma hakkı veya avukat istemediğinin anlaşıldığı kaydedildi. 
     Yetkililer, kaçakların karaya çıkmaması halinde gemiyle birlikte Fransa'ya kadar gidebileceğini savunuyor. 
     
</TEXT>
</DOC>
