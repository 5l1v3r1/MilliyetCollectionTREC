<DOC>
<DOCNO> 296400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/dunya/dun07.html </URL>
<DATE> 2004/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'nin sürati AB'yi zora soktu' 
</HEADLINE>
<TEXT>



Merkezi New York'ta bulunan Amerikan araştırma kuruluşu Eurasia Group, "Türkiye'nin AB kriterlerini yerine getirme konusundaki hızının AB liderlerini zora soktuğunu ve onları kötü bir zamanlamayla verdikleri sözü tutmaya zorlayacağını" belirtti. Kuruluşun, "Türkiye'nin Görünümü Avrupa'ya Daha da Yaklaşmak" başlıklı raporunda, "17 Aralık'ın Türkiye için her halük rda bir dönüm noktası olacağı" belirtilirken, "Türkiye'nin zirvede üyelik müzakerelerinin ekim 2005'te başlaması yönünde muhtemelen şartlı bir davet alacağı, ucu açık müzakerelerin 6 aylık tarama sürecinden sonra başlayacağı" savunuldu. 
Raporda, "Türkiye'nin potansiyel üyeliğinin dini ve etnik sebeplerle de ciddi sorunlarla karşılaşabileceği" savunuldu. 
Raporda, "Türkiye ile müzakere sürecini veto etmesi konusunda Rum lider Tasos Papadopulos üzerinde ciddi bir kamuoyu baskısı olmasına rağmen, vetonun Rum Kesimi'ni izole edeceği ve Kıbrıs sorununa bir çözümü engelleyeceğini bilen Rum Yönetimi'nin süreci veto etmeyeceği" belirtildi. 


</TEXT>
</DOC>
