<DOC>
<DOCNO> 258790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sonspo04.html </URL>
<DATE> 2004/07/28/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Gelmiş geçmiş en iyi 250 futbolcu listesinde 4 Türk 
</HEADLINE>
<TEXT>

     Hakan Şükür, Rüştü Reçber, Tanju Çolak ile Metin Oktay, ünlü teknik adamlar ve oyuncuların oylarıyla belirlenen Avrupa’nın gelmiş geçmiş en iyi 250 futbolcusu arasına girdi. 
     Türk Futbolu’na büyük onur. UEFA’nın 50. Yıldönümü çerçevesinde gerçekleştirdiği "Avrupa Futbolu’nun Ölümsüzleri" klasmanına tam 4 Türk futbolcu girdi. Dünyanın tanınmış teknik direktörleri ve oyuncuların oyları ile belirlenen 250 kişilik listede Hakan Şükür, Rüştü Reçber, Tanju Çolak ve Metin Oktay yer aldı. 
     
     Cruyff birinci 

     İlk üç sırayı Hollandalı Cruyff, Fransız Zidane ve Alman Beckenbauer aldı. Listede Almanya ve İtalya 30’ar oyuncu ile zirveye oturdu. 
     
     Hakan Şükür 70. 

     Klasmanın en üst basamağında yer alan Türk oyuncu Hakan Şükür oldu. Milli takımın gelmiş geçmiş en golcü ismi olan Galatasaraylı yıldız 70. sırada yer aldı. Barcelona’lı Rüştü Reçber ise 89.’lukla yetindi. 
     "Altın Ayakkabılı Türk" diye tanıtılan Tanju Çolak da 226. oldu. 219. sırada bulunan Taçsız Kral Metin Oktay için, "Ligde 608 gol atmıştı. Galatasaray taraftarının sevgilisiydi. Derbilerde attığı 31 golle unutulmazların arasına girdi" yorumu yapıldı. 
     
     Tanıdık isimler 

     

İSİM TAKIM SIRALAMA Gheorghe Hagi G.Saray 25. Saffet Susiç İstanbul 50. Graeme Souness G.Saray 67. Toni Schumacher F.Bahçe 113. Jean-Marie Pfaff Trabzon 228. Frank de Boer G.Saray 232.      

     
</TEXT>
</DOC>
