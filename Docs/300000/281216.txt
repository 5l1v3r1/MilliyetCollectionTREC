<DOC>
<DOCNO> 281216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/soneko25.html </URL>
<DATE> 2004/10/18/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Unakıtan Şimdi TEKEL ürünlerine zam mam yok, gerekirse yaparız 
</HEADLINE>
<TEXT>

     Maliye Bakanı Kemal Unakıtan, sigara zammının şimdi gündemde olmadığını, ancak bütçedeki gelir tahminlerini tutturmak için gerekirse gerekli her türlü zammı da yapacaklarını söyledi. 
     2005 yılı bütçesi ile program hedefleri konusunda bir basın toplantısı düzenleyen Maliye Bakanı Unakıtan, daha sonra soruları yanıtladı. 
     Unakıtan, sigara zammına ilişkin soru üzerine, kendilerinin bir ekonomik politika takip ettiklerini, burada bütçe, bütçe açığı ve gelir tahmininin fevkalade önemli olduğunu vurguladı. 
     ''Ben onu tutturum arkadaş. Öyle de tuttururum, böyle de tuttururum'' diyen Unakıtan, şöyle devam etti 
     ''Türk milletinin geleceği burada yatıyor. Gerekirse, gerekli hür türlü zammı yaparız. Gerekirse hiç yapmayız. Bu tamamen bizim hesabımıza bağlı. 
     Nedir Maliyenin işi Maliye politikalarını takip etmek, alınacak önlemleri almak. Şimdi zam var mı Şimdi zam mam yok. Böyle bir şey içine girmeyin. Ama tedbir gerekiyorsa, Maliye olarak, hükümetimize arzederiz, sayın Başbakanımıza arzederiz. Oradan onay aldığımızda da yapar, geçer gideriz. Bugüne kadar ne yaptıysak, yine onu yapacağız.'' 

     
</TEXT>
</DOC>
