<DOC>
<DOCNO> 268262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sonyas07.html </URL>
<DATE> 2004/09/01/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
İsteyen sokakta çırılçıplak dolaşabilecek 
</HEADLINE>
<TEXT>

     Mehmet ÇİFTÇİ İSPANYA, DHA 
ARTIK isteyen herkes Barselona sokaklarında çırılçıplak dolaşabilecek. Barselona belediyesi tarafından kabul edilen bir yasayla vatandaşların sokakta çırılçıplak dolaşıp alışveriş yapmaları serbest bırakıldı. 
     Belediye'nin Barselona halkına dağıttığı broşürlerde çıplak gezmenin doğal bir hak olduğu işaret edilerek isteyenlerin kent sınırları içinde kapalı veya açık mekanlarda çıplak gezebileceği açıklandı. 
     Karar İspanya'da şaşkınlıkla karşılanmasına rağmen kent halkından büyük destek gördü. Barselona'da yapılan anketlerde halkın yarıdan fazlası, sokakta çıplak dolaşan birinden rahatsız olmayacağı yönünde görüş belirtti. Barselona Belediyesi'yse kararın vatandaşların isteği üzerine alındığı belirtti. Barselona'nın demokratik bir kent olduğunu açıklayan belediye, bu tür sosyal girişimlerde halkın isteği doğrultusunda hareket edilmesi gerektiğini de vurguladı. 
     Barselona uzun yıllardır nudistlerin çıplaklık savunucuları en çok tercih ettiği kentlerin başında. Güzel plajlara sahip olan bu kentte çok sayıda nudist kampı da bulunuyor. Belediyenin aldığı bu kararla, sahilleri dolduran nudistlerin artık sokaklarda da rahatça dolaşması bekleniyor. 
     
</TEXT>
</DOC>
