<DOC>
<DOCNO> 251696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sonspo07.html </URL>
<DATE> 2004/06/29/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Konyaspor, Cenk ve Ogün ile yollarını ayırdı... 
</HEADLINE>
<TEXT>

     Konyaspor, kendileriyle anlaşma zemini aradığı Cenk ve Ogün ile yollarını ayırdı. 
     Kulüp başkanı Mehmet Köseoğlu, geçen hafta içinde Cenk ve Ogün ile ilgili çıkan iddiaların kendilerini çok rahatsız ettiğini söyledi. 
     Gelecek sezon yine takımda görmek istedikleri Ogün ve Cenk ile bugüne dek görüşmelerini sürdürdüklerini belirten Köseoğlu, ''Çıkan haberler yüzünden bizim futbolculara karşı, onların da Konya'ya karşı huzursuzluğu ortaya çıktı. Bu yüzden Ogün ve Cenk ile yollarımızı tamamıyla ayırdık. Artık kendileriyle transfer konusunda görüşmüyoruz'' dedi. 
     Köseoğlu, dış transferde ise görüşmelerin sorunsuz ilerlediğini ifade ederek, ''Belçika ve İngiltere'den beklediğimiz yabancı futbolcular gelmedi. Bu futbolcularla anlaşma sağlayamazsak, kendimize yeni bir rota belirleyeceğiz'' diye konuştu. 
     
</TEXT>
</DOC>
