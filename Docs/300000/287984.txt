<DOC>
<DOCNO> 287984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sondun24.html </URL>
<DATE> 2004/11/11/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Filistin Dışişleri Arafat eceliyle öldü... 
</HEADLINE>
<TEXT>

     Filistin Dışişleri Bakan Yardımcısı İlan Halevi, Filistin lideri Yaser Arafat'ın eceliyle öldüğünü söyledi. 
     Fransız Europe 1 radyo kanalının sorularını yanıtlayan Halevi, ''Arafat'ın yaşam destek ünitesiyle bağının kesildiğine inanmadığını'' belirtti. 
     Arafat'ı kurtarmak için tıbbi açıdan yapılacak bir şey kalmadığını ifade eden Halevi, Filistin liderinin eceliyle öldüğünü, özel bir müdahalede bulunulmadığını kaydetti. 
     Halevi, Filistinli imamın ötanazinin İslam dinine göre yasak olduğu yolunda dün yaptığı açıklamaya da atıfta bulundu. 
     Filistin yönetiminde bir güç boşluğu oluşmayacağını belirten Halevi, seçimlerin özgür bir biçimde yapılacağını söyledi. 
     Bu arada, Arafat için yarın Kahire'de yapılacak cenaze töreninde Fransa'yı, Dışişleri Bakanı Michel Barnier'in temsil edeceği bildirildi. 
     
</TEXT>
</DOC>
