<DOC>
<DOCNO> 274020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sontur03.html </URL>
<DATE> 2004/09/22/ </DATE>
<TIME> 08.05 </TIME>
<AUTHOR>  </AUTHOR>
<HEADLINE>
'Beni tanıyor musun ' cinayetine 10 yıl hapis 
</HEADLINE>
<TEXT>

     Neşet KARADAĞ ADANA, DHA 
ADANA'da 5 ay önce Beni tanıyor musun ' diye soran 25 yaşındaki Ahmet Çakmakkaya'yı bıçakla yaralayan 18 yaşındaki lise öğrencisi Emrah Çalışır, dün çıkarıldığı mahkemede 10 yıl ağır hapis cezasına mahkum edildi. 
     Ulubatlı Hasan Mahallesi 25'inci Sokak'ta 5 ay önce meydana gelen olaydan sonra tutuklanan Çalışır, dün yargılandığı Adana 5'nci Ağır Ceza Mahkemesi'nde karar duruşmasına çıktı. Kiremithane Endüstri Meslek Lisesi 3'ncü sınıf öğrencisi olan Çalışır ifadesinde ekmek almaya giderken Ahmet Çakmakkaya'nın 3 arkadaşı ile birlikte önünü kestiğini söyledi. 
     Emrah Çalışır ayrıca "Beni tanıyor musun diye sordu. Ben de tanımadığımı söyledim. Sen beni nasıl tanımazsın ' diyerek bana küfredip üzerime saldırdı. Elini beline atınca tabanca ile beni öldürecek sandım. Bıçağımı çekip rasgele salladım'' dedi. 
     Mahkeme heyeti, Çalışır'ı kasten adam öldürmeye teşebbüs' ettiği gerekçesiyle 24 yıl ağır hapis cezasına mahkum etti. Daha sonra, eylemin yaralama aşamasında kalması ve sanığın duruşmadaki iyi hali göz önünde bulundurularak bu ceza 10 yıl ağır hapis cezasına indirildi. 
     
</TEXT>
</DOC>
