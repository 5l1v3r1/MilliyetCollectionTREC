<DOC>
<DOCNO> 286517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sonyas14.html </URL>
<DATE> 2004/11/05/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Britney Spears hamile mi 
</HEADLINE>
<TEXT>

     
     Nafiz ALBAYRAK BOSTON, DHA 
     

KEVİN Federline ile evlendikten sonra anne olmak için müzik kariyerine bir süre ara vereceğini açıklayan pop müziğin prensesi' Britney Spears'in hamile olduğu iddia edildi. 
     Şarkıları, dansları ve sahne giysileriyle olduğu kadar, evliliğiyle de gündemden düşmeyen pop müziğin prensesi' Britney Spears'in hamile olduğu öne sürüldü. İnternetteki pagesix sitesi'nin haberine göre, davulcu kocası Kevin Federline'in eski eşi Shar Jackson, Federline'in kendisini telefonla arayarak, Britney'in hamile olduğunu söyledi. Los Angeles'da alışveriş yaptığı sırada 2 çocuğunun babası Federline'in kendisini aramasına sinirlenen Jackson, İğrenç, sinir bozucu' diye tepki gösterdi. 
     Spears'in bir sözcüsü ise Britney'in hamileliğinden haberleri olmadığını açıkladı. 
     
     SİGARADAN KURTULMAYA ÇALIŞIYOR 
     Bu arada sigara alışkanlığından bir türlü kurtulamayan Spears'in, daha önce Julie Christie, Antony Hopkins gibi yıldızlara sigarayı bıraktıran ünlü uzman Allen Carr'dan alacağı hipnoterapi ve psikoterapi yöntemleriyle sigaradan kurtulmaya çalışacağı belirtildi. 
     
</TEXT>
</DOC>
