<DOC>
<DOCNO> 289292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sonspo36.html </URL>
<DATE> 2004/11/16/ </DATE>
<TIME> 21.53 </TIME>
<AUTHOR>  </AUTHOR>
<HEADLINE>
ULEB Kupası... Darüşşafaka 78 - KK Pıvovarna Lasko 77 
</HEADLINE>
<TEXT>

     Basketbolda, ULEB Kupası F Grubu'nda Darüşşafaka, 2. maçında Slovenya'nın KK Pivovarna Lasko takımını, normal süresi 73-73 berabere biten maçta 78-77 yendi. 
     Karşılaşmaya iyi başlayan Darüşşafaka, Rice ve Tufan'ın basketleriyle 1. periyodu 28-17 önde geçti. İkinci periyodun ilk 5 dakikasında sayı atamayan ev sahibi ekip karşısında KK Pivovarna Lasko, 15. dakikada farkı 2 sayıya kadar 28-26 indirdi. Ancak Darüşşafaka, Whorton'un sayılarıyla farkı yeniden açtı ve ilk yarıyı 37-29 önde tamamladı. 
     Maçın ikinci yarısında, 25. dakikada farkı 13 sayıya kadar çıkaran 49-36 Darüşşafaka karşısında konuk ekip, 5 dakikada 15-7'lik bir seri yakalayarak, 3. periyot sonunda farkı 4 sayıya indirdi 55-51. 
     Son periyoda da iyi başlayan KK Pivovarna Lasko, 34. dakikada Majkic'in 3 sayılık basketiyle 60-59 öne geçti. 38. dakika içinde Erdem'in basketiyle 67-66 tekrar üstünlüğü ele geçiren Darüşşafaka, bitime 17 saniye kala 73-72 öndeyken Tufan, elinden topu kapan Antonijevic'e faul yaptı. Antonijevic 2 faulden birini atıp, beraberliği sağladı ve ev sahibi ekip Tufan ile hücumdan yararlanamayınca, karşılaşmanın normal süresi 73-73 berabere sona erdi. 
     Uzatma dakikalarında Erdem'in faul atışlarından attığı 1 sayıyla son 55 saniyeye 78-77 önde giren Darüşşafaka, konuk ekip, Antonijevic ile bitime 9 saniye kala hücumdan yararlanamayınca maçtan 78-77 galip ayrılarak, grupta ilk galibiyetini aldı. 
     KÜNYE 
     
     
DARÜŞŞAFAKA 78 - KK PIVOVARNA LASKO 77 Salon Darüşşafaka Ayhan Şahenk Hakemler Romualdas Brazauskas xx Litvanya , Leonidas Spiridonos xx Yunanistan , Nicola Maestre xx Fransa Darüşşafaka Cüneyt xx 2, Tufan xx 8, Rice xx 8, Whorton xxx 29, Barac xxx 15, Erdem xxx 7, Cevher xx 3, Deniz x 4, Soner x 2, Polat x KK Pivovarna Lasko Antonijevic xx 16, Gnjidic xxx 20, Joksimovic xx 14, Jevdjic xx 9, Rizvic x 4, Ugrekhelidze x, Troha x, Majkic xx 12, Brolih x 2 1. Periyot 28-17 Devre 37-29 Darüşşafaka lehine 3. Periyot 55-51 Normal Süre 73-73 5 Faulle Oyundan Çıkan 44.59 Gnjidic KK Pivovarna Lasko 
     
</TEXT>
</DOC>
