<DOC>
<DOCNO> 256107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/sondun24.html </URL>
<DATE> 2004/07/17/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Kamerun'da gözaltına alınan BBC çalışanları serbest... 
</HEADLINE>
<TEXT>

     Kamerun'da, casusluk şüphesiyle 6 gün gözetim altında tutulan 2 BBC çalışanı serbest bırakıldı. 
     Kamerun'da görevli BBC muhabiri Jean-Davis Mihamle, Limbe'de ev hapsinde tutulan BBC'nin Afrika servisi yapımcılarından Faruk Cothia ile yerel muhabir Ange Ngu Thomas'ın dün gece bırakıldıklarını söyledi. 
     Cothia ile Thomas, pazar günü askerler tarafından gözaltına alınmış ve casuslukla suçlanmışlardı. Kamerunlu yetkililer, 2 gazetecinin askeri kurumların fotoğraflarını çektikten sonra gözaltına alındıklarını belirtmişti. 
     BBC, Cothia ile Thomas'ın, petrol bölgesi Bakassi yarımadasıyla ilgili bir haber hazırladıklarını ve Kamerunlu yetkililerin bilgisi dahilinde çalıştıklarını duyurmuştu. 
     
</TEXT>
</DOC>
