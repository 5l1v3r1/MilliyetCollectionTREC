<DOC>
<DOCNO> 297494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sondun22.html </URL>
<DATE> 2004/12/14/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Molla Ömer'in güvenlik şefi yakalandı 
</HEADLINE>
<TEXT>

     Afganistan'da istihbarat ajanlarının, aralarında Taliban rejiminin liderlerinden Molla Ömer'in eski güvenlik şefinin bulunduğu 2 komutanı yakaladığı bildirildi. 
     İstihbarat yetkilileri, Kandahar bölgesinin askeri komutanı Tohr Molla Nakvi ve yardımcısı Molla Kayum'un dün gece Kandahar kentindeki evlerinde yakalandıklarını söyledi. 
     Yetkililer, dün 210 kilogram patlayıcı yüklü araçta yakalanan bir şüphelinin, bu komutanların yakalanmasına yardımcı olduğunu kaydetti. 
     Komutanların, Kandahar bölgesinde hükümete ve koalisyon güçlerine karşı terörist faaliyetlerde bulundukları bildirildi. 
     Taliban döneminde, Nakvi'nin Molla Ömer'in Kandahar kentindeki evinin güvenliğinden sorumlu olduğu, Kayum'un da bölgenin askeri komutanlığını yürüttüğü belirtildi. 
     
</TEXT>
</DOC>
