<DOC>
<DOCNO> 282470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/soneko20.html </URL>
<DATE> 2004/10/22/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Moody's Türkiye'nin notu borç endişelerini de yansıtıyor 
</HEADLINE>
<TEXT>

     Uluslararası kredi derecelendirme kuruluşu Moody's, Türkiye'nin B1 notunun, güçlü reformların yanı sıra borç endişelerini de yansıttığını bildirdi. 
     Moody's tarafından yayınlanan raporda, Türkiye'nin, güçlü bir ekonomik ve siyasi reform sürecinde olduğu, ancak önemli de bir borç yükü altında bulunduğu bildirildi. 
     Raporda, siyasi ve ekonomik reformların, Hükümet'in, Avrupa Birliği'ne AB katılım isteğine çıpalandığı kaydedildi. 
     
     KRİTİK KAVŞAK 

     Uluslararası kredi derecelendirme kuruluşu Moody's, 'siyasi istikrar, Avrupa Birliği perspektifi, sıkı maliye ve para politikaları sonucu enflasyonun 30 yıldan bu yana ilk kez tek hanelere gerilemesi' nedeniyle Türkiye'nin, tarihinde kritik bir kavşakta bulunduğunu bildirdi. 
     Moody's tarafından yayınlanan yıllık Türkiye raporunda, Türkiye'de, özel tüketim ve yatırımların artması nedeniyle ekonomik büyüme patlamasının yaşandığı vurgulandı. 
     Türkiye'de faiz oranlarındaki gerileme çerçevesinde, mali açığın da azaldığı, kredi notunun ise yüksek ancak gittikçe azalan bir kamu ve dışborç pozisyonunu yansıttığı ifade edildi. 
     Moody's, 2005 bütçesinin ise hükümetin temel bir mali tutuma bağlı kalacağını ve borcun Gayri Safi Yurtiçi Hasıla'ya GSYİH oranında düşüş eğiliminin korunabileceğini gösterdiğini vurguladı. 
     
     DIŞ TİCARET VE CARİ İŞLEMLER AÇIĞI UYARISI... 

     Bu arada raporda Moody's analistlerinin, hızlı büyümenin, artan dış ticaret ve cari işlemler açığından kaynaklandığı yolundaki ihtiyatlarını koruduğu kaydedildi. 
     Kredi derecelendirme kuruluşu, kamunun borcunun önemli bir kısmının dövize bağlı olması, bir başka deyişle kamu borcunun kurla ilişki yüzünden, artan dış ticaret ve cari işlemler açıklarının, potansiyel bir devalüasyonun olumsuz sonuçları hakkında kaygı yarattığını da bildirdi. 
     Moody's ayrıca, Türkiye'nin AB üyeliğinin, uzun dönemli kredi pozisyonu ile ekonomik ve siyasi sistemde daha çok modernizasyon sağlayacağını bildirdi. 
     Moody's, Türkiye'nin TL cinsinden kredi notunu ise B3'ten, B2'ye yükseltmişti. 
     
</TEXT>
</DOC>
