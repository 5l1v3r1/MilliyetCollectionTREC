<DOC>
<DOCNO> 283680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sondun09.html </URL>
<DATE> 2004/10/27/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Af Örgütü ABD insan haklarına saygı göstermiyor" 
</HEADLINE>
<TEXT>

     Uluslararası Af Örgütü, ABD'nin teröre karşı savaş’ta, işkenceyi, zalim ve insani olmayan muameleyi reddetme konusundaki yükümlülüklerini yerine getirmediğini açıkladı. 
     ABD yönetiminin 11 Eylül saldırılarından sonraki tutumunu kınayan Uluslararası Af Örgütü, ABD hükümetinin benimsediği savaş zihniyetinin, savaş yasalarına saygı gösterme taahhüdüyle uyuşmadığını belirtti. 
     ABD hükümetinin temel insan haklarını göz ardı ettiğini açıkca vurgulayan Uluslararası Af Örgütü, Washington’un, ulusal güvenlik ve askeri gereklilik’ gerekçesiyle temel hakları ayaklar altına aldığını söyledi. 
     Raporda, ''Washington'ın en hafifinden, korumayı azaltarak ve kötü muamele suçlamalarına yeterli cevabı vermeyerek, işkence ve kötü muamele koşulları yaratmaktan suçlu olduğu'' vurgulandı. 
     
     ABD yükümlülüklerine aykırı davranıyor 

     ABD'nin, her koşulda işkence ve kötü muameleyi reddetme konusundaki uluslararası yükümlülüklerine aykırı davrandığını belirten Uluslararası Af Örgütü, ABD hükümetinin çeşitli sorgulama tekniklerinin kullanılmasına izin verdiğini de raporunda açıkladı. 
     Raporda, ABD'nin uyguladığı çifte standartla, insan hakları konusundaki küresel söylemine olan güvenilirliğini büyük ölçüde zayıflattığı da belirtildi. 
     
     İşkenceyi önlemek siyasi bir irade 

     Uluslararası Af Örgütü, Washington'dan uluslararası haklarla ilgili hukuka uyma konusunda, tavrını temelden değiştirmesini. Raporda, ''Bu raporun mesajı, işkence ile zalimce ve insani olmayan muamelenin önlenmesinin, tamamıyla siyasi irade meselesi olduğudur'' denildi. 
     
</TEXT>
</DOC>
