<DOC>
<DOCNO> 273544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/spor/spo05.html </URL>
<DATE> 2004/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İşlenmemis elmaslar 
</HEADLINE>
<TEXT>


Yanal, Kicker'e konuştu 
MİLLİ Takımlar Teknik Direktörü Ersun Yanal, Alman spor dergisi Kicker'e konuştu, Türk futbolunun geleceğinin parlak olduğunu ifade etti. Türkiye'de, milli formayı giyebilecek birçok oyuncunun bulunduğunu vurgulayan Yanal, "Bizde, daha çok işlenmemiş elmas var. Necati Ateş, Selçuk Ballı, Tuncay Şanlı ya da Hamit Altıntop gibi. Taraftarlar Türk Milli Takımı'nın altın geleceğine sevinebilirler" dedi. 

'Hayalimiz Almanya' 
YUNANİSTAN karşısında genç bir kadroyla mücadele ettiklerini, bu gençleştirmenin süreceğini söyleyen Ersun hoca, "Genç ve daha yaşlı oyuncular arasında bir uyum sağlamaya çalışıyorum. Çünkü gençlerin tecrübeye ihtiyacı var. En büyük hayalimiz Almanya'daki Dünya Şampiyonası'na katılmak" dedi. Dergi ayrıca, eski Başkan Haluk Ulusoy'un da, "Dünya futbolunun geleceği Türkiye'ye ait" sözüne yer verdi. 


</TEXT>
</DOC>
