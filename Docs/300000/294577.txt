<DOC>
<DOCNO> 294577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sontur48.html </URL>
<DATE> 2004/12/03/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
8 yaşındaki yeğenine tecavüz edince 15 yıl hapis cezasına çarptırıldı 
</HEADLINE>
<TEXT>

     Trabzon'da, 8 yaşındaki yeğenine tecavüz ettiği gerekçesiyle yargılanan kişi, 15 yıl ağır hapis cezasına çarptırıldı. 
     Trabzon Ağır Ceza Mahkemesi'ndeki duruşmaya, ''12 yaşından küçük mağdureyi hile ile alıkoyma ve ırzına geçmeye tam teşebbüs suçundan'' tutuklu yargılanan A.S 29 katıldı. 
     Cumhuriyet Savcısı esasa ilişkin mütalaasında, sanığın cezalandırılmasını istedi. 
     Sanık A.S, son sözünde suçsuz olduğunu iddia etti. 
     Mahkeme heyeti, sanık A.S'ye, ablasının kızı H.S'nin ırzına geçmek suçundan 10 yıl ağır hapis cezası verdi. Mağdur H.S'nin yaşının küçük olması ve sanık ile akrabalık ilişkisi bulunmasını dikkate alan mahkeme heyeti, daha sonra A.S'nin cezasını 15 yıl ağır hapse çıkardı. 
     Trabzon'da, A.S, 5 Mayıs 2004'de ablasının kızı H.S'ye tevacüz ettiği gerekçesiyle şikayet üzerine gözaltına alınmış, çıkarıldığı mahkemece tutuklanmıştı. 
     
</TEXT>
</DOC>
