<DOC>
<DOCNO> 262098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sonspo01.html </URL>
<DATE> 2004/08/10/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Atletizmde Ayhan depremi İnallı görevden alındı 
</HEADLINE>
<TEXT>

     Süreyya Ayhan'ın dopingli olduğu gerekçesiyle olimpiyatlardan çekildiği iddialarından sonra Atletizm Federasyonu Genel Sekreteri Ayhan İnallı görevinden alındı. 
     Gençlik ve Spor Genel Müdürlüğü, Süreyya Ayhan'ın sakatlığı ve mide kanaması geçirmesiyle ilgili olarak soruşturma başlattı. 
     
     İnallı'nın yerine Işık Bayraktar atandı 

     Atletizm Federasyonu Genel Sekreteri Ayhan İnallı, genel müdürlüğü, mide kanaması ve sakatlık olayından haberdar etmediği gerekçesiyle bu soruşturma çerçevesinde görevden alındı. İnallı'nın yerine Gençlik Spor Genel Müdürlüğü basın merkezinde çalışan Işık Bayraktar atandı. 
     
     Bakan Şahin "Ayhan'ın sıkıntıları atlatıp, spor hayatına devam etmesini diliyorum" 

     Devlet Bakanı ve Başbakan Yardımcısı Mehmet Ali Şahin, Süreyya Ayhan konusunda yanlış anlaşılmalar olduğunu düşündüğünü ifade etti. 
     Bakan Şahin, ''gönlümüzden böyle olmasını istemezdik. Kendisinin savunması istendi, bundan önce farklı bir değerlendirme yapılmasını doğru bulmuyorum. Süreyya Ayhan'ın bu sıkıntıları atlatıp,spor hayatına devam etmesini diliyorum'' dedi. 

     
</TEXT>
</DOC>
