<DOC>
<DOCNO> 299106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sondun40.html </URL>
<DATE> 2004/12/20/ </DATE>
<TIME> 19.14 </TIME>
<AUTHOR>  </AUTHOR>
<HEADLINE>
Kerbela'da yeni bir patlama 
</HEADLINE>
<TEXT>

     Irak'ın Kerbela kentinde bugün yine büyük bir patlama oldu. 
     Görgü tanıkları, Şiilerin kutsal kenti Kerbela'nın Saadiye mahallesinde meydana gelen patlamadan sonra, güvenlik kuvvetlerinin bölgeyi kordon altına aldığını söyledi. 
     Patlamada can kaybı olup olmadığı konusunda bilgi verilmedi. 
     Kerbela ve Necef'te dün meydana gelen saldırılarda çok sayıda kişi ölmüştü. 
     
     ÖLÜ YA DA YARALI YOK, SALDIRGAN TUTUKLANDI 

     Irak'ın Kerbela kentinde bugün meydana gelen patlamada çevredeki binaların hasar gördüğü, ancak ölü ya da yaralı olmadığı bildirildi. 
     Güvenlik Kuvvetleri, patlama meydana gelen bölgeyi kordon altına aldıklarını ve saldırıyı gerçekleştiren kişiyi yakaladıklarını bildirdi. 
     
</TEXT>
</DOC>
