<DOC>
<DOCNO> 270980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sonspo26.html </URL>
<DATE> 2004/09/11/ </DATE>
<TIME> 21.08 </TIME>
<AUTHOR>  </AUTHOR>
<HEADLINE>
Gençlerbirliği 2 - Diyarbakırspor 0 maç skoru 
</HEADLINE>
<TEXT>

     Birinci Süper Lig'de Gençlerbirliği, Diyarbakırspor'u 2-0 yendi. 
     Yunanistan başkenti Atina'da perşembe günü yapacağı UEFA Kupası 1. tur maçı öncesi Diyarbakırspor'u yenerek moral bulmak isteyen Gençlerbirliği, ilk yarıdaki tutuk oyunun aksine ikinci yarıya Youla'nun oyuna girmesiyle birlikte temposunu ve baskısını artırarak başladı. Nitekim golü de bu baskı sonucunda güzel bir pas organizasyonuyla buldu. 
     
     İLK YARI 

     4. dakikada Uğur'un cezaalanına gönderdiği topa Boliç uzandı. Ancak Fadhel, Boliç'in ayaklarına yatarak topu aldı. 
     12. dakikada Skoko'nun kaçırdığı Filip'in sol taraftan yaptığı ortada, topa Boliç kalenin hemen önünde kafayı vurdu. Meşin yuvarlak, üstten auta çıktı. 
     25. dakikada Mehmet Nas, korner bayrağına yakın bir bölgeden ön direğe topu ortaladı. İyi yükselen Skoko kafayı vurdu. Meşin yuvarlak, az farkla üstten auta gitti. 
     Bu arada, karşılaşmayı Gençlerbirliği'nin UEFA Kupası 1. tur ilk maçında karşılaşacağı Yunan ekibi Egaleo'nun teknik direktörü Stephane Demol de izledi. 
     
     İKİNCİ YARI 

     49. dakikada Boliç'in arapasıyla topla cezaalanında buluşan Filip'in ortasına uzak direkte dokunarak topu ağlara gönderen Youla takımını 1-0 öne geçirdi. 
     66. dakikada Sinan Kaloğlu, Gençlerbirliği cezaalanında arka arkaya attığı çalımlardan sonra penaltı noktasından kaleye sert bir şut attı. Meşin yuvarlak, kaleci Ömer'in kucağında kaldı. 
     76. dakikada yine Sinan Kaloğlu, kendi baskısıyla Gençlerbirliği cezaalanında kaptığı topla önce savunma oyuncularından ardından da kaleci Ömer'den sıyrıldı. Bu futbolcunun vuruşunda, top yan ağlarda kaldı. 
     90. dakikada Skoko, Diyarbakırspor cezaalanına yakın bir alandan kendi baskısıyla kaptığı topu Youla ile buluşturdu. Bu futbolcu plase bir vuruşla topu kalecinin solundan ağlara gönderdi ve maçın skorunu tayin etti 2-0. 
     
     KÜNYE 

     

Stat 19 Mayıs      

Hakemler Tolga Özkalfa xxx Sevdan Gümüşboğa xxx Hayati Doğan xxx      

Gençlerbirliği Ömer xxx Hakan x Dk. 46 Youla xxxx El Saka xx Ümit xxx Baki xxx Mehmet xxx Skoko xx Sedat xxx Filip xx Uğur xx Dk. 76 Mustafa xx Boliç xx Dk. 89 Ali      

Diyarbakırspor Fadhel xx Talip xx Burhan x Cem Beceren x Yasin xx Cumhur xx Sinan Demircioğlu x Cem Yanık x Dk. 46 Syula xx Göksel xx Eser xx Dk. 46 Bamba x Sinan Kaloğlu xx      

Goller Dakika Youla 49 ve 90      

Sarı Kartlar Dakika Boliç 55 Skoko 65 Mustafa Gençlerbirliği 81 Talip Diyarbakırspor 80      
</TEXT>
</DOC>
