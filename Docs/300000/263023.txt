<DOC>
<DOCNO> 263023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/spor/ygokberk.html </URL>
<DATE> 2004/08/13/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
İki Allen arasında 
</HEADLINE>
<TEXT>


92 doğumlu basketbolcu arkadaşım Serkan namı diğer Allen Iverson , maç daha bitmeden yanımda bitivermişti. Devre arasında "Allen mı... Çok kolay" diye kaşınan da bendim... 
Öyle masum ve sevimli bakıyordu ki bana... İçimden sık sık "Allah'ım ne olur şu ufaklığı Allen ile karşılaştır" diyordum. Durup dururken başıma yine "iş" almıştım. 
Hani Allah'tan başka bir şey isteseymişim O nu mesela . 
Allen ve Tim Duncan üstelik dokunma mesafesinde, tam karşımızdaydılar işte... Amerikalılarla vıdı - vıdı yapıyorlardı. Serkan nefes bile almıyordu, mest olmuştu. Bir de Allen, Amerikalılar ile konuşurken, arada bir de bizim ufaklığın kendisine olan "aşk"ını itiraf ettiği, elindeki kartona da göz atmıyor muydu üstelik... 
Büyülü dakikalar çabuk geçti. Allen "iş"ini bitirdi döndü, tam giderken de bizim Allen, "Allen, Allen" diye birkaç kere iç geçirip, aniden arka arkaya dokunmaya başladı, ona... 
Ben de "bi accaip" olmuştum vallahi... Ben de dokunmak istedim. Ama eşşşek kadar da adamdım... Bir gören olur muydu filan... Ben de Serkan'a dokundum aniden... 
Allen'a dokunan bizim Allen'a dokunmak bile oldukca hoştu vallahi, itiraf ediyorum. 
O gecenin, "İki Allen ve ben'li dakikalarının romanını bile yazabilirim. Evet ne geceydi be... Ama bugün Serkan bu kadar... 

Yalçın Granit'e 

Bu belayı başımıza açan sensin... Allen giderken, bir sürü Serkan'ın basketbol ruhlarını da yanında götürüyordu sanki... Bedenleri burada, ruhları Amerika'da yaşayan sen ve sana heveslenen bir sürü "hevesli"nin yüzünden bedenleri burada, ruhları NBA'de çocuklar yetişiyor Türkiye'de... NBA'ye karşı değilim tabii, hepsini olmasa da maçların çoğunu seyrediyorum da. Ama Kobe'nin kılı, Shaq'ın tüyü gibi ayrıntıları gece loş ışıklı bir odada, elinde "fare" ile internetten alıp, sabah bize satan NBA'le vıcccık - vıcccık lardan da hiç haz etmiyorum tabii. 
İşte Amerikalılar - Tim ve Alan hariç - keyif vermeden gittiler. Hadi şimdi iki gece Abdi İpekçi'yi dolduran, o olağanüstü güzel basketbol seyircisini getir bakalım şimdi anamızın ligine ... Bizim basketbolun bu kadar sorunu varken, biz kendimizi "ateş"e atarken, sen h l Hürriyet'teki köşende bol teşekkürlü politik yazılar yazıyorsun. 
Köşende NBA'ce yazıp, televizyonlarda NBA'ce konuşarak, Türk Basketbolu'ndan kaçıyorsun. Şimdi de konuşmazsan ne zaman konuşacaksın Allah Aşkına... Niye Galatasaray'dan ayrıldın Özhan Canaydın'a niye kırgınsın Anlatsana... 
Bak Yalçın ağabey... Senin bir misyonun ve seni Yalçın Granit yapan basketbola da oldukça borcun var. Kötü örnek oluyorsun, acı, ama benden söylemesi. Sana bir kere "Biz iyi bir ikiliyiz" demiştim. Diğer ikililerden farkımız da, birbirimizden de farklı olmamız. 
Bir de bana "Sık sık basket yaz" diyorsun ya... Önce sen yaz... Sonra ben... 
Unutmadan sana bir ara bizim Serkan'ın "cep"ini vereyim de, anamızın ligine de sen getir onu, getirebilirsen tabii... 

Uluç kardeşler 

Öcal abi sağolsun taaa İzmir'den yine kıyak yapmış bana... 31 Temmuz'daki Türkiye Gazetesi'ndeki "Uluç Market"inin manşeti "En doğruyu 'Köyün Delisi' söylüyordu. Birkaç cümle daha alacağım tabii Öcal abinin köşesinden... Hani Hıncal abi beni okumasa da, belki abisinin köşesini okuyordur diye... 
"Kutlarım Bilgin Gökberk'i .. 'Köyün Delisi' ama, medyamızdaki 'bunca akıllıya rağmen' basketbolumuzdaki 'başkanlık, federasyon ve Galatasaray'ın basketbolu' konusunda 'doğruyu, hem de dosdoğruyu yazan' yazabilen çok az kişiden biri o 
Cuma günkü yazısının altına 'tabii izin verirse' Benim notum Herzamanki kibarlığıyla imzamı atarım ." 
Bir doğru daha 
"Haftalık yazı programı yaparken", cumartesi günkü 'Uluç Market'in manşetini' basketbola ayırmıştım, baktım sevgili Gökberk cuma günü Milliyet'te 'benim söylemek istediklerimi' o biraz "çılgın" üslubu ile sayfaya dökmüş..." 

Hıncal abi 
Hıncal abi de bir kere "Basketbolu Ahmet Kurt ve Bilgin Gökberk'ten okumaya bayılıyorum' demişti. Ben de "vay beee" demiştim, ama sonunda ikinci bir "vay beee" diyeceğimi de biliyordum. "İkisi de basketbol yazmıyorlar, kendilerinden başka kimsenin anlamadığı bir dille mizah yazıyorlar" demişti. "Bilgin'e hep söylüyorum. Genel Yayın Yönetmeni, ona bir köşe versin Vermişti zaten , orada istediğini yazsın Orada istediğimi yazıyordum zaten , ama basketbol da yazsın Aynen öyleydi zaten ... İkinci "vay bee"yi de işte tam burada demiştim. Hıncal abi, usta, kıvrak ve kendine özgü üslubuyla bir - iki cümleyle hem köşemi, hem basketbol yazılarımı yok sayıyordu. Evet Hıncal abi böyleydi... Mesela CNN Türk'teki benim Pivot'a gelmişti. Belki de ilk canlı yayınıydı Hep bant yapar . Hem beni, hem herkesi şaşırtmıştı. O her zaman sürprizlerin adamıydı. 
Şimdi yarın "Bak iyi ki, öyle yazmışım, sen de o enfes basketbol yazılarına başladın işte" de diyebilir... Bunda benim de payım var". 
Evet Hıncal abi bu. Der mi der... 

Bilgin'den 

Heeeyyy sen... 
Seni çok özleyeceğim.... Seni belki hiç unutmayacağım da... Seni tabii seviyorum da... Ama biraz büyü nooolur..."Biz"i, ikimiz de seviyoruz. Koruyalım o zaman... İMZA BEN 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 





</TEXT>
</DOC>
