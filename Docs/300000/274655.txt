<DOC>
<DOCNO> 274655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sontur36.html </URL>
<DATE> 2004/09/24/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Tutuklandığını duyunca bayıldı .. 
</HEADLINE>
<TEXT>

     Eskişehir'de başkasının kredi kartıyla alışveriş yaptığı iddiasıyla mahkemeye sevk edilen kişi, tutuklandığını öğrenince adliyede baygınlık geçirdi. 
     Alınan bilgiye göre, kent merkezinde bir mağazadan kredi kartıyla 830 milyon liralık alışveriş yapan Sedat Dönmezer'den şüphelenen işyeri sahibi Nihat Peker, emniyet güçlerine bildirdi. 
     Olay yerine gelen emniyet güçleri, kredi kartının Dönmezer'in Alman kız arkadaşı Susan Milena Thompson'a ait olduğunu belirledi. Dönmezer, arkadaşının kredi kartını izinsiz kullandığı iddiasıyla gözaltına alındı. 
     Dönmezer, ifadesinin ardından sevk edildiği mahkemede tutuklandığını duyunca bayıldı. 
     112 Acil Servis sağlık ekiplerince Devlet Hastanesi'ne kaldırılan Dönmezer, tedavisinin ardından cezaevine gönderildi. 
     
</TEXT>
</DOC>
