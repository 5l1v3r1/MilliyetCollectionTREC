<DOC>
<DOCNO> 266049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sonspo25.html </URL>
<DATE> 2004/08/24/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Özdemir Rüştü'nün transferi için görüşmeler devam ediyor... 
</HEADLINE>
<TEXT>

     Fenerbahçe Kulübü İkinci Başkanı ve Basın Sözcüsü Nihat Özdemir, kaleci Rüştü Reçber'in transferi için görüşmelerin devam ettiğini söyledi. 
     Nihat Özdemir, AA muhabirine yaptığı açıklamada, yönetici arkadaşlarının bu transferi bitirmek için yoğun bir şekilde çalıştıklarını ifade ederek, ''Özellikle Barcelona cephesiyle görüşmeler sürüyor. Ancak şu anda transfer kesinleşmedi'' dedi. 
     Şampiyonlar Ligi ve Birinci Süper Lig'de 3. bir kaleciye ihtiyaçları olduğu için Rüştü'yü transfer etmek istediklerini vurgulayan Nihat Özdemir, ''Recep ve Volkan'dan memnunuz. 'Volkan'dan iyi bir kaleci arıyoruz' diye bir şey yok. Ancak 3. kaleciye ihtiyacımız var. Fenerbahçe'nin kadrosunda her mevkide 2 oyuncu var. Tüm futbolcular arasında ilk 11'e girmek için rekabet yaşanıyor. Kalede de bu rekabet olacak. Kim iyiyse, formdaysa o formayı giyer'' diye konuştu. 
     
</TEXT>
</DOC>
