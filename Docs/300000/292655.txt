<DOC>
<DOCNO> 292655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sonspo28.html </URL>
<DATE> 2004/11/27/ </DATE>
<TIME> 21.08 </TIME>
<AUTHOR>  </AUTHOR>
<HEADLINE>
Fenerbahçe 3 - Diyarbakırspor 0 maç skoru... 
</HEADLINE>
<TEXT>

     Birinci Süper Futbol Ligi'nde oynanan maçta Fenerbahçe, Diyarbakırspor'u 3-0 yendi. 
     
     İLK YARI 

     6. dakikada sol kanatta Göksel ve Burhan'ı şık bir çalımla geçerek ceza alanına giren Aurelio'nun, sol çaprazda kaleciyle karşı karşıya kaldığı pozisyondaki vuruşunda, yan direğe çarpan meşin yuvarlak filelere gitti 1-0 
     8. dakikada Mehmet'in pasıyla ceza alanında müsait durumda topla buluşan Tuncay'ın vuruşunda, top, kaleci Murat'tan döndü. Daha sonra savunma tehlikeyi uzaklaştırdı. 
     14. dakikada Tuncay'ın soldan ortasında ceza alanında Sinan Demircioğlu'nun kontrol etmeye çalıştığı topa müdahale eden Mehmet'in vuruşunda, meşin yuvarlak yandan auta çıktı. 
     18. dakikada ceza alanı dışında sağ çaprazdan serbest atış kullanan Alex'in doğrudan kaleye gönderdiği topu, kaleci Murat son anda kornere çeldi. 
     Aynı dakikada yine Alex'in sağdan kullandığı korner atışında ceza alanı içinde Luciano'nun kafa vuruşunda, kale çizgisi üzerinde Sinan Demircioğlu, meşin yuvarlağı kafayla çıkararak golü önledi. 
     32. dakikada Kemal'in pasıyla ceza alanında kaleciyle karşı karşıya kalan Alex'den önce kaleci Murat yatarak topa sahip oldu. 
     35. dakikada sağdan Sinan Kaloğlu'nun ortasında ceza alanı içinde altı pasta Yasin'in kafa vuruşunda, kaleci Rüştü'nün tokatladığı topu savunma uzaklaştırdı. 
     43. dakikada ceza yayı üzerinde serbest vuruş kullanan Alex'in şık vuruşunda, kaleci Murat'ın parmaklarının ucuna değen top, üst direğin altına çarparak filelere gitti 2-0 
     
     
     İKİNCİ YARI 

     65. dakikada Alex'in pasıyla ceza alanına giren Aurelio'nun kaleciyle karşı karşıya kaldığı pozisyonda vuruşunda, kaleci Murat'tan dönen topu sol çizgide kontrol eden Serhat altı pasa göndermek isterken, savunma meşin yuvarlağı kornere attı. 
     68. dakikada Alex'in topuk pasıyla ceza alanı içinde kaleciyle karşı karşıya kalan Tuncay'ın yerden vuruşunda, meşin yuvarlak kaleci Murat'tan döndü. Daha sonra savunma topu uzaklaştırdı. 
     74. dakikada Alex'in ceza alanı içinde zor pozisyonda vuruşunda, top kaleci Murat'ta kaldı. 
     82. dakikada Alex'in pasıyla ceza alanında kaleciyle karşı karşıya kalan Serhat'ın vuruşunda, Murat'ın ayağına çarpan top kornere gitti. 
     83. dakikada Alex'in sağdan kullandığı korner atışında altı pas içinde Servet'in kafa vuruşunda, meşin yuvarlak az farkla direğin yanından auta gitti. 
     84. dakikada Murat'ın pasıyla ceza alanında savunmanın arasında topla buluşan Alex'in zor pozisyonda vuruşunda, meşin yuvarlağı kaleci Murat kontrol etti. 
     87. dakikada sağdan ceza alanına giren Serkan'ın penaltı noktasına gönderdiği topla buluşan Alex, düzgün bir vuruşla meşin yuvarlağı filelere göndererek, farkı 3'e çıkardı 3-0 
     KÜNYE 
     

FENERBAHÇE 3 - DİYARBAKIRSPOR 0 Stat Fenerbahçe Şükrü Saracoğlu Hakemler Cem Deda xx, Mustafa Emre Eyisoy xx, Cemal Gemici xx Fenerbahçe Rüştü xx, Önder xx, Luciano xx, Servet xx, Ümit xx, Mehmet xxx Dk. 86 Serkan x , Aurelio xxx, Kemal xxx Dk. 57 Fabiano x , Tuncay xx Dk. 72 Murat xx , Alex xxxx, Serhat xx Diyarbakırspor Murat xx, Göksel x, Burhan xx, Cem Beceren x, Sinan Demircioğlu xx Dk. 78 Zafer x , Serdar x Dk. 76 Sylla x , Jupi x, Yasin xx, Cumhur x, Cem Yanık x Dk. 66 Eser x , Sinan Kaloğlu x Gol Dk. 6 Aurelio, Dk. 43 ve 87 Alex Sarı kartlar Dk. 17 Cem Beceren, Dk. 90 Zafer Diyarbakırspor , Dk. 54 Luciano Fenerbahçe      
</TEXT>
</DOC>
