<DOC>
<DOCNO> 259648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/guncel/gun08.html </URL>
<DATE> 2004/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm vagonu 329 metre sürüklenmiş... 
</HEADLINE>
<TEXT>



TCDD Genel Müdür Yardımcısı Erol İnan, Sakarya'daki tren kazasında 1. vagonun, lokomotifle bağlantılarını sağlayan kancanın kopmaması sonucu 329 metre sürüklendiğini söyledi. İnan, ilk vagonun, lokomotif bağlantı kancası kopmadığı için raydan çıktıktan sonra 329 metre sürüklendiğini ifade etti. İnan, "En fazla can kaybı da bu vagonda oldu. Eğer kaza anında kanca ayrılsaydı, ilk vagon da diğer vagonlar gibi kısa bir süre sonra savrulacak ve kaybımız bu kadar yüksek olmayacaktı" dedi. 

Genel müdüre 3 yıl hapis istendi 

ANKARA Milliyet 
TCDD Genel Müdürü Süleyman Karaman ve 3 TCDD yöneticisi hakkında, mahkeme kararlarını uygulamadığı gerekçesiyle 3'er yıla kadar hapis cezası istemiyle dava açıldı. Ulaştırma Bakanlığı'nın Karaman hakkında soruşturma izni vermemesi üzerine Danıştay'ın bakanlığın kararını iptal ettiği ve dava açılabildiği anlaşıldı. Malatya TCDD 5. Bölge Müdürü Bekir Çanak, 14 Ekim 2003'te Ankara Başsavcılığı'na, Karaman, Ergüleç, Kazancıoğlu ve Salihoğlu hakkında bir şik yet dilekçesi verdi. Çanak, 1999'da proje müdürü unvanıyla Ankara'ya tayin edildiğini kaydetti. Malatya Bölge İdare Mahkemesi'nin buşvurusu üzerine Ankara'ya tayiniyle yürütmeyi durdurma kararı verildiğini ve görevine döndüğünü anlatan Çanak, asılsız soruşturmalarla disiplin cezaları aldığını, bu cezaların da idari yargı kararlarıyla iptal edildiğini kaydetti. Çanak, TCDD yöneticileri hakkında yasal işlem yapılmasını istedi. 


</TEXT>
</DOC>
