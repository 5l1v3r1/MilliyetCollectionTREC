<DOC>
<DOCNO> 281588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonspo16.html </URL>
<DATE> 2004/10/19/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Şahin Hakemler, Galatasaray'ın 100. yıl törenlerinden etkilenmesin 
</HEADLINE>
<TEXT>

     Trabzonspor Kulübü Basın Sözcüsü İbrahim Şahin, Türk futbolunu yöneten ve yönlendirenlerin, sahada gördüğünü çalmak zorunda olanların, Galatasaray'ın 100. yıl törenlerinden etkilenmemeleri gerektiğini söyledi. 
     Gördüklerini çalsınlar, tarafsız yönetim göstersinler. Yani 100. yıl için uygulanan bir takım atraksiyonlarda rol almasınlar. İlgilileri hassas olmaya çağırıyorum. Onların da bu şekilde davranacaklarından hiç kuşkum yok'' diye konuştu. 
     Şahin, takım, hoca ve camia bütünlüğünü sarsacak yayınlardan, söylemlerden başta yöneticiler olmak üzere herkesin uzak durması gerektiğini de belirterek, ''Yaklaşan kongre, takımın konsantrasyonuna negatif yönde etki yapmamalı. Yaptığımız açıklamalar bunu bozuyorsa bunu da yapmamamız lazım'' dedi. 
     UEFA'nın yaptığı araştırmada, ülke ligleri ve Avrupa maçları baz alınarak yapılan sıralamada Trabzonspor'un 18. sırada yer aldığını ve en başarılı Türk takımı olduğunu kaydederek, ''Bir beraberlikle kış gelmiyor. Onun için bu takıma hep birlikte sahip çıkalım'' diye konuştu. 

     
</TEXT>
</DOC>
