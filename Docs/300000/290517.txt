<DOC>
<DOCNO> 290517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sontur47.html </URL>
<DATE> 2004/11/20/ </DATE>
<TIME> 19.38 </TIME>
<AUTHOR>  </AUTHOR>
<HEADLINE>
Silah seslerini kontrol için giden Avcılar Dernek başkanı geri dönmedi 
</HEADLINE>
<TEXT>

     Av yasağına rağmen duyduğu silah seslerini araştırmak üzere Nergizli Dağı'na çıkan Fethiye Avcılar ve Atıcılar Derneği Denetim Kurulu Başkanı Hikmet Koca geri dönmedi. Koca'yı arama çalışmalarına başlandı. 
     Alınan bilgiye göre, Ahatlı mevkiinde oturan Hikmet Koca 55 , Cuma günü öğleden sonra, av yasağına rağmen Nergizli Dağı'ndan silah sesleri geldiğini duydu. 
     Silah seslerini araştırmak üzere köpeğini de yanına alarak dağa çıkan Koca, bir daha dönmedi. 
     Eşinin gün boyunca geri dönmemesinden şüphelenen Ayşe Koca'nın durumu jandarmaya bildirmesinin ardından bölgede arama çalışmaları başlatıldı. 
     Jandarma ekiplerinin yanı sıra Fethiye Avcılar ve Atıcılar Derneği üyelerinin de katıldığı arama çalışmaları sürdürülüyor. 
     
</TEXT>
</DOC>
