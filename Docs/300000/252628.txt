<DOC>
<DOCNO> 252628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/son/sondun06.html </URL>
<DATE> 2004/07/03/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
ABD'deki Müslümanlar, Kerry'yi Bush'a tercih ediyor... 
</HEADLINE>
<TEXT>

     ABD'de yaşayan Müslümanların başkanlık seçimlerinde demokrat aday John Kerry'i Başkan George Bush'a tercih ettiği bildirildi. 
     Merkezi Washington'da bulunan Amerikan-İslami İlişkiler Konseyi'nce CAIR 43 eyaletten 1161 kişiyle yapılan ankette, Amerikalı Müslümanların yüzde 54'ü Kerry'ye, yüzde 26'sı da Reform Partisi tarafından desteklenen bağımsız aday Ralph Nader'e oy vereceğini belirtti. 
     Ankete katılanların yüzde 14'ü ise kararsız olduğunu bildirdi. 
     Katılımcıların yüzde 55'inin 2000 yılındaki seçimde Bush'a oy verdiği kaydedildi. ABD'de başkanlık seçimleri kasım ayında yapılacak. 
     Öte yandan ankete katılanların yüzde 34'ü, kendi çıkarlarını en iyi Demokrat Parti'nin gözettiğini ifade ederken, yüzde 24 Yeşiller'in bunu en iyi yaptığını söyledi. 
     Ankete katılanların dörtte birine yakını ise hiçbir partinin kendi görüşlerini yansıtmadığını belirtti. 
     
</TEXT>
</DOC>
