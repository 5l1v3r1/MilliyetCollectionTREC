<DOC>
<DOCNO> 275787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/guncel/gun08.html </URL>
<DATE> 2004/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Havalimanına türbanlı pano 
</HEADLINE>
<TEXT>


SİNAN TOROS İstanbul 

Yer Atatürk Havalimanı Dış Hatlar Terminali. Tarih 2003. Zeki Triko'nun mayolarını tanıtan top model Adriana Karambeau'nun bikini reklam panosu, o dönem hac ve umreye giden yolcuların tepkisini çekmiş, önce üstü örtülmüş, sonra da kira sözleşmesi bitmeden kaldırılmıştı. Bikinilerin yer aldığı panolarda ise şimdi 'Armine' marka ipek eşarpların reklamı var. Eşarp reklamı, Dış Hatlar Terminali geliş ve gidiş katlarının yanı sıra, 7 bin araç kapasiteli otoparkın 92 değişik noktasında da bulunuyor. Zeki Triko'nun sahibi Zeki Başeskioğlu, kendi reklamının kaldırılıp yerine eşarp reklamı konulmasıyla ilgili şunları söyledi "Olaya tepki olarak açtığımız 1 trilyon liralık devaya devam ediliyor. Eşarp ve türban reklamıyla Suudi Arabistan'ı buraya getirdiler. Büyük bir rezalet." 





</TEXT>
</DOC>
