<DOC>
<DOCNO> 278116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sonspo19.html </URL>
<DATE> 2004/10/07/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Beşiktaş, yağmur altında çalıştı 
</HEADLINE>
<TEXT>

     Beşiktaş, ligin 9. haftasında sahasında Diyarbakırspor ile yapacağı maçın hazırlıklarını sürdürdü. 
     Teknik Direktör Vicente Del Bosque yönetimindeki antrenman, sağanak yağmur altında yapıldı. Isınma çalışmalarının ardından ikişerli gruplar halinde topla, bir süre dar alanda pas çalışması yapan futbolcular, yarı sahada çift kale maçla antrenmanı tamamladı. 
     Milli takımlarda bulunan oyuncuların yanı sıra dün PAF takımla yapılan hazırlık maçında sakatlanan kaleci Murat Şahin ve sakatlıkları nedeniyle tedavileri süren Cordoba ve Ronaldo antrenmanda yer almadı. Kaleci eksiği nedeniyle PAF takım kalecisi Ozan, A takımla antrenmana çıktı. 
     Siyah-beyazlılar, Diyarbakırspor maçının hazırlıklarını yarın sabah yapacağı antrenmanla sürdürecek. 
     
</TEXT>
</DOC>
