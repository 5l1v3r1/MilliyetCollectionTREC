<DOC>
<DOCNO> 298132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/yazar/asik.html </URL>
<DATE> 2004/12/16/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Afganistan'a doğru 
</HEADLINE>
<TEXT>


Afganistan'da kaçırılan Türk mühendis ölü bulundu... Irak'tan sonra belli ki, Afganistan da yurttaşlarımız için ölümcül bir mek n oluyor. Üstelik önümüzdeki dönem hayli kritik sonuçlara gebe... 
Türkiye, şubat ayında, Afganistan'da görev yapan ISAF'ın Uluslararası Güvenlik Yardım Gücü komutasını ele alıyor... 2 yıl önce komuta yine bizdeydi. 200 yüz asker göndermiştik. Bu defa 2000 dolayında asker göndereceğiz. Birliğimizin görev alanının K bil'in dışına taşabileceği, verilen haberler arasında... 
NATO'nun 26 üyesi varken, ISAF komuta sırası, neden 2 yılda bir bize geliyor 
Bunun, "Alavere dalavere, Türk Mehmet nöbete" özdeyişinden başka izah tarzı var mı 
Bu soruların yanıtlarını merak ededuralım... 
Afganistan'da durum giderek daha gerilimli bir hal alıyor. 
Toronto Star gazetesinde Eric Margolis, Afganistan Cumhurbaşkanı Hamid Karzai'nin, dünyanın en pahalı devlet başkanı olduğunu anlatıyor... Diyor ki 
"Afganistan'da sadece K bil'i yöneten devlet başkanı Hamid Karzai, 200 Amerikalı muhafız ve 17 bin asker tarafından korunmaktadır. Karzai'yi ayakta tutmak, ABD'ye yılda 1.7 milyar dolara mal olmaktadır. Yabancı güçlerin süngüleri olmasa, Karzai'nin kukla rejimini ayakta tutmak kesinlikle mümkün olmayacaktır..." 
Karzai'nin koltuğuna destek olmak, Türkiye'ye neye mal olacak Göreceğiz... 

Hükümet, IMF'yle 3 yıllık yeni bir anlaşma imzalamış. 
Birbirlerine fena alıştılar, ayrılmaları biraz zor... 
Haldun Ertem 

Bir kıyamet günü Sık sık vapura binen... İnsanımızın boş vapurda bile yer kapmak için nasıl birbirini ezdiğini bizzat gören biri olarak... G - Mall sinemalarında çıkan yargında kimselerin ezilip ölmemesinin mucize olduğunu düşünüyorum. Uzun topuklu ayakkabılar, dar giysiler içindeki hanımların, şık beylerin yangın telaşına ve zifiri karanlığa rağmen salonu birbirlerini ezmeden terketmeleri büyük bir olgunluğun, yürekliliğin ve uygarlığın ifadesidir. Hepsine geçmiş olsun, hepsine yürekten alkışlar... 

Jigololar eksikti... Ailenizi aldınız, bir dostunuza misafirliğe gittiniz diyelim... Dostunuzun evinde tanımadığınız 2 delikanlı var. Bu 2 delikanlı başladılar para karşılığı kadınlarla nasıl yattıklarını anlatmaya. Nasıl tavlıyorlar, nasıl para istiyorlar, bu işin piyasası nasıl 
Eşinizin ve çocuklarınızın bunları dinlemesine tahammül edebilir misiniz 
Edemezsiniz. Ne var ki, dün öğle vakti Show TV'deki "Sen Olsaydın" programına çıkan 2 jigolo, para karşılığı kadınlarla birlikte olduklarını uzun uzun anlattılar. Çoluk çocuk milyonlarca kişi de izledi. Aklaksızlık diz boyu... 

Kırmızı çizgiler Hükümetin 17 Aralık'a ilişkin kırmızı çizgileri belli, bunların neler olduğunu Abdullah Gül, önceki gün bir kez daha açıkladı 
Kararda tam üyelik hedefini saptıracak hiçbir unsur bulunmamalı.Çözüm olmadan Güney Kıbrıs'ı tanımayız.Müzakere kararı, ikinci bir zirve kararını gerektirmeyecek kadar net olmalı.Hiçbir alanda kalıcı kısıtlama bulunmamalı. 
Bunlar yerinde kararlar. Ancak önceki gün Meclis'te CHP ve DYP destekli bir karar taslağının reddedilmesi, yukardaki sözlerin içtenliği konusunda hayli kuşku yarattı. Bu karar taslağında neler mi vardı 
Abdullah Gül'ün yukarıda yer verdiğimiz 4 kırmızı çizgisi... 
Ne bir eksik, ne bir fazla. 
Peki, o zaman AKP, daha doğrusu hükümet neden bu taslağın kabul edilmesine karşı çıktı Arkalarına Meclis'i de almayı, böylece AB karşısında elleri daha güçlü çıkmayı neden kendi elleriyle reddettiler 
Bağımsız milletvekili Emin Şirin'e göre, bunun 2 nedeni var birincisi hükümet 1 Mart tezkeresinin sendromundan h l kurtulamamış durumda. Kendi milletvekillerine h l güvenmiyor. İkincisi, AB'ye TBMM'nin kontrolü ve vesayeti altında bir hükümet görüntüsü vermek istemiyor. Tek karar mercii benim, mesajı vermek istedi. 
CHP'li Onur Öymen'e göre ise, bunun sebebi daha vahim 
"Bu karar taslağına karşı çıkmalarının nedeni, Brüksel'de yapacakları olası manevralarla ilgili olabilir. Korkum ve kuşkum odur ki, AB zirvesinde kırmızı çizgilerinin dikkate alınmayacağını gördüler. Rest çekmeleri de mümkün değil. Onun için şimdiden geri adım atma imk nlarını elde tutmak istiyorlar." 

NOT Fransa Devlet Başkanı Jacques Chirac, dün akşamki konuşmasını kimi olumlu mesajlardan sonra "referandum" ilanıyla bitirdi. 15 yıl ağzımızla kuş tutsak ve tüm AB ülkeleri üyeliğimizi kabul etse, Fransız halkı referandumda "hayır" derse AB'ye giremiyoruz. Bu öldürücü koşulla müzakerelere başlanabilir mi Chirac, bize AB yolunu kapatıyor. 



</TEXT>
</DOC>
