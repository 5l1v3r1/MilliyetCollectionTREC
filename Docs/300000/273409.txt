<DOC>
<DOCNO> 273409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sontur10.html </URL>
<DATE> 2004/09/20/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
LPG sızan otomobil, kontağı açınca infilak etti 
</HEADLINE>
<TEXT>

     Ali TOYDEMİR- Halife YALÇINKAYA DHA 
SİVAS'ta LPG'li otomobile gaz kaçağın nedeniyle sızan gaz, kontağın açılmasıyla birlikte ingilak etti. Sürücü ile yanındaki yakının yaralandığı olayda, otomobil kullanılmaz hale geldi. 
     Olay dün kentin Mevlana Mahallesi Mevlana Caddesi üzerinde meydana geldi. 31 yaşındaki Ercan Buluş'a ait 34 TK 4776 plakalı LPG'li otomobilde, gaz kaçağı oldu. Bagajdaki LPG tankından moton bölümüne uzanan borulardan sızan gaz otomobilin içine doldu. 
     Öğleye doğru yanında 16 yaşındaki akrabası Nurullah Yüzügüleş'le birlikte gelip otomobiline binen Ercan Buluş, kontağı çevirdiği anda içerdeki gaz patladı. Olayda ağır yaralanan Buluş ve Yüzügüleş, Sultan 1'inci İzzettin Keykavus Devlet Hastanesi'ne kaldırılarak tedavi altına alındı. Yaralıların hayati tehlikesinin bulunmadığı belirtildi. 
     Görgü tanıkları, sürücünün araca binip kapıları kapattıktan sonra kontak anahtarını çevirdiği anda patlamanın meydana geldiğini söyledi. Polis, olay yerinde geniş güvenlik önlemi alarak, oto üzerinde inceleme yaptı. Polis yetkilileri, aracın bagajında bulunan LPG tankından, motor bölümüne uzanan borularda sızıntı olduğunu, araç içine dolan gazın da kontak anahtarının çevrilmesiyle ateşlenerek, patladığını, yangın çıkmadığını açıkladı. 
     Otomobil kullanılmaz hale gelirken, aracın sahibi Ercan Buluş'un ailesiyle birlikte İstanbul'dan, Sivas'ta oturan akrabalarını ziyarete geldiği belirtildi. 
     
</TEXT>
</DOC>
