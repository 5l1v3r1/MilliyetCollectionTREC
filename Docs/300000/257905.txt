<DOC>
<DOCNO> 257905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sontur22.html </URL>
<DATE> 2004/07/24/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Açıklanan ölü sayısındaki hata ceset torbalarından mı kaynaklandı 
</HEADLINE>
<TEXT>

     Sakarya'nın Pamukova İlçesi'nde meydana gelen tren kazasında, ilk saatlerde açıklanan ölü sayısındaki yanlışlığın talep edilen ceset torbalarından kaynaklandığı ileri sürüldü. 
     AA muhabirinin edindiği bilgiye göre, ölü sayısındaki çelişkinin kaynağının ceset torbalarının sayılması olduğu iddia edildi. 
     Kazanın duyulmasıyla birlikte olay yerine çok sayıda ceset torbası istendiğini belirten adının açıklanmasını istemeyen yetkili, kaza yerine ilk etapta 110 ceset torbası gönderildiğini bildirdi. Gönderilen ceset torbasının yetersiz kaldığı ve olay yerindeki ekiplerce yeni ceset torbaları istendiğini kaydeden yetkili, parçalanmış cesetlerin ayrı torbalara konulmasının ölü sayısının fazla olarak algılanmasına neden olduğunu açıkladı. 

     
</TEXT>
</DOC>
