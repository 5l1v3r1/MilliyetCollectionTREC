<DOC>
<DOCNO> 282107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sondun14.html </URL>
<DATE> 2004/10/21/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
CIA'nın adı işkencelere karıştı 
</HEADLINE>
<TEXT>

     Amerikan Merkezi Haberalma Teşkilatı CIA , Irak'taki Ebu Garib Cezaevi'nde zaman zaman işkence ve kötü muameleye öncülük etmek ve emirler vermekle suçlandı. 
     Söz konusu cezaevinde işkence suçlamasıyla yargılanan Amerikalı çavuş Ivan Frederick'in davasında tanıklar, Amerikan Savunma Bakanlığı'nın daha önce olayların ''birkaç çürük elmanın işi'' olarak nitelemesine karşın, doğrudan CIA'yi gündeme getirdiler. 
     Bağdat'ta yapılan duruşmaya ABD'den video bağlantısıyla katılan tanıklardan Ebu Garib'de inzibat subayı olarak görev yapmış Yüzbaşı Donald Reese, CIA'nın gözaltında işkence ve kötü muameleye karıştığını söyledi. 
     Reese, Amerikalı sivil OGA CIA tarafından kullanılan Diğer Hükümet Ajansı'nın kısaltması yetkililerinin cezaevinde denetimin az olduğu geceler Iraklı tutukluları sorguladıklarını öne sürdü. 
     Yüzbaşı Reese, CIA sorgucuları tarafından uykusuz bırakılan Iraklı bir tutuklunun panik atak hastası olduğunu söyledi. Reese, CIA görevlilerinin günün herhangi bir saatinde geldiklerini anlattı. 
     Reese, sorgu yapanların ''birçok değişik tipte'' insanlar olduğunu belirterek, CIA'nın yanı sıra Federal Soruşturma Bürosu FBI , askeri istihbarat ve askeri polis elemanlarından söz etti ve bu kişilerin bazen sivil, bazen askeri giyindiklerini belirtti. 
     Yüzbaşı Reese'den sonra konuşan Kevin Kramer adlı bir asker de, Ağustos'da sorgulamaların sıkılaştırılması emrini içeren bir e-posta hakkında bilgi verdi. 
     
</TEXT>
</DOC>
