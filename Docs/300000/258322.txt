<DOC>
<DOCNO> 258322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sontur22.html </URL>
<DATE> 2004/07/26/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
LGS sonuçları çarşamba günü açıklanacak... 
</HEADLINE>
<TEXT>

     Fen ve Anadolu liseleri ile bazı meslek liselerine öğrenci yerleştirmek amacıyla gerçekleştirilen Liselere Giriş Sınavı LGS sonuçları, 28 Temmuz Çarşamba günü açıklanacak. 
     Milli Eğitim Bakanı Hüseyin Çelik, sonuçlara ilişkin bilgi vermek amacıyla 28 Temmuz Çarşamba günü Milli Eğitim Bakanlığı Başöğretmen salonunda saat 11.00'de basın toplantısı düzenleyecek. 
     Adaylar, basın toplantısının düzenleneceği saat 11.00'den itibaren sınav sonuçlarını internet ve telefon aracılığıyla öğrenebilecekler. 
     Sınav sonuçlarının öğrenilebileceği internet adresleri ile telefon numaraları şöyle 
     ''www.meb.gov.tr'' ''www.trt.net.tr'' 0 312 497 41 99 0 312 296 94 72 6 hat 
     Türkcell hattı bulunan adaylar SMS aracılığıyla da sınav sonuçlarını öğrenebilecekler. Bunun için adayların, ''OKS'' yazıp boşluk bırakarak 11 haneli TC Kimlik numaralarını 7644'e göndermeleri gerekiyor. 
     SMS aracılığıyla sonuçları öğrenmek isteyen adayların, bu işlemi sınav sonuçları açıklamadan önce yapmaları halinde sınav sonuçları 28 Temmuz Çarşamba günü saat 11.00'den itibaren cep telefonlarına otomatik olarak bildirilecek. 

     
</TEXT>
</DOC>
