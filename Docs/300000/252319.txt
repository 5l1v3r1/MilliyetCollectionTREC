<DOC>
<DOCNO> 252319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/guncel/axgun01.html </URL>
<DATE> 2004/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD yolcusu aramaya kızdı 
</HEADLINE>
<TEXT>


X- Ray bile yetmedi, bütün valizler tek tek elle aranıyor 

SİNAN TOROS İstanbul 

Türkiye NATO Zirvesi'nden yüzünün akıyla çıkmanın gururunu yaşarken, zirvenin son gününde THY'nin İzmir - İstanbul seferini yapan "Rize" uçağında meydana gelen patlama, Amerikan Sivil Havacılık İdaresi'ni tedirgin etti. İdare, Türk makamlarından, tüm valizlerin terminal girişlerindeki X- Ray'li kontrol noktalarından geçtikten sonra bilet ve bagaj işlemlerinin yapılabilmesi için gittikleri check-in kontuarlarında tek tek elle arama yapılmasnı istedi. 

Fiziki arama var 
Atatürk Havalimanı'nda dün başlayan uygulama nedeniyle yolcular 'Sayın yolcularımız, gelişen son olaylar nedeniyle Amerikan Sivil Havacılığı güvenlik kurallarında değişiklik yapmıştır. Bilet ve bagaj işlemlerinizin yapılabilmesi için bagajlarınızın tekraren fiziki aramaya tabi tutulması gerekmektedir. Göstermiş olduğunuz anlayıştan dolayı teşekkür ederiz' uyarısıyla karşılaştı. 
THY ve Amerikan Delta Havayolları'nın yolcularının valizleri daha sonra özel olarak hazırlanmış arama bölümünde didik didik arandı. Gözen Air'in güvenlik elemanları arama işlemlerini polis gözetiminde yaptıktan sonra yolcuları bilet ve bagaj işlemlerini yaptırmaları için kontuarlara yönlendirdi. 


</TEXT>
</DOC>
