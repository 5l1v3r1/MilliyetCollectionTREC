<DOC>
<DOCNO> 264293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/spor/spo04.html </URL>
<DATE> 2004/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon kuralları 
</HEADLINE>
<TEXT>


Bordo-Mavili yönetimin futbolculara dağıttığı 12 sayfalık disiplin kitapçı cepleri yakacak 


TRABZONSPOR Yönetim Kurulu yeni sezonda uygulanacak disiplin kurallarını ve bunlara uymayan futbolcuların alacakları cezaları belirledi. Bordo -Mavili oyunculara 12 sayfadan oluşan bir kitapçık dağıtan yönetim ilginç maddeler belirledi. Bu göre kamp sırasında silah taşımak, içki içmek 5 milyar, oynadığı mevkiileri beğenmemek ise 4 milyar lira ile cezalandırılacak. 

İşte suçlar ve cezalar 
1.Doping yapmak 50 milyar lira 
2.Yönetim aleyhine konuşmak 20 milyar lira 
3.Gereksiz kırmızı kart görmek 10 milyar lira 
4.Kampa katılmamak 5 milyar lira 
5.Kampta silah taşımak 5 milyar lira 
6.İçki içmek 5 milyar lira 
7.Oynadığı mevkiyi beğenmemek 4 milyar lira 
8.Gereksiz sarı kart görmek 3.5 milyar lira 
9.Kampta Dvd izlemek 1 milyar lira 

İbrahim baskısı 

TRABZONSPOR'UN Almanya kampında bir bayana tacizde bulunduğu için takımdan uzaklaştırılan ve kiraya verilmesi kararlaştırılan İbrahim Ege'nin para cezası verilerek affedilmesi için Teknik Direktör Ziya Doğan büyük çaba harcıyor. Tecrübeli hocanın yönetime, "İbrahim bize gerekli. Bir hata yaptı ama büyüklük affetmeyi gerektirir. Hatasından ders çıkarmıştır" dediği öğrenildi. 
ZORLU maratonda alternatiflere ihtiyacı bulunduğunu, bu yüzden İbrahim'in geri dönmesini istediğini bildiren Doğan'ın başkan Atay Aktuğ'u iknaya çalışacağı belirtildi. Bu arada Malatyaspor maçının hazırlıklarına dün başlayan Trabzonspor'da sakat olan Erdinç, Volkan ve Tolga Seyhan'ın düzelmesi teknik heyetin yüzünü güldürdü. Yattara ise düz koşu ile idmanı tamamladı. 

Yönetimden transfer atağı 

BORDO - Mavili yönetim, Şampiyonlar Ligi birinci ön elemesinde karşılaştığı Dinamo Kiev'in iki yıldız oyuncusuna kancayı taktı. Rincon ile Belkevich'ten birini transfer etmek için harekete geçen Trabzonsporlu yöneticiler, dört milyon dolar olan bonservis ücretini düşürmeye çalışıyorlar. Bu oyuncuların lig için düşünüldüğü açıklandı. 


</TEXT>
</DOC>
