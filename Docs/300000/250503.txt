<DOC>
<DOCNO> 250503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sondun48.html </URL>
<DATE> 2004/06/24/ </DATE>
<TIME> 22.41 </TIME>
<AUTHOR>  </AUTHOR>
<HEADLINE>
İsrail ordusu Nablus'ta operasyona başladı 
</HEADLINE>
<TEXT>

     İsrail ordusu, Nablus'ta son bir yılın en geniş çaplı operasyonuna başladı. 
     Nablus'ta baskınlar yapan ordunun, kentin sokaklarını beton barikatlar ve tellerle kapattığı, bölgede sokağa çıkma yasağı uygulandığı belirtildi. 
     Ordunun, uzun sürebileceğini açıkladığı operasyonda, çoğu El Aksa Şehitleri Tugayı üyesi 7 kişinin arandığı kaydedildi. 
     İsrail askerlerinin, buldozer ve askeri araçlarla dün geç saatlerde kente girdiği, birçok evin askerlerce arandığı, Filistinli militanlar ve askerler arasında zaman zaman karşılıklı ateş açıldığı bildirildi. 
     Nablus Valisi Mahmud Alul, askerlerin ateş ederek ve kapıları havaya uçurarak evlerde arama yaptığını, birçok kişinin sorgulanmak üzere gözaltına alındığını söyledi. 
     
</TEXT>
</DOC>
