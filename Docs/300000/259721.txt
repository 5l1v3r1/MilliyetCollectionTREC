<DOC>
<DOCNO> 259721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/son/sondun10.html </URL>
<DATE> 2004/08/01/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Irak'ın Samarra kentinde Amerikan devriyesine saldırı... 
</HEADLINE>
<TEXT>

     Irak'ın Samarra kentinde, devriye gezen Amerikan askerlerine saldırı düzenlendiği, olayda 1 direnişçinin öldüğü bildirildi. 
     Amerikan askeri sözcüsü Binbaşı Neal O'Brien, dün gece yarısından hemen önce Bağdat'ın kuzeyindeki Samarra'da, direnişçilerin Amerikan devriyesine ateş açması sonucu 4 Amerikan askerinin yaralandığını söyledi. Binbaşı O'Brien, devriyenin karşı ateş açması sonucu, saldırıyı düzenleyenlerden birinin öldüğünü kaydetti. 
     Bu arada, Musul'da bir karakolun önünde bomba yüklü araçla düzenlenen saldırıda ölü sayısının 5'e yükseldiği, kişinin de yaralandığı bildirildi. 
     Esselam Hastanesi'nden Abdülaziz Hafudi, ölen 5 kişiden 3'ünün ve yaralanan kişiden 8'inin polis olduğunu açıkladı. 
     Ramadi'de ise bu sabah Iraklı direnişçilerle polis arasında çıkan çatışmada 3 sivil yaralandı. 
     Bağdat'ın merkezinde bu sabah, yola yerleştirilen bombanın patlaması sonucunda da 2 sivil ölmüş, 2 sivil yaralanmıştı. Felluce kentinde dün geceki çatışmalarda 10 kişi ölmüş, 27 kişi yaralanmıştı. 
     
</TEXT>
</DOC>
