<DOC>
<DOCNO> 282354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/siyaset/axsiy02.html </URL>
<DATE> 2004/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler, AB üyeliği için yalvarmıyor 
</HEADLINE>
<TEXT>


Yeşiller'den Frassoni, "Türkler, AB'ye girmek için yalvaran insanlar değil. Türk dostlarıma şunu söylüyorum Hemen yola koyulun" dedi 

Pınar Aktaş - İstanbul 


Avrupa Parlamentosu - Türkiye Karma Parlamento Komisyonu Eş Başkanı Joost Lagendijk, Türkiye'nin, AB yolunda ayrıntılarda kaybolmayıp gözünü toptan ayırmaması gerektiğini söyledi. 
Yeşiller Grubu'nun düzenlediği, "AB'de Türkiye Ortak Bir Gelecek" konulu konferansın son gününde, Lagendijk'le AP Yeşiller - EFA Grubu Eş Başkanı Monica Frassoni, toplantıların sonuçlarını değerlendirdiler. Almanya Dışişleri Bakanı Joschka Fischer ve AB'nin genişlemeden sorumlu üyesi Ollie Rein'ın, Türkiye'ye, "Gözünüzü toptan ayırmayın. Şu andaki top da müzakerelere 'evet'tir" mesajı verdiğini anımsatan Lagendijk, şöyle dedi 
"Bana sorarsanız Türkiye ve Türk hükümeti, eğer sadece işin ayrıntılarında kaybolur, tavsiye kararının bütününü, yani topun kendisini gözden kaçırırsa hata eder. Onun için tavsiyenin özü 'evet'tir ve Avrupa Yeşiller'i bunu desteklemektedir." 
Zülfü Livaneli ve Orhan Pamuk gibi insanların hem siyasi, hem kültürel, hem de psikolojik olarak AB'yi istemesinin iyi olduğunu kaydeden Lagendijk, "AB'nin, modern Türkiye'de bu gibi duyguların olduğunu bilmesi çok önemli. Bu siyasi birlikteliğimizin de bir göstergesi olur. Yeşiller, Avrupa'ya bu tabloyu da gösterecek" dedi. 
1995'te Yeşiller olarak Türkiye'nin Gümrük Birliği'ne üyeliğini reddettiklerini belirten Frassoni ise, "Bakın bugün burada Türkiye'nin AB'ye katılımının en önemli destekçilerinden biriyiz. Yeşiller değişmedi aslında" diye konuştu. 
"Türkler, AB'ye girmek için yalvaran insanlar olarak görülemez" diyen Frassoni, şöyle devam etti "Bu nedenle Türk dostlarıma şunu söylemek istiyorum Hemen yola koyulun. AB'ye gidin, Türkiye için onları ikna edin. Biz de bu konuda elimizden geldiğince destek olacağız." 

'Ağlama duvarı' gibi oldular 

Konferansın 3. günü protestolara sahne oldu. Doğa Savaşçıları Derneği Başkanı Zafer Murat Çetintaş, "Türkiye'de tarım alanlarında gerçek kurşunlarla askeri tatbikat yaptırılıyor. Bu Avrupa'da da böyle mi " diye 4 kez sordu. Yanıt alamayınca, "Sizi protesto ediyorum" diye bağırdı. 
5 yıl kaldığı cezaevinden yeni çıktığını söyleyen TAYAD'lı İbrahim Halil Şahin de, "F tipi cezaevlerinde insanlar tecrit ediliyorlar. Siz tarımı konuşuyorsunuz" diye bağırarak salonu terk etti. 
Hava yastığının açılmaması sonucu tekerlekli sandalyeye mahk m olduğunu söyleyen Mikdat Konak, h l bilirkişi raporunun çıkmamasından yakındı. 


</TEXT>
</DOC>
