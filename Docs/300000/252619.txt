<DOC>
<DOCNO> 252619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/yasam/yas06.html </URL>
<DATE> 2004/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldürücü sıcak uyarısı 
</HEADLINE>
<TEXT>


İSTANBUL Milliyet 

İstanbul İl Sağlık Müdürü Prof. Dr. Erman Tuncer, özellikle çocuk ve yaşlılarla kalp, tansiyon ve akciğer hastalarının sıcak ve güneş ışınlarından korunması gerektiğini belirtti. Yazılı açıklamada, meteorolojiden yapılan uyarılara göre, hava sıcaklıklarının mevsim normallerinin üzerine çıkacağı kaydedildi. Bu artışın nemdeki artışla birlikte daha fazla etkili olabileceğini belirten Prof. Tuncer, bu durumun özellikle çocuk ve yaşlılar ile kalp, tansiyon ve akciğer hastalarının sağlığını olumsuz etkileyeceğini ifade etti. Prof. Tuncer, sıcak ve güneşin olumsuz etkilerinden korunmak için ışınların etkisinin güçlü olduğu 11.00-16.00 saatleri arasında uzun süre güneş altında kalınmaması gerektiğini ifade etti. 


</TEXT>
</DOC>
