<DOC>
<DOCNO> 273784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/guncel/gun04.html </URL>
<DATE> 2004/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Veziroğlu dondurdu 
</HEADLINE>
<TEXT>


Kaçırılan 10 Türk'ün serbest kalması için Irak'tan çekilmesi istenen şirketin başkanı Veziroğlu, bu ülkedeki tüm faaliyetlerini durdururken, Irak halkından yardım istedi 

ANKARA Milliyet 

Vinsan Yönetim Kurulu Başkanı Ali Haydar Veziroğlu, "Irak'ta kaçırılan 10 işçisiyle şirketine yapılan haksızlıklar giderilinceye kadar mobilizasyon çalışmaları dışında Irak'taki faaliyetleri dondurduklarını" açıkladı. Böylece Ebu Bekir El Saddık Tugayları'nın "Irak'tan çekilin" talebine karşılık Vinsan'ın personel, iş makinesi ve malzeme transferi dışındaki tüm faaliyetleri donduruldu. Dışişleri Bakanlığı ise, gün boyunca kaçırılan Türk işçileri hakkında hiçbir açıklama yapmadı. 
Veziroğlu, Ebu Bekir El Saddık Tugayları, bu ülkede 161 milyon dolarlık yatırımı bulunan Vinsan'a tanıdığı 3 günlük süre dolmadan dün açıklama yaptı. Sözlerine "Saygıdeğer Irak halkı" diye başlayan Veziroğlu, Bağdat'taki otoyol projesi dışında ABD veya Irak kurumlarından aldıkları başka proje bulunmadığını vurguladı. 

'Yatırımlar çekilmemeli' 
Başbakan Recep Tayyip Erdoğan, Türk çalışanlar için k bus haline gelen Irak'taki yatırımların geri çekilmesini işadamlarının doğru bulmadığını belirterek, "Objektif olarak da bu doğru değil" dedi. 




</TEXT>
</DOC>
