<DOC>
<DOCNO> 284080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sonsiy04.html </URL>
<DATE> 2004/10/28/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
New York Times Türk ordusunun siyasi gücü yok oluyor 
</HEADLINE>
<TEXT>

     Türkiye'de son yapılan Anayasa değişikliklerinin ardından ordunun siyaset üzerindeki etkisinin erimeye başladığı yorumu yapıldı. 
     ABD'de yayınlanan The New York Times gazetesi, Susan Sachs imzasıyla yer verdiği yorum yazısında, 1980 askeri müdahalesi sonrasında ilk kez bir sivilin Milli Güvenlik Kurulu'na MGK başkanlık etmesini sayfalarına taşıdı. "Türk ordusunun siyasi gücü yok oluyor görünüyor" başlıklı yazıda, Büyükelçi Yiğit Alpogan'ın, MGK Genel Sekreterliği görevine, ordunun MGK ve diğer bazı devlet kurumlarını üzerindeki etkisini azaltan bir dizi Anayasa değişikliğinin ardından getirildiği anımsatıldı. 
     Ordunun siyaset üzerindeki etkisinin, geçmişte Türkiye'nin AB üyeliği çabalarına zarar verdiği yorumu yapılan haberde, MGK'nın da Türkiye'nin iç ve dış politikası üzerinde uzun yıllardır süren geniş etkisine vurgu yapıldı. 
     
     "ŞİKAYET VAR AMA TEPKİ YOK" 
     Yazıda, yapılan Anayasal değişikliklerine ilişkin olarak, "Son değişiklikler şikayete neden oldu ama üst düzey komutanlar, ordunun yüksek öğretim üzerindeki etkisini azaltan ve MGK üzerindeki sivil kontrolü arttıran son Anayasal girişimi engellemek ya da geciktirmek için hamle yapmadılar" denildi. 
     
</TEXT>
</DOC>
