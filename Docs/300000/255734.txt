<DOC>
<DOCNO> 255734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sontur31.html </URL>
<DATE> 2004/07/15/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Boğaziçi Köprüsü'nde OGS'li gişe sayısı artıyor 
</HEADLINE>
<TEXT>

     Karayolları 17. Bölge Müdürü Yakup Dost, Boğaziçi Köprüsü'nde Otomatik Geçiş Sistemi OGS bulunan bir gişe daha açılacağını bildirdi. 
     Dost yaptığı yazılı açıklamada, Karayolları Genel Müdürlüğü'nce 1999 yılında hizmete sokulan OGS'nin, İstanbul'daki Boğaziçi köprüleri ve otoyollarda, sürücüler tarafından tercih edildiğini ve kullanımının yaygınlaştığını belirtti. 
     Boğaziçi Köprüsü'ndeki geçişlerin ortalama yüzde 46'sının, yoğun saatlerde ise yüzde 'ünün OGS ile yapıldığını ifade eden Dost, şunları kaydetti 
     ''Bu gelişmeye paralel olarak idaremizce OGS'li gişe sayısı arttırılmaktadır. Bu çerçevede, Boğaziçi Köprüsü'ndeki 13 No'lu gişe OGS ile donatılmıştır. Yarın saat 11.30'da açılacak bu gişe ile ilave şeride sadece OGS'li araçların girmesi yönünde yapılacak ön işaretleme ve yönlendirme sayesinde OGS abonesi araçların köprü üzerindeki akışı daha iyi hale getirilmiş olacaktır.'' Karayolları 17. Bölge Müdürü Yakup Dost, yeni düzenlemeyle Boğaziçi Köprüsü üzerindeki sol şerit ve trafiğin yoğun olduğu saatlerde açılan ilave şerit ile bunların karşısına isabet eden 9-10-11-12 ve 13 numaralı gişelerin OGS geçişine hizmet edeceğini belirterek, ''Bu sayede, bu kesimdeki manuel gişe-OGS çapraz geçişleri de ortadan kalkacaktır'' dedi. 
     
</TEXT>
</DOC>
