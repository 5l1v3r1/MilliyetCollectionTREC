<DOC>
<DOCNO> 264103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/soneko27.html </URL>
<DATE> 2004/08/17/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Milli Piyango'dan otomobil talihlilerine çağrı İkramiyelerinizi alın 
</HEADLINE>
<TEXT>

     Milli Piyango İdaresi MPİ , 29 Haziran ve 29 Temmuz çekilişlerinde otomobil ikramiyesi kazanan bazı talihlileri otomobillerini almaları için uyardı. 
     İdareden konuya ilişkin yapılan yazılı açıklamada, MPİ'nin 29 Haziran çekilişinde otomobil ikramiyesi kazanan 10 talihliden 6'sının, 29 Temmuz çekilişinde de 5 talihliden 2'sinin otomobilini almak için başvuruda bulunmadığı belirtildi. 
     Açıklamada, 29 Haziran çekilişine ait otomobil ikramiyesini almayan talihlilerin en geç 29 Ağustos 2004, 29 Temmuz çekilişinde otomobil ikramiyesini almayan talihlilerin de en geç 29 Eylül 2004 tarihine kadar MPİ Bahçekapı İstanbul Müdürlüğü'ne başvurmaları gerektiği bildirildi. 
     Çekilişlere bilet alıp katılan talihli adaylarının biletlerini dikkatli şekilde kontrol etmeleri istenilen açıklamada, ikramiye kazanan talihlilerin, belirtilen süre içinde başvuru yapmaları, aksi takdirde otomobil ikramiyesi yerine 10 milyar lira ikramiye alabilecekleri kaydedildi. 
     
</TEXT>
</DOC>
