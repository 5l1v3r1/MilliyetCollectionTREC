<DOC>
<DOCNO> 259834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/guncel/gun06.html </URL>
<DATE> 2004/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hablemitoğlu suikastında devlet kusurlu 
</HEADLINE>
<TEXT>


Bakanlık, Hablemitoğlu'nu koruyamadığı gerekçesiyle 40 milyar lira tazminat ödemeye mahk m oldu 

ANKARA Milliyet 

İçişleri Bakanlığı, 18 Aralık 2002'de evinin önünde uğradığı silahlı saldırı sonucu öldürülen Ankara Üniversitesi İnkılap Tarihi Enstitüsü öğretim görevlisi Doç. Dr. Necip Hablemitoğlu'nun can ve mal güvenliğini koruyamadığı gerekçesiyle Hablemitoğlu'nun ailesine 40 milyar lira tazminat ödemeye mahk m edildi. 
Hablemitoğlu'nun babası Adem Hablemitoğlu, kardeşleri Emel Küçükdoğan ile Efser Koçakoğlu, "Hablemitoğlu'nun çalışmaları nedeniyle bazı kesimlerin hedefi haline gelmesine karşın devletin ilgili birim ve organlarınca korunamadığı" gerekçesiyle İçişleri Bakanlığı aleyhine dava açtı. 
Ankara 5. İdare Mahkemesi de, İçişleri Bakanlığı'nı, Adem Hablemitoğlu'na 20, Emel ve Efser kardeşlere de 10'ar milyar olmak üzere toplam 40 milyar lira manevi tazminat ödemeye mahkum etti. Devletin, yurttaşlarının can ve mal güvenliğini sağlamakla yükümlü olduğu belirtilen kararda, "İdarenin sorumluluğunun yalnızca 'hizmet kusuru' ilkeleriyle sınırlı tutulmadığı, kusursuz sorumluluk, objektif sorumluluk ve kolektif anlayışına dayalı sosyal risk ilkelerine göre de idarenin sorumlu tutulacağı yerleşik yargı kararları ile kabul görmüştür" denildi. 


</TEXT>
</DOC>
