<DOC>
<DOCNO> 289459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sondun08.html </URL>
<DATE> 2004/11/17/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
İngiltere'de sigara yasağı geliyor 
</HEADLINE>
<TEXT>

     İngiltere'de hükümet, kamuya açık yerlerde sigara içilmesini yasaklamak için bir yasa tasarısı hazırladı. Buna göre, kafe, restoran ve yemek servisi yapılan barlarda aşamalı olarak 4 yıl içinde sigara içilmesi yasağı getiriliyor. BBC ise tasarının, üyelerinin büyük çoğunluğunun sigara içilmesini destekleyen özel kulüplerin kapsam dışında bırakılmasını öngördüğünü bildirdi. Tasarının beklendiğinden kapsamlı yasak getirdiği kaydedilen haberde, sigara karşıtlarının tasarıyı topyekün yasak içermediği için eleştirdiği, sigara yanlılarının ise tasarının kendilerini "toplum hayatından koparmayı amaçladığı" görüşünde olduğu ifade edildi. İngiltere'de ayrıca obezitenin önüne geçmek için "abur cubur" yiyeceklerin reklamlarına kısıtlamalar getirilmesi de planlanıyor. Süpermarketlerde yiyeceklerin tarfik ışıkları sistemi gibi renklendirileceği sistemde, tüketicilere satın alacakları yiyeceğin ne kadar sağlıklı olduğu gösterilecek. 
     
</TEXT>
</DOC>
