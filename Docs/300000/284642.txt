<DOC>
<DOCNO> 284642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sonspo02.html </URL>
<DATE> 2004/10/30/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Sega'nın futbol oyunu Fenerlileri kızdıracak 
</HEADLINE>
<TEXT>

     
     Mehmet ÇİFTÇİ İSPANYA, DHA 

     

DÜNYACA ünlü bilgisayar oyunu şirketi SEGA'nın piyasaya sürdüğü yeni bir futbol oyunu, Fenerbahçelileri epey kızdıracak gibi görünüyor. Football Manager 2005' adlı oyunda, Galatasaray'ın eski teknik direktörü Graeme Souness'ın, takımının 1996'daki Türkiye Kupası zaferi sonrası Fenerbahçe stadının ortasına Türk bayrağı diktiği ünlü sahne yer alıyor. 
     Oyun, iki ezeli rakip arasında oynanacak kupa maçı öncesi Fenerbahçe başkanının Souness'a yönelik, "Bu sakat adam bir takımı yürütecek ne beceriye ne de teknik kapasiteye sahip'' hakaretleri ile başlıyor. Bu sözler üzerine kızan İskoçyalı Galatasaray hocası, takımından kupayı Fenerbahçe'ye bırakmayarak intikamını almalarını istiyor. Galatasaraylı futbolcular da deplasmanda oynanan maçta hocalarının isteğini yapıp kupayı kazanıyor. Oyun Souness'ın kocaman bir Galatasaray bayrağını alarak Fenerbahçe stadının ortasına dikmesi ile sona eriyor. 

     
</TEXT>
</DOC>
