<DOC>
<DOCNO> 298023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sontur51.html </URL>
<DATE> 2004/12/15/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Toptancı Hali'nde patlama .. 
</HEADLINE>
<TEXT>

     Adana'nın Kozan İlçe Belediyesi Toptancı Hali'nde, bir depoda bulunan karpitten kaynaklanan patlama meydana geldi. Olayda, ölen ya da yaralanan olmadı. 
     Emniyet Müdürlüğü yetkililerinden alınan bilgiye göre, patlama, sebze halinde, Muammer T'ye ait 16 numaralı hurma dolu depoda meydana geldi. Patlamanın neden olduğu yangında, işyerinde maddi hasar oluştu. Olay sırasında dükkanda hiç kimsenin bulunmaması ise muhtemel bir faciayı önledi. 
     Ölen ya da yaralananın olmadığı olayda, çıkan yangın, itfaiye ekiplerinin müdahalesiyle kısa sürede söndürüldü. 
     Yetkililer, patlamanın bir depoda bulunan karpitten kaynaklandığını, olayla ilgili soruşturmanın sürdürüldüğünü kaydettiler. 
     
</TEXT>
</DOC>
