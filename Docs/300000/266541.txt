<DOC>
<DOCNO> 266541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sondun44.html </URL>
<DATE> 2004/08/26/ </DATE>
<TIME> 23.25 </TIME>
<AUTHOR>  </AUTHOR>
<HEADLINE>
Gazze'de 2 patlama 1 filistinli öldü, 2 militan ve 2 sivil yaralandı 
</HEADLINE>
<TEXT>

     Gazze kentinde bir evde meydana gelen patlamada, Filistinli bir militan öldü. 
     Fadi Owemer'in, el Aksa Şehitleri Tugayları üyesi olduğu ve bomba yaparken meydana gelen patlamada öldüğü bildirildi. 
     Gazze Şeridi'ndeki Refah mülteci kampında meydana gelen başka bir patlamada ise İslami Cihad örgütünün üst düzey komutanlarından biri yaralandı. 
     Örgüt, insansız bir İsrail uçağının Muhammed Şeyh el Halil'in bulunduğu eve füze attığını ileri sürdü. 
     Halil, Refah'da mayıs ayında 5 İsrailli askerin öldürülmesi olayına karıştığı gerekçesiyle İsrail tarafından aranıyordu. 
     Aynı patlamada ikinci bir İslami Cihad militanı ile bir kadın ve 10 yaşında bir erkek çocuğun da yaralandığı bildirildi. 
     Bu arada İsrail ordusu, Filistinlilerin Sderot kentine füze saldırısı düzenlemesinden sonra Gazze'nin Mısır'la sınır geçişini kapattı. 
     Sderot kentine düzenlenen füze saldırısında ölen ya da yaralanan olmadı. 
     Ordunun düzenlediği operasyonda, Gazze Şeridi üçe bölündü ve yollar kapatıldı. 
     İsrail askerleri Gazze'nin ana karayolunu ulaşıma kapatırken, Akdeniz kıyısından geçen anayolu da Netzarim yakınlarında dozerle bozarak ulaşıma kapattı. 
     
</TEXT>
</DOC>
