<DOC>
<DOCNO> 267316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/yazar/theper.html </URL>
<DATE> 2004/08/29/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Yasalar niye var 
</HEADLINE>
<TEXT>


Çok ilginç bir toplumuz, biliyor musunuz Bizdeki yasalar kağıt üzerinde dursun diye yapılır, uygulansın diye değil. En bariz örneği trafiğin durumu değil mi Kural, trafik sağdan işler. Bizde sağdan da işliyor, soldan da. Kırmızıda durulur, yeşilde geçilir. Bizde kırmızıda geçilir, yeşilde durulur. Araçlar park yasağı olmayan yerlere park edebilir ama bizde park yasağı levhasının altına iki sıra park edilir. Neden Çünkü yasalar kağıt üzerindedir, yasaları uygulayacak devletin gücü oralarda yoktur, varsa da yasaları uygulamaz. Görür, geçer gider. Bunun çok açık bir örneğini bir sitenin kat malikleri toplantısında yaşadım. Kanuna aykırı bir sürü teklif için, "Bunlar yasaya aykırı" dedim, biri yanıt verdi Hep yasalara uymak zorunda mıyız, bu defa da uymayalım 
İşte okuyucum A.M. de bundan şikayetçi. Diyor ki, benim dairem giriş kat ve 80 metrekare. Üstteki daireler 180 metrekare. Ancak benden ortak gider eşit alınıyor, çünkü arsa payım onlarla aynı oranda gösterilmiş. 
Oysa yasa diyor ki, arsa payı kat irtifakı veya kat mülkiyeti kurulduğu tarihteki rayiç değer üzerinden verilir. Peki okuyucumun dairesi ile üstteki daireler aynı değerde olabilir mi 
Şimdi yapılacak bir şey var Arsa paylarının yeniden tanzimi talebi ile dava açmak. İşte bu davada tüm bağımsız bölüm maliklerini hasım olarak göstereceksiniz, yani hepsi aleyhine dava açacaksınız. Dava sırasında binanıza bilirkişi gelecek ve dairelerin tek tek değerini tespit edip kat irtifakı veya kat mülkiyeti kurulduğu günkü değeri ile orantılı arsa payı verecek. Her ne kadar taraf olduğum bir davada bilirkişi tüm dairelere aynı arsa payını verdi ise de siz ona bakmayın. Böyle yanlışlıklar ara sıra da olsa oluyor, her zaman olmaz. 



</TEXT>
</DOC>
