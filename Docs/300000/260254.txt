<DOC>
<DOCNO> 260254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sonsiy18.html </URL>
<DATE> 2004/08/03/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Yüksek Askeri Şura, ikinci gün çalışmalarını tamamladı... 
</HEADLINE>
<TEXT>

     Yüksek Askeri Şura, Başbakan Recep Tayyip Erdoğan başkanlığındaki ikinci gün çalışmalarını tamamladı. 
     Yüksek Askeri Şura'nın Genelkurmay Başkanlığı Karargahı'ndaki öğleden sonraki toplantısı yaklaşık 4 saat sürdü. 
     Toplantıda, Türk Silahlı Kuvvetleri'nde görevli general, amiral ve albaylardan bir üst rütbeye yükselecekler ile rütbe bekleme süreleri uzatılacakların ve kadrosuzluktan emekliye sevk edileceklerin durumları ele alındı. Çeşitli nedenlerle Türk Silahlı Kuvvetleri'nden ilişikleri kesilecek personelin durumları ile Türk Silahlı Kuvvetleri'ni ilgilendiren diğer konular da görüşüldü. 
     YAŞ çalışmaları, yarın Genelkurmay Başkanlığı Karargahı'nda devam edecek. 
     Şura toplantısı 5 Ağustos Perşembe günü sona erecek. 
     
</TEXT>
</DOC>
