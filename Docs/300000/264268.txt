<DOC>
<DOCNO> 264268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/magazin/amag.html </URL>
<DATE> 2004/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Peri Masalı' N zım'ın çıktı 
</HEADLINE>
<TEXT>


Yıldız Tilbe'nin son hitlerinden 'Peri Masalı' şarkısının ilk 6 mısraı, N zım Hikmet'in 1918'de yazdığı şiirinin tıpatıp aynı... 

ALİ'CE Ali Eyüboğlu 

Müzik dünyasında son yıllarda besteleri en iyi iş yapan isimlerden biri de Yıldız Tilbe. Sezen Aksu, Altan Çetin, Kayahan ve Serdar Ortaç gibi, Tilbe'nin kapısında da ilk albümleriyle iyi çıkış yakalamak ya da çıkışlarını sürdürmek isteyen şarkıcılar beste kuyruğunda. 

Özen hemen çıkardı 
Tilbe'nin, beste isteyenlerden talep ettiği 'fiks ilk kullanım bedeli' ise 5000 dolar. DMC'den çıkaracağı yeni albüm için Gökhan Özen de, 10 bin dolara Tilbe'den iki şarkı aldı 'Öyle Büyü ki İçimde' ve 'Peri Masalı'. 'Öyle Büyü ki İçimde'de bir sorun çıkmaz, ama 'Peri Masalı'nın sözleri şiir tutkunlarına 'hayli tanıdık' gelir. Gerçekten de Tilbe'nin altına imza attığı sözler, N zım Hikmet'in 'Bence Sen de Şimdi Herkes Gibisin' şiiriyle 'yakın akraba' çıkar. 
Tilbe'nin 2000'lerde yazdığı 'Peri Masalı'nın ilk altı mısraı, sanki N zım'ın 1918'de kaleme aldığı 'Bence Sen de Şimdi Herkes Gibisin'in ilk altı mısraından düşer. Düşerken de, küçük çaplı bir evrim geçirir. Telif Yasası'na göre, bir eseri izinsiz kullanmak suç olduğundan Özen de, parçayı albümünden çıkarır. Bakalım Tilbe, 'imzasını' nasıl savunacak 

Tilbe'nin yazdığı şarkı 

Gözlerim gözünde aşkı seçmiyor 
Onlardan kalbime sevda geçmiyor 
Ben yordum ruhumu biraz da sen yor 
Çünkü bence sen de herkes gibisin 

Yolunu beklerken daha dün gece 
Kaçıyorum bugün senden gizlice 
Bu kadarı fazla yaralı kalbime 

Yere göğe, gördüğünü, görmediğine 
Peri masalı gibi 
Düşeceğim aşka biter mi borcum 
Yine aşk ile 

Bu kadarı fazla dönersem şöyle 
Deliye dönersem 
Düşeceğim aşka biter mi borcum 
Yine aşk ile 

N zım Hikmet'in şiiri 

Gözlerim gözünde aşkı seçmiyor 
Onlardan kalbime sevda geçmiyor 
Ben yordum ruhumu biraz da sen yor 
Çünkü bence şimdi herkes gibisin 

Yolunu beklerken daha dün gece 
Kaçıyorum bugün senden gizlice 
Kalbime baktım da işte iyice 
Anladım ki sen de herkes gibisin 

Büsbütün unuttum seni eminim 
Maziye karıştı şimdi yeminim 
Kalbimde senin için yok bile kinim 
Bence sen de şimdi herkes gibisin 
N zım Hikmet - 1918 


</TEXT>
</DOC>
