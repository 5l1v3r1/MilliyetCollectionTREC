<DOC>
<DOCNO> 296781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/son/sondun05.html </URL>
<DATE> 2004/12/11/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
PKK'dan Türkiye'ye 'destek' gösterisi 
</HEADLINE>
<TEXT>

     İsveç'te yaşayan bir grup PKK sempatizanı, Türkiye'nin Avrupa Birliği üyeliğine 'destek gösterisi' düzenledi. Parlamento önünde toplanan PKK'lılar İsveç Başbakanı ile de görüşerek Türkiye için 'destek' talep etti. 
     Gösteride Türkiye'nin 'desteklenmesi' yönündeki pankartların yanı sıra, Abdullah Öcalan'ın posterleri ve PKK bayrakları taşıyan göstericiler, Öcalan'ın da Türkiye'nin desteklenmesi yönünde görüş bildirdiğini söyledi. 
     Örgütün İsveç temsilcisi Cemil Serhat, "biz de Türkiye'nin Avrupa Birliği sürecini destekliyoruz" dedi. 
     Serhat, 'Türk halkı ile birlikte Türkiyelilik çatısı altında, tüm halkların kardeşçe, çok daha iyi insani koşullarda yaşayacağını düşündükleri için bu mücadelede Türkiye'nin yanında yer aldıklarını' söyledi. 

     
</TEXT>
</DOC>
