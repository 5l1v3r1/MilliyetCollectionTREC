<DOC>
<DOCNO> 251764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sonyas06.html </URL>
<DATE> 2004/06/29/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Eski eşi Maradona 2 yıl psikiyatri kliniğinde kalmalı 
</HEADLINE>
<TEXT>

     Dünyanın gelmiş geçmiş en büyük futbolcusu kabul edilen Arjantinli Diego Maradona'nın eski eşi Claudia Villafane, eski futbol yıldızının, yatmakta olduğu Buenos Aires'teki Ituzaingo adlı psikiyatri kliniğinde ''bir veya iki yıl kalması gerektiğini'' belirtti. 
     Villafane, bir televizyon kanalına verdiği mülakatta, ''Maradona klinikten yakında çıkmak istiyor, ancak burada en az 1-2 yıl daha kalması gerekiyor'' dedi. 
     Eski futbol ilahının kişisel doktoru Alfred Cahe de geçen perşembe günü yaptığı açıklamada, Maradona'nın tedavisinin en az 2 yıl daha sürmesi gerektiğini açıklamıştı. 
     Arjantin Milli Takımı'nın 43 yaşındaki eski kaptanı, ailesinin talebi üzerine 9 Mayıs'ta, Arjantin'in başkenti Buenos Aires'teki psikiyatri kliniğine yatırılmıştı. 
     Efsanevi yıldız, 18 Nisan'da önemli kalp ve akciğer sorunları nedeniyle ölümle burun buruna gelmiş, yoğun çabalar sonucunda, hastalıkları kontrol altına alınmıştı. 
     
</TEXT>
</DOC>
