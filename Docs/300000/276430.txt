<DOC>
<DOCNO> 276430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/yazar/tamer.html </URL>
<DATE> 2004/10/01/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kadın kuruluşlarımız, AB'li kadınlara "dokunacak" 
</HEADLINE>
<TEXT>


AKP hükümeti Türkiye'yi, 40 yıllık hayalimiz Avrupa Birliği ile müzakere sürecine ulaştırmakla kalmadı, sivil toplum kuruluşlarımızı da bu hedefin bir parçası yaptı. Böylelikle Avrupalılar, birikimli insanlarımızı tanıma fırsatı bularak önyargılarından kurtulurken, bugüne kadar evrensel platforma çıkmayı düşünmemiş ya da başaramamış sivil toplum kuruluşlarımız açısından da ciddi bir açılım söz konusu. 

STK'lara AB ivmesi Devlet eski Bakanı Kemal Derviş'in inisiyatifiyle geçen yıl kurulan Ekonomi ve Dış Politika Forumu'nun, Brüksel'deki Avrupa Politika Çalışmaları Merkezi ile birlikte hazırladığı Türkiye raporları da hafta başından beri yazdım , Türkiye İçin Kadın İnisiyatifi de, AB hedefine baş konulmasının ürünleri. 
EDPF'nin raporları 27 eylülde Brüksel'de açıklandı ve büyük ilgi gördü. Kadın İnisiyatifi'nin 13 ekimde yine Brüksel'de gerçekleştireceği uluslararası kadın semineri de eminim, Avrupa'nın etkili kadınları ve kadın kuruluşlarıyla Türk kadın STK'larının diyaloğunda kilometre taşı olacak. Brüksel'de gelecek hafta açılacak Anadolu Tanrıçaları sergisiyle aynı mek nda, Palais des Beaux - Arts'da güzel sanatlar müzesi yapılacak seminer için şimdiden 300 kişi kayıt yaptırmış. 13 ekime kadar bu sayının ikiye katlanması bekleniyor. 

İnisiyatif nasıl doğdu Kanal D İcra Kurulu Başkanı ve TÜSİAD Yönetim Kurulu Üyesi Arzuhan Yalçındağ, önceki gün Zeyrekhane'deki çalışma yemeğinde, bu inisiyatifin kurulma fikrinin nereden çıktığını ve nerelere vardığını kısacık, sade bir anlatımla öylesine güzel özetledi ki... Türkiye İçin Kadın İnisiyatifi'nin başkanlığını üstlenen Yalçındağ'ın kendi cümleleriyle aktarmaya çalışacağım 
"Dışişleri Bakanı Abdullah Gül'den bir yıl kadar önce aldığım bir mektup, bu inisiyatif için ilk adımı oluşturdu. Gül "Lütfen gönüllü Avrupa elçisi olun" diyordu. Gül'ün mektubu, Ankara'nın sivil toplumun ne kadar önemli olduğunu algılaması açısından çok sevindiriciydi. 
AB yolunda bütün yükü sadece devletin ve hükümetin üstlenmesinin yetersiz kalacağını, sivil toplumun da bazı roller üstlenmesinin daha anlamlı ve geçerli olacağını düşündük. Özellikle 17 aralığa kadar toplum olarak yüklenmemiz gereken sorumluluklar vardı. 

Neden kadın konusu Neden Kadın İnisiyatifi Çünkü AB'nin Türkiye'den beklentileri ve koyduğu şartlar büyük ölçüde yerine getirildi. Kürt sorunu, işkence, TCK vs... Ne yapabiliriz diye epey kafa yorduk ve sonunda en fazla katma değeri kadın konusunda yaratabileceğimize karar verdik. 
Bir kadın olarak, sosyal sorumluluklarımın önde gelenlerinden birinin kadın sorunları olması çok doğal. Sivil girişim için harekete geçerken, kadınlar arası dayanışmaya ve özellikle son dönemde kadın hareketlerinin kararlılığına güvendik. 

İnisiyatif'in misyonu Misyonumuz ne diye soracak olursanız... Kadınların AB konusundaki isteklerini, beklentilerini ve kararlılıklarını Avrupa kamuoyuna duyurma çabalarına katkı sağlamayı misyon edindik. Aslında Avrupalı kadın, Türk kadınının gerçek profilini tanımıyor. Bu yüzden de Türkiye'nin AB üyesi olmasından korkuyor. Biz gidip onlara dokunursak, kendimizi anlatırsak, bakış açıları değişebilir diye düşündük. Bu diyaloğun bir aşamasında evrensel kadın dayanışmasından faydalanabiliriz. 

Biz kimiz Biz kimiz sorusunun cevabı şu Çeşitli sektörlerden gelen ve kariyer sahibi gönüllüleriz. Ortak paydamız medya ve iletişim konusunda deneyim sahibi olmamız. Bu konulardaki birikimimizin ve bağlantılarımızın, inisiyatifin amacıyla örtüştüğünü düşünüyoruz. 
Kadın konusunda yıllardır çalışan 15 STK ile birlikte yola çıktık. Bu harekette Kadın Adayları Destekleme Derneği KA.DER de var, Kadın Girişimciler Derneği KAGİDER, Kadın Merkezi KAMER ve Uçan Süpürge de..." 



</TEXT>
</DOC>
