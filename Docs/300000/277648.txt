<DOC>
<DOCNO> 277648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/yasam/axyas02.html </URL>
<DATE> 2004/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İş merkezinde silahlı çatışma 
</HEADLINE>
<TEXT>


Seçimlerde CHP'den Pendik Belediye Başkan adayı olan Mehmet Salih Usta'nın kardeşi, işhanında yaşanan bir silahlı çatışmada öldürüldü 

GÖKHAN KARAKAŞ 

Pendik'te çıkan silahlı çatışmada yerel seçimlerde CHP'den Pendik Belediye Başkan adayı olan Mehmet Salih Usta'nın kardeşi öldürülürken, oğlu ağır yaralandı. 
İddiaya göre, Usta ailesinin sahibi olduğu Tezel Sürücü Kursu'nun bulunduğu işhanında dün akşam bir kursiyer ile karşı dükk ndaki Ufuk Eyüpoğlu arasında tartışma çıktı. Çıkan kavga sırasında Eyüpoğlu ile arkadaşı Abdi Aygün kursiyeri dövdü. Olayı öğrenen Maksut Usta 30 ise, Eyüpoğlu ile arkadaşını uyardı. 
Eyüpoğlu ve arkadaşı, silahlı olarak dün akşam saatlerinde tekrar sürücü kursuna geldi. Yaşanan çatışma sırasında Maksut ve Mustafa Usta, Ufuk Eyüpoğlu ve Oktay Alhan yaralandı. Yaralılar hastaneye kaldırıldı. Ancak, Maksut Usta hayatını kaybetti. Bu arada olayı duyar duymaz hastaneye koşan işadamı Mehmet Salih Usta şok yaşadı. Polis, Abdi Aygün'ün yakalanmasına çalışıldığını belirtti. 


</TEXT>
</DOC>
