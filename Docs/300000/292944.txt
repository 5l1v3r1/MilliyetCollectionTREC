<DOC>
<DOCNO> 292944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/siyaset/asiy.html </URL>
<DATE> 2004/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce devlete sonra özele... 
</HEADLINE>
<TEXT>


Dr. Sayek, "Bakana göre, SSK hastaneleri rehabilite edilip devredilecek. Yerel yönetimlere, ardından da özel sektöre verilecek. Bu, tasfiye demektir" diyor 

SOHBET ODASI 
DERYA SAZAK 


SSK hastanelerinin Sağlık Bakanlığı'na devri konusu iktidar ile muhalefeti karşı karşıya getirdi. Emek Platformu, Ankara'da 100 bin kişilik miting düzenledi. Tabipler Birliği bu tartışmanın neresinde SSK hastaneleri, Sağlık Bakanlığı bünyesine alınırsa ne değişecek 
- Türkiye'deki sağlık sisteminin gerçek bir reforma ihtiyacı var. Statükocular tasarıya karşı çıkıyor görüşü haksız. AKP hükümetinin yapmak istediği aslında reform değil, var olan kaotik sağlık sistemine yasal kılıf uydurmak. Bizim itirazımız da bu noktada. Bu sistem 'hasta dostu' değil. Sağlık çalışanı dostu hiç değil. Çok pahalıya mal olan bir sistemde yıllardır direniyoruz. 

Sorumlu devlet 
Siyasi iktidarla yıldızınız barışmadı. Ankara'daki son mitinge katıldınız. 'SSK tasfiye edilemez' diye meydanlarda yürüyorsunuz. 
- Başbakan, gücümüzü gördü. Bizi yıpratmak için, 'yumuşak karın' gördüğü 'bıçak parası' söylemini seslendiriyor. Oysa 'bıçak parası' devletin yarattığı bir konu. Hekime hakkı olan yüksek maaşı vermek yerine, diyorsun ki, hastanı özele sevk et. Hasta da cebinden ekstra para ödüyor. Bugün bazı özel hastaneler, SSK'lılar için ayrı kapılar, ayrı girişler, ayrı servisler yaptı. 

SSK gettoları mı ... 
- Evet. Hastanelerde SSK gettoları oluştu. 

Tabipler Birliği olarak sizin çözüm modeliniz nedir 
- Hastaneleri kurtaracak, ilk basamak hastaneleri yoğun poliklinikten kurtarmaktan geçiyor. Rutin poliklinik hizmeti sağlık ocaklarında verilebilir. Dünyanın hiçbir yerinde bu kadar yoğun insanın girip çıktığı, istasyon gibi hastaneler göremezsiniz. Bugün bir uzman hekimin hastaya ayıracağı en az zaman 20 dakikadır. 
Sağlık ocakları bugün yine en uygun model. Hükümetin, önerdiği değişikliklerden birisi 'aile hekimliği.' Bu model, bireysel. Tek bir hekime kaydolacaksınız, o sizi takip edecek. Oysa sağlık ocaklarında doktoru, hemşiresi ve ebesiyle bir ekip çalışması var. Bu sistem daha sosyal. Türkiye'de son dönem iktidarların hayali, sağlık sistemini kamudan uzak tutmak. Daha özel, sağlığı ticari bir gelir kaynağı olarak gören bir model hedefleniyor. 

SSK düzelebilir 
Bizde hastaya ne kadar zaman ayrılıyor 
- Günde 100 hasta gören bir hekimin durumunu düşünürseniz, 3 - 5 dakikadan fazla olamıyor. O zaman hekim ne yapıyor, daha çok tetkik isteyip, ilaç yazıyor. Devlete daha pahalıya patlıyor. Bir hekime iki hemşire düşer. Bizde ters piramit vardır. Sağlık personeli yetersiz olduğu için, hekim, sekretarya işleri de yapar. SSK hastanelerinde olumsuzluk yaşanıyor ama bunlar düzelebilir. SSK, toplu ilaç alımı yapar, bu uygulama doğrudur. Yeni önerilen modelde ilaç işi tamamen özel eczanelere devrediliyor. SSK'ya olan ilaç maliyetleri inanılmaz artacak. Türkiye'deki böbrek hastalarının, kanser hastalarının büyük bir kısmı SSK tarafından tedavi edilmektedir. 
Maliyet hesaplamalarında kişi başına en ekonomik harcamayı SSK yapıyor. Buna karşılık, SSK hastanelerinde ölüm oranları diğer hastanelerden daha yüksek değildir. Yeni yasayla, hastaneler devredilip, genel sağlık sigortasının da devreye girmesiyle, SSK'lının bu hizmete katkı payı da artacak. Cebinden daha çok para çıkacak. Başbakan'ın, 'Bıçak parasıyla inim inim inletiyorlar' dediği şey, devlet eliyle daha da yaygınlaşacak. Sonuçta ek prim vereceksiniz ve hastaneye gittiğinizde istisnalar karşınıza çıkacak. 'Diş paranızı ödeyemiyoruz. Protezin şu kadarını vereceksiniz' gibi... Hazırlanan metinlere bakın, tamamıyla İngilizce. IMF ve Dünya Bankası ile oturuluyor, sağlıkla ilgili mevzuat Türkçeye çevriliyor. Taslaklar bize gönderilmiyor. Türk Tabipler Birliği'ne hiçbir şey sorulmuyor. 

Yasa çıkarsa, ne yapacaksınız Beyaz eyleme devam mı 
- Önlükleri giyeceğiz... Tabii ki halkı mağdur etmeden. Aslında bizim hayal ettiğimiz, ideal sağlık sistemi şöyle işlemeli İnsanlar acil bir durumları yoksa hastaneden önce en yakın sağlık ocağına giderek bir pratisyen hekim tarafından yönlendirilsin. Hastalıkların yüzde 80'i orada çözülür, yüzde 20'si hastanelere sevk edilir. 

Kurul toplanmadı 
Bu anlattığınız, 1960'lardan bu yana tartışılan kısmen uygulanan 'sosyalizasyon' modeli değil mi 
- Evet. Sağlık ocaklarımız h l çalışıyor. Koruyucu sağlık hizmeti ücretsizdir. Kurullar vardır, o sağlık ocağının çevresindeki halkın katılımıyla oluşmuş. Çok demokratik bir yasadır. 224 sayılı yasa ne yazık ki bilinçli olarak uygulanmak istenmedi. 1961 yılından bu yana bir kez bile sosyalleştirme genel kurulu toplanmamıştır. Bu yalnızca AKP hükümetinin de sorunu değil 1980 sonrası Türkiye'de değişen iktidar anlayışının ve sosyal politikalarının, insanı geri plana atan uygulamaların sonucunda 224 sayılı yasa fiilen ortadan kalktı. SSK'nın devri tasarısında AKP hükümeti, içinden cımbızla çekip, "Bakın, '224'ü uyguluyoruz" diyor. 

Sağlık özelleştirilecek... 
- Eğitimde, sağlıkta devletin rolü azalıyor. Eğer SSK hastanelerinden istenen hizmet alınamıyorsa, Sağlık Bakanlığı'nın rolü yok mu Açılış onayını veren, bakanlık Devlet hastanelerinin durumu da parlak sayılmaz. SSK hastaneleri kuruldukları dönemlerde parmak ısırtacak nitelikteydi. Hekimler açısından SSK'da çalışmak bir ayrıcalıktı. Sayıları bugün 140'a çıktı. 35 milyon sigortalı var. Hizmetin yükü arttıkça, kalitesinin düşmesi kaçınılmaz. 
1990'larda SSK'nın sigorta primlerindeki azalmayla da sağlıkta altyapı zayıfladı. Başka tercihler de rol oynadı. Kendi yatırımını yapabilecek durumdayken, bir hastaneye tomografi cihazı gerekiyorsa, özelden hizmet satın alma dönemi başladı. Böylece maliyetler üçe, dörde katlandı. 

Bıçak parası suçtur 

Bir hekim olarak başınıza bir şey gelse, gönül rahatlığıyla SSK hastanesine gider misiniz 
- Tabii ki giderim, sağlık hizmetinin temelinde altyapı, teknoloji, ekip de önemlidir ama asıl hekim vardır. Bugün bazı devlet hastanelerimiz SSK'ya taş çıkartır. 'Para vermezsem, iyi sağlık hizmeti almıyorum' kültürü değişmelidir. 

Başbakan'ın 'bıçak parası' suçlamasına ne diyorsunuz 
- Türkiye'de hekimler çok düşük maaş almaktadır. Birin dördüncü derecesinden emekli olmaya yaklaşmış bir hekim 1 milyar 200 milyon lira maaş almaktadır. Bu, çok düşük bir rakamdır. Devlet de şunu demektedir 'Tamam, düşük maaş veriyorum ama başka yasal imk nlar veriyorum, ister döner sermayeden ek gelir elde et, istersen çık kendi muayenehaneni aç.' Bu, sistemi müthiş karmaşıklaştırıyor. Ve biz hekimleri maddi, manevi çok yoruyor. Tabipler Birliği Başkanı olarak her gün bu bıçak parası sorularıyla karşılaşıyorum. Ameliyat olacak hastadan ek para istemek kesinlikle yasal olmayan ve Türkiye kanunları nezdinde rüşvet sayılan bir davranış. Bunu kesinlikle onaylamıyoruz. Bıçak parası iki taraf için de suçtur. Etik değildir. Benim bildiğim bir üniversite hastanesinde çok tanınmış bir kalp cerrahı bu yüzden devlet memuriyetinden atılmıştır. Cezaevine giren hekimler olmuştur. Ancak bunu zorlayan, bozuk sağlık sistemidir. 

AKP, düzeni değiştirmiyor 

Nasıl bir çalışma düzeni istiyorsunuz 
- Emeğimizin karşılığını versinler. Hükümete öneriyoruz 'Bizi tam zamanlı çalıştırın. 1 milyar liranın altında maaş alan hekimlerin yüzde 80'i artık muayenehanesi olan insanlar haline geldi. Sağlık sistemi giderek özel ağırlıklı bir sisteme dönüştü. Muayenehanelerin yerini de sağlık merkezleri, küçük hastaneler almaya başladı. Avrupa'da kullanılamayan ne kadar alet varsa Türkiye'ye geldi. Düz grafi istemeden tomografi adeti başladı. Sisteme değiştirilmelidir. Ancak AKP döneminde yapılanlar bu düzeni değiştirmiyor. Tersine, sistemi pekiştiriyor. 

Nasıl 
- Sağlık Bakanlığı kendi hastaneleri için bir uygulama getirdi "Hekimleri performanslarına göre ücretlendireceğim. Temel maaşları zaten var ama döner sermayeden, baktıkları hasta ve yaptıkları ameliyat sayısı üzerinden ücret vereceğim" dedi. Bu bizim sağlık ortamımızı allak bullak etti. Bir yıllık deneme sonunda şunu gördük Döner sermayeden maaşının iki katı ek gelir elde edince hekimler sessizleşti. Böylece sistemde gördükleri olumsuzluklara itiraz etme gücünü kırdılar. Performansa göre ücret, hekimleri birbirine düşürdü. Aynı branşlar içerisinde gereksiz rekabet yaratıldı. Sağlık Bakanlığı hastaneleri tamamen böyle çalışıyor. 

Hasta başına para yanlış 

Devlet hastanelerinde hekimlerin daha çok kazanıyor olması, bilimsel ilerlemeye yol açtı mı 
- Henüz sonuçlar, o türlü değerlendirme yapacak düzeyde değil. Ancak şöyle bir şey oldu Örneğin, çok küçük bir ilin bir hastanesinde şimdiye kadar hiç yapılmamış bir operasyonun senede 50 kere yapıldığını görüyorsunuz. Hasta başına para alma, gereksiz müdahalelere yol açabilir. 
Sağlık bakanı, SSK'daki meslektaşlarımızı ücret havuçuyla ikna etmeye çalışıyor. "Sağlık Bakanlığı'na bağlanırsanız, daha çok kazanacaksınız" diyor. Oysa tablo o kadar pembe değil. Bugün artık bazı hastaneler döner sermayeden gelir ödeyemez halde. Ayrıca, bu gelirlerin bir kısmının genel bütçeye aktarılması söz konusu. Ayrıca ek gelirler, emekliliğe de yansımıyor. İş güvencesi sorunu da var. Bakan, 'SSK hastanelerini rehabilite edeceğiz ve devredeceğiz' diyor. Yerel yönetimlere, ardından da özel sektöre devredilecek hastaneler. Bu da tasfiye demek. Sözleşmeli yapacaklar sağlık personelini. 

Sözleşmeli daha yüksek ücret alıyor. 
- Sözleşmeleri, yıllık hale getirmek iş güvencesini yok etmek demektir. SSK hastaneleri devredildikten sonra personel kıyımı yapacaklar. 

KİMDİR 
Füsun Sayek, Hacettepe Üniversitesi Tıp Fakültesi mezunu. Göz doktoru. Beş yıl ABD'de sağlık sektörü deneyimi var. 1986 yılında Sağlık Bakanlığı'na girdi. 1995 yılına kadar çalıştı. Tedavi Hizmetleri Genel Müdür Yardımcılığı görevinde bulundu. 1996 yılından bu yana Türk Tabipler Birliği Merkez Konseyi Başkanı. 


</TEXT>
</DOC>
