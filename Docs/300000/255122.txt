<DOC>
<DOCNO> 255122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sonsiy37.html </URL>
<DATE> 2004/07/13/ </DATE>
<TIME> 23.49 </TIME>
<AUTHOR>  </AUTHOR>
<HEADLINE>
Başbakan Erdoğan, Ekinlik adası'nda... 
</HEADLINE>
<TEXT>

     Başbakan Recep Tayyip Erdoğan, tatilini geçirmek üzere deniz yoluyla Balıkesir'in Marmara Adası ilçesine bağlı Ekinlik Adası'na geldi. 
     Başbakan Erdoğan'ı taşıyan Ramsey Giyim Sanayi'nin sahibi Remzi Gür'e ait ''Air-Line'' isimli tekne, saat 23.15 sularında Ekinlik Adası'na ulaştı. 
     Başbakan Erdoğan'ı adaya gelişinde, Marmara Adası Kaymakamı Ali Katırcı, Avşa Adası Belediye Başkanı Cevdet Çağlar, Ekinlik Adası Muhtarı Zekai Baş ve çok sayıda vatandaş karşıladı. 
     Erdoğan, tekneden indikten sonra vatandaşların yanına giderek, bir süre sohbet etti. Adaya, Başbakan Erdoğan ile kızı Sümeyye de geldi. 
     Basın mensuplarının, Başbakan'ın teknesinin yanaştığı iskeleye yaklaşmalarına izin verilmedi. Erdoğan'ın eşi Emine Erdoğan, adaya dün gelmişti. 
     
</TEXT>
</DOC>
