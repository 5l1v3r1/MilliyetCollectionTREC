<DOC>
<DOCNO> 253304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/soneko26.html </URL>
<DATE> 2004/07/06/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Hazine'nin bono ihalesinde faiz yüzde 26.62 oldu... 
</HEADLINE>
<TEXT>

     Hazine'nin bugün gerçekleştirdiği 217 gün vadeli bono ihalesinde bileşik faiz yüzde 26.62, 518 gün vadeli tahvilde ise yüzde 26.05 oldu. 
     Bugün yapılan 217 gün vadeli bono ihalesinde 2 katrilyon 432.1 trilyon liralık nominal teklif gelirken, nominal satış 1 katrilyon 755.3 trilyon lira, net satış ise 1 katrilyon 524.9 trilyon lira düzeyinde oldu. Kamuya 313.5 trilyon lira, piyasa yapıcılarına da 603.1 trilyon liralık satış yapıldı. 
     İhalede basit ortalama faiz yüzde 25.35, bileşik ortalama faiz oranı ise yüzde 26.62 düzeyinde gerçekleşti. 
     518 gün vadeli Türk Lirası cinsinden iskontolu devlet tahvili ihalesinde ise 5 katrilyon 2.5 trilyon liralık nominal teklif gelirken, 2 katrilyon 838.7 trilyon liralık nominal, 2 katrilyon 41.9 trilyon liralık da net satış yapıldı. İhalede kamuya 256 trilyon lira, piyasa yapıcılarına da 491.7 trilyon liralık kağıt satıldı. 
     İhalede basit ortalama faiz oranı yüzde 27.42, bileşik ortalama faiz oranı da yüzde 26.05 düzeyinde oluştu. 
     İhraç tarihleri 7 Temmuz Çarşamba olarak belirlenen her iki ihalede satılan kağıtların geri ödemeleri bono için 9 Şubat 2005, tahvil için ise 7 Aralık 2005 olarak öngörülüyor. 
     
     7.2 KATRİLYON LİRA ÖDEME VAR 

     Hazine'nin gelecek hafta, tamamı Türk Lirası cinsinden olmak üzere 7 katrilyon 2 trilyon lira iç borç ödemesi bulunuyor. 
     Gelecek hafta yapılacak iç borç ödemesinin 6 katrilyon 1 trilyon lirası piyasaya, 722 trilyon lirası da kamu kurumlarına yapılan satışların geri ödemesi şeklinde olacak. 

     
</TEXT>
</DOC>
