<DOC>
<DOCNO> 269769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/sonsiy10.html </URL>
<DATE> 2004/09/07/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Yunanistan, Patrikhane'nin önündeki eylemi sordu... 
</HEADLINE>
<TEXT>

     Türkiye'nin Atina Büyükelçiliği Maslahatgüzarı'nın Yunanistan Dışişleri Bakanlığı'na çağırıldığı, Maslahatgüzar'a Fener Rum Patrikhanesi önünde düzenlenen eylemin sorulduğu öğrenildi. 
     Diplomatik kaynaklardan edinilen bilgiye göre, Maslahatgüzar, patrikhanenin bir Türk kurumu olduğunu hatırlatarak, olayın ifade özgürlüğü çerçevesinde değerlendirilmesi gerektiğini söyledi. 
     Kaynaklar, Maslahatgüzar'ın gerekli emniyet tedbirlerini zaten aldıklarını ilettiğini de belirttiler. 
     İstanbul Ülkü Ocakları'na bağlı grup, Fener Rum Patrikhanesi'nde 183 yıldır kapalı tutulan ''Kin Kapısı''nın açılması için önceki gün eylem yapmıştı. Patrikhaneye yürümek isteyen grup polisin cop ve biber gazlı müdahalesi sonucu engellenmişti. 
     
</TEXT>
</DOC>
