<DOC>
<DOCNO> 284934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sontur34.html </URL>
<DATE> 2004/10/31/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Güneyde yaz, kuzeyde yağmur .. 
</HEADLINE>
<TEXT>

     Türkiye, Kasım ayına kuzey bölgelerde yağmur, güneyde ise güneşli bir havayla giriyor. Hava sıcaklığı hafta ortasından itibaren kuzey kesimlerde azalacak... 
     Bugün Antalya'da hava sıcaklığı 30 dereceler kadar çıkınca turistler denize girdi, yağmur alan Erzurum'da ise hava sıcaklığı 14 dereceye kadar düştü. 
     Meteoroloji'den alınan bilgiye göre, bugün akşama kadar Doğu Anadolu ve Doğu Karadeniz'de yağmur var. Marmara, Ege, Akdeniz, Batı Karadeniz ve İç Anadolu az bulutlu ve güneşli, diğer yerler parçalı bulutlu olacak. 
     Haftanın ilk gününde yalnızca Hakkari ve Van çevresi yağış alıyor. Marmara, Karadeniz, Doğu ve Güneydoğu Anadolu parçalı bulutlu, Akdeniz, Ege ve İç Anadolu güneşli ve açık bir gün geçirecek. 
     Salı günü Karadeniz'in kıyı kesimi ile Doğu Anadolu'nun kuzeyi ile doğusunda yağmur görülecek. Marmara, Karadeniz'in iç kesimleri ve Doğu Anadolu parçalı bulutlu, diğer yerlerde yine yazdan kalma güneşli birgökyüzüne sahip... 
     Çarşamba günü ise yağmur etki alanını genişletiyor... Marmara, Karadeniz ve Doğu Anadolu'nun kuzey ve doğu bölümleri yağmurlu olacak. Güney bölgeler yine açık ve güneşli, diğer yerler ise parçalı bulutlu... 

     
</TEXT>
</DOC>
