<DOC>
<DOCNO> 254945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/guncel/axgun02.html </URL>
<DATE> 2004/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
The Marmara baskıncısı 36 yıl hapse mahk m oldu 
</HEADLINE>
<TEXT>


Silahla girdiği The Marmara Oteli'nde 13 kişiyi rehin tutan Mustafa Yıldırım, mahkemede Çeçenistan'da yaşananların etkisi ve ruhsal sorunları nedeniyle bu eylemi yaptığını belirtti 

İSTANBUL Milliyet 

The Marmara Oteli'ne 2 yıl önce silahla girerek 13 kişiyi bir süre rehin tuttuğu gerekçesiyle yargılanan Mustafa Yıldırım, 36 yıl ağır hapis cezasına çarptırıldı. 
Beyoğlu 2. Ağır Ceza Mahkemesi'ndeki duruşmaya, tutuklu sanık Yıldırım katılırken, tutuksuz yargılanan kardeşi İsa Yıldırım ise gelmedi. 
Esas hakkındaki savunmasını yapan Yıldırım'ın avukatı İlhami Sayan, müvekkilinin ruhsal sorunları olduğunu, bunun davanın çeşitli aşamalarında dile getirildiğini belirterek, buna rağmen Adli Tıp Kurumu'nun ceza ehliyetinin tam olduğu yönünde rapor hazırladığını kaydetti. Sayan, müvekkili hakkında verilen raporu kabul etmediklerini söyledi. 
Savunması sorulan Yıldırım da, mahkemeye sunduğu bir sayfalık dilekçesinde, Çeçen kökenli olması nedeniyle Çeçenistan'da yaşananlardan dolayı tarifsiz duygulara kapıldığını, hastalığının da etkisiyle bu eylemi gerçekleştirdiğini, amacının kimseyi incitmek olmadığını öne sürdü. 

Her mağdura ayrı ayrı... 
Mahkeme heyeti, Yıldırım'ı hürriyeti tahdit suçundan 13 mağdur için ayrı ayrı 3 yıl 4'er ay ağır hapis ve 242 milyon 336 bin lira ağır para cezasına çarptırdı. Yıldırım'ı vahim nitelikte silah bulundurmak suçundan da 6 yıl 3 ay ağır hapis cezasına çarptıran mahkeme heyeti, mesk n mahalle korku ve panik yaratacak şekilde ateş etmek suçundan sanığı 1 yıl 8 ay ağır hapis ve 181 milyon 752 bin lira ağır para cezasına mahk m etti. Mahkeme, Yıldırım'ı sonuç olarak 36 yıl ağır hapis ve 3 milyar 604 milyon 748 bin lira ağır para cezasına çarptırdı. Kardeş Yıldırım ise yardım etmek suçundan beraat etti. 

Tokcan 11 yıl almıştı 

RUSYA'nın Çeçenistan'a yönelik müdahalesini protesto gerekçesiyle 22 Nisan 2001 tarihinde 12 kişiyle Swissotel'i basarak, müşterileri rehin alan Muhammet Emin Tokcan'a, İstanbul 1. Ağır Ceza Mahkemesi, "hürriyeti tahdit" ve "mesk n mahalde ateş etmek" suçundan 11 yıl 10 ay 6 gün hapis vermişti. Tokcan, 16 Ocak 1996 tarihinde, Trabzon-Soçi seferini yapan Avrasya Feribotu'nu kaçıran 8 kişilik grubun da lideriydi. 


</TEXT>
</DOC>
