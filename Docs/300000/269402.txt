<DOC>
<DOCNO> 269402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sondun39.html </URL>
<DATE> 2004/09/06/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Metip Kaplan'dan izlenmemek için dava 
</HEADLINE>
<TEXT>

     Almanya'da yasaklanan İslami Cemiyet ve Cemaatleri Birliği'nin İCCB yöneticisi Metin Kaplan, Federal Anayasayı Koruma Dairesi tarafından izlenilmesinin durdurulması amacıyla Berlin İdari Mahkemesi'nde dava açtı. 
     Mahkemenin bir sözcüsü, bugün yaptığı açıklamada, Kaplan'ın dava talebinde, Federal İçişleri Bakanı Otto Schily'nin, Kaplan'ın izlenilmesinin sona erdirilmesi için Anayasayı Koruma Dairesi'ne talimat vermesini istediğini bildirdi. 
     Kaplan, 26 Mayıs'ta Münster Yüksek İdare Mahkemesi'nin hakkında sınırdışı edilebileceğine karar vermesinden sonra evinde bulunamamış ve Köln Sulh Mahkemesi sınırdışı edilebilmesi için hakında tutuklama kararı almıştı. 
     Köln İdare Mahkemesi'nin, Kaplan'ın en az 2 ay süre ile sınırdışı edilemeyeceği yönünde karar almasından sonra hakkındaki tutuklama kararı kaldırılmış ve Kaplan yeniden evine dönmüştü. Kaplan hakkında alınan sınırdışı edilmemesi yönündeki karar daha sonra 27 Ekim'e kadar uzatılmıştı. 
     Kaplan, rakibi İbrahim Sofu'yu öldürtmeye azmettirmek suçundan 4 yıl hapis yatmış, hapisten çıktıktan sonra hakkında alınan bir mahkeme kararıyla sınırdışı edilmesi önlenmiş, ancak Köln şehir sınırları dışına çıkması yasaklanmıştı. 
     
</TEXT>
</DOC>
