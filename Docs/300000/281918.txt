<DOC>
<DOCNO> 281918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonspo34.html </URL>
<DATE> 2004/10/20/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Ankaraspor'da Diyarbakırspor maçı hazırlıkları... 
</HEADLINE>
<TEXT>

     Büyükşehir Belediyesi Ankaraspor, ligde bu hafta yapacağı Diyarbakırspor maçının hazırlıklarını sürdürdü. 
     Lacivert-beyazlılar, Aktepe Stadı'nda, Teknik Direktör Samet Aybaba yönetiminde yaklaşık 1,5 saat süren bugünkü antrenmanda, ısınma hareketlerinin ardından kısa alanda pas çalışması, daha sonra da yarı sahada çift kale maç yaptılar. 
     Trabzonspor maçında sakatlığı nükseden Tita ile sol ayağında ezilme olan Wederson takımdan ayrı koştu. 
     Bu arada çift kale maçta, Saffet ile Tolga arasındaki ikili mücadele sırasında kısa süren bir tartışma yaşandı. 
     Kulüp Asbaşkanı Mehmet Emin Katipoğlu, Trabzonspor maçında 2 puan kaybettiklerini belirterek, ''Diyarbakırspor maçında bu puan kaybımızı telafi etmek istiyoruz. Zorlu bir deplasman maçı oynayacağız. Ancak kazanıp yolumuza devam etmek istiyoruz'' dedi. 
     Başkent ekibinde, sarı kart cezalısı Molnar dışında eksik futbolcu bulunmuyor. 
     
</TEXT>
</DOC>
