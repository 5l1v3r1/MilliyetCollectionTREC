<DOC>
<DOCNO> 289132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/siyaset/siy03.html </URL>
<DATE> 2004/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li askerler Mersin'de tatilde 
</HEADLINE>
<TEXT>



Adana'nın İncirlik Hava Üssü'nde görevli ABD'li askerler, Mersin'in Kızkalesi beldesinde denize girip "jet - ski"ye binerek stres attı. ABD'li askerler, Kızkalesi Belediye Başkanı Necati Kale ve personeli tarafından bayram şekeri ikram edilerek karşılandı. ABD'li askerler, kasım ortasında denize girmenin ayrı bir keyif olduğunu, bir süre önce tamamlanan seçimle halen Irak'ta devam eden savaş stresini yok ettiklerini dile getrdi. Belediye Başkanı Kale de, tatil için Kızkalesi'ni tercih eden ABD'li askerlerin artık hemşerileri gibi olduğunu belirtti. ABD'li askerlerin sevdikleri yemeklerin yapıldığını ve özel geceler düzenlediklerini belirten Kale, "ABD'li askerler, güvenli ve rahat bir ortamı bulunan Kızkalesi'nde güneş ve denizden faydalanıp dinlenme fırsatı buluyorlar" dedi. 



</TEXT>
</DOC>
