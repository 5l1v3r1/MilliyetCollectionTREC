<DOC>
<DOCNO> 293897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sontur18.html </URL>
<DATE> 2004/12/01/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Gaspla suçlanan genç ''İlişkimiz vardı, beninin yerini bile biliyorum'' 
</HEADLINE>
<TEXT>

     Neşet KARADAĞ DHA 

ADANA'da Olgunlaşma Enstitütüsü öğretmenlerinden 37 yaşındaki H.E.'nin cep telefonunu gasp ettiği iddia edilen açık lise öğrencisi 24 yaşındaki Garip Bektaş, ''Ben gasp yapmadım. İlişkimiz vardı. Hatta sırtındaki beninin yerini bile mahkemeye tarif edebilirim'' dedi. 
     Döşeme Mahallesi 29 sokakta tek başına oturan bekar öğretmen H.E., görev yaptığı Olgunlaşma Enstitüsü kantininde çalışan ve aynı zamanda Açıköğretim Lisesi'ne giden Garip Bektaş'la İddiaya göre bir süre aşk yaşandı. Garip Bektaş, öğretmen H.E.'nin evine gidip gelmeye başladı. 
     Garip Bektaş'ın H.E.'nin erkek kardeşinin kız arkadaşını tehdit etmesi nedeniyle araları açıldı. geçen 22 Eylül tarihinde Garip Bektaş, sevgilisi olduğunu iddia ettiği H.E.'yi okulun odacısı ile eve giderken görünce kıskandı. 
     Öğretmen H.E.'nin evine gidip zili çalan Garip Bektaş, kapıyı tekmeleye başladı. Bu sırada öğretmen H.E., polisi arayıp yardım istedi. Kapıyı kırıp içeri giren Garip Bektaş, H.E.'nin boğazını sıkıp elindeki cep telefonunu gasp ederken, ihbarı alan polis olay yerine geldi. 
     Evde yakalanıp gözaltına alınan Garip Bektaş tutuklandı, hakkında Adana 4'ncü Ağır Ceza Mahkemesi'nde Gasp, Konut dokunulmazlığını bozmak' suçlarından 23 yıla kadar ağır hapis cezası istemiyle dava açıldı. 
     Dün ilk kez yargıç önüne çıkan Garip Bektaş, öğretmen H.E.'nin arkadaşı olduğunu ve zaman zaman birlikte olup cinsel ilişkiye girdiklerini iddia ederek, kendisini şöyle savundu ''H.E.'nin erkek kardeşinin birlikte kaldığı kız arkadaşı, beni H.E.'ye kendisini tehdit ettiğimi söyleyerek şikayet etmiş. H.E. de bana telefon açıp, Seni lanet olası. Seni bitireceğim' diye sözler söyledi. Okula gidip kendisi ile görüşmek istedim. Buluşma yeri olan pastaneye gelmedi. Odacı ile eve giderken gördüm. Özel eşyalarımı almak için evine gittim. Kapıyı açmadı. Sinirlenip tekmeleyerek açtım. Elindeki telefonla polise haber vermek isteyince telefonu aldım. O sırada polis geldi. Telaşla kendimin' diye cebime koyduğum telefonu aldılar. Bir yıldır H.E. ile birlikteyim. Cinsel ilişkiye girdik. Herhangi bir şeyini almış olsaydım daha önceden alırdım. Cep telefonunu polisi aramaması için elinden almıştım.'' 
     
     'SADECE ARKADAŞTIK' 

     Tutuklu Garip Bektaş'tan şikayetçi olan öğretmen H.E., cinsel anlamda bir arkadaşlıklarının olmadığını öne sürdü. Zaman zaman Garip Bektaş'ın evine gelip gittiğini söyleyen H.E., ''Garip, benimle olmak için beni zorluyor, tehdit ediyordu. Ben kabul etmiyordum. Hatta bir kez kendisini savcılığa şikayet etmiştim. Olay günü evime geldi. Bana, benimle birlikte olmak istediğini söyleyip kapıyı açmamı istedi. Açmadım. Kapıyı kırıp içeri girdi. Çantamı ve cep telefonumu alıp dışarı çıkmak istedim. Bir yere gidemezsin' diyerek savurup yere düşürdü. Üzerime oturdu. Cep telefonumu elimden zorla aldı. Daha sonra boğazımı sıkmaya başladı. Nefes alamadığımı söyleyince gevşetti. Daha önce polise telefon açmıştım. Polis gelip beni kurtardı'' dedi. 
     
     'VÜCUDUNUN TÜM HATLARINI BİLİYORUM' 

     Öğretmenin ifadesinin ardından söz hakkı alan Garip Bektaş, ''H.E. benimle birlikte olmadığını söylüyor. Ancak ben onun vücudundaki tüm özellikleri, hatta beninin yerini bile mahkemeye anlatabilirim'' dedi. Sanığın bu sözleri tutanağa geçirildikten sonra duruşma, tanıkların dinlenmesi için ertelendi. 

     
</TEXT>
</DOC>
