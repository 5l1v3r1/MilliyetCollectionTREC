<DOC>
<DOCNO> 280515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/guncel/gun02.html </URL>
<DATE> 2005/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bingöl Yedisu için tetikteyiz' 
</HEADLINE>
<TEXT>


Prof. Tüysüz, "Kuzey Anadolu Fayı üzerinde kırılmayan 2 yer kaldı. Marmara ve Bingöl Yedisu" dedi ve ekledi 'O bölgede 7 büyüklüğünde deprem bekliyoruz' 

ÖNAY YILMAZ İstanbul 

İstanbul Teknik Üniversitesi İTÜ Avrasya Yer Bilimleri Enstitüsü Müdürü Prof. Dr. Okan Tüysüz, Bingöl Karlıova'da geçtiğimiz günlerde ve dün sabah meydana gelen 2 depremin Türkiye'nin en kritik bölgesinde olduğunu belirterek, şöyle dedi 
"Şu ana kadar Kuzey Anadolu Fayı üzerinde çok uzun yıllardır kırılmayan 2 segment var. Bunlardan biri Marmara fayı ve diğeri de Yedisu fayıdır. Diğer bütün faylar kırıldı." 

'Büyük deprem gecikti' 
Eski Boğaziçi Üniversitesi Kandilli Rasathanesi ve Deprem Araştırma Enstitüsü Müdürü Prof. Dr. Ahmet Mete Işıkara, Bingöl depremlerinin doğal olduğunu belirterek, "Öncü veya bir daha deprem olmayacak demek yanlış olur" dedi. Dünyanın en aktif faylarının Kuzey Anadolu ve Doğu Anadolu'da bulunduğunu belirten Işıkara, "Bingöl ve çevresi her zaman deprem üretir. Önemli olan tahmin değil, güvenli yaşam kültürünün oluşturulmasıdır" diye konuştu. Işıkara, Türkiye'de 13 ayda bir 6 - 6.9 büyüklüğünde deprem olduğunu hatırlatarak, "Bu büyüklükteki bir deprem gecikmiş durumda ama er veya geç olacak" şeklinde konuştu. Yedisu ilçesi de Bingöl'e bağlı. Şimdi meydana gelen depremler 1949 depreminin olduğu bölgeye denk geliyor. O bölge bizim kulağımızın tetikte olduğu bölge. Deprem beklentisi olan yer, çok ciddi araştırılması gerekiyor. 7 büyüklüğünde bir deprem bekliyoruz." 


</TEXT>
</DOC>
