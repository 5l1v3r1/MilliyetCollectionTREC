<DOC>
<DOCNO> 297111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/ekonomi/eko02.html </URL>
<DATE> 2004/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektriğe, gaza, telefona belediye vergisi geliyor 
</HEADLINE>
<TEXT>


Belediyelerin mali yapılarını güçlendirmek için, elektrikten gaza, telefondan bilete 'belediye payı' adı altında vergi konuluyor 


Belediyelerin mali yapılarını güçlendirmek için yeni vergi ve katılım payı uygulaması getiriliyor. Çalışmaları süren 'İl Özel İdaresi ve Belediye Gelirleri Kanun Tasarısı Taslağı'nda, belediye sınırları içinde yaşayanlara elektrik ve gaz tüketim, yangın sigortası, haberleşme ve konaklama vergisi getirilmesi öngörülüyor, mevcut vergi ve harçlar da artırılıyor. 

İşte kaynaklar 
Ön taslaktaki çeşitli gelir kaynakları şöyle 
İlan ve reklamda, ulusal radyo, TV ve gazetelerde bedelin yüzde 3'ü, bölgesellerde yüzde 2'si, mahalli olanlarda yüzde 1'i.Her çeşit levha, yazı ve resim gibi sabit ilanların metrekaresinden yıllık 100 YTL.Motorlu taşıtlara alınan ilanların metrekaresinden yıllık 20 YTL.Geçici ilanların metrekaresinden haftalık 8 YTL. Işıklı olanlardan 100 - 200 YTL.Konser, at yarışı, sirkler, lunaparklardan yüzde 10, şans oyunlarından yüzde 5.Bar, pavyon, gazino gibi eğlence yerlerinden 15 YTL, internet salonlarından 4 YTL, kahvelerden, kafelerden 2 YTL.Sabit telefon, telsiz, teleks, faks ve data ile haberleşmelerden yüzden 5.Havagazı, doğalgaz ve likit gazdan yüzde 1, elektrikten yüzde 5.Yangın sigortası pirimlerinin yüzde 10'u.Otel, motel, tatil köyü gibi tesis ve yerlerdeki konaklamalardan, ücretin yüzde 5'i.Çöp vergisi olarak, su tüketimine göre metreküp başına büyük şehirlerde 30 Yeni Kuruş, diğer yerlerde ise 20 Yeni Kuruş.Belediye yollarının iki tarafında bulunan ya da başka bir yola çıkışı olmaması dolayısıyla bu yoldan yararlanan taşınmazların sahiplerinden yol harcamalarına katılma payı.Kanalizasyon ve su tesisleri katılma payı. 


</TEXT>
</DOC>
