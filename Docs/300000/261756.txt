<DOC>
<DOCNO> 261756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/soneko14.html </URL>
<DATE> 2004/08/09/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
TİM, ihracatın en büyük firmalarını açıklayacak... 
</HEADLINE>
<TEXT>

     Türkiye İhracatçılar Meclisi TİM , ihracatın ilk ve ikinci en büyük 500 firmasını, İstanbul'da basın toplantısıyla açıklayacak. 
     Çırağan Sarayı'nda 12 Ağustos Perşembe günü düzenlenecek toplantıda, TİM Başkanı Oğuz Satıcı, ihracat alanında farklı parametrelere ilişkin verileri de sunacak. 
     Turkcell Genel Müdürü Muzaffer Akpınar'ın da katılacağı basın toplantısında ayrıca, TİM-Turkcell işbirliğiyle hazırlanan ''TİM SMS Haber Servisi'' tanıtılacak. 
     Haber Servisi ile haberler, ihracat rakamları, döviz faiz yorumları, enflasyon rakamları, kapasite kullanım oranları, ihracatçı eğilim anketi, sanayi üretim endeksi gibi güncel bilgiler kısa mesaj yoluyla Turkcell abonesi olan ihracatçılara iletilecek. 
     
</TEXT>
</DOC>
