<DOC>
<DOCNO> 261557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sonsiy01.html </URL>
<DATE> 2004/08/08/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Didim AK Parti İlçe Başkanı tutuklandı... 
</HEADLINE>
<TEXT>

     Aydın'ın Didim İlçesi AK Parti İlçe Başkanı Yaşar Dalkılıç tutuklandı. 
     Didim İlçe Emniyet Müdürlüğü yetkililerinden alınan bilgiye göre, İstanbul'da iş makinesi ticareti yapan Dalkılıç hakkında, bir müşterisinden boş senet aldığı, aynı senet üzerinde tahrifat yaptığı iddiasıyla, 1999 yılında İstanbul Kartal 1. Ağır Ceza Mahkemesi'nde ''sahtecilik ve dolandırıcılık'' suçundan dava açıldı. 
     Bir süre önce sonuçlanan davada, Dalkılıç hakkında 2 yıl hapis cezası verildi. 
     İstanbul'da adres tespiti yapan emniyet yetkilileri, olayı Aydın Emniyet Müdürlüğü'ne bildirdi. 
     Didim'de otel işletmeciliği yaptığı belirlenen Dalkılıç gözaltına alındı. 
     Daha sonra Adliye'ye sevk edilen Dalkılıç, hakkında verilen gıyabi tutuklama kararı vicahiye çevrilerek, cezaevine konuldu. 
     
</TEXT>
</DOC>
