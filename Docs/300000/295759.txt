<DOC>
<DOCNO> 295759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/yasam/ayas.html </URL>
<DATE> 2004/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dayaktan kaçarken 'töre'ye tutuldu 
</HEADLINE>
<TEXT>


Zorla evlendirildi. Koca dayağından evi terk edince, ailesi ölüm kararı aldı. A.G., şimdi devlete yalvarıyor Ne olur beni koruyun 

TESLİME TOSUN Antalya DHA 

Ailesinin zoruyla 12 yaşında imam nik hı, 20 yaşında da resmi nik hı kıyılan A.G. 22 , eşinin dayağından bıkınca 2 çocuğuyla evden kaçtı. 1.5 yıldır izini kaybettirmek için il il dolaşan G.'nin ailesi, genç kadın hakkında ölüm kararı aldı. İstanbul'da töre cinayetine kurban giden Güldünya Tören gibi öldürüleceğini söyleyen G., "Babam ve erkek kardeşim namus temizleme adına beni öldürecek. Devlet büyüklerime sesleniyorum Beni koruyun, 2 çocuğum var" dedi. 

İlk dayak, gerdek gecesi 
Bismil'den Menemen'e taşınan fırıncı Sinan A.'nın 7 çocuğundan biri olan A.G., ifadesine göre, kendisinden 5 yaş büyük Abdullah G. ile 1994'te evlendirildi. İlk dayağını gerdek gecesi yediğini söyleyen A.G., sürekli dövüldüğü halde yıllarca korkudan baba evine dönemedi. Evlendikten 1 yıl sonra oğlu S.'yi, 6 yıl sonra ikinci oğlu B.'yi dünyaya getiren A.G. ve kocası Abdullah G., okul çağına gelen S.'nin nüfus cüzdanı olmadığı için 2002'de resmi nik h kıydırdı. Ancak dayak yüzünden evliliği k busa dönen A.G., sonunda resmi nik h kıyıldıktan 8 ay sonra okulların tatil olmasını fırsat bilerek çocuklarıyla önce Uşak'a kaçtı. 

'Mezarını açıp vururum' 
Bu sırada, babası Sinan, annesi Behiye A. ve erkek kardeşlerinin aile meclisini toplayıp hakkında ölüm kararı aldığını öğrenen A.G., ailesinin izini bulması üzerine önce Antalya'ya, buradan da başka bir kente kaçtı ve tek odalı bir gecekonduya yerleşti. Evlere temizliğe giderek geçinmeye çalışan A.G., Aile Mahkemesi'nde boşanma davası açarken, savcılığa da suç duyurusunda bulundu. 
Eşinin yanında kaldığı 8 yıl boyunca her gece dayak yediğini söyleyen A.G., yaşadığı k busu şöyle anlattı 
"Şişlikler ve morluklar yüzünden sokağa çıkamazdım. Annemi arayarak peşimi bırakmalarını istedim. Bana 'Mezara da saklansan seni yaşatmayacaklar. Öldüğünü öğrenirsem, mezarını açıp bir kurşun da ben sıkacağım. Bizi rezil ettin' dedi." 




</TEXT>
</DOC>
