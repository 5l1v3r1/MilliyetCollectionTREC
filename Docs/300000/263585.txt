<DOC>
<DOCNO> 263585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/son/soneko07.html </URL>
<DATE> 2004/08/15/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Hazine'nin borç haftası... 
</HEADLINE>
<TEXT>

     Hazine'yi bu hafta 9.2 katrilyon liralık zorlu bir iç borç geri ödemesi bekliyor. Bu ödemenin finansmanı için biri döviz cinsinden üç ayrı iç borçlanma ihalesi yapacak olan Hazine, geri ödemesinden daha az miktarda borçlanmaya gitmesi bekleniyor . 
     Hazine, bu hafta 9 katrilyon 202 trilyon liralık iç borç ödemesi yapacak. Bu ödemenin 428 trilyonu salı günü, 8 katrilyon 774 trilyon lirası ise 18 Ağustos'ta gerçekleştirilecek. Ödemelerin 7 katrilyon 752 trilyonunu piyasaya, 1 katrilyon 21 trilyonunu kamu kurumlarına, 428 trilyonunu ise Merkez Bankası'na yapılacak. 
     Hazine bu ödemenin finansmanı için yarın 18 Ağustos 2004 valör ve 21 Mart 2007 geri ödeme tarihli olmak üzere, 
     945 gün vadeli, 6 ayda bir kupon ödemeli, değişken faizli 
     dolar cinsinden Devlet tahvili ihalesi yapacak. TRT210307F19 tanımlı senedin yeniden ihracı olan tahvilin ilk kupon ödemesi 22 Eylül'de gerçekleştirilecek. Kupon ödemesine esas alınacak faiz oranı, yüzde 1.85 olacak. 
     
     SALI GÜNÜ İKİ İHALE YAPILACAK 
     Hazine, salı günü ise iki ihale düzenleyecek. İlk ihalede, 18 Ağustos 2004 valör ve 23 Şubat 2005 itfa tarihli, 189 gün vadeli Türk Lirası cinsinden iskontolu Hazine bonosu satılacak. İkinci ihalede ise 18 Ağustos 2004 valör ve 22 Şubat 2006 itfa tarihiyle, 5 gün vadeli TL cinsinden iskontolu Devlet tahvillerinin satışı gerçekleştirilecek. Söz konusu tahvilin TRT220206T14 tanımlı senedin yeniden ihracına yönelik olduğu bildirildi. 
     
</TEXT>
</DOC>
