<DOC>
<DOCNO> 269399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sondun36.html </URL>
<DATE> 2004/09/06/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Irak'ta Norveçli bir kadına silahlı saldırı 
</HEADLINE>
<TEXT>

     Irak'ın kuzeyindeki Süleymaniye kentinde, Iraklı bir Kürt ile evli olan Norveçli bir kadın, silahlı kişilerin saldırısında öldü. 
     Polis yetkilileri, saldırının Cuma günü, Marita Ström adlı kadının kocası ve 5 yaşındaki oğluyla gece evine dönerken düzenlendiğini bildirdiler. 
     Ström'ün olay yerinde öldüğü, kızının hafif yaralandığı, kocasının ise saldırıdan yara almadan kurtulduğu belirtildi. 
     Polisin, Irak Kürdistan Yurtseverler Birliği'nin IKYB bir üyesiyle birlikte Ström'ün kocasını sorgulamak üzere gözaltına aldığı bildirildi. 
     Kadının kocasının, sorgulama sırasında, Batılı olduğu için karısının muhtemelen aşırı dincilerce öldürülmüş olabileceğini söylediği belirtildi. 
     
</TEXT>
</DOC>
