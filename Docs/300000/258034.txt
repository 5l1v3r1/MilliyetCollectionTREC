<DOC>
<DOCNO> 258034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/son/sonsiy02.html </URL>
<DATE> 2004/07/25/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
TBMM İçişleri Komisyonu Başkanı Aralık'ta AB'den tarih bekliyoruz 
</HEADLINE>
<TEXT>

     TBMM İçişleri Komisyonu Başkanı Ziyaaddin Akbulut, ''Aralık ayında AB'den müzakere tarihi çıkmasını muhtemel görüyoruz'' dedi. 
     AK Parti Tekirdağ Milletvekili Akbulut, Tekirdağ'ın Hayrabolu İlçesi'nde AK Parti İlçe Kadın ve Gençlik Kolları'nın 1. Olağan Kongresi'nde yaptığı konuşmada, partisinin, bu ülkenin kaderine hükmedecek hayırlı işler yaptığını bildirdi. 
     AK Parti hükümetinin görevde bulunduğu 2 yıllık süre içinde TBMM'den 467 kanun çıkardığını ifade eden Akbulut, hükümetin konularda önemli mesafeler kaydettiğini anlattı. 
     ''Enflasyon canavarı''nın da kendi hükümetleri döneminde ilk kez tek hanelere düşürüldüğünü belirten Akbulut, ''İşsizlik konularında da önemli mesafeler kat edilmiştir. Muhalefetteki CHP'nin Milletvekili Kemal Derviş bile hükümetimizin ekonomik politikalarının iyi olduğunu belirtmiştir. Bu yılın Aralık ayında, Avrupa Birliği'nden müzakere tarihi çıkacağını muhtemel görüyoruz'' dedi. 
     Kongreye, Tekirdağ Milletvekili Ahmet Kambur, AK Parti Tekirdağ İl Başkanı Mehmet Şık, Hayrabolu Belediye Başkanı Şener Çelikayar ve çok sayıda partili katıldı. 
     
</TEXT>
</DOC>
