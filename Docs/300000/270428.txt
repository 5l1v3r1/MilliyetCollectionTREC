<DOC>
<DOCNO> 270428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sonsiy14.html </URL>
<DATE> 2004/09/09/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Kayseri Milletvekili Taner Yıldız, attan düştü 
</HEADLINE>
<TEXT>

     AK Parti Kayseri Milletvekili Taner Yıldız, attan düşerek kolunu kırdı. 
     Kayseri Valisi Nihat Canpolat ve gazetecilerle birlikte Pınarbaşı İlçesi'ne bağlı Taşlıgeçit Köyü'nde İsmet Tok'a ait at yetiştirme çiftliğinde incelemelerde bulunan Taner Yıldız, bindiği ''Lasguart'' adlı safkan İngiliz atının şaha kalkması sonucu düştü. 
     Sol kolu kırılan Yıldız, Pınarbaşı Devlet Hastanesi'ndeki ilk müdahalenin ardından ambulans ile Erciyes Üniversitesi Tıp Fakültesi Hastanesi'ne götürüldü. 
     Yıldız'ın sağlık durumunun iyi olduğu, hayati tehlikesinin bulunmadığı bildirildi. 
     Binicisi Taner Yıldız'ı üzerinden atan atın seyisi olan Seyit Canpolat ise olaydan büyük üzüntü duyduğunu ve atın aniden huysuzlaşıp şahlandığını söyledi. 
     
</TEXT>
</DOC>
