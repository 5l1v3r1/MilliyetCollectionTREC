<DOC>
<DOCNO> 285668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sondun14.html </URL>
<DATE> 2004/11/03/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
İspanyol gazetelerinden 'Bush'un zaferi' için özel baskı 
</HEADLINE>
<TEXT>

     İspanya'nın tirajı en yüksek iki gazetesi ABC ve El Mundo, bu sabah saatlerinde yaptıkları özel baskıyla, daha oy sayma işlemi bitmeden ''Bush'un zaferini'' okurlarına duyurarak risk aldı. 
     ABC gazetesi, manşetten ''Bir kez daha Bush'' başlığını kullanarak, başyazısında ''Bush karşıtlarının arzularının safdışı kaldığını'' yazdı. 
     Liberal eğilimli El Mundo gazetesi ise daha ihtiyatlı davranarak, ''Sandıktan Bush çıktı, ama başkanlık Ohio'ya bağlı'' manşetini attı. 
     Gazetenin başyazısında, ''Her seferinde daha muhafazakar hale gelen bir Amerika'dan Bush'a endişe verici destek'' ifadesi kullanıldı. 
     
     VİYANA'NIN YILDIZI 
     Bu arada, California'nın Avusturya kökenli Valisi Arnold Schwarzenegger, Avusturya'nın başkenti Viyana'da Amerikan Büyükelçiliği tarafından seçim dolayısıyla bu sabah düzenlenen toplantının yıldızı oldu. 
     Viyana'nın büyük otellerinden birisinde yüzlerce davetlinin katılımıyla düzenlenen seçim toplantısında eski aktör, dev ekranda görününce Avusturyalılar çılgınca alkışladılar. 
     
</TEXT>
</DOC>
