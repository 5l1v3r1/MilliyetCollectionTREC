<DOC>
<DOCNO> 250154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/yasam/ayas.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Heyecan kapıyı bu yaz çalacak 
</HEADLINE>
<TEXT>


2004 yazında sizi neler bekliyor 5 
Hakan Kırkoğlu 

YAY 
Genel Durum 
Heyecan ve değişiklik arayan Yaylar için pek çok alternatif var. Bu dönemde sizi kontrol etmek kolay değil, hatta dengesizlik gösterdiğinizi de söyleyebiliriz. Özellikle Uranüs transiti altındaki Yaylar, 25 - 29 Kasım doğumlu olanlar bu dönemde kendi özgürlükleri adına, hayatlarındaki pek çok şeyi değiştirmeyi ve kurallara uymamayı tercih edebilirler. Bu duygunun gücü, huzursuzluk ve stres kaynağı da olabilir. Bu aylarda, özellikle Mars'ın Aslan burcundan geçtiği zaman doludizgin olabilir. 23 Haziran - 10 Ağustos günleri bu bakımdan son derece dinamik, hevesli ve girişken enerjiler getiriyor. 
Satürn bu dönemde size pek destek vermiyor ama parasal paylaşımlar ve yatırımlar açısından daha dikkatli olmanız ve kaynaklarınızın değerini bilmeniz gereken bir dönemdesiniz. Pluto'yu da unutmamalıyız. Bu gezegen yıllardır Yaylara yoğun deneyimler, kendi içlerindeki gücü ortaya koyabilmek için mücadele ve adeta bir savaş içinde olma durumu getiriyor. Pluto bu dönemde özellikle 12 - 15 Aralık doğumluları etkisi altına alıyor. Bu güçlü enerji altında hayatınızda belirli konulara ve amaçlarınıza daha fazla odaklanabilir ama aynı zamanda kendinizi ve çevrenizi aşırı zorlayarak büyük adımlar atabilirsiniz. Jüpiter bu dönemde, 25 Eylül'e kadar iş hayatında daha fazla beklenti getiriyor. Bu alanda enerjinizi dağıtmadan ilerlerseniz şans da sizden yana olacak. 

İLİŞKİLER VE AŞK 
YAY KADINI İşte özgürlüğüne çok düşkün bir kadın. Yay dobra dobra olabilir ve neşelidir. Özellikle Venüs gezegenleri de bu burçta olanlar ilişkilerini sürekli bir arayışa dönüştürebilirler ve kısıtlanmaya gelemezler. Aşkta sabırsız ve deneyimci olan Yaylar, her zaman değişiklikten yanadır. Bu yüzden muhafazak r ve fazla gerçekçi partnerlerle bir arada olamazlar. Sürekli bir fikir alışverişi ve hayat görüşlerinde uyum şarttır. 
Bu yaz ayları Yay kadınlarına son derece hareketli ve heyecanlı zamanlar getiriyor. Belirli dönemlerde ilişkileri gerginleştirebilecek zamanlar söz konusu olsa da, genel olarak pozitif bir trend söz konusu. 7 Ağustos'a kadar olan dönem yakın beraberlikler ve evlilik açısından çok önemli. Bu dönemde ilişkilerde daha fazla anlayış geliştirmek ve ortaklaşa harekete özen göstermek gerek. 6 Eylül - 3 Ekim arasında ise aşk hayatında en pozitif zamanlar görünüyor. Uyumlu açıda kalan Venüs, kendiliğinden akan enerjilere ve sizi şımartan gelişmelere işaret ediyor. Ancak 10 Ağustos - 26 Eylül arasında Mars'ın sert açısı iş hayatı açısından yorucu olabileceği için ilişkilerinizi de etkileyebilir. 

YAY ERKEĞİ Neşeli, şakacı, iyimser ve maceracıdır. Aşkın fiziksel yönü ile ilgili olduğu kadar öğrenmeye ve konuşmaya da meraklıdır. Duygusal yönden çok derin olmayabilir ama her zaman anlayışlı ve iyi yüreklidir. Onu bağlamak zordur, baskılı ilişkilere gelemez. 
Bu yaz 23 Haziran - 10 Ağustos döneminde aşk son derece maceracı, heyecanlı ve sabırsız enerjiler getiriyor. Bu dönemde sürpriz beraberlikler, duygusal açıdan sığ ama fiziksel yönden tutkulu ilişkiler gündeme gelebilir. 10 Ağustos - 26 Eylül döneminde ise beraberliklerde daha sabırlı olmak ve süregelen ilişkileri korumak gerekebilir. Bu dönemde öfkenizi daha yıkıcı biçimde ifade edebilirsiniz. Diğer gezegen etkileri de değerlendirildiğinde bu dönemde uzun vadeli bir ilişki sürdürmek kolay olmayabilir. Hayatınızda getirmek istediğiniz değişiklikler aşk hayatına da yansıyacak. 

Önümüzdeki aylarda Yay'ların diğer burçlarla ilişkileri 
1 Çok akıcı ve olumlu2 Oldukça iyi3 Vasat, heyecansız4 Tartışmalı 

Yay 2 Koç 3 Boğa 2 İkizler 3 Yengeç 2 Aslan 4 Başak 1 Terazi 3 Akrep 2 Yay 3 Oğlak 1 Kova 4 Balık 

Yay'ların yaz aylarında aşktaki renkleri Venüs 3 Nisan 7 Ağustos 2 7 Ağustos 6 Eylül 3 6 Eylül 3 Ekim 1 Mars 7 Mayıs 23 Haziran 3 23 Haziran 10 Ağustos 1 10 Ağustos 26 Eylül 4 

Aşk hayatında hoş kıpırtılar var 

OĞLAK 
Genel Durum 
Oğlaklar 23 Haziran'dan sonra iş hayatına daha kolay odaklanabilecekler. Geçtiğimiz yıldan bu yana karşıt burcunuzda yer alan Satürn, çok rahat bir dönemde olmadığınızı gösteriyor. Beklemeler, engeller ve ilişkileri, ortaklıkları etkileyen soğukluklar söz konusu. Son aylarda Mars'ın da bu alanda olması ilişkileri yıpratmış olabilir. Ancak özellikle 10 Ağustos - 26 Eylül döneminde, nispeten daha akıcı ve verimli zamanlar söz konusu olacak. Uranüs'ün desteğini alan Oğlaklar, eski kalıplardan kurtulabilirler. Yakın çevrelerindeki renkli değişiklikler onlara özgürlük ve değişiklik yapma isteği getirmekte. Özellikle 25-28 Aralık arasında doğmuşsanız bunu kolaylıkla fark edebilirsiniz. Uranüs sayesinde Oğlaklar kendilerini daha farklı yollardan ifade edebilecekleri, yaratıcı olabilecekleri bir dönemdeler. 
Kuşkusuz Jüpiter 25 Eylül'e kadar büyük destek olmaya devam ediyor. Pek çok Oğlak, kendi özel haritalarına da bağlı olarak, yeni konular, eğitim, yolculuk ve hayatlarına geniş ufuklar açabilecekleri fırsatlarla karşılaşacaklar. 25 Eylül'den sonra ise iş hayatında daha fazla hareket, olumlu yönde değişiklikler ve hatta gecikmiş terfiler söz konusu olabilir. Bu yaz aylarında Satürn'ün engelleyici etkisi olmakla birlikte aşk hayatınızı kıpırdatacak zamanlar da var. 

İLİŞKİLER VE AŞK 
OĞLAK KADINI Kuralları vardır ve güçlü bir karakter sergiler. İlişkilerde güvene, sadakate fazlasıyla önem verir. İş hayatına olan ilgisi yüzünden aşka çok fazla zaman ayıramayabilir. Genel olarak sorumluluklar bu kadının peşini bırakmaz. Eğer haritasında yumuşatıcı etkiler varsa, duygusal alanda daha rahat edecektir. Hırslı bir kadın olması, onu özgür tutar ama yakın beraberliklerinde gücü elinde tutmak da isteyecektir. Kuralları kendi koymayı sever. 
Bu dönemde Oğlak'lar açısından aşkın çok rahat aktığını söylemek zor ama 7 Ağustos - 6 Eylül tarihleri arasında aşk hayatınızda daha yumuşak rüzg rlar ve yeni beraberliklerin de filiz verebileceği fırsatlar söz konusu. Süregelen ilişkiler bu dönemde daha uyumlu ve huzurlu olabilir. Venüs'ün karşıt burcunuzdan geçmesi ilişkileri ve ortaklıkları öne çıkaracak. 10 Ağustos - 26 Eylül döneminde daha enerjik ve maceraya yatkın olabilirsiniz. Bu dönemde aşkın fiziksel yönü çok daha fazla cezbedebilir. 

OĞLAK ERKEĞİ Satürn yönetimindeki bu erkek için duygularını ifade etmek hiç kolay olmayabilir. Önce güvenmek isteyen, içe dönük bir doğası vardır. Oğlak, eğer haritasında sert etkilenimler yoksa sadıktır ama çok nazik olduğu söylenemez. Olayların pratik yönüne bakmayı sever ve hesabı kuvvetlidir. Hatta bu yüzden aşkta çok cömert olmayabilir. Olumlu Oğlak tipleri aşkta güçlü bir ortaklık ararlar. 
Bu yaz 10 Ağustos - 26 Eylül arasında aşk hayatında daha cesur ve hareketli bir görünüm çizebilirsiniz. Size keyif ve eğlence getiren konular, cesaret ve fizik enerji aşk hayatınıza pozitif yönde yansıyacak. Ayrıca 7 Ağustos'tan itibaren başlayan dönemde süregelen ilişkilerinizde derinleşme, anlayış ve mutluluk söz konusu. Bu dönemde yapılabilecek evlilikler daha sağlam ve uzun vadede başarılı olabilecek güçte. 

Önümüzdeki aylarda Oğlak'ların diğer burçlarla ilişkileri 
1 Çok akıcı ve olumlu2 Oldukça iyi3 Vasat, heyecansız4 Tartışmalı 

Oğlak 4 Koç 1 Boğa 3 İkizler 3 Yengeç 3 Aslan 1 Başak 3 Terazi 2 Akrep 3 Yay 2 Oğlak 4 Kova 1 Balık 

Oğlak'ların yaz aylarında aşktaki renkleri Venüs 3 Nisan 7 Ağustos 3 7 Ağustos 6 Eylül 1 6 Eylül 3 Ekim 4 Mars 7 Mayıs 23 Haziran 2 23 Haziran 10 Ağustos 4 10 Ağustos 26 Eylül 2 

YARIN 
KOVA VE BALIK 


</TEXT>
</DOC>
