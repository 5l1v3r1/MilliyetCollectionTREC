<DOC>
<DOCNO> 259920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/sondun28.html </URL>
<DATE> 2004/08/02/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Büyük ankette Kerry ve Bush h l başabaş... 
</HEADLINE>
<TEXT>

     Ulusal kongresini geçen hafta yapan Demokrat Parti'nin başkan adayı John Kerry ile ABD Başkanı George Bush arasındaki başkanlık yarışının hala başa baş gittiği kaydedildi. 
     Demokrat Parti'nin ulusal kongresinden hemen sonra yapılan CNN USA Today Gallup anketine göre, kayıtlı seçmenler arasında Kerry'ye oy vereceklerin oranı yüzde 50, Bush'un oy oranı yüzde 47. 
     Anketin diğer sorularında, tercih edilebilirlik açısından Kerry yüzde 56 olan destek oranını iki hafta önce yapılan ankete göre yüzde 58'e yükseltirken, Bush da yüzde 51'den yüzde 52'ye yükselmiş durumda. 
     Ankette, hangi adayın güvenilir ve dürüst olduğuna dair bir soruya karşılık olarak, katılımcıların yüzde 48'i Kerry derken, yüzde 43'ü Bush dedi. İki hafta önce her iki adayın bu konuda aldığı destek oranı yüzde 42 idi. 
     
     BUSH GÜÇLÜ VE KARARLI, KERRY BİRLEŞTİRİCİ 
     Katılımcıların yüzde 51'i Bush'un daha güçlü ve kararlı bir lider olduğunu belirtirken, Kerry için aynısını söyleyenlerin oranı yüzde 42'de kalıyor. 
     Ülkeyi birleştirecek liderin kim olacağına ilişkin soruya, katılımcıların yüzde 52'si Kerry cevabını verirken, Bush cevabını verenlerin oranı yüzde 39'da kalıyor. 
     Katılımcıların yüzde 51'i Kerry'nin iyimser bir vizyona sahip olduğunu ifade ederken, Bush için aynısını söyleyenlerin oranı yüzde 40'ta kalıyor. Katılımcıların yüzde 'ü Kerry'nin, yüzde 38'i ise Bush'un insanlara değer verdiğini düşünüyor. 
     Ülke ekonomisini idare etme konusunda Kerry'ye destek verenlerin oranı yüzde 54'ü bulurken, Bush'un desteği yüzde 43'te kalıyor. 
     Irak konusunda da Kerry'ye olan güven yüzde 49'a ulaşırken, Bush'a destek yüzde 47'ye düşmüş durumda. 
     Teröre karşı mücadele konusunda ise Bush liderliğini koruyor. Bush bu konuda halkın yüzde 54'ünün desteğini alırken, Kerry'nin desteği yüzde 42'de kalıyor. 
     Kimin başkan olacağı sorulduğunda ise ankete katılanların Bush ve Kerry tercihleri arasında yüzde 47'ye yüzde 47 olarak bölündükleri görülüyor. 
     
</TEXT>
</DOC>
