<DOC>
<DOCNO> 252989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sondun33.html </URL>
<DATE> 2004/07/05/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
El Cezire "Lübnan asıllı Amerikan deniz piyadesi serbest bırakıldı" 
</HEADLINE>
<TEXT>

     El Cezire televizyonu, Iraklı ''Ceyş Ensar El Sünne'' isimli örgüt tarafından rehin tutulan Lübnan asıllı Amerikan deniz piyadesi Vasıf El Hassun'un serbest bırakıldığını duyurdu. 
     El Cezire'deki haberde, Lübnan asıllı deniz piyadesini başını keserek öldürmekle tehdit eden direniş örgütünün silahlı kanadı olan ''İslami Tepki Hareketi'' tarafından gönderilen yazılı açıklamada, ''Vasıf El Hassun sağ-salim üssüne döndü'' denildiği belirtildi. 
     Bu arada, Amerikalı onbaşı T.V. Johnson, El Hassun'un serbest bırakıldığından haberleri olmadığını belirterek, ''El Cezire'nin söyledikleri hakkında yorum yapmayacağız. Durumu hakkında daha çok bilgi sahibi olduğumuzda, bildireceğiz'' diye konuştu. 
     Irak'taki deniz piyadelerine çevirmenlik yapan, Arapça, İngilizce ve Fransızca bilen El Hassun'un 24 gözleri bağlı görüntüleri, 27 Haziran'da El Cezire televizyonunda yayınlanmış, Iraklı ''Ceyş Ensar El Sünne'' isimli örgüt adına bir Arap internet sitesine yayımlanan açıklamada, El Hassun'un başı kesilerek öldürüldüğü iddia edilmişti. Örgüt, daha sonra bu haberi yalanlamıştı. 
     
</TEXT>
</DOC>
