<DOC>
<DOCNO> 289598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sontur15.html </URL>
<DATE> 2004/11/17/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Yolcu otobüsü devrildi 45 yaralı 
</HEADLINE>
<TEXT>

     Sivas'ın Kangal İlçesi'nde otobüsün devrilmesi sonucu meydana gelen trafik kazasında yaralananların sayısı 45'e yükseldi. 
     Kangal-Sivas arasında yolcu taşıyan bir firmaya ait, Mustafa Baygın yönetimindeki 58 EE 748 plakalı otobüsün, İmamın Damı mevkiinde şarampole devrilmesi sonucu yaralananların kimlikleri belirlendi. 
     Yaralananların isimleri şöyle 
     Gülhan Tüfekçi, Güvener Zaman, Halil Bahşi, Elif Bahşi, Hayri Karabay, Kemal Bozerkek, Hatice Karavuş, Fevziye Koçtepe, Onur Koçtepe, Mehmet Akarsu, İbrahim Çoktaş, Serap Kaderim, Osman Türkmen, Mukaddes Türkmen, Gökay Gökay, İlknur Yılanlıdağ, Turan Sığırcı, Ülker Sığırcı, Şerife Karabay, Mustafa Kara, Hulusi Karkavuş, Derya Ulusoy, Cüneyt Akıncı, Ahmet Akıncı, Muhammed Erigözü, Emine Erigözü, Mert Ekmekci, Mahmut Nazik, Nesrin Nazik, Yeşim Gençdoğmuş, Bahar Gençdoğmuş, Erdal Çoban, Dağıstan Yılmaz, Mustafa Canpolat, Hüseyin Yaman, Cengiz Göktaş, Zöhre Göktaş, Yasemin Yaman, Namira Zaman, İhsan Karakuş, Murat Karabey, Bediha Duman, İsmet Biçi, Meryem Biçi ve Sevgi Biçi. 
     Kazanın yağış nedeniyle yolun kayganlaşması sonucu meydana geldiğini belirten yetkililer, Kangal devlet ve Sivas'taki hastanelere kaldırılan yaralıların tedavilerinin sürdüğünü kaydettiler. 
     Bu arada, Cumhuriyet Üniversitesi Tıp Fakültesi Araştırma Hastanesi'nde tedavi gören yaralılardan bazıları otobüse fazla yolcu alındığını öne sürdü. Yaralılardan Ahmet Akıncı, kaza sırasında otobüste çok sayıda yolcu ve aşırı derecede yük bulunduğunu ileri sürerek, bazı yolcuların otobüsün koridorunda yolculuk yaptığını iddia etti. 
     
</TEXT>
</DOC>
