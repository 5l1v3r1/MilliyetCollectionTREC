<DOC>
<DOCNO> 281243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonsiy03.html </URL>
<DATE> 2004/10/18/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Yargıtay Başkanı Özkaya görevine başladı... 
</HEADLINE>
<TEXT>

     Yargıtay Birinci Başkanlık Kurulu'nca yapılan ön soruşturma sonunda hakkında ceza ve disiplin soruşturması açılmasına yer olmadığına karar verilen Yargıtay Başkanı Eraslan Özkaya, görevine başladı. 
     ''Kardiyolojik sorunları nedeniyle'' bir süredir raporlu olan Özkaya'nın yerine Yargıtay Birinci Başkanvekili Mater Kaban vekalet etmişti. 
     İstanbul Cumhuriyet Başsavcılığı'nca Yargıtay Cumhuriyet Başsavcılığı'na gönderilen dosyada, Alaattin Çakıcı'nın Yargıtay'da bir süre önce sonuçlanan davasına yönelik girişimlerde bulunulduğu, bu kapsamda, Yargıtay Başkanı Özkaya ile de bağlantı kurulduğu iddiaları yer alıyordu. 
     Bu iddialar üzerine Yargıtay Birinci Başkanlık Kurulu, Özkaya hakkında ön soruşturma açılmasına karar vermişti. Ön soruşturma yapmakla görevlendirilen Yargıtay 3. Ceza Dairesi Başkanı Birsin Tüzinal'ın hazırlayarak sunduğu raporu değerlendiren Yargıtay Birinci Başkanlık Kurulu, 14 Ekim günü, Özkaya hakkında ceza ve disiplin soruşturması açılmasına yer olmadığına karar vermişti. 
     
</TEXT>
</DOC>
