<DOC>
<DOCNO> 280840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sonyas17.html </URL>
<DATE> 2005/03/15/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Sigara içen hamilelere para cezası geliyor 
</HEADLINE>
<TEXT>

     Tayvan'da tütün ürünlerinin tüketimiyle mücadele kapsamında, sigara içen hamilelere para cezası uygulaması geliyor. 
     Kamu sağlığı yetkilisi Yu Po-tsun, sigaranın düşük, erken doğum, ve ölü bebek doğumlarının önemli nedenleri arasında yer aldığını ve sigara içen kadınların bu sağlık riskinin bilincinde olması gerektiğini söyledi. 
     Yeni yapılacak düzenleme, hamilelikleri sırasında sigara içen kadınların 10 bin Tayvan Doları yaklaşık 325 Amerikan Doları para cezasına çarptırılmasını öngörüyor. 
     Düzenleme ayrıca, sigara içen kadınların bu kötü alışkanlıklarından vazgeçmek için ders almaları halinde ise para cezasının kaldırılmasını öngörüyor. 
     Yu'nun tahminlerine göre, Tayvan'da yaklaşık 500 bin kadın sigara kullanıyor. 

     
</TEXT>
</DOC>
