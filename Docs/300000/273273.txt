<DOC>
<DOCNO> 273273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/yasam/ayas.html </URL>
<DATE> 2004/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Necati Cumalı'ya komşu sahip çıktı 
</HEADLINE>
<TEXT>


Cumalı'nın 'Viran Dağlar' romanını dizileştiren Yunan şirketinin projesine Fransa, İspanya, Polonya ve Bulgaristan katılırken, Türkiye ilgilenmemiş 

Yorgo Kırbaki 

Yunanistan'da TV ve sinema filmleri hazırlayan Art Production'ın ortakları Haris Davas'la Dinos Tavlidis, 10 milyon euro yaklaşık 18 trilyon lira harcayarak, Necati Cumalı'nın 'Viran Dağlar' romanını dizi film haline getirdi. 
Türkiye, beş ülkenin ortaklığıyla hayata geçirilen projede yer almıyor. İki yıl önce Paris'te Fransızca çevirisini okuduğu 'Viran Dağlar'a hayran kalan Davas, eserin televizyona aktarılması için Tavlidis'i ikna etti. Tavlidis'le 90'ar dakikalık dört bölümden oluşan diziyi konuştuk 

Projeden bahseder misiniz 

Davas, eşsiz bir eserden söz etti. Ortak yapım için arayışa girdik. ARTE, France 2 ve Fransa Sinema Merkezi'nin CNC yanı sıra İspanya, Polonya ve Bulgar devlet televizyonları projeye katıldı. Türklere de öneride bulunmuş, ancak cevap alamadık. 

Neden Necati Cumalı 

Cumalı, Yunanistan'ın Makedonya bölgesindeki Florina'da doğdu. 1922'deki nüfus mübadelesine kadar orada yaşadı. Balkan mozaiğini çok iyi biliyor. 'Viran Dağlar'daki kahramanlar bir zamanlar birlikte ne güzel yaşadığımızı en iyi şekilde gösteriyor. 

'Türkiye de olmalıydı' 
Türkleri kim oynuyor 

Fransız ve Yunanlı sanatçılar. Başrolleri Arnaud Binard Zülfikar , Michael Cohen Süleyman ve Melisandre Meertens Esma oynuyor. 

Türk sanatçılara neden yer yok 

Türkiye ortak yapımda yoktu. Sanatçıların bu projede yer alan ülkelerden olması normal. Bana sorarsanız, Türkiye bu projede yer almalıydı. 

Başka Türk eserlerini de televizyona aktarmayı düşünüyor musunuz 

Neden olmasın Aynı mahallede yaşıyoruz. Türkiye AB'ye girecek. Yeter ki ilgi çekecek bir hik ye olsun. 


</TEXT>
</DOC>
