<DOC>
<DOCNO> 261566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sonspo03.html </URL>
<DATE> 2004/08/08/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Real Madrid Rooney'den vazgeçmiyor 
</HEADLINE>
<TEXT>

     Real Madrid Başkanı Florentino Perez, İngiliz yıldızın transferinde kararlı. Beyaz Şimşekler 18’lik süperstar için 40 milyon Euro’yu gözden çıkardı. 
     Henüz 18 yaşında ancak değerine milyon Euro’lar biçiliyor... Real Madrid, attığı gollerle EURO 2004’ün yıldızı olan Wayne Rooney’in peşini bırakmamakta kararlı. 
     Seçim kozu olarak İngiliz yıldızı öne süren başkan Florentino Perez yaptığı açıklamalarda verdiği bütün sözleri tutacağını belirtti. Bir radyo programında transferler hakkında konuşan Perez, Rooney’nin karar vermesini bekliyoruzö dedi. 
     
     Her kapıyı açarız’ 
     Bonservis konusunda genç yıldızın kulübü Everton’ı ikna edeceklerini iddia eden Perez, Paranın açamayacağı kapı yoktur. Rooney bizi seçerse, bu transfer biterö ifadesini kullandı. 
     Bu arada aşil tendonundan geçirdiği sakatlık nedeniyle uzun süredir sahalardan ayrı kalan Wayne Rooney’nin, İngiltere’nin Dünya Kupası Eleme Grubu’ndaki ilk iki karşılaşmasında forma giyemeceyeceği açıklandı. 
     
</TEXT>
</DOC>
