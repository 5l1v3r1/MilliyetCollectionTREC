<DOC>
<DOCNO> 273697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sontur02.html </URL>
<DATE> 2004/09/21/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
TEM otoyolunda yolcu otobüsü devrildi 22 yaralı 
</HEADLINE>
<TEXT>

     Adana'nın Ceyhan İlçesi'nde, TEM Otoyolu'nda yolcu otobüsün devrilmesi sonucu, ilk belirlemelere göre 22 kişi yaralandı. 
     Emniyet Müdürlüğü yetkililerinden alınan bilgiye göre, sabaha karşı meydana gelen olayda, Elazığ'dan Adana'ya gelmekte olan Mehmet Kaçmaz yönetimindeki 34 BV 0623 plakalı yolcu otobüsü, TEM Otoyolu'nun Çiftlikler Köyü yakınlarında, takla atarak şarampole yuvarlandı. Devrilmenin ardından otobüsü kısa sürede saran yangın, Ceyhan İtfaiyesi ekiplerinin müdahalesi sonucu söndürüldü. 
     İlk belirlemelere göre, kazada, bazıları ağır olmak üzere 22 kişi yaralandı. Kazada yaralanan Hıdır Demir, Fırat Murat, Adnan Öztürk, Aziz Türesin, Mahmut Küçük, Onur Geyik, Gülizar Geyik, Aykut Çiçek, Fatma Beltekin, Çoran Beltekin, Fadime Demir, Mehmet Taydaş, Mekin Pirol, Songül Kapıkıran, Adem Tok, Cahit Tatır, Hüsamettin Köse, Ali Doğandüşkün, Gülten Demir, Hamza Durmaz, Halil Demirkıran ve Mehmet Kaçmaz, Ceyhan ve Adana'daki çeşitli hastanelerde tedavi altına alındı. 
     Yetkililer, olayla ilgili soruşturmanın sürdürüldüğünü bildirdiler. 
     
</TEXT>
</DOC>
