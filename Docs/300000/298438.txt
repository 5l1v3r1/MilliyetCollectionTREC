<DOC>
<DOCNO> 298438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sondun05.html </URL>
<DATE> 2004/12/17/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Finlandiya'da 'Kurtlar Vadisi'ni aratmayan cinayet 
</HEADLINE>
<TEXT>

     DHA 

TÜRK kökenli İsveçli Volkan Ünsal'ın Ekim 2003'te korkunç bir cinayete kurban gitmesiyle ilgili dava Finlandiya'da gündemin ilk haberi oldu. Hala cesedi bulunamayan Ünsal'ın öldürülmesiyle ilgili beş sanık bu hafta mahkemeye çıkarılırken, polisin ulaştığı ipuçları cinayetin Kurtlar Vadisi'ni aratmadığını gösteriyor. 
     Finlandiya basınındaki haberlere göre, Volkan Ünsal cenayete kurban gitti, cesedi esrarengiz şekilde ortadan kayboldu. Ancak polis, cinayet öncesi yuşturucu kaçakçılığı ile ilgili olarak sanıkları yakın takibe aldığı için önemli ipuçlarına ulaştı. 15 Ekim'deki video kayıtlarında Ünsal ve iki sanığın otelden birlikte çıktığı saptandı. Bu görüntülerin Volkan Ünsal'ın yaşarken çekilmiş son görüntüleriydi. 
     Polis ayrıca sanıkların cinayetten sonra yaktığı ve daha önce düğmeleri bulunan Volkan Ünsal'ın Armani marka kot ceketi ile saati ve yüzüğüne de ulaştı. Cinayetten sonra sanıkların ateşe verdiği kanlı kanepenin de kalıntılarını bulan polis, cinayetin işlendiği evin duvarlarındaki kandan alınan DNA örnekleri sayesinde cesedin sanıklardan birisinin kiraladığı otomobille taşındığını da belirledi. Sanıklardan birinin cesedi gömdükleri ve nerede olduklarını bilmediklerini söylediği telefon görüşmesinin kayıtları da polisin elinde. 
     
     TETİKÇİNİN ALDIĞI PARA BELGELENDİ 

     Mahkemeye çıkarılan 5 sanıktan yaşları 27, 34 ve 48 olan 3 Finlandiyalı cinayetle suçlandı. Bu sanıklardan biri Volkan Ünsal'ın çocukluk arkadaşı çıktı. Finlandiyalı sanıklardan birinin eşinin de cesedin taşındığı otomobili kiralayan kişi olduğu belirtilirken, beşinci sanık Şili kökenli İsveçli Leo ise cinayete azmettirmekle suçlandı. 
     Polis, Leo'nun Volkan Ünsal'ı öldürtmek için kiraladığı 27 yaşındaki Finlandiyalı sanığa 60 bin İsviçre kronu yaklaşık 12 milyar TL gönderdiğini belgelerken, Leo mahkemede hakkındaki iddiaları reddederek, bu paranın atomobil ticaretiyle ilgili olduğunu ileri sürdü. 
     
     BANKA SOYGUNUNDAN SONRA İHBAR 

     Soruşturma kayıtlarına göre, Volkan Ünsal 2002 yılında İsveç'in Arlanda Havaalanı'ndaki soygundan sonra Leo'dan 268 bin euro aldı ve bu kişiyi polise ihbar etti. 
     Şebeke üyelerini ihbar etmesinin ardından başına ödül konan Ünsal, Ankara'da anne-babasına lüks bir ev aldı ve sanıklar arasında yer alan çocukluk arkadaşı tarafından bir süre saklandı. Ailesi mafya tarafından tehdit edildiği için lüks daireden taşınan Ünsal daha sonra Finlandiya'da yaşamaya ikna edildi. Çete üyeleri Volkan Ünsal'ın güvenini kazandıktan sonra korkunç bir şekilde öldürdü. 
     Bu arada 4 milyon euroluk soygunda sır perdesi de henüz aralanmadı. 

     
</TEXT>
</DOC>
