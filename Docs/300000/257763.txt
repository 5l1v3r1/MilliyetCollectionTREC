<DOC>
<DOCNO> 257763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/ekonomi/eko01.html </URL>
<DATE> 2004/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
46 milyar dolarlık batığın 2.2 milyar doları tahsil edildi 
</HEADLINE>
<TEXT>


Toplam maliyeti 46 milyar dolar olan 22 batık bankadan yalnızca 2.2 milyar dolarlık tahsilat oldu. Batıktan 6.2 milyar dolar daha çıkma umudu var, kalan 37.6 milyar doların tahsili ise soru işareti 

EKONOMİ SERVİSİ 

Tasarruf Mevduatı Sigorta Fonu TMSF , Fon'a devredilen bankaların maliyetinin 46 milyar dolar olduğunu bildirdi. TMSF'den yapılan açıklamada, Fon'un 1997 yılından bu yana hisseleri, yönetimleri ve denetimlerini bünyesine aldığı 22 bankanın toplam maliyetlerini güncelleştirmek amacıyla başlattığı çalışmayı sonuçlandırıldığı duyuruldu. 
Buna göre, Fon'a devredilmiş bankalardan bugüne kadar tarihi maliyetlere 1.8 milyar dolarlık, faizlendirilmiş değerle ise 2.2 milyar dolarlık tahsilat yapıldı. Fon bankalarından devralınan aktiflerden beklenen tahsilat tutarının ise 6.2 milyar dolar olduğu belirtildi. 

Kaynak aktarımı 
Raporda, TMSF tarafından bugüne kadar yapılan tahsilatlar dikkate alındığında Fon bankalarına aktarılan net kaynak tutarının, faizlendirilmemiş tarihi değerlerle 26 milyar dolar, faizlendirilmiş değerlerle ise 43.8 milyar dolar olduğu belirtildi. 
TMSF'nin gelecekte yapacağı tahsilatların 30 Haziran tarihindeki değerine indirgenmiş tutarı dikkate alındığında ise banka nihai çözümleme maliyetinin tarihi değerlerle 26 milyar dolar, faizlendirilmiş değerlerle ise 37.6 milyar dolar olarak gerçekleşmesinin beklendiği bildirildi. Ancak söz konusu 37.6 milyar doların, toplam 6.2 milyar dolarlık "beklenen tahsilatlar" kaleminden ayrı tutulması, "bu yük halkın sırtına mı kalacak " endişesini gündeme getirdi. 

Hazine borcu sorunu 
Raporda, TMSF'nin devraldığı bankalara tarihi değerlerle toplam 27.8 milyar dolar kaynak aktardığı açıklandı. Bunun 4.4 milyar doları Fon'un normal faaliyet gelirlerinden, 1.8 milyar doları bankalardan devralınan aktiflerin satışı ve tahsilinden karşılanırken, 21.6 milyar dolarının ise Hazine'den borç alındığı belirtildi. Raporda, şöyle denildi 
"Hazine borcunun 15.5 milyar dolar tutarındaki işlemiş faizi ile Fon kaynaklarından bankalara aktarılan tutarın alternatif maliyeti olan 2.3 milyar dolar dikkate alındığında, aktarılan toplam kaynak fon alternatif maliyeti dahil 46 milyar dolar mertebesine ulaşmaktadır. Fon'un, bankalardan devraldığı aktiflerin tasfiyesinden bugünkü değerlere indirgenmiş olarak beklediği 6.2 milyar dolar, sahip olduğu 0.4 milyar dolar mertebesindeki hazır değerleri, 37.1 milyar dolar tutarındaki Hazine borcu ile birlikte değerlendirildiğinde, Fon'un Hazine'ye olan borcunun 30 milyar dolarının çözümlenmesi gereği ortaya çıkmaktadır." 

Hakim ortak zararı 17 milyar dolar Rapora göre, Fon'un devralmış olduğu bankaların devir zararlarının çok önemli bir kısmını bu bankalardan hakim ortaklarca kullanılan krediler oluşturuyor. Tarihi olarak 23.2 milyar dolar tutarındaki devir zararının 17 milyar doları yüzde 73.3'ü hakim ortaklarca kullanılan kredilerden kaynaklanıyor. 
Raporda söz konusu bankaların brüt tarihi maliyetleri ile Fon tarafından tazmin ve tahsil edilen ve edilmesi beklenen tutarlar arasındaki farkın hangi nedenlerden kaynaklandığı şöyle anlatıldı 

'Mali özerkliğimiz yok' 
"Hakim ortak kredilerinden kaynaklanan devir zararının önemli bir kısmı tazmin ve takibe konu olmasına rağmen karşılıksız bulunuyor. Bu nedenle tazmin ve tahsil, devralınan aktiflerin satış, tasfiye ve tahsili ile sınırlı kaldı. Hukuki süreçte yaşanan sorunlar başta olmak üzere, çözümleme sürecinde yaşanan ekonomik kriz ve dalgalanmalar sürecin yeterince hızlı tamamlanmasına izin vermedi, bu sırada Fon tarafından tasfiye, satış, tahsil yolları ile tazmin edilecek varlıkların değerleri düştü. Fon yeniden yapılandırılmakla birlikte, idari ve mali özerkliği tam anlamıyla sağlanamadı." 
Fon bünyesindeki bankaların tarihi değerlerle beklenen nihai maliyetlerinin bu bankaların devir zararlarına göre yüksek olmasının nedeni ise öncelikli olarak yaşanan krizlere bağlandı. Raporda şu ifadelere yer verildi 
"Bankaların önemli bir bölümü 2000 ve 2001'deki krizlerde Fon'a devredildiler ve veya devirlerinin ardından bu krizleri yaşadılar. Ayrıca Fon'a devir nedeni olan uygun olmayan bilanço yapıları fonlama maliyetlerini yükseltti. Dalgalı kura geçilmesiyle yüksek pozisyon açıkları ortaya çıktı." 

26.5 milyar dolarlık sermaye Tarihi değerlerle Fon bankalarına aktarılan 27.8 milyar dolar tutarındaki kaynağın 26.5 milyar doları sermaye, sermaye benzeri kredi, ihtiyat, mevduat ve mevduat tazmini olarak, 1.3 milyar doları ise bu bankalardan alınan sorunlu aktiflerin devir bedeli olarak aktarıldı. Aynı tutarların faizlendirilmiş veya değerlenmiş karşılıkları sırasıyla 42.2 ve 3.8 milyar dolar tutarındadır. 

Beklenen tahsilat 6.2 milyar dolar Fon'un bugüne kadar yaptığı 1.8 milyar dolarlık tahsilatın açılımında 300 milyon dolarının banka satışından, 100 milyon dolarının gayrimenkul satışından, 500 milyon dolarının iştirak satışından, 900 milyon dolarının da kredi tahsilatından elde edildiği görülüyor. Fon bundan sonra da gayrimenkul satışından 200 milyon dolar, iştirak satışından 500 milyon dolar, kredi tahsilatından ise 5.5 milyar dolar olmak üzere toplam 6.2 milyar dolarlık tahsilat yapmayı bekliyor. 

Ek maliyetler raporda yok Raporda, Fon'a devredilen bankaların çözümleme sürecinin nihai maliyeti hesaplandı. Tarihi değerlerin, işlem tarihindeki değerlerin o günkü kurdan dolar karşılığı olduğu belirtilen raporda, faizli değerin ise Hazine tarafından Fon'a ikrazen ihraç edilen Devlet İç Borçlanma Senetleri faizleri referans alınarak hesaplandı. Türkbank, İmarbank, Pamukbank ve Bayındırbank'ın nihai çözüm sürecinde Fona yükleyebileceği ek maliyetler ile tazmin ve tahsil imk nları rapora dahil edilmedi. 

Batıklardan tahsilat 8 milyar dolarda kalacak Milyon USD Aktarılan kaynaklar Gerçekleşen tahsilatlar Beklenen tahsilatlar Net fon maliyeti Bankalar Devir zararları Tarihi Faizli Tarihi Faizli Bugünkü değer Tarihi Faizli Türkbank 778 756 1.538 8 9 11 737 1.518 Bank Ekspers 435 261 494 23 27 11 227 456 İnterbank 1.269 2.860 4.655 12 14 224 2.624 4.417 Egebank 1.220 733 1.291 68 78 50 615 1.163 Yurtbank 656 307 563 21 23 23 263 517 Yaşarbank 1.149 857 1.536 101 115 146 610 1.275 Esbank 1.113 1.750 3.108 30 34 92 1.628 2.982 Sümerbank 470 2.663 4.817 91 155 233 2.339 4.429 Bank Kapital 393 60 149 91 103 188 -219 -142 Etibank 698 1.571 2.961 176 240 603 792 2.118 Demirbank 648 1.913 4.115 174 211 125 1.614 3.779 Ulusal Bank 524 481 930 0 0 0 481 930 İktisat Bankası 1.954 1.992 3.632 122 140 254 1.616 3.238 Kentbank 681 1.126 1.952 99 131 134 893 1.687 EGS Bank 545 335 663 22 27 55 258 581 Sitebank 53 31 73 4 5 7 20 61 Tarişbank 74 65 141 6 7 19 40 115 Bayındırbank 116 765 1.284 23 26 117 625 1.141 Toprakbank 880 498 790 56 64 227 215 499 Pamukbank 3.706 2.814 5.112 413 414 2.082 319 2.616 İmar Bankası 5.933 5.933 5.833 0 0 1.648 4.285 4.185 TOPLAM 23.295 27.771 45.637 1.540 1.823 6.250 19.981 37.564 

Kıbrıs Kredi Bankası'nda ödenen sigortalı mevduat ihmal edilebilecek düzeyde olduğundan listeye dahil edilmedi. 
Sümerbank ve Etibank bünyesinde birleştirilen bankalar ile Bayındırbank'a devredilen bankalarla ilgili kaynak aktarımlarının bir kısmı doğrudan birleştikleri veya devredildikleri bankada gösterildi. 
İmar Bankası'na aktarılan kaynak rakamı, ödenen sigortalı mevduatın o günkü dolar karşılığını gösteriyor. 
Bank Kapital, Sümerbank bünyesinde birleştirildiğinden, bu bankayla ilgili yapılan işlemler ve kaynak aktarımları Sümerbank rakamları içinde yer alıyor. 
Tabloda banka satış gelirleri, bankalara aktarılan kaynaklardan indirildi. Bu nedenle gerçekleşen tahsilat tutarları sırasıyla 350 ve 384 milyon dolar ilave edilmek suretiyle değerlendirilmeli. 
TMSF, beklenen tahsilatlar kaleminde Fon bünyesine alınmış bankalardan alacaklarına karşılık haciz koydurduğu menkul ve gayrimenkullerin piyasa değerleri üzerinden bir değerlendirme yapıyor. 


</TEXT>
</DOC>
