<DOC>
<DOCNO> 262243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/guncel/axgun01.html </URL>
<DATE> 2004/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
H kime villa rüşveti 
</HEADLINE>
<TEXT>


Çakıcı'nın, 'Karagümrük baskını' dosyasında, lehine karar çıkması için bir Yargıtay h kimine villa yaptırdığı saptandı 

Tolga Şardan Ankara 

Organize suç örgütü lideri Alaattin Çakıcı'nın yurtdışına kaçışıyla ilgili soruşturma dosyasında yer alan 2 yargı mensubunun, Yargıtay'da görev yaptığı ortaya çıktı. Karagümrük dosyasının Yargıtay'dan Çakıcı'nın istediği gibi çıkmasını sağlamak amacıyla bir müteahhidin devreye girdiği ve bir Yargıtay üyesine villa alındığı tespit edildi. 
Emniyetin, Çakıcı'nın son firarının öncesi ve sonrasındaki gelişmelerde ihmal olup olmadığının ortaya çıkarılması amacıyla hazırladığı dosyada 3 kamu görevlisinin isminin de yer aldığı belirlenmişti. 
Emniyet, İstanbul DGM Başsavcılığı'nın talimatıyla Çakıcı'nın yakın adamlarının mahkeme kararıyla telefonlarını dinlerken bağlantılı olan 3 kamu görevlisi saptadı. Bunlardan birinin MİT'te üst düzey yönetici olan Kaşif Kozinoğlu olduğu ortaya çıktı. 
Aynı dosyada yer alan diğer 2 ismin ise Yargıtay'da görevli olduğu öğrenildi. H kim sınıfından 2 yargı mensubunun, Çakıcı'nın adamı olduğu belirtilen ve "ağır ceza mahkemesi"ne dönüştürülmeden önce İstanbul DGM'nin ifadesini aldığı bir müteahhitle Yargıtay'daki Karagümrük dosyası üzerinde sık sık görüştükleri belirlendi. 
Yargı mensuplarının, Çakıcı'nın yurtdışına kaçmasına neden olan dosya için kulis yaptıkları tespit edildi. Çakıcı'nın telefon dinlemesine yakalanmamak için adamlarıyla yüz yüze görüştüğü anlaşıldı. 
Telefon dinlemelerinde müteahhitle 2 yargı mensubunun Çakıcı'nın dosyasıyla ilgili görüşmeler yaptığı saptanırken para konuşulmaması dikkat çekti. Çakıcı'nın adamı olan müteahhidin, dosyayı takip eden yargı mensubu için bir villa inşa ettiği bilgisine ulaşıldı. 
İstanbul DGM Başsavcılığı, müteahhitin ifadesine başvurarak Çakıcı için sağladığı bağlantılarla ilgili sorular yöneltti. MİT'çi Kozinoğlu ile iki yargı mensubu ve müteahhidin birbirlerini tanıdıkları da saptandı. İfadesi alınan emekli bir polisin de Çakıcı ile görüştüğü ve "kurye" görevi yaptığı belirlendi. 

Karagümrük cezası 
Yargıtay 1. Ceza Dairesi, Karagümrükspor Lokali'nin basılmasıyla ilgili davada, İstanbul 1 Nolu DGM'nin çete lideri suçundan Çakıcı'ya verdiği 3 yıl 4 aylık cezayı onadı. Daire, "15 kişinin yaralanmasını azmettirme" suçundan 1 yıl 8 aylık cezayı ise, "12 yıldan 15 yıla kadar hapisle cezalandırılması gerektiği" gerekçesiyle bozdu. 


</TEXT>
</DOC>
