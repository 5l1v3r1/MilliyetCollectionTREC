<DOC>
<DOCNO> 280600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sondun11.html </URL>
<DATE> 2005/03/15/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Bin Ladin'in izi 10 ay önce kaybedildi 
</HEADLINE>
<TEXT>

     Pakistan Devlet Başkanı Pervez Müşerref, Pakistan istihbarat servislerinin El Kaide lideri Usame Bin Ladin'in izini 8 ila 10 ay önce kaybettiğini belirtti. 
     Müşerref, dün akşam BBC'ye yaptığı açıklamada, ''Mahkumların ve El Kaide üyelerinin sorgulamaları ışığında ve teknik olanaklar sayesinde bir süre önce Bin Ladin çevresindeki ağı daralttık ve onun nerede bulunduğunu yaklaşık olarak bildiğimizi düşüyorduk. Ancak bu bir süre önceydi, belki 8 ila 10 ay önce'' dedi. 
     Pakistan istihbarat servisleri, Bin Ladin'in, Pakistan-Afganistan sınırında bulunduğunu düşünüyorlardı. Pakistan ordusu, bu bölgelerdeki El Kaide üyelerini bulmak için birçok operasyon düzenlemişti. 
     Müşerref, bu operasyonlardan sonra askerlerin Bin Ladin'in izini kaybettiğini belirterek, ''Onlar yer değiştirebiliyorlar ve teması kaybediyorsunuz'' dedi. 
     
</TEXT>
</DOC>
