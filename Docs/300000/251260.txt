<DOC>
<DOCNO> 251260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/son/sonspo08.html </URL>
<DATE> 2004/06/27/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Gaziantepsporlu futbolcular sağlık kontrolünden geçti... 
</HEADLINE>
<TEXT>

     Gaziantepsporlu futbolcular, yeni sezon öncesi sağlık kontrolünden geçti. 
     Özel Tam-Med Hastanesi'nde sağlık kontrolünden geçen kırmızı-siyahlı futbolculara çeşitli testler uygulandı. 
     Sağlık kontrolünden geçen eski futbolcularla takıma bu sezon dahil olan genç futbolcular, Gaziantepspor'u yeni sezonda da en iyi yere taşıyabilmek için vargüçleriyle mücadele edeceklerini ve iyi bir hazırlık devresinden geçtiklerini belirterek, ''Sezona yine iddialı gireceğiz. Ligde, Türkiye Kupası'nı kazanmak ve UEFA Kupası'na katılabilmek için yine mücadele vereceğiz. Taraftarlarımız bizi yalnız bırakmasınlar, destek versinler'' diye konuştular. 
     Bugün yapılan sağlık kontrolüne teknik direktör Nurullah Sağlam tarafından izin verilen ve ikinci etapta çalışmalara katılacak olan yabancı oyuncular gelmedi. 
     
</TEXT>
</DOC>
