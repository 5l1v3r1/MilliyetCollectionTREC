<DOC>
<DOCNO> 254500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/guncel/gun04.html </URL>
<DATE> 2004/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Batılı ağalar yolda 
</HEADLINE>
<TEXT>


Türkiye'den toprak alma hakkı bulunan ülkelerin vatandaşları, hızla buradan köy toprağı alıyor. Bugüne dek 43 bin 521 kişi, 299 milyon 880 bin 979 metrekare arazi aldı 

SALİHA ÇOLAK Ankara 

Yabancıların köy toprağı almasını engelleyen hükümlerin kaldırılmasının ardından, karşılıklılık esasına göre Türkiye'den toprak alma hakkı bulunan ülkelerden 43 bin 521 kişi, toplam 299 milyon 880 bin 979 metrekare arazi aldı. 
TBMM Plan ve Bütçe Komisyonu'nda konuyu gündeme getiren CHP Muğla Milletvekili Gürol Ergin, yabancıların hızla köy toprağı satın aldığını vurguladı. Ergin, stratejik konumdaki Türkiye'nin değişik bölgeleri üzerinde h l hak iddia eden ülkeler bulunurken toprak satışının serbest bırakılmasının sakıncalı olduğuna dikkati çekti. Ergin, Devlet Bakanı Ali Babacan'a da, "Memleketin sahibi olduğunuz, topraklarımızı parsel parsel satmanızdan belli" diyerek tepki gösterdi. 

2003'ten bu yana artış 
Bayındırlık ve İsk n Bakanı Zeki Ergezen'in soru önergesine gönderdiği yanıtı açıklayan Ergin, Temmuz 2003'ten bu yana Türkiye'de 43 bin 521 yabancı uyruklunun arazi ve mesken satın aldığını, yabancılar tarafından satın alınan taşınmaz sayısının 41 bin 901, arsa sayısının 15 bin 685, yüzölçümünün de 298 milyon 240 bin 368 mekrekare olduğunu bildirdi. Ergin, arsa- arazi toplam alanının 299 milyon 880 bin 979 metrekareye ulaştığını da kaydetti. 

Küresel köy 
Uygulamayı savunan Babacan ise, küreselleşen dünyada, yabancıların da toprak alabileceğini, dünyanın artık bir küresel köye dönüştüğünü anlatırken Ergin'e, "Bu düşüncelerinizi güncelleyin" dedi. 
Suriyelilerin, haritalarında kendi toprakları olarak gösterdikleri ve h l hak iddia ettikleri Hatay'da toprak aldığını kaydeden Ergin, Ermenilerin doğuda, Kürtlerin de Güneydoğu'da talepleri olduğunu vurguladı. 
Ergin, "80 yıldır yasak olan tarım topraklarını yabancıların almasına olanak sağlamamız küreselleşmeyle ilgili değil. Ülkemize sahip olup olamama ve hassasiyetle ilgili. Böyle devam ederse topraklarımızın büyük kısmı bizden çıkacak" dedi. 


</TEXT>
</DOC>
