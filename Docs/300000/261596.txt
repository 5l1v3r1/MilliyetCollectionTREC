<DOC>
<DOCNO> 261596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sontur10.html </URL>
<DATE> 2004/08/08/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Cinsel organa kezzap Fuhuş çetesinden akılalmaz işkenceler .. 
</HEADLINE>
<TEXT>

     Tuncay DAĞLI - ADANA DHA 
ADIYAMAN'ın Gölbaşı İlçesi'nde yaşayan 22 yaşındaki Emine Çelik, evden kaçıp, Gaziantep'te fuhuş mafyasının eline düşünce, akıl almaz işkencelere maruz kaldı. Çelik'in vücudunda yüzlerce sigara izmariti söndüren işkenceciler, bununla dayetinmeyip cinsel organına kezzap attı. 
     Adıyaman'daki evinden 13 yaşından bu yana aralıklarla kaçıtğı belirlenen Emine Çelik, sokakta perişan halde bulundu. Para karşılığı ilişkiye girmeyi reddettiği kişilerin vahşetine uğradığını belirten Emine Çelik'e, ailesiyle arası açık olduğu için Gölbaşı Sosyal Yardımlaşma ve Dayanışma Vakfı sahip çıktı. 
     Vakıf aracılığıyla Yeşil Kart çıkarılıp, Çukurova Üniversitesi Tıp Fakültesi Balcalı Hastanesi'ne tedaviye gönderilen Çelik'in ayak altından boynuna kadar vücudunun her yerinde yüzlerce sigara yanığı bulunuyor. 
     Uzun süre maruz kaldığı işkence nedeniyle tanınmaz hale gelip, ruh sağlığı da bozulan Emine Çelik, tedavi altına alındığı Kadın Hastalıkları ve Doğum Anabilim Dalı servisinde psikiyatri, fiziksel tedavi ve plastik cerrahlarının da desteğiyle iyileştirilmeye çalışılıyor. 
     Çevresine sürekli korkulu gözlerle bakan Emine Çelik'e ilgi ve şefkatle yaklaşıp yaşadığı korku dolu günleri unutmasını sağlamaya çalışan hemşireler, genç kadının yemeğini bile kendi elleriyle yediriyor. 
     
     "BUNU YAPANLAR İNSAN OLAMAZ'' 
     Çok az konuşan ve başına gelenlerle ilgili detaylı bilgi veremeyen Emine Çelik, evden kaçınca tanıştığı bazı kişilerin işkence yaptığını, kendisini ağabeyi Metin Çelik'in hastaneye bırakıp gittiğini söyledi. 
     13 yaşında evden kaçtığını, sürekli taciz ve işkenceye maruz kaldığını belirten Çelik'in tedavisiyle ilgilenen Bölüm Başkanı Prof. Dr. Oktay Kadayıfçı, şunları söyledi 
     "Bu işkenceyi yapanlar insan olamaz. Nedeni her ne olursa olsun bir insana bu kadar acı çektirilemez. Çünkü vücudundaki yara izini sayamadık. Yaraların iyileşme şekline bakıldığında işkencenin çok uzun süreden beri yapıldığı görülüyor. Çünkü bazıları yeni iyileşmiş bazıları ise tamamen kapanmış yaralar var. Kezzap dökülen cinsel uzvu hiç yok. Gördüğü işkence nedeniyle iskelete dönmüş. Kendisini plastik cerrahları, psikiyatrist ve fizik tedavi uzmanları ile birlikte tedaviye çalışıyoruz.'' İşkencenin etkisiyle ruh sağlığı bozulan çevresindeki insanlardan korkan Emine Çelik'e işkence yapanlar aranıyor. Polis, Çelik'in fuhuş mafyasının eline düşüp, onların istediğini yapmadığı için işkenceye uğramış olabileceği ihtimali üzerinde duruyor. Konuyla ilgili Emine Çelik'i hastaneye bırakıp, gittiği belirtilen ağabeyi ile ailenin diğer üyelerinin de ifadesine başvurulacak. 
     
</TEXT>
</DOC>
