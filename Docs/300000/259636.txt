<DOC>
<DOCNO> 259636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/ekonomi/eko05.html </URL>
<DATE> 2004/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Cari açığa 400 milyon dolarlık DİE ayarı 
</HEADLINE>
<TEXT>


ANKARA Milliyet 

Başbakan Yardımcısı Abdüllatif Şener, Devlet İstatistik Enstitüsü'nün DİE yaptığı son değerlendirmede cari açıkta 400 milyon dolarlık düzeltme yapıldığını açıkladı. Şener, düzeltmenin nereden kaynaklandığına açıklık getirmedi. Mayıs itibariyle cari açığın 8 milyar 811 milyon dolar değil, 8 milyar 411 milyon dolar olduğu bildirildi. 
Ekonomi Koordinasyon Kurulu'un çalışmalarıyla ilgili bilgilendirme toplantısı düzenleyen Şener, cari açığın 6.4 milyar dolarının özel sektörden, 2 milyar 3 milyon dolarının net hata ve noksan kaleminden ve 570 milyon dolarının da net rezerv azalmasından kaynaklandığını söyledi. Kamudan kaynaklanan döviz açığının bulunmadığını belirten Şener, "Sıkı politika nedeniyle kamu net borç ödeyici konumda" dedi. 
Şener, haziranda 1 milyar dolarlık cari açık, yılın ilk yarısı için de 10 milyar dolara yakın cari açık beklendiğini söyledi. Cari açığın finansmanı konusunda değişik alternatifler üzerinde çalışıldığını anlatan Şener, "Ancak yeni önlem almayı gerektirecek bir durum yok" diye konuştu. 


</TEXT>
</DOC>
