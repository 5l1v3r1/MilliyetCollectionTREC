<DOC>
<DOCNO> 262240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/ekonomi/eko07.html </URL>
<DATE> 2004/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan'ın zırhlı BMW'si yeniden satışa çıktı 
</HEADLINE>
<TEXT>


EKONOMİ SERVİSİ 

Tasarruf Mevduatı Sigorta Fonu'nun TMSF geçen hafta yaptığı açık artırmada 270 milyara satılan Hakan Uzan'ın BMW'si, alıcısı bedeli ödemediği için 18 Ağustos'ta yeniden satışa çıkarılacak. 
TMSF'nin Uzan araçları için düzenlediği açık artırmanın en pahalı otomobili olan zırhlı 7.60 BMW'yi Şanlıurfalı işadamı Zekeriya Yurtçak 31 almıştı. 2000'de yurda kaçak kırtasiye malzemesi sokmak iddiasıyla polis tarafından aranan Yurtçak hakkındaki arama kararı ifade verince kaldırılmıştı. Yurtçak'ın yatırdığı 2 milyarlık teminat gelir kaydedilirken, yeniden ihaleye çıkılması halinde fiyat, 270 milyarın altında kalırsa aradaki fark Yurtçak'tan tahsil edilecek. Bu arada TMSF, Cem Uzan'ın villasında altı lüks araca daha el koydu. Bunlardan biri Hakan Uzan'ın BMW'sinin bir eşi. Diğerleri şöyle 2001 model Mercedes S 600L, 2002 Mercedes SL 500, 2002 Toyota Lexus, 2003 Ford Mondeo, 2003 Model Renault Laguna Privilege. 


</TEXT>
</DOC>
