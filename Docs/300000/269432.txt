<DOC>
<DOCNO> 269432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/soneko15.html </URL>
<DATE> 2004/09/06/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
OPEC, petrol fiyatlarının düşeceği görüşünde... 
</HEADLINE>
<TEXT>

     Petrol İhraç Eden Ülkeler Örgütü OPEC , bu aydan başlayarak petrol fiyatlarının düşeceği görüşünü taşıyor. 
     OPEC dönem başkanı olan Purnomo Yusgiantoro, Endonezya'nın başkenti Cakarta'da yaptığı açıklamada, Irak'ın, petrol sevkıyatı ve ihracatına yönelik güvenliği arttıracağını, bu nedenle bu ülkenin ihracatının artacağını belirterek, bu çerçevede, yıl sonuna kadar olan dönemde ham petrol fiyatlarının düşüş içine gireceğine kaydetti. 
     Purnomo, Rusya'nın Yukos petrol şirketinin gerçekleştireceği ihracatın da, dünya petrol arzını arttırarak fiyatların düşmesine katkıda bulunacağını ifade etti. 
     OPEC üyesi ülkelerin bakanları, bu ay içinde Viyana'da biraraya gelerek, son 20 yılın en yüksek düzeyine çıkan fiyatların nasıl düşürülebileceğini tartışacaklar. 
     
</TEXT>
</DOC>
