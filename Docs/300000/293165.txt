<DOC>
<DOCNO> 293165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sontur17.html </URL>
<DATE> 2004/11/29/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Utanmaz amca .. Yeğenini 12 günde 12 erkeğe pazarladı .. 
</HEADLINE>
<TEXT>

     İsmail AKDUMAN DHA 

SAMSUN'da 14 yaşındaki M.K., amcası Mehmet K.'nin kenisini para karşılığında erkeklerle fuhuşa zorladığını söyleyerek polise başvurdu. M.K. ifadesinde, "Öz amcam beni 12 günde 12 erkeğe sattı'' derken, yakalanan Mehmet K. da çıkarıldığı nöbetçi mahkemede tutuklandı. 
     Samsun'da oturan M.K.'nın annesi Hayriye K., 14 Kasım günü savcılığa başvurarak amcası Mehmet K. ile giden kızı M.K.'dan haber alamadığını ve hayatından endişe etitğini söyledi. Bunun üzerine polis Mehmet K. ile M.K.'yı aramaya başladı. 
     Havza İlçesi'nde geçen cuma günü yol kotrolu yapan polis ekibi bir araçta yaptığı kimlik kontrolunda Mehmet K. ve M.K.'yı tespit etti. Arandıkları belirlenen Mehmet K. ile yeğeni M.K. emniyete götürüldü. 
     Samsun Emniyet Müdürlüğü Çocuk Şubesi'ne götürülen M.K. ifadesinde, "Amcam beni erkeklere pazarlıyor'' deyince Mehmet K. gözaltına alındı. Amcası Mehmet K.'nın, annesiyle birlikte oturduğu eve gelerek "Haydi markete alışveriş yapmaya gideceğiz'' diyerek kendisini kandırarak Havza'ya götürdüğünü söyleyen M.K., "Amcam beni Havza'ya götürürken ben bağırmaya başladım. Ancak bana bıçak çekip sesimi kesmemi istedi. Havza'da beni, 12 gün içinde 12 erkeğe 50 milyon lira karşılığında fuhuşa zorladı. Karşı gelince de beni dövüyordu. Ayrıca zaman zaman otomobil ile başka erkeklerin evine de götürüyordu'' dedi. 
     Suçlamaları kabul etmeyen amca Mehmet K. ise, "Yeğenim sürekli evden kaçıyordu. Kendisine evden kaçtığı için dayak attım. O da bana iftira atıyor. Onu Havza'da bulduktan sonra otomobil ile Samsun'daki evine götürüyordum. Ancak polislere yakalandık'' diye konuştu. 
     M.K.'nın annesi Hayriye K. da kızının söylediklerinden sonra Mehmet K.'dan şikayetçi olurken, "Hem ondan, hem de kızımla ilişkiye giren herkesten şikayetçiyim'' dedi. 
     Sorgusundan sonra adliyeye sevkedilen Mehmet K. tutuklanarak cezaevine gönderilirken, M.K. ile cinsel ilişkiye girenlerin yakalanması için polis çalışma başlattı. 

     
</TEXT>
</DOC>
