<DOC>
<DOCNO> 280763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sontur03.html </URL>
<DATE> 2005/03/15/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Vicdan azabı duydu tecavüz ve cinayeti 2 yıl sonra itiraf etti 
</HEADLINE>
<TEXT>

     Bursa'da, iki yıl önce kaybolan ve ailesi tarafından aranan genç kızın, hırsızlık zanlısı iki kişi tarafından tecavüz edildikten sonra öldürüldüğünün ortaya çıktığı bildirildi. 
     Bursa Emniyet Müdürlüğü'nden yapılan açıklamaya göre, Turan G. 46 ve Onur D. 25 adlı kişiler, karıştıkları iddia edilen çeşitli hırsızlık olaylarından dolayı İstanbul'da gözaltına alındı. 
     Zanlılardan Turan G'nin, sorgusunda, duyduğu vicdan azabı sonucu Bursa'da bir genç kızı arkadaşıyla birlikte öldürdüklerini itiraf etmesi üzerine araştırma başlatan güvenlik güçleri, zanlıların, 22 Mayıs 2003'te İzmir'den çaldıkları malları yükledikleri 34 DCH 47 plakalı otomobille Bursa'ya geldiklerini, Kaplıkaya Mahallesi'nde hırsızlık yapabilecekleri yerleri planlarken, otobüs durağında bekleyen Hediye Handan Çakal'ı 19 , adres sorma bahanesiyle araçlarına aldıkları belirlendi. 
     Zanlıların, etkisiz hale getirerek İstanbul'a gitmek üzere yola çıktıkları genç kızı, Pamukova İlçesi yakınlarındaki ormanlık bir arazide tecavüz ettikten sonra boğarak öldürdükleri ve cesedini bir uçurumdan attıklarının tespit edildiği ifade edildi. 
     Turan G. ve Onur D'yi İstanbul Emniyet Müdürlüğü'nden teslim alan Bursa Emniyet Müdürlüğü ekiplerince, zanlılarla birlikte söz konusu ormanlık alanda yapılan araştırmada, genç kızın cesedinin bulunamadığı öğrenildi. 
     Zanlılar, sorgulamalarının tamamlanmasının ardından adliyeye sevk edildi. 

     
</TEXT>
</DOC>
