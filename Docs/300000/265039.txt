<DOC>
<DOCNO> 265039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sonspo03.html </URL>
<DATE> 2004/08/20/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Sadiou-Conceiçao elele 
</HEADLINE>
<TEXT>

     Sakatlığı tamamen geçen Sadiou, Conceiçao ile beraber savunmanın önünde oynatacak olan Hagi, orta saha zaafiyetini ortadan kaldırmak istiyor 
     
     Savaşçı takviye 

     Futbol kamuoyunda, benzer özelliklere sahip bazı futbolcuların yan yana oynamaz tartışması, bu sezon da Galatasaray’da yaşanıyor. İstanbulspor’dan alınan Alioum Saidou ile Real Madrid’den transfer edilen Flavio Conceiçao’ya, ilk kez bu hafta Ali Sami Yen Stadı’nda yapılacak Çaykur Rizespor maçında yan yana oynama yolu açıldı. Hagi’nin, orta sahadaki zaafiyeti ortadan kaldırmak amacıyla böyle bir yolu düşündüğü belirtiliyor. 
     
     Baliç yeniden 11’de 

     Gaziantepspor yenilgisinden sonra takımda bazı değişiklik yapmayı planlayan Rumen teknik adam, yeni bir yabancı alınınca gözden çıkartılma kararı alınan Petre’yi ise yedek kulübesinde oturtacak. Kamerunlu oyuncunun yanı sıra, eşi doğum yaptığı için İzmir’e giden ve idman eksikği nedeniyle hafta ilk onbire yer almayan Elvir Baliç’in de Çaykur Rizespor karşısında forma giyeceği ifade edildi. 
     
</TEXT>
</DOC>
