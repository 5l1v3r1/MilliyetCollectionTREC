<DOC>
<DOCNO> 275498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/spor/spo02.html </URL>
<DATE> 2004/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Pierre'in korkusu 
</HEADLINE>
<TEXT>


Hollandalı yıldız, The Sun gazetesine verdiği demeçte, Van Nistelrooy-Rooney ikilisinden çekindiklerini vurguladı, "Biri Manchester'da efsane, diğeri geleceği parlak büyük potansiyel" ifadesini kullandı 


Manşete taşıdılar 
FENERBAHÇE'NİN Hollandalı yıldızı Pierre van Hooijdonk, İngiliz basınına yaptığı açıklamada, Ruud van Nistelrooy - Rooney ikilisinin kendileri için büyük tehlike olduğunu söyledi. The Sun gazetesi, Hooijdonk'un ağzından "Rooney bizi korkutuyor" başlığını atarken, Hollandalı oyuncunun, "Avrupa şampiyonasında onun neler yapabileceğini gördüm. Onda büyük potansiyel ve gelecek var" sözlerine yer verdi. 

Rooney sabırsız 
HOOİJDONK, vatandaşı van Nistelrooy için de "Ona ayrı bir parantez açılmalı. Attığı goller ve kırdığı rekorlar onun neden h l Old Trafford'daki en önemli oyuncu olduğunu gösteriyor. Masalsı golleri Nistelrooy'u çoktan Manchester'da bir efsane yaptı" yorumunu getirdi. Bu arada genç yıldız Rooney, Fenerbahçe önünde forma giymek için sabırsızlandığını söyledi, "Euro 2004'teki deneyimimi Şampiyonlar Ligi'ne taşımak istiyorum" dedi. 

Daum'dan emirler 

Alman teknik adam antrenman öncesi futbolcularına Manchester maçının taktiğini anlattı, "Doksan dakika disiplinden kopmayın, birbirinizle sürekli yardımlaşın" dedi 

Toplantı yaptı 
MANCHESTER United maçının hazırlıklarını dün yaptığı antrenmanla tamamlayan Fenerbahçe'de futbolcuların hırslı ve istekli görüntüleri Teknik Direktör Daum'u umutlandırdı. Alman hoca, çalışma öncesi oyuncularına yaklaşık bir saat Manchester maçının taktiğini anlattı, "Doksan dakika disiplinden kopmayın. Birbirinizle sürekli yardımlaşın. Savaşmazsak, hüsrana uğrarız" diye konuştu. 

"Puana şartlandık" 
FENERBAHÇE'NİN file bekçisi Rüştü ile Brezilyalı yıldızı Alex, Manchester United maçından puan alacaklarına inandıklarını söylediler. Basın toplantısında soruları yanıtlayan Rüştü, hiçbir şeyden çekinmediklerini belirterek, "Biz kendimizi puan ve puanlara şartladık. Gruptan iki takım çıkacak. Rakibimiz Manchester United değil, Lyon" ifadesini kullandı. Alex ise "İyi konsantre olduk. Buraya mümkün olan en iyi sonucu almaya geldik" dedi. 

'Tarih yazabiliriz' 

"Şans yanımızda olmalı" 
FENERBAHÇE Teknik Direktörü Christoph Daum, Sarı-Laciverli takımın kamp yaptığı otelde düzenlediği basın toplantısında "Kaybedecek bir şeyimiz yok. Burada tarih yazabiliriz" dedi. Alman hoca, Manchester maçına eksiksiz bir şekilde hazırlandıklarını belirterek, "Rakibimizi yakından takip ettim. Amacımız sahaya çıkıp baskımızı hissettirmek. Bunun yanında şansa da ihtiyacımız olacak. Bütün oyuncularım performans sınırlarını zorlamalı" diye konuştu. 

Taraftar uyarısı 
TECRÜBELİ teknik adam düşündüklerini yapabilmeleri halinde İngiltere'den üç puanla dönebileceklerini söyledi. Daum, Manchester United'ın Old Trafford Stadı'nda taraftarın da desteğiyle üzerlerinde büyük bir baskı kurmaya çalışacağını da kaydederek, "Bu baskıyı Türk'ün kalbini, inancını sahaya yansıtarak biraz da şansla aşabileceğimizi düşünüyorum. Belki Manchester bizi hafife alabilir. Bu da bizim için avantaj" ifadelerini kullandı. 

Rüştü'den Arsenal'e ret 

BARCELONA'DAN bir yıllığına kiralanan Rüştü Reçber, Arsenal kulübünün Fenerbahçe kampına gönderdiği menajerleri geri çevirdi. Milli kaleci, Manchester maçı öncesi böyle bir görüşme yapmasının mümkün olmadığını, bu kritik dönemde ileriye dönük düşünceler için masaya oturmayacağını belirtti. Arsenal kulübünün gelecek sezon için Rüştü'yü kiralamayı planladığı öğrenildi. 

Ferguson temkinli 

MANCHESTER United Teknik Direktörü Alex Ferguson, maçın favorisi olarak gösterilmenin kendilerinde baskı yarattığını söyledi. Fenerbahçe'ye saygı duyduğunu belirten Ferguson, "Rakibimizi yakından takip ediyorum. 1996'dan bu yana 8 yıl gibi uzun bir süre geçti. Bu süreçte Fenerbahçe'nin gösterdiği gelişmeleri de biliyorum" dedi. 
FERGUSON, "Yenilirseniz sürpriz olur mu " sorusuna ise "Hayır, ben futbolda bunları çok yaşadım. Her türlü sonuca hazırım" karşılığını verdi. Gol yollarında etkili oyunculara sahip olduklarını kaydeden ünlü çalıştırıcı, sahalarında yapacakları bu maçta gol silahlarından en iyi verimi almaya çalışacaklarını da sözlerine ekledi. 

Wederson atağı 

SARI - Lacivertli yönetim, Ankaraspor'un Brezilyalı oyuncusu Wederson'a resmen talip oldu. Başkent ekibinin asbaşkanı Mehmet Emin Katipoğlu, Fenerbahçe kulübünün bu oyuncu için devreye girdiğini belirterek, "Beşiktaş maçından sonra bizi aradılar. Konuyu onursal başkanımız Melih Gökçek'e ilettim. Son kararı kendisi verecektir. Ancak Wederson'u vermek niyetinde değiliz" dedi. 

Fenerbahçe zengin eder 

BAHİS şirketleri Fenerbahçe'ye Manchester karşısında şans tanımıyor. Sarı - Lacivertli ekibin 1-0'lık galibiyetine 1'e 12, 2-0'lık galibiyetine 1'e 33, üç gollü galibiyetlerine ise 1'e 67 veriliyor. İngiliz ekibini favori gören şirketler Manchester United'ın galibiyetine 1'e 1.40, Fenerbahçe galibiyetine ise 1'e 8 oranı çıktı. Beraberliğe ise 1'e 3.75 ile 4.10 arasında oranlar gösteriliyor. 

M.UNITED - FENERBAHÇE 

106. sınav 
FENERBAHÇE bugün Avrupa Kupaları'ndaki 106. sınavına çıkacak. Sarı -Lacivertliler, 105 maçta 32 galibiyet, 15 beraberlik, 58 yenilgi aldı. Rakip filelere 108 gol attı, kalesinde 182 gol gördü. Fenerbahçe, Şampiyonlar Ligi'nde 13, Şampiyon Kulüpler Kupası'nda 39, UEFA Kupası'nda 44 ve Kupa Galipleri Kupası'nda 9 maç yaptı. 

Hakem sabıkalı 
UEFA, M. United-Fenerbahçe maçına Belçikalı Frank de Bleeckere'yi atadı. Bleeckere, 2001'de Fenerbahçe'nin İstanbul'da Lyon'a 1-0 yenildiği maçı yönetmiş, Sarı-Lacivertli takımın mutlak bir penaltısını vermemişti. Belçikalı hakem Trabzonspor'un bu sezon D. Kiev'i deplasmanda 2-1 yendiği karşılaşmada da görev almıştı. 

İngiliz karnesi Sezon Kupa Maç Sonuçlar 68 - 69 Ş. Kul. F.Bahçe-M.City 2-1, 0-0 77 - 78 UEFA F.Bahçe-A.Villa 0-2, 0-4 79 - 80 K.Gal. F.Bahçe-Arsenal 0-0, 0-2 96 - 97 Ş. Ligi F.Bahçe-M.Uni. 0-2, 1-0 

B GRUBU TAKIMLAR O G B M A Y P B.Leverkusen 1 1 0 0 3 0 3 D.Kiev 1 1 0 0 3 0 3 Roma 1 0 0 1 0 3 0 Real Madrid 1 0 0 1 0 3 0 
PROGRAM Dinamo Kiev - Bayer Leverkusen, Real Madrid - Roma 

C GRUBU TAKIMLAR O G B M A Y P B.Münih 1 1 0 0 1 0 3 Juventus 1 1 0 0 1 0 3 Ajax 1 0 0 1 0 1 0 M.Tel Aviv 1 0 0 1 0 1 0 
PROGRAM Juventus - Maccabi Tel Aviv, Bayern Münih - Ajax 

D GRUBU TAKIMLAR O G B M A Y P Fenerbahçe 1 1 0 0 1 0 3 Man. Utd. 1 0 1 0 2 2 1 O.Lyon 1 0 1 0 2 2 1 S.Prag 1 0 0 1 0 1 0 
PROGRAM M. United - Fenerbahçe, Sparta Prag - O.Lyon 

M.UNITED 
Carroll 
Brown 
R.Ferdinand 
Silvestre 
Heinze 
C.Ronaldo 
R.Keane 
O'Shea 
Giggs 
Smith Rooney 
Van Nistelrooy 

FENERBAHÇE 
Rüştü 
Fatih 
Luciano 
Deniz 
Ümit Özat 
Serkan 
Alex 
Aurelio 
Tuncay 
Nobre 
Van Hooijdonk 


</TEXT>
</DOC>
