<DOC>
<DOCNO> 265049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sonspo13.html </URL>
<DATE> 2004/08/20/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Beşiktaş'a Carew şoku... Sakatlandı, Denizli'ye götürülmedi... 
</HEADLINE>
<TEXT>

     Birinci Süper Futbol Ligi'nde Denizlispor ile yarın deplasmanda karşılaşacak Beşiktaş'ta Carew şoku yaşanıyor. 
     Norveçli futbolcu, ayak parmaklarındaki sorun nedeniyle Denizlispor maçı kadrosundan çıkarıldı. 
     Kulüp doktoru Ayhan Optur, siyah-beyazlı kulübün resmi internet sitesine yaptığı açıklamada, John Carew'in sağ ayak 4. ve 5. parmaklarında dermotolojik problem bulunduğunu belirterek, ''Daha önce milli maç dönemindeki arada yapılması planlanan cerrahi müdahalenin artması ve fiziksel olarak oyuncuyu engellenmesi nedeniyle, John Carew'e bugün Memorial Hastanesi'nde operasyon yapılmasına karar verilmiştir. Bu nedenle John Carew, Denizli'de oynanacak Denizlispor maçı kadrosuna alınmamıştır'' dedi. 

     
</TEXT>
</DOC>
