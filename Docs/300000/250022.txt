<DOC>
<DOCNO> 250022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sontur04.html </URL>
<DATE> 2004/06/22/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Bahçelievler'de şüpheli paket patladı 1 polis yaralandı 
</HEADLINE>
<TEXT>

     İstanbul Bakırköy'de, İncirli üstgeçidine asılan bombalı pankartı, özel kıyafet giymeden almaya çalışan bir polis, bombanın elinde patlaması sonucu yaralandı. 
     Patlama anı saniye saniye kameralar tarafından görüntülendi. 
     Olay sabah saatlerinde Bakırköy İncirli'de gerçekleşti. 
     E-5 Karayolu Kadir Has Center önünde bulunan üstgeçide sabah saatlerinde kimliği henüz belirlenemeyen kişi veya kişilerce NATO karşıtı bayrak ve bir paket asıldı. 
     Olay yerine çağrılan bomba uzmanı ekipler, bayrağı indirdikten sonra şüpheli paketi de aldılar. 
     Ancak kısa süre sonra meydana gelen patlamada Gültekin Yılmaz adlı bomba imha uzmanı elinden ve bacağından yaralandı. 
     Yılmaz, Bakırköy Eğitim Hastanesi'ne kaldırıldı. Yılmaz'ın sağlık durumunun iyi olduğu açıklandı. 
     
</TEXT>
</DOC>
