<DOC>
<DOCNO> 272854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/yazar/guclu.html </URL>
<DATE> 2004/09/18/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Eğitimde cek cak dönemi 
</HEADLINE>
<TEXT>


Eğitim, A'dan Z'ye değişiyormuş. Bunu söyleyen kim Milli Eğitim Bakanı. Ama inandırıcılığı öylesine zayıfladı ki keşke sussa, bir süre hiç konuşmasa. 
Birkaç gündür eğitimde gerçekleştireceği reformları aynı sayfada birlikte okuyoruz. Ama görünen o ki icraat yerine laf üretmeye devam ediyor. 
İşte Bakan Çelik'in dünkü incilerinden birkaçı 
Ünite dergilerine ve dershanelere duyulan zorunluluk tarihe karışacakmış.Ünite dergilerinin yerine hazırlanacak bilgisayar yazılımları, 2005'ten itibaren öğrenci ve öğretmenlere ücretsiz dağıtılacakmış. Bu yazılımları, evinde kullanacak öğrencilerin ünite dergilerine ve yardımcı ders kitaplarına ihtiyaca kalmayacakmış.Yabancı dil derslerinde öğretilen zarf, edat ve sıfatların Türkçe karşılıklarını bilmeyen öğrenci bocalıyormuş. Yabancı dili de bu yüzden öğrenemiyormuş. İşte onun için Türkçe öğretime ağırlık verilecekmiş.Öğretmen öğrenciye, "Sence başarılı mısın, kendini yeterli buluyor musun, eksiklerinin farkında mısın " sorularını yönelterek, kendisini ölçmesini isteyecekmiş... 
Keşke öğrencilerin kendi kendilerine sormaları istenen bu soruları, öğretmenler, okul müdürleri, bakanlık bürokratları ve Bakan Bey'in kendisi de, kendisine sorsa 
"Görevimde başarılı mıyım, koltuğumu dolduruyor muyum, kendimi bu görev için yeterli buluyor muyum, eksiklerimin farkında mıyım .." 
Tüm sorulara samimi olarak evet diyorlarsa sorun yok. Ama eğer varsa oturup düşünmeleri gerekiyor. 

Dergi ve dershaneler Bakan Bey'in ihtiyaç kalmayacak dediği ünite dergileri, okullarda metazori olarak satılmaya devam ediyor. Veli ve öğretmenlerden bu konuda yoğun şikayetler geliyor. Güya ders kitapları bedava verildi. Dergilere ödediğimiz para ders kitaplarından daha fazla diyorlar. 
Dershanelere gelince Devam eden öğrenci sayısı azalmıyor, aksine artıyor. Ücretleri de 5 milyara dayandı. 
Mini bir Milli Eğitim şurası toplanarak, ÖSS ve LGS konusunda yeni kararlar alınacakmış. Günaydın Biraz geç kalmadınız mı Keşke bu konuda bir formül bulsalar. Herkesten önce kendilerini alkışlarız... 
Daha önce de YÖK, iki basamaklı sınavdan tek basamaklıya geçerken, dershaneye olan bağımlılığı azaltacağız demişti. Tam tersi oldu. Umarız yine benzer bir gelişme olmaz. 

Yabancı dil Yıllardan beri demek ki zarf, edat ve sıfatları bilmediğimiz için yabancı dil öğrenemiyormuşuz. Müthiş bir tespit Ee, artık sorun tespit edildiğine göre, yabancı dil öğrenme sorunumuz da ortadan kalkar. 
Zarfı, edatı, sıfatları öğrettikten sonra, bir yazılım da yabancı dil için hazırlarlar, olur biter. Nasıl olsa bütün öğrenci ve öğretmenlerin evinde bilgisayar var. Takarlar CD'yi, izlerler. Ya da bağlanırlar internete öğrenirler. 
Reform dediğin böyle olur. Daha önceki bakanlar nasıl oldu da tüm bunları akıl edemediler. Helal olsun Çelik ve ekibine 
Özetin özeti Milli Eğitim Bakanı Hüseyin Çelik'in eğitim reformları konusundaki heyecanını takdirle karşılıyoruz. Ama söylem ve uygulamalarına katılmak çok zor .. 



</TEXT>
</DOC>
