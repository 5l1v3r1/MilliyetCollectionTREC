<DOC>
<DOCNO> 284078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sonsiy02.html </URL>
<DATE> 2004/10/28/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
KKTC'de erken seçim' garantilendi 
</HEADLINE>
<TEXT>

     Oshan SABIRLI LEFKOŞA, DHA 

KKTC Cumhuriyet Meclisi'nde en çok sandalyeye sahip Ulusal Birlik Partisi'nin UBP hükümet kurmakla ilgili başlattığı temasları dün Demokrat Parti'den DP gelen ret yanıtıyla tıkandı. 
     UBP, önceki gün, ilk olarak Cumhuriyetçi Türk Partisi CTP ile görüşmüş ve CTP'den ret yanıtı gelmişti. Dün yapılan görüşmelerde ise, ilk ret Barış ve Demokrasi Hareketi'nden BDH gelirken, ikinci ret, DP'den geldi. 
     DP Genel Başkanı, Başbakan Yardımcısı ve Dışişleri Bakanı Serdar Denktaş, yaptığı açıklamada, meclisteki mevcut aritmetikle UBP ile hükümet kurmalarının doğru olmadığını ve böyle bir hükümetin yalnızca zaman kaybı olacağını söyledi. 
     UBP'nin hükümet kurma görevini Cumhurbaşkanı Rauf Denktaş'a iade etmesi bekleniyor. 
     
</TEXT>
</DOC>
