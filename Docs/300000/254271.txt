<DOC>
<DOCNO> 254271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/guncel/agun.html </URL>
<DATE> 2004/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Esra hem ağladı hem halay çekti 
</HEADLINE>
<TEXT>


Esra Erdoğan, kına gecesinde 'Yüksek yüksek tepeler' türküsü söylenince ağladı, Tarkan şarkıları çalınınca neşelenip oynadı 

Ümran Avcı 

Başbakan Recep Tayyip Erdoğan'ın yarın Berat Albayrak'la nik h masasına oturacak olan kızı Esra Erdoğan önceki akşam yapılan kına gecesinde, "Yüksek yüksek tepelere ev kurmasınlar" türküsü eşliğinde ellerine kına yakılırken ağladı. Vaniköy'de Ayşe - Mustafa Topbaş çiftine ait köşkün bahçesinde yapılan kına gecesinde, Esra, açık kahverengi bir tuvalet giydi. Kıyafetinin ön kısmı minik çiçeklerle süslüydü. 

Kınayı kayınvalide yaktı 
Gece, geleneklere uygun olarak kadınlar arasında yapıldı. Esra kına yakılma merasimi sırasında bir koltuğa oturdu. Başına kırmızı bir örtü örtüldü. Sonra tepsi içinde etrafı mumlarla çevrili kına getirildi. Konuklar da bu sırada "Yüksek yüksek tepelere ev kurmasınlar, aşrı aşrı memlekete kız vermesinler" türküsünü söyledi. 
Esra'ya kınasını müstakbel eşi Berat Albayrak'ın annesi Kıymet Albayrak yaktı. Ancak Esra det gereği önce avucunu açmadı. Müstakbel kayınvalide tarafından verilen altından sonra avucunu açan Esra'nın eline kına yakıldı. Her gelin adayı için geçerli olan "hem ağlarım hem giderim" sözünü doğrularcasına Esra da kına yakılırken ağladı. Esra'ın ağlaması üzerine annesi Emine Erdoğan ve kardeşi Sümeyye Erdoğan da hüzünlendi. 

Tarkan çaldı 
Ancak hüzün Tarkan ve Sezen Aksu'nun parçalarıyla yerini eğlenceye bıraktı. Konuklar gelin adayıyla beraber saatlerce çiftetelli oynayıp halaylar çekti. Hatta sıcağın ve dansın etkisiyle terleyen bazı konuklar kıyafet bile değiştirdi. Gecede konuklara döner, şiş kebap ve meyve suyu ikram edildi. Erkekler genellikle eşlerini bırakıp giderken, kalanlar da ayrı bir mek na alındı. Eğlence yerinde kendi aralarında sohbet eden erkekler, kadınların eğlendiği müziklerin uzaktan gelen sesiyle yetinmek zorunda kaldı. Akşam 18.00'de başlayan kına gecesi, 24.00'te sona erdi. 
Kına gecesini anlatan konuklardan bazıları, "Güzel, eğlenceli, rüya gibi bir kına gecesiydi. Esra da çok güzeldi" dediler. Kına gecesi sonunda konuklara gül kurusu renginde tüle sarılı çerezler dağıtıldı. 

İtalya Başkonsolosu Versace vazo hediye etti 

SERHAT OĞUZ İstanbul 
Başbakan Recep Tayyip Erdoğan'ın evinde düğün hazırlıkları iyice hızlandı. Erdoğan'ın Üsküdar'daki evinde hareketlilik dün sabah erken saatlerde başladı. İtalya'nın İstanbul Başkonsolosu Luciano Pezzotti ve nişanlısı Elisabetta Muscolo, Esra Erdoğan'a düğün hediyesi gönderdi. İçinde Versace marka bir vazo olduğu öğrenilen hediye paketi, Erdoğan'ın Üsküdar'daki konutuna, Başkonsolosluk görevlilerince teslim edildi. Evdeki hazırlıklara katılan Bilal Erdoğan'ın eşi Reyyan Erdoğan ise, öğle saatlerinde koruma eşliğinde evden ayrıldı. 


</TEXT>
</DOC>
