<DOC>
<DOCNO> 251818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/spor/aspo.html </URL>
<DATE> 2004/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bosque'nin Boğa sevdası 
</HEADLINE>
<TEXT>


Beşiktaş Teknik Direktörü, Real Madrid'in yıldızlarından bir türlü vazgeçmiyor. İspanyol çalıştırıcı, eski kulübünün kapısını bu kez de Borja Fernandez ve Solari için çalacak 

ORHAN YILDIRIM 


İkinci girişim 
YENİ sezon öncesi yabancı transfer girişimlerini yoğun bir şekilde sürdüren Beşiktaş'ta gözler yeniden Real Madrid'e çevrildi. Daha önce Cambiaso için İspanyol Kulübü'nden olumsuz yanıt alan Del Bosque, bu kez de Borja Fernandez ve Solari isimlerini gündeme getirdi. Beşiktaşlı yöneticilerin iki yıldız oyuncu için Real Madrid ile temasa geçeceği öğrenildi. 

Mostovoi iddiası 
İSPANYA'NIN Celta Vigo takımında forma giyen Luccin'i beklemeye alan Siyah - Beyazlılar'a, yine aynı takımda yer alan Beyaz Rus futbolcu Mostovoi'nin teklif edildiği iddia edildi. Menajerler aracılığıyla gelen öneri için son kararı Del Bosque'nin vereceği açıklandı. Bu arada Hasselbaink ve Carew için de pazarlıklar son aşamaya geldi. 

Ümraniye'de stres 


Liste beklentisi 
YENİ sezon öncesinde yerli transferlerine ağırlık verilmesi nedeniyle kadrosu 33 kişiye ulaşan Beşiktaş'ta kimlerin gideceği merak konusu oldu. Kadroyu 23 kişiye düşürmeyi planlayan Del Bosque'nin yönetime vereceği kara liste futbolcuları da strese soktu. 

İki joker olabilir 
İSPANYOL teknik adamın, Pancu'nun durumuna göre kadroda iki ekstra futbolcu daha tutabileceği bildirildi. Bu arada Süper Lig Kulüpleri'nin de Del Bosque'nin listesini merakla beklediği ve gönderilecek olan isimler için hemen devreye gireceği iddia edildi. 

İşte Beşiktaş'ın kadrosu 

KALE Cordoba, Murat, Ramazan, Yasin 
DEFANS Emre Aşık, Ahmet Yıldırım, Ronaldo, Ali Güneş, Mustafa Doğan, Çağdaş, İbrahim Toraman, Hakan 
ORTA SAHA Okan Koç, Kaan Dobra, Okan Buruk, Tayfur, İbrahim, Pancu, Tümer, İbrahim Üzülmez, Serdar Özkan, Serdar Topraktepe, Ümit Aydın, Ümit Atalay, Yasin Sülün, Ahmed Hassan, Sergen, Berkant, Fatih Sonkaya 
FORVET Sinan, Veysel, 
Ali Cansun 


</TEXT>
</DOC>
