<DOC>
<DOCNO> 258854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sonyas05.html </URL>
<DATE> 2004/07/28/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Halle Berry ve Sharon Stone'un yatak odası sırları 
</HEADLINE>
<TEXT>

     Hollywood'un iki yıldızı Halle Berry ile Sharon Stone'un yatak odası sırları eski sevgililerinin itiraflarıyla gün ışığına çıktı. 
     Geçtiğimiz günlerde ABD'de vizyona giren 'Catwoman' filminin yıldızları Halle Berry ile Sharon Stone'un yatak odası sırları bir bir ortaya dökülüyor. 
     İngiliz Sun gazetesi, iki yıldız hakkında yeni bir iddia yayınladı. 
     Geçtiğimiz aylarda kocasından ayrılan Halle Berry'nin bir ilişkiden diğerine atladığını yazan Sun gazetesinde son olarak, Berry'nin diş doktoru sevgilisi John Ronan'ın itiraflarına yer verdi. 
     
     SIRLARI KALMADI 

     Ronan, zenci oyuncunun yatakta çok ateşli olduğunu belirterek, cinsel hayatıyla ilgili tüm sırları ortaya döktü. John Ronan'ın itirafları ile sarsılan Halle Berry, "Birçok hata ve yanlış seçim yaptım. Ama tüm bunlara bir nokta koydum" diye kendini savunmak zorunda kaldı. 
     İngiltere'nin yüksek tirajlı gazetesi Sun'da bir süre önce de, 46 yaşındaki Sharon Stone'un genç erkeklere düşkün olduğu yazılmış, Phil Bronstein'den boşanan Stone'un birçok genç aşığı olduğu öne sürülmüştü. Gazete, seksi oyuncunun 22 ile 39 arası erkeklerle birlikte olduğunu iddia etti. 

     
</TEXT>
</DOC>
