<DOC>
<DOCNO> 293933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sontur55.html </URL>
<DATE> 2004/12/01/ </DATE>
<TIME> 18.22 </TIME>
<AUTHOR>  </AUTHOR>
<HEADLINE>
Elektrik hattı kazısında mezar taşıları bulundu 
</HEADLINE>
<TEXT>

     Bartın'da, elektrik hatlarını yer altına alma çalışmaları kapsamında yapılan kazılarda, mezar taşları bulundu. 
     Elektrik kablolarını yeraltına alma çalışmaları gerçekleştiren Karaelmas Elektrik Dağıtım A.Ş. İşletme Müdürlüğü ekipleri, Yukarı Çarşı mevkiindeki İl Kültür ve Turizm Müdürlüğü'ne bağlı Halk Kütüphanesi önünde kazı yaptıkları sırada, 6 adet mezar taşı buldular. 
     İşletme Müdürlüğü yetkilileri, yer altından çıkarılan mezar taşlarının kütüphane önüne koyulmasının ardından İl Kültür ve Turizm Müdürlüğü yetkililerine haber verdiler. 
     İl Kültür ve Turizm Müdür Yardımcısı Handan Karakoç, 1700-1800'lü yılları arasında Osmanlı İmparatorluğu dönemine ait olduğunu tahmin ettikleri mezar taşların tarihi değerinin Amasra İlçesi Müze Müdürlüğü ekiplerinin incelemeleri sonucu belirleneceğini kaydetti. 
     
</TEXT>
</DOC>
