<DOC>
<DOCNO> 263618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/son/sonspo27.html </URL>
<DATE> 2004/08/15/ </DATE>
<TIME> 21.06 </TIME>
<AUTHOR>  </AUTHOR>
<HEADLINE>
Konyaspor 0 - Çaykur Rizespor 0 maç sona erdi 
</HEADLINE>
<TEXT>

     Birinci Süper Futbol Ligi'nde Konyaspor ile Çaykur Rizespor arasında yapılan maçın ilk yarısı golsüz eşitlikle sona erdi. 
     Maça kontrollü başlayan her iki takım da ilk yarıda öncelikle savunmayı düşündü. Genellikle orta alan mücadelesi biçiminde geçen maçın ilk yarısında, rakibine oranla daha atak oynayan Konyaspor istediği gölü bulamadı. 
     Birinci Süper Futbol Ligi'nde Konyaspor ile Çaykur Rizespor arasında yapılan maç, golsüz eşitlikle sona erdi. 
     Maçın ikinci yarısında da takımlar, kontrollü oyununu sürdürdü. Orta alan mücadelesi biçiminde başlayan ve biten maçta Konyaspor, istediği 3 puana ulaşamazken, Çaykur Rizespor ise Konya'dan istediğini almayı başardı. 
     
     İLK YARI 

     8. dakikada Altan'ın kullandığı köşe vuruşunda, Çaykur Rizespor ceza alanı içinde oluşan karambolde topla buluşan Murat Duman, bekletmeden ortaladı. Topu önünde bulan Camara'nın sert şutunda, meşin yuvarlak az farkla üstten auta çıktı. 
     20. dakikada Zafer Biryol'un Çaykur Rizespor ceza alanı yayı üzerinde düşürülmesiyle kazanılan serbest vuruşta topun arkasına Altan geçti. Altan'ın vuruşunda top, üstten auta çıktı. 
     26. dakikada Serkan'ın sağ çaprazdan yaptığı ortada, Konyaspor ceza alanında topa yükselen Ahmet'in kafa vuruşunda, kaleye giden meşin yuvarlağı Petkoviç son anda tokatlayarak kornere attı. 
     40. dakikada sağ kanattan atağa kalkan Gürol, şık bir hareketle Erhan Albayrak'ı geçtikten sonra ortaladı. Ceza alanı içinde topa yükselen Okan'ın kafa vuruşunda, meşin yuvarlak yandan auta gitti. 
     41. dakikada Okan'ın topuk pasında ceza alanı içinde topla buluşan Murat'ın sert vuruşunda, meşin yuvarlak üstten auta çıktı. 
     Karşılaşmanın ilk yarısı da 0-0'lık skorla sona erdi. 
     
     İKİNCİ YARI 

     63. dakikada Yasin'in sağ kanattan yaptığı ortada ceza alanı içinde topla buluşan Altan, aşırtma bir vuruş denedi. Top, üstten auta gitti. 
     84. dakikada Tayfun'un orta alandan derinleme pasında topla buluşan Zafer Demir, kaleci Zdravkov ile karşı karşıya kaldı. Zafer Demir'in vuruşunda, top kalecide kaldı. 
     88. dakikada Altan'ın kullandığı köşe vuruşunda, karambolde kalan topa kimse dokunamayınca, meşin yuvarlağa kaleci Zdravkov sahip oldu ve maç golsüz eşitlikle sona erdi. 
     
     KÜNYE 

     

Stat Atatürk Stadı      

Hakemler Hakan Sivriselvi xx Fatih Gündoğdu xx İsmail Şencan xx      

Konyaspor Petkoviç xx Yasin xx Levent xx Zafer Biryol x Dk. 76 Tayfun xx Muhammed Hanifi xx Altan xxx Camara xx Dk. 82 Zafer Demir Oumar xx Ernani x Murat Duman xx Erhan Albayrak xx      

Çaykur Rizespor Zdravkov xx Fahri xx Mehmet Alper x Okan Öztürk xx Serkan xx Dk. 82 Seydihan Bashir xx Dk. 89 Yasin Murat xxx Dk. 68 Ersin xx Kürşat xx Ünal xx Ahmet xx Gürol xx      

Sarı Kartlar Dakika Ahmet 16 Mehmet Alper 18 Fahri Çaykur Rizespor 45 Erhan Albayrak 23 Altan 42 Levent Konyaspor 84      
</TEXT>
</DOC>
