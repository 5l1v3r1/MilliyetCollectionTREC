<DOC>
<DOCNO> 250387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/ekonomi/aeko.html </URL>
<DATE> 2004/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizmde 1.5 milyar dolar yatırım, 100 bin istihdam 
</HEADLINE>
<TEXT>


Turizm Bakanlığı, yatırıma dönüştürülmek şartıyla arazi tahsisi için 136 firmayla basına açık müzakere yaptı. Bu arazilerde 1.5 milyar dolarlık yatırım gerçekleşecek 

ANKARA Milliyet 

Kültür ve Turizm Bakanlığı, turizm yatırımına dönüştürülmek şartıyla yapacağı arazi tahsisi için başvuruları değerlendirme işlemlerini basına açık müzakerelerle yaptı. Kültür ve Turizm Bakanı Erkan Mumcu, "Cumhuriyet tarihinde ilk kez bu kadar açık, bu kadar şeffaf bir tahsis süreci yaşanıyor" dedi. 
Mumcu, arazi tahsisleri için çeşitli spekülasyonlar yapıldığını anımsatarak şunları söyledi "En az iki başvuru olan bütün parseller için taraflar müzakereye çağrıldı. Adil, şeffaf, basına açık bir süreç yaşanacak. Hukuki altyapısı eksiksiz bir süreç işletiyoruz. Yasa, bize arazi tahsis edeceğimiz firmayı re'sen seçme imk nı da veriyor. Bakanlık iradesini kısıtlayan bir şey yok. Ama biz başvuruları açıkça ortaya koyduk" dedi. Mumcu, arazi tahsisleriyle 100 bin insana iş sağlanacağını, Türkiye'nin 35 bin yatak ve 7 ayrı golf tesisi kazanacağını söyledi. Türkiye'de 35 milyar doların üzerinde turizm yatırımı bulunduğunu vurgulayan Mumcu, tahsisler bittiğinde 1.5 milyar dolarlık yatırımı yapılmasını beklediklerini ifade etti. 

Antalya ilk sırada 
Başvuruların yüzde 80'inin Antalya, yüzde 6'sının Muğla bölgesine yapıldığını belirten Mumcu, Tarsus, Palandöken, Isparta - Davraz, Pamucak gibi tahsis alanlarının ise ilgi görmediğini bildirdi. Başvuruların Türkiye Kalkınma Bankası tarafından mali yeterlilik testine tabi tutulduğunu anlatan Mumcu, başvuruda bulunan 297 firmadan 136'sının yeterlilik aldığını belirtti. 
Mumcu, daha önce basına yansıyan 'Hasan almaz, basan alır' sözüne atıfta bulunarak, "Adı Hasan olan biri varsa özür dilerim" dedi. Müsteşar Yardımcısı Nadir Alparslan'ın yönettiği arazi tahsisi müzakerelerinde, ilk açık artırma, Marmaris Armutalan bölgesinde bulunan tahsis alanı için dokuz firma arasında yapıldı. Açık artırma, firmalardan kapalı zarf usulü gelen en yüksek teklif olan 200 milyar liradan başladı. Sonuçta tahsis alanı, 7 trilyon 650 milyar lira bedelle sosyal ve teknik altyapıya katılım yapmayı kabul eden 'Sönmez ve Yazıcı Tur' ortak girişiminde kaldı. 
Tahsis işlemleri tamamlanan yerler, firmalar ile sosyal ve teknik altyapıya katılım miktarları şöyle 
Muğla Marmaris Armutalan tahsis alanı Sönmez Tur ve Yazıcı Tur ortak girişimi 7 trilyon 650 milyar lira Muğla Bodrum Gündoğan Kızılburun 427 no'lu parsel Fikret Orman 740 milyar lira Antalya Manavgat Sorgun G1 golf alanı Turabtur ve Ticaret A.Ş. 1 trilyon 50 milyar lira Antalya Manavgat Ayıgürü 2 no'lu özel parsel Telerko Kablo, Plastik ve Turizm Sanayi A.Ş. 10 trilyon 450 milyar lira Antalya Manavgat Ayıgürü 1 no'lu özel parsel Gürok Turizm 11 trilyon 800 milyar Belek G10 no'lu golf alanı AkKa İnşaat, Turizm Ticaret ve Forza Turizm ortak girişimi 1 trilyon 100 milyar Belek G4 no'lu golf alanı Özaltın Turizm Ticaret 12 trilyon 500 milyar 

Yüz yüze tahsis "Bir siyasetçi olarak bu adil yaklaşımı Türkiye'ye kazandırmaktan memnuniyet duyuyorum" diyen Mumcu, süreci şöyle anlattı 
Arazi tahsisleri için ilk başvurular, Kültür ve Turizm Bakanlığı'na yapılıyor. n Başvuru yapan firmalar, Türkiye Kalkınma Bankası'nca mali ve bakanlıkça da teknik yönden inceleniyor. n İncelemeler sonrasında yeterlilik alan firmalar, kamuoyuna açık müzakere sürecine davet ediliyor. n Müzakere sürecine kapalı zarfla teklif getiren firmalar, katılım paylarını revize edebiliyor. n Firmalar, müzakere sürecinde kim tarafından ne teklifi yapıldığını yüz yüze görüşme ortamında açıkça görebiliyor. 


</TEXT>
</DOC>
