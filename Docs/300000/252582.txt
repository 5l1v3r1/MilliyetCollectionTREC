<DOC>
<DOCNO> 252582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/guncel/gun90.html </URL>
<DATE> 2004/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Gereksiz özgüven ve sınıflandırma kapasitesi 

Demet Akalın'ın, Ankaralı Turgut için "O, alt tabakaya hitap ediyor" dediğini yazalı iki gün olmuştu ki, Oya Aydoğan da aynı suda yüzmeye başladı. "Ben Seda Sayan'a rakip olamam, Seda'nın hitap ettiği kitle farklı. Oralarda doğup büyüdüğü için alt seviyeyi daha iyi yakalayabiliyor. O kitleyi yakalamam mümkün değil. Ben daha orta seviyeye hitap ediyorum." buyurmuş... Demet hangi programa çıktığının farkında değildi, Oya Hanım, kendini yere koyamamış, "gökteyim" dese ayıp olacak. Havada asılı kalmış... 
Yapmış olduğu program, reyting sıralamasında ilk 100 program arasında yer almadığı halde herhangi bir kitlesi olduğuna inanması hayli ilginç. Demek ki AGB bu konuda tek ölçü değil, Oya Aydoğan'ın kişisel veri değerlendirme ve işleme kapasitesi de önemli bir kriter .. 
Alt, üst ve şimdi de orta tabakalardan kasıt reyting ölçümünde kullanılan AB, C ve D harfleriyle temsil edilen, sosyo-ekonomik kültürel sınıflarsa eğer boşuna yiyip durmayın birbirinizi. Karıştı o sınıflar, sınıf mınıf kalmadı... 
"Üst" grup olan AB eskiden alım gücü ve kültürü yüksek deneklerden oluşurken artık eğitime bakılmaz oldu. Devletten aldıkları faizle krallar gibi yaşayan, paralı fakat genellikle de kültürsüz kesim ölçüsüz ve düzeysiz magazini, evlilik programlarını, mafyayı seyreden, bu programları reytinglerde ilk 3'e sokan bir kitle haline dönüştü... 
İkilinin "alt tabaka" diye nitelendirdikleri D diye adlandırılan grup ise orta direklikten, açlık sınırına dayanmış büyük çoğunluk. Evet, Seda Sayan'ı seyrediyor olabilirler, çünkü programda sağlıkla ilgili yardımlar, çeşitli beyaz eşyalar, birçok hediye veriliyor. 10 milyon yeşil kartlının olduğu bir ülkede bu programın çok izlenmesi oldukça doğal... 
Oya Hanım'ın kendi kitlesi sandığı "orta" grup C ise son yıllardaki krizler sayesinde işsiz kalmış, çoğunluğu yüksek eğitimli, bankacı, yönetici gibi beyaz yakalılardan oluşmakta. Yani Oya Aydoğan'ın kendilerine hitabını geçtik, kendisini görseler mertek sanacak bir kitle... 
Anlam vermek hakikaten zor insanları sınıflandırıp, kategorize etmek, Demet Akalın'ın ya da Oya Aydoğan'ın işi midir Bu nasıl bir özgüvendir Nasıl bir camiadır ki, "gereksiz özgüven" bu kadar prim yapar 

Beni aşağıya iteni bir bulursaaam .. 
Hezarfen Ahmet Çelebi 

Google'da 'fantezi müziğin' araması ve sonuçları Top10 

1 Fantezi müziğin genç sesi Çılgın Sedat 
2 Fantezi müziğin farklı sesi Azer Bülbül 
3 Fantezi müziğin güçlü ismi Metin Şentürk 
4 Fantezi müziğin ünlü sesi Emrah 
5 Fantezi müziğin sevilen yıldızı Seda Sayan 
6 Fantezi müziğin vazgeçilmez şarkıcılarından Güllü 
7 Fantezi müziğin ilk temsilcilerinden Ümit Besen 
8 Fantezi müziğin kralı Gökhan 
9 Fantezi müziğin bir numaralı ismi Cengiz Kurtoğlu 
10 Fantezi müziğin genç yeteneği Ümit Yaşar 

Ampersiz Ortam 
"Akım kaç volt " b b 
</TEXT>
</DOC>
