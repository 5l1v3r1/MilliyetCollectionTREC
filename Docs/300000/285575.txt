<DOC>
<DOCNO> 285575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/dunya/dun02.html </URL>
<DATE> 2004/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Eleştiriye kurşun 
</HEADLINE>
<TEXT>


İslamiyette kadına uygulanan şiddeti eleştiren bir belgesel yapan Hollandalı yönetmen Van Gogh, dün öldürüldü. Fas uyruklu saldırgan, polisle girdiği çatışmada yakalandı 

DIŞ HABERLER SERVİSİ 


Hollanda, siyasi bir cinayetin şokunu yaşıyor. Kadınlara uygulanan şiddet dolayısıyla İslamiyeti eleştiren ve bu konuda 'Teslimiyet' adlı belgeseli çeken yönetmen Theo Van Gogh, dün Amsterdam'da öldürüldü. Oost Belediyesi önünden bisikletle geçerken Van Gogh'a 47 yaklaşan Fas uyruklu bir kişi tabancayla 3 kez ateş etti, sonra da bıçakladı. Başka bir kişinin yardımıyla kaçmaya çalışan 26 yaşındaki saldırgan, polisle girdiği çatışma sonucu yaralı olarak yakalandı. Saldırganın üzerinden çıkan mektubun içeriği açıklanmadı. Senaryosunu, Somali asıllı, Liberal Parti Milletvekili Ayaan Hirsi Ali'nin yazdığı 11 dakikalık belgeselin eylülde yayımlanmasının ardından, Van Gogh ölüm tehditleri almaya başlamış ve korumaya alınmıştı. 





</TEXT>
</DOC>
