<DOC>
<DOCNO> 291321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/spor/spo05.html </URL>
<DATE> 2004/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Olympiakos ve Monaco 
</HEADLINE>
<TEXT>


Şampiyonlar Ligi A Grubu'nda heyecan dorukta. Olympiakos evinde, bu sezon hayal kırıklığı yaratan Deportivo'yu, Monaco ise golcüleri sakat olan Liverpool'u ağırlayacak. İki maça da banko 1 oynanır 

CAN TONGO 


Avrupa Kupaları'nda heyecan doruk noktaya çıktı. Şampiyonlar Ligi ve UEFA Kupaları'nda devler birbirine karşı zor savaşlar vermeye hazırlanırken, İddaacılar için banko maç sayısının fazlalığı dikkat çekiyor. 
Şampiyonlar Ligi A Grubu'nda bu hafta çok kritik. Liderlik koltuğunda oturan Olympiakos, evinde Deportivo La Coruna'yı ağırlayacak. Yunan ekibi daha önce kendi sahasında Monaco ve Liverpool'u yenmişti. Seyirci baskısı, kaliteli futbol ve zengin kadro, ibreleri tamamen Olympiakos'a çeviriyor. Yunan ekibi bu maçı kazanırsa UEFA'ya katılmayı garantileyecek, gruptan çıkmak için de büyük avantaj yakalayacak. Oran 1.75, sonuç banko 1. 

Yine A Grubu'nda kritik bir 90 dakika daha. Monaco - Liverpool. Bu maç bir ay önce oynansaydı Liverpool'un sürpriz yapabilme ihtimali artardı. Ancak İngiliz ekibi büyük kan kaybına uğradı. İki golcüsü Cisse ve Baros yok. Monaco sahadan galibiyetle ayrılırsa ilk iki sırada kendine yer bulacak. Rodriguez ve Berdandi'den yoksun olan Fransız takımının galibiyetine 2.10 veriyor. Bu riske girilir. 

Dinamo'ya dikkat 
B Grubu'nda ise bu sezon dökülen Roma, Dinamo Kiev deplasmanına çıkacak. Grupta yer alan diğer iki takım Real Madrid ve Bayer Leverkusen, Kiev'den galibiyet çıkaramamıştı. Ev sahibi olmanın avantajını çok iyi kullanan Dinamo, takım olma özelliklerini kaybeden Roma önünde favori. Dinamo Kiev galibiyetine 1.40 veriyor. Kuponlara yazılabilir. 
Fenerbahçe'nin de yer aldığı D Grubu'nda, Manchester United, Old Trafford'ta lider Lyon'u ağırlayacak. İngiliz ekibi kazanırsa liderlik koltuğuna oturacak. Manchester bu fırsatı kaçırmaz. Ada ekibinin 1.65'lik oranı çok cazip. 

F Grubu'nda Barcelona - Celtic, Milan ise Lucescu'nun takımı Shakhtar ile kozlarını paylaşacak. İlk iki sırayı paylaşan Barça ve Milan galibiyete çok yakın. Oranları 1.20'şer. Geniş kuponlarda kazancı artırır. 
UEFA Kupası'nda ise galibiyete en yakın takım olarak İskoçya temsilcisi G.Rangers olarak gözüküyor. İskoçya derbisinde Celtic'i 2 - 0 yenen Rangers, evinde Grazer AK'den rahatlıkla galibiyet alır. Kuponlarınıza yazacağınız 1, size 1.50'lik oranla döner. 

Rıdvan Dilmen'in kuponu 114 Dinamo Kiev - Roma 0 3.30 116 M.United - O.Lyon 0 3.30 123 R.Madrid - B.Leverkusen 1 1.30 215 Barcelona - Celtic 1 1.20 322 Standard Liege - Parma 1 1.90 314 Schalke - Ferencvaros 1 1.15 325 G.Rangers - Grazer AK 1 1.50 
TOPLAM 55,67 

Ediz Sırapınar'ın kuponu 123 R.Madrid - B.Leverkusen 1 1.30 122 Olympiakos - Deportivo 1 1.75 116 M.United - O.Lyon 1 1.40 214 Anderlecht - Valencia 2 1.75 212 CSKA Moskova - Porto 1 1.75 
TOPLAM 9,75 

Can Tongo'nun kuponu 114 D.Kiev-Roma 1 1.40 116 M.United - Lyon 1 1.40 121 Monaco-Liverpool 1 2.10 122 Olympiakos-Deportivo 1 1.75 215 Barcelona-Celtic 1 1.20 221 Milan-Shaktar 1 1.20 325 G.Rangers-Grazer AK 1 1.50 
TOPLAM 15.55 

Sürpriz kupon 114 Dinamo Kiev - Roma 2 5.50 116 M.United - Lyon 0 3.30 216 Chelsea - PSG 0 3.30 223 Rosenborg-Panathinaikos 1 3.20 333 Villareal - M.Brough 0 2.90 
TOPLAM 555,82 



</TEXT>
</DOC>
