<DOC>
<DOCNO> 253878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sonspo04.html </URL>
<DATE> 2004/07/08/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Beşiktaş'ta transferler için yeni politika Bekle ve gör 
</HEADLINE>
<TEXT>

     Beşiktaş’ta Del Bosque ile Yıldırım Demirören, talip oldukları yabancıları uygun fiyatlara transfer etmek için acele etmeme kararı aldı Teknik direktör Del Bosque, kampın başlangıç tarihine en az bir yabancının yetiştirilmesini şart koşmuştu. Kamp başlayalı 3 gün oldu ama hal ortada kimsecikler yok Bunun üzerine dün Kıvanç Oktay, Erhan Kamışlı ve Erdil Arpacı ile bir durum değerlendirmesi yapan İspanyol hoca, Nasıl olsa artık kampın ilk haftasına istediğimiz isimlerin yetişmesi imkansız. Yetişse bile gerçek değerlerinin çok üstünde rakamlara gelirler. Bu nedenle acele etmeyelim. Şimdi birçok oyuncu boşa çıkar, alternatifler çoğalırö dedi. 
     
     Bir sözümüz var...’ 
     Bosque’nin bu şekilde konuşması en çok Beşiktaş Başkanı Yıldırım Demirören’i mutlu etti... Avrupa’da takımlar tatildeydi. Yeni yeni toparlanıyorlar. Dün 5 milyon dolar olan futbolcu 3 gün sonra 3 milyona iner. Talihsizlikler yaşıyoruz. Carew’in kardeşinin vefatı bizi hem üzdü hem de transferinin gecikmesine neden oldu. Ancak Beşiktaşlılar şunu bilsin Anormal derecede iyi alternatifler var. Bir sözümüz var, onu da tutacağızö ifadesini kullanan Demirören, taraftardan biraz daha sabır istedi. 
     
</TEXT>
</DOC>
