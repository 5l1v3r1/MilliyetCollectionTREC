<DOC>
<DOCNO> 266404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/ekonomi/aeko.html </URL>
<DATE> 2004/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kredilerde sınırlama yerine kalite artırılmalı' 
</HEADLINE>
<TEXT>


Bankalar Birliği, kredi kartı ve tüketici kredilerine ilişkin önlemlerin kaliteyi artırıcı nitelikte olmasını, aracılık maliyetini yükseltmemesini istedi 

EKONOMİ SERVİSİ 

Türkiye Bankalar Birliği TBB , tüketici kredileri ve kredi kartlarına ilişkin alınması düşünülen önlemlerin, 'sınırlandırıcı ve rekabeti bozucu' nitelikte olmamasını istedi. 
TBB'nin yönetim kurulu değerlendirmesi olarak yaptığı yazılı açıklamada, "Önlemler, aracılık maliyetinin yükseltilmesi yerine, kredi riskinin düşürülmesini sağlayacak ve kredi arzının kalitesini artıracak nitelikte olmalı" denildi. 
Kredi kurumlarının kurumsal veya bireysel krediler yoluyla üstlendikleri risklerin hesaplanması, izlenmesi, yönetilmesi ve denetlenmesinin genel ve özel kurallarla düzenlendiği vurgulanan açıklamada, bireysel müşterilerin bankaların ortaklaşa oluşturdukları kredi kayıt merkezi tarafından izlendiği ve derecelendirildiği de hatırlatıldı. "Ekonomideki gelişmenin öngörülenin dışında bir seyir izlediği ve genel risklerin kontrol altına alınması gerektiği düşünülüyorsa alınması gereken önlemler temel hedefler ile uyumlu ve istikrarın korunmasına yönelik olmalıdır" ifadesine yer verilen açıklamada, şu önerilerde bulunuldu 

Olumsuz demeç uyarısı 
"Yasaklayıcı, sınırlandırıcı ve rekabeti bozucu bir yaklaşım gösterilmemeli. Alınacak önlemlerin kısa dönem ve uzun dönem etkileri çok yönlü olarak değerlendirilmeli.Önlemler, aracılık maliyetinin yükseltilmesi yerine, kredi riskinin düşürülmesini sağlayacak ve kredi arzının kalitesini artıracak nitelikte olmalıdır. Bu amaçla tüketici kredilerinde sabit faiz yerine değişken faiz uygulamasına izin verilmeli, kredilerin erken kapatılması halinde kredi kuruluşunun uğrayacağı zarar telafi edilmelidir.Gelişmeler ve alınacak önlemlere ilişkin açıklamalarda bankacılık sisteminin ve bankaların itibarını zedeleyecek ve güven kaybına neden olabilecek değerlendirmeler yapılmamalıdır." 

'Kredi kartında tüketici de bankalar da bilinçli' Visa Türkiye Genel Müdürü Berna Ülman, kartlı sistemlerin ekonomiye olan katkılarını göz ardı edilmeksizin, kartlarla ilgili bir düzenlemeye gidilmesinin olumlu olacağını söyledi. 
Ülman, banka ve kredi kartlarına ilişkin düzenleme hazırlıkları konusunda yaptığı açıklamada, kartlı sistemlerin, k ğıt bazlı sistemler ile karşılaştırıldığında ekonomiye sağladıkları yararlar olduğunu, özellikle kayıtdışı ekonomiyi azalttıklarını vurguladı. Ülman, "Bunun, devlet makamları da farkındalar. Bu katkılar çok iyi değerlendirilmeli" dedi. 
Ülman, bankaların son derece ciddi risk değerlendirme ve uzmanlık gerektiren bir seri işlemden geçerek, tüketicilere kredi kartı verdiğini belirterek, şunları kaydetti 
"Bu anlamda, bankaların da, tüketicilerin de bilinçli olduklarını düşünüyorum. Türkiye'de toplamda, kredi kartlarında geri ödememe oranları h l Avrupa Birliği ortalamasının altında. Türkiye'de harcamaların yüzde 77'si h l nakitle geçekleşiyor." 


</TEXT>
</DOC>
