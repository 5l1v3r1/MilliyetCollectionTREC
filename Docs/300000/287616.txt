<DOC>
<DOCNO> 287616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/guncel/gun03.html </URL>
<DATE> 2004/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Skandalı yazan gazetecilere dava 
</HEADLINE>
<TEXT>


ANKARA Milliyet 

İstanbul Başsavcılığı, gazetimiz muhabirleri Tolga Şardan ve Gökçer Tahincioğlu ile Milliyet Gazetesi Sorumlu Yayın İşleri Müdürü Eren Güvener hakkında "çıkar amaçlı suç örgütleri kanununa muhalefet" suçundan 2'şer yıldan 3'er yıla kadar hapis cezası istemiyle dava açtı. 
İstanbul Başsavcılığı, organize suç örgütü lideri Alaattin Çakıcı hakkında yürüttüğü soruşturma çerçevesinde, gizliliği ihlal ettikleri iddiasıyla Şardan, Tahincioğlu ve Güvener hakkında başlattığı soruşturmayı tamamladı. 

Ayrı ayrı hapis 
İstanbul Cumhuriyet Savcısı Ali Yaşar tarafından açılan davanın iddianamesinde, 19 Ağustos tarihli gazetede 'İşte Çakıcı Diyalogları', 20 Ağustos'ta 'Malzemeler Çakıcı'dan' ile 21 Ağustos'ta 'Dosyadaki 2. Bomba' başlığıyla yayınlanan yazıların gizliliği ihlal ettiği belirtildi. 
İddianamede, sanıkların 4422 sayılı yasanın 10 1-2 maddesi uyarınca 2 yıldan 3 yıla kadar ayrı ayrı hapisle cezalandırılmaları talep edildi. 


</TEXT>
</DOC>
