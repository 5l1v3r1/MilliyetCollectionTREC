<DOC>
<DOCNO> 267740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/yasam/axyas01.html </URL>
<DATE> 2004/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Havada leylek var, yandan 'uç' 
</HEADLINE>
<TEXT>


DHMİ, mevsim nedeniyle, pilotlara sürekli göçmen kuşlarla ilgili 'notam' yayımlıyor, piste konan kuşlar içinse sirenler devreye giriyor 

SİNAN TOROS İstanbul 

Havalimanlarının pist ve çevresindekilerin yanı sıra, göçmen kuşlar da uçaklar için büyük tehlike oluşturuyor. Bu durumun en yakın örneği dün sabah Atatürk Havalimanı'nda yaşandı ve Milliyet objektifine fotoğrafta görüldüğü gibi yakalandı. Ekatirinburg'dan gelen Ural Havayolları'na ait bir yolcu uçağı dün 10.00'da Atatürk Havalimanı'na inişe geçti. Piste yönelen uçak, 250 metre yükseklikte leylek sürüsüyle karşılaştı. 
Kaptan pilot, Devlet Hava Meydanları İşletmeleri'nin DHMİ göçmen kuşlarla ilgili notamı uyarı doğrultusunda kontrollü iniş yaptı. Uçak 10.05'te sorunsuz bir şekilde piste indi. 

Tek yöntem, 'kaçırmak' 
DHMİ Atatürk Havalimanı Başmüdürlüğü yetkilileri, göç dönemlerinde uçaklar için büyük tehlike oluşturulan göçmen kuş sürüleriyle ilgili sivil havacılık kuruluşları ve tüm havayolu şirketlerine günlük genel notam yayımladıklarını söyledi. Yetkililer, kuş sürülerinin pistlere konmaları halinde siren çalan araçlarla kuşları ürküterek kovduklarını kaydetti. 

Kuşlar 6 büyük kazaya yol açtı 

İstatistiklere göre, kuşlar uçaklara en çok 0 - 200 metre yüksekte çarpıyor. Havacılıkta en yüksekte kuş çarpma olayı ise 10 bin metrede yaşanmış. Kuşlar en çok burun, kokpit camı ve motorlara çarpıyor. En tehlikeli kuşların ise martılar ve 25 kiloluk Kanada kazları olduğu belirtiliyor. İlk kez 1912 yılında askeri bir uçağın pilotuna kuş çarpması sonucunda meydana geldi. Son 20 yılda da kuşlar nedeniyle 6 büyük uçak kazası oldu. 


</TEXT>
</DOC>
