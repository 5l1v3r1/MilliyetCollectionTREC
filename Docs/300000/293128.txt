<DOC>
<DOCNO> 293128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sonspo13.html </URL>
<DATE> 2004/11/29/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
İbrahim Kutluay'ın takımı, ligdeki 13. galibiyetine ulaştı 
</HEADLINE>
<TEXT>

     ABD Profesyonel Basketbol Ligi'ne NBA , dün akşam yapılan 7 maçla devam edildi. 
     İbrahim Kutluay'ın sezon başında transfer olduğu Seattle Suparsonics, ligdeki 15. maçında Indiana Pacers'ı 103-95 yenerek 13. galibiyetine ulaştı. 
     Supersonics'te Rashard Lewis 22 sayı attığı maçta 3 ribaund ve 1 asistle takımının en skorer oyuncusu olurken, Ray Allen 19 sayı, 5 ribaund ve 9 asist, Antonio Daniels ise 14 sayı, 5 ribaund ve 6 asistlik performansıyla takımının galibiyetine katkı sağladı. Supersonics'te 6 oyuncu çift haneli rakamlara ulaşarak takımın Pacers karşısındaki üstün oyununda etkili oldu. 
     Cezaları nedeniyle Pacers'ın yıldız oyuncularının yer almadığı maçta James Jones 27 sayı, 6 ribaund ve 2 asistlik performans sergilemesine karşın takımını yenilgiden kurtaramadı. Jamaal Tinsley ise rakip potaya 22 sayı attığı maçta 3 ribaund aldı ve 5 asist yaptı. 
     
     NETS, TRAIL BLAZERS'A 83-71 YENİLDİ 
     Doğu Konferansı Atlantik Grubu'nda yer alan New Jersey Nets, deplasmanda Portland Trail Blazers'a 83-71 yenilerek tarihinin en kötü 2. başlangıcını yaptı. 
     Ligde oynadığı 13 maçtan 11'ini kaybeden Nets'te Trail Blazers karşısında Richard Jefferson 20 sayı, 7 ribaund, 4 asist, Travis Best ise 15 sayı, 1 ribaund ve 5 asistle oynamasına rağmen yenilgiyi engelleyemedi. 
     Trail Blazers'ta ise Zach Randolph 23 sayı, 15 ribaund ve 2 asistle double-double yaparak maçın en skorer ismi oldu. Derek Anderson ise 21 sayı attı, 5 ribaund aldı. 
     Ligde günün diğer maçlarında alınan sonuçlar şöyle 
     Washington Wizards-Toronto Raptors 114-109 . 
     Los Angeles Clippers-Golden State Warriors 103-91 . 
     Miami Heats-Boston Celtics 106-104 . 
     Minnesota Timberwolves-Sacramento Kings 121-110 . 
     . 
     Los Angeles Lakers-New Orleans Hornets 89-76 . 
     
</TEXT>
</DOC>
