<DOC>
<DOCNO> 276819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/sontur19.html </URL>
<DATE> 2004/10/02/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Hipodromdan at kaçarsa... 
</HEADLINE>
<TEXT>

     Konya'da yarış sırasında jokeyini üzerinden attıktan sonra hipodromdan anayola çıkan İngiliz atı korkulu anların yaşanmasına neden oldu. 
     Konya-Aksaray Yolu yakınlarında yer alan hipodromda bu yıl 12'incisi düzenlenen Geleneksel Mahalli At Yarışları 4 ayrı kategoride yapıldı. 
     Safkan Arap ve İngiliz atlarının mücadele ettiği yarışlarda, Valilik, Büyükşehir Belediye Başkanlığı, Karatay Kaymakamlık Kupası koşularının ardından atlar son olarak Tarım İl Müdürlüğü Kupası için mücadele etti. 
     Yarışta 5 numarayla yerini alan Lucufer isimli İngiliz atı, jokeyi Özkan Özyurt'u yarışın başlamasından kısa bir süre sonra üzerinden atarak, pistte jokeysiz olarak bir tur koştu. Diğer atların yarışı bitirerek durmalarının ardından, anayola doğru koşmaya başlayan at engellemedi. 
     Hipodrom alanında araçların içeriye girmesi için açılan kapıdan anayola çıkan at, araçların arasından koşmaya devam etti. At yolda 1 kilometre kadar koştuktan sonra araçla peşinden giden görevliler tarafından durdurularak geri getirildi. 
     Atın sahibi İbrahim Özyurt, ilk defa yarışlara katılan İngiliz atının antrenmansız olduğu için ürktüğünü ve jokeyini bu nedenle üzerinden attığını söyledi. 
     
</TEXT>
</DOC>
