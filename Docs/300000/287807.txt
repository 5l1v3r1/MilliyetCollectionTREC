<DOC>
<DOCNO> 287807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sonspo26.html </URL>
<DATE> 2004/11/10/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Türkiye, FIFA sıralamasında 12. sıradaki yerini korudu... 
</HEADLINE>
<TEXT>

     Uluslararası Futbol Federasyonları Birliği'nın FIFA , her ay belirlediği milli takımlar dünya klasmanında, kasım ayı sıralaması açıklandı. 
     Türk Milli Takımı'nın, 721 puanla dünya klasmanında 12., Avrupa klasmanında ise yine 8. sırada yer aldığı sıralamada Brezilya, 847 puanla ilk sıradaki yerini korudu. Fransa'nın 802 puanla ikinci, Arjantin'in de 784 puanla üçüncü olduğu klasmanda, İspanya 775 puanla yine dördüncü sırada yer aldı. 5. sıradaki Hollanda, 758 puanla 1 basamak gerileyerek altıncılığa düştü ve yerini 768 puanlı Çek Cumhuriyetine kaptırdı. 
     Türkiye'nin 18. Dünya Kupası Avrupa Elemeleri 2. Grup'taki rakiplerinin tamamı klasmanda Türkiye'nin altında yer alırken, 2 sıra yükselen Danimarka, 715 puanla 13., 1 basamak gerileyen Yunanistan ise 703 puanla 17. sırada yer bulabildi. 
     Milli takımın 17 Kasım Çarşamba günü İstanbul FB Şükrü Saraçoğlu Stadı'nda karşılaşacağı Ukrayna, klasmanda 551 puan toplayarak büyük bir çıkış yakaladı ve 81. sıradan 68. sıraya çıktı. Arnavutluk, 517 puanla 87., Gürcistan 442 puanla 107. ve Kazakistan 309 puanla 147. sırada yer aldı. 
     
</TEXT>
</DOC>
