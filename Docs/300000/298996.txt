<DOC>
<DOCNO> 298996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/dunya/dun01.html </URL>
<DATE> 2004/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye AB'nin viagrası' 
</HEADLINE>
<TEXT>


ŞENOL ÇALABAKAN Frankfurt 


Alman Welt am Sonntag gazetesi, Milliyet'te yayımlanan, "Türkiye'nin tam üyeliği, eski Avrupa Birliği AB için canlandırıcı bir araç olacak" ifadesini "Türkiye Avrupa'nın Viagrası olacak" şeklinde yorumladı. Boris Kalnoky imzalı "Umut, kuşkudan daha güçlü" başlıklı haberde, Brüksel'in üyelik müzakereleri için tarih vermesinin Türkiye'de yarattığı havayı yansıtan örnekler arasında, Milliyet Genel Yayın Yönetmeni Mehmet Y. Yılmaz'ın 17 Aralık Cuma günü yayımlanan köşe yazısı da verildi. Haberde, Mehmet Y. Yılmaz'ın "İslam Dünyası İçin Umut Işığı" başlıklı yazısında, Brüksel'de alınan kararın Türkiye'de yarattığı olumlu havanın etkisinin hissedildiği belirtildi. 
AB'nin Türkiye ile pazarlık etmek istediği, buna rağmen birçok Türk'ün tam üyelik konusuna şüpheyle baktığı belirtilen haberde üyelikten yana olanların ise ülke tarihinin en büyük değişimlerinden birine imza atmak için seferber olduğu ifade edildi. 
Haberde "Eğer Türkiye bir gün AB'ye üye olursa o zaman Erdoğan, 'Yeni Atatürk' olarak nitelendirilecek" denildi. 



</TEXT>
</DOC>
