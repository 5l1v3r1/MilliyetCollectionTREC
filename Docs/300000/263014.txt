<DOC>
<DOCNO> 263014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/spor/bbas.html </URL>
<DATE> 2004/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
12 Dev Adam yolcu 
</HEADLINE>
<TEXT>



Almanya kampı 
A MİLLİ Basketbol Takımımız, ABD ile oynadığı iki hazırlık maçı sonrası bugün iki haftalık hazırlık kampı için Almanya'nın Frankfurt kentine hareket edecek. Coach Bogdan Tanjevic, kadroda iki değişiklik yaparak, ABD'ye dönecek olan Engin Atsür ve Erkan Veyseloğlu'nu kadrodan çıkarırken, Fenerbahçe'nin forveti Rasim Başak ile Genç Milli Takım'ın pivotu Oğuz Savaş'ı kadroya dahil etti. 

Turnuva oynayacak 
BİR hafta boyunca Rodenborg'da çalışacak olan Ay - Yıldızlı ekibimiz, 19 Ağustos'ta özel bir turnuvaya katılmak için Bamberg kentine geçecek. A Millilerimiz burada Letonya, Fransa ve Almanya ile birer hazırlık maçı oynayacak. 12 Dev Adam, 22 Ağustos'ta yeniden Rodenborg'a geçtikten sonra 25 Ağustos'ta Frankfurt üzerinden yurda dönecek. 

KADRO OYUNCULAR YAŞ BOY POZİSYON KULÜP Ender Arslan 21 1.90 Guard Efes Pilsen Kerem Tunçeri 25 1.90 Guard Ülkerspor Barış Ermiş 19 1.92 Guard Efes Pilsen Serkan Erdoğan 26 1.95 Guard Ülkerspor Cenk Akyol 17 1.97 Guard Efes Pilsen İbrahim Kutluay 30 1.97 Forvet Ülkerspor Rasim Başak 24 2.02 Forvet Fenerbahçe Valentin Pastal 20 2.03 Forvet Efes Pilsen Cevher Özer 21 2.06 Forvet Darüşşafaka Hidayet Türkoğlu 25 2.08 Forvet O. Magic NBA Kerem Gönlüm 27 2.08 Forvet Ülkerspor Hüseyin Demiral 26 2.09 Pivot Beşiktaş Semih Erden 17 2.10 Forvet ASVEL Fra. Oğuz Savaş 18 2.10 Pivot Ülkerspor Mehmet Okur 25 2.13 Pivot Utah Jazz NBA Fatih Solak 24 2.15 Pivot Galatasaray 
COACH Bogdan Tanjevic 

Büyük övgü 

2004 Atina Olimpiyatları öncesi son hazırlık kampını İstanbul'da yapan ABD Milli Takımı bugün ülkemizden ayrılacak ve Atina'ya gidecek. Rüya Takım'ın antrenörü Larry Brown, Türkiye'de unutulmaz beş gün geçirdiklerini ifade ederek, "Burada harika tecrübeler edindik. Her iki maç da, bizim açımızdan hem çok zevkli hem çok eğitici oldu. Ayrıca Türk insanının müthiş basketbol sevgisinin bir parçası olduğumuz için de çok mutluyuz" dedi. 


</TEXT>
</DOC>
