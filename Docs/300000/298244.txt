<DOC>
<DOCNO> 298244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sonspo10.html </URL>
<DATE> 2004/12/16/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
UEFA Kupası'nda kuralar yarın çekiliyor... 
</HEADLINE>
<TEXT>

     Futbolda Avrupa Şampiyonlar Ligi'nde 2, UEFA Kupası'nda ise 3. tur maçlarının kura çekimi yarın İsviçre'nin Nyon kentinde yapılacak. 
     UEFA Kupası'nda dün yapılan maçlar sonunda E Grubu'nda İspanya'nın Villarreal,, F Grubu'nda Fransa'nın Auxerre, G Grubu'nda Portekiz'in Benfica, H Grubu'nda da İspanya'nın Sevilla takımları gruplarında 2. sırada yer alarak, Fenerbahçe'nin olası rakipleri arasına girdi. Diğer 4 takım ise A , B , C ve D gruplarında bu gece yapılacak maçlar sonunda belli olacak. 
     Avrupa Şampiyonlar Ligi'nde gruplarını ilk 2 sırada tamamlayan 16 takımın birbirleriyle eşleşmeleri TSİ 13.00'te başlayacak kura çekimiyle belirlenecek. 
     Aynı ülke takımlarının birbirleriyle eşleşemeyeceği kura çekiminde ayrıca her grup birincisi, diğer bir grubun ikincisi ile eşleşecek. 
     2. turda ilk maçlar grup birincilerinin sahalarında 22-23 Şubat 2005, rövanş maçları ise 8-9 Mart 2005 tarihlerinde yapılacak. 
     

     
</TEXT>
</DOC>
