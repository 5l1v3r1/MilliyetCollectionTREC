<DOC>
<DOCNO> 273775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/ekonomi/eko08.html </URL>
<DATE> 2004/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Nokia Telsim'le ilgilenebilir' 
</HEADLINE>
<TEXT>


ANKARA Milliyet 

Finlandiya Dış Ticaret ve Kalkınma Bakanı Paula Lehtomaki, telekomünikasyon şirketi Nokia'nın Telsim'le ilgilenebileceğini söyledi. Finlandiyalı işadamları heyetiyle beraber Türkiye'yi ziyaret eden Paula Lehtomaki, Devlet Bakanı Kürşad Tüzmen'i Dış Ticaret Müşteşarlığı'nda ziyaret etti. Nokia'nın üzerinde uğraştığı sorunlar olduğunu belirten Finlandiyalı Bakan, bunların çözülmesi halinde, Nokia'nın Telsim'le ilgilenmesinin söz konusu olabileceğini söyledi. 

'Ticaret artırılmalı' 
Kürşad Tüzmen, Türkiye ile Finlandiya'nın toplam 240 milyar doları bulan dış ticaret hacmi içinde yalnızca 1 milyar doların iki ülke arasındaki ticaretten kaynaklandığının altını çizerek, bu rakamın arttırılması gerektiğine işaret etti. Türkiye'nin telekomünikasyonda ve enerji sektöründe büyük bir potansiyeli olduğunu vurgulayan Lehtomaki ise, Finlandiyalı şirketlerin Türkiye ile ilişkilerin geliştirilmesi yönünde telkinleri olduğunun altını çizdi. 


</TEXT>
</DOC>
