<DOC>
<DOCNO> 270170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sontur37.html </URL>
<DATE> 2004/09/08/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Mersin'de boru döşemesi vatandaşlar tarafından engellendi 
</HEADLINE>
<TEXT>

     Mersin'de, bir petrol şirketinin, denizden tanklara petrol transferi için boru döşeme amaçlı kazı çalışması, vatandaşlar tarafından engelledi. 
     AA muhabirinin edindiği bilgiye göre, Karaduvar Mahallesi'nde bulunan TUTA Petrol A.Ş'nin tesislerine, denizden petrol transfer etmek amacıyla boru döşeme çalışması yaptığının duyulması üzerine mahalle halkı olay yerinde toplandı ve engellemek için oturma eylemi yaptı. 
     TUTA Petrol Operasyon Müdürü Mehmet Deniz ise valilikten izin aldıklarını ve yaptıkları çalışmanın yasal olduğunu söyledi. 
     Olay yerine gelen Mersin Büyükşehir Belediyesi'ne bağlı Altyapı Koordinasyon Merkezi AYKOME yetkilileri, Büyükşehir Belediyesi'nden izin alınmadan kazı çalışması yapıldığını belirterek, tutanak tuttular. Şirket görevlilerinin teslim almadığı tutanak, muhtar Habip Hazar'a teslim edildi. 
     Mahalle halkı da kamyona yüklenen toprağı boşaltarak, açılan çukuru elleriyle doldurmaya çalıştılar. 
     
</TEXT>
</DOC>
