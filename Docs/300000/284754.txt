<DOC>
<DOCNO> 284754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/siyaset/siy07.html </URL>
<DATE> 2004/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz AKP bizi susturmak istiyor 
</HEADLINE>
<TEXT>


FRANKFURT Milliyet 


Eski Başbakan Mesut Yılmaz, Yüce Divan'a sevk edilmesinin ardında siyasi nedenler yattığını öne sürerek, "AKP bizi susturmak ve devre dışı bırakmak istiyor" dedi. "Davada gerçeğin ortaya çıkacağından eminim. Türk adaletine güveniyorum" diye konuşan Yılmaz, sorularını yanıtladığı Alman Die Welt gazetesine Türkiye'nin AB üyeliğiyle ilgili de şunları söyledi "Biz de Türkiye'nin AB üyeliği için ciddi adımlar attık. AKP'nin yaptıklarını da küçümsemek istemiyorum. Türkiye'nin diğer adaylardan farklı bir muameleye tabi tutulması yanlış olur. AB'li hükümet başkanları, üyelik müzakerelerini göç ve tarım gibi ek kriterlerle sınırlandırırlarsa, bu Türkiye açısından büyük bir hüsranla sonuçlanır." 



</TEXT>
</DOC>
