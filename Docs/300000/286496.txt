<DOC>
<DOCNO> 286496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sontur46.html </URL>
<DATE> 2004/11/05/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Gözlikten kurtulmak artık 8 dakika 
</HEADLINE>
<TEXT>

     Denizli Devlet Hastanesi Başhekimi Mithat Ekici, hastanelerinde 8 dakika süren bir operasyonla gözlük ve lenslerden kurtulmanın mümkün olduğunu söyledi. 
     Ekici, yaptığı açıklamada, hastanelerinin göz kliniğine aldıkları ''excimer lazer göz cihazı'' ile gözlüklere veda ettiren tedavi yaptıklarını belirtti. 
     Yaklaşık 40 gündür uyguladıkları bu tedavi yöntemi ile 50 kişinin gözlük kullanmaktan kurtarıldığını kaydeden Ekici, ''Artık 8 dakika süren bir operasyonla gözlük ve lenslerden kurtulmak mümkün. Denizlililerin bu ilgisini Ege'nin diğer illerinden de bekliyoruz'' dedi. 
     Hastanede görev yapan Op. Dr. Uğur Yaşar da excimer lazer cihazıyla miyop, hipermetrop ve astigmatlı hastaların göz tedavilerinin yapılabildiğini belirtti. 
     Yaşar, hastaların tedavi sırasında hiçbir ağrı ve acı duymadığını, müdahaleden hemen sonra otomobil kullanabildiklerini ifade etti. 
     
</TEXT>
</DOC>
