<DOC>
<DOCNO> 289841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/soneko37.html </URL>
<DATE> 2004/11/18/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Rusya dış borçlarını erken ödemeyi düşünüyor... 
</HEADLINE>
<TEXT>

     Rusya'nın Uluslarararası Para Fonu IMF ve diğer alacaklılarına olan dış borçlarını öngörülen tarihten önce ödeyebileceği bildirildi. 
     Rusya Devlet Başkanı Vladimir Putin, IMF Başkanı Rodrigo Rato ile görüşmesinde, Rusya'nın IMF ile ''Paris Klübü'' ortak adı altında hareket eden Batılı ülkelere olan dış borçlarını kararlaştırılan tarihten önce ödeme gücünün olduğunu söyledi. 
     Rus maliye kaynakları ülkenin IMF'ye olan borcunu öngörüldüğü gibi yılı yerine 2006 yılında tamamen kapatabilecek ve Paris Klübüne olan borçlarının bir bölümünü de yine kararlaştırılan tarihten önce ödeyebilecek durumda olduğunu bildiriyor. 
     Erken ödemeyle faiz ödemelerinden önemli bir tasarruf yapacağı kaydedilen Rusya'nın ödeme gücündeki bu artış petrol fiyatlarının yükselmesinden kaynaklanıyor. 
     Petrol fiyatlarındaki yükselme, dünyanın en büyük petrol ihracatçılarından olan Rusya'nın gelirlerini artırıyor. 
     
</TEXT>
</DOC>
