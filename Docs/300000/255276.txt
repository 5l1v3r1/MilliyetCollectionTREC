<DOC>
<DOCNO> 255276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/spor/aspo.html </URL>
<DATE> 2004/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
DAUM'UN SÜRPRİZİ VAR 
</HEADLINE>
<TEXT>


Fenerbahçe Teknik Direktörü, yeni sezonda savunmada değişiklikler yapmaya hazırlanıyor. Alman çalıştırıcı, sağda Önder'i, ortada Luciano ve Servet'i, solda ise Fabiano'yu oynatmayı planlıyor 

CÜNEYT KARAKAYA 


Kan değişimi var 
YENİ sezon hazırlıklarını Almanya'da sürdüren Fenerbahçe'de, ideal kadro şekillenmeye başladı. Teknik Direktör Daum'un, 14 günlük çalışma dönemi içinde ilk olarak savunma kurgusuna ağırlık verdiği öğrenildi. Alman teknik adamın, geçtiğimiz sezon beklenen performansı gösteremeyen Servet Çetin ile yeni transferler Önder Turacı ve Fabiano'yu liste başına aldığı bildirildi. 

Luciano göbekte 
DAUM, savunmayı sağ kanatta Önder Turacı, ortada Luciano ile Servet, solda ise Brezilyalı Fabiano'dan oluşturmayı planladığı iddia edildi. Alman teknik adamın, çift kale maçlarda bu oyuncuları sürekli yan yana oynatarak, birbirleriyle uyumlarını en üst seviyeye çekmek istediği gözlerden kaçmadı. Daum'un, Deniz'i ise orta sahaya yakın oynatması bekleniyor. 

Daum'dan inciler 

FENERBAHÇE Teknik Direktörü Daum, Almanya kampında iki farklı yüzünü gözler önüne sürüyor. İstediklerinin yerine getirilmesi durumunda oyuncularını yere göğe sığdıramayan Alman hoca, hatalarda ise adeta fırtına gibi esiyor. Bazen sert, bazen yumuşak yüzüyle dikkat çeken Daum'dan bazı inciler 

'Buraya tatile gelmedik. Çalışın, çalışın, çalışın. Bugünleri çok ararsınız.' 
'Kale önüne gelince yerden pas yapacaksınız diyorum, siz ne yapıyorsunuz ' 
'Doğru pas benim için çok önemli. Hedefi bulan toplar atacaksınız.' 
'Ortalar da pastır. Öylesine orta yapmayın. Önce kafanızı kaldırıp bakın.' 
'Son vuruşları kolay ve net yapın. Şovdan kesinlikle uzak durun.' 
'Siz bir takımsınız. Birbirinize yardım edin. Herkes iş paylaşsın.' 


</TEXT>
</DOC>
