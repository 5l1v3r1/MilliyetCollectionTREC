<DOC>
<DOCNO> 275108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/son/sonspo20.html </URL>
<DATE> 2004/09/26/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Bayan voleybolculrımız şanslarını kaybetti... 
</HEADLINE>
<TEXT>

     Voleybolda, Dünya Bayanlar ''Grand Prix'' Avrupa Elemeleri'nde, Türkiye'nin kaderini belirleyecek maçta Almanya'nın, Polonya'ya 3-1 yenilmesi, salondaki Türk seyirciler tarafından protesto edildi. 
     Karşılaşmaya hızlı başlayan Almanya, rakibi Polonya karşısında maçın ilk setini kazanmayı başardı. Daha sonraki 2 set ise Polonya kazandı ve maçta 2-1 öne geçti. Salonda bulunan Türk seyirciler, karşılaşmanın 4. seti oynanırken, sırtlarını sahaya dönerek Alman Milli Takımı'nı ve sporcularını protesto etti. 
     Salona gelen ve karşılaşmanın son setini izleyen A Milli Bayan takımı sporcuları da maçın bitiş düdüğüyle birlikte Alman voleybolcuları alkışlarla protesto etti. 
     Almanya'nın, Polonya'ya 3-1'lik sonuçla yenilmesi sonrasında Türkiye'nin, Dünya Bayanlar ''Grand Prix'' Avrupa Elemeleri'nde şansı kalmadı. 
     
</TEXT>
</DOC>
