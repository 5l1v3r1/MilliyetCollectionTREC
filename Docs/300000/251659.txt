<DOC>
<DOCNO> 251659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/soneko26.html </URL>
<DATE> 2004/06/29/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Bulgaristan IMF ile uzlaşma sağlayacağız... 
</HEADLINE>
<TEXT>

     Bulgaristan ile Uluslararası Para Fonu IMF arasında yeni mali program ile ilgili görüşmelere bugün başlandı. Yaklaşık bir hafta sürmesi beklenen görüşmeler için Bulgaristan'a gelen Hans Flikenshild başkanlığındaki IMF heyeti, bugün ilk resmi görüşmesini Maliye Bakanı Milen Velçev ile gerçekleştirdi. 
     Flikenshild, Bulgaristan ekonomisindeki gelişmelerin son derece olumlu olduğunu belirterek, ''İşin gerçeği göstergeler ekonominin beklediğimizden daha da iyi gittiğini ortaya koyuyor. Yeni mali program ile ilgili de görüş birliği içindeyiz'' dedi. 
     Maliye Bakanı Milev Velçev de görüşme sırasında IMF heyetine 2004 yılı bütçesinin ilk 5 aylık uygulaması ile ilgili geniş bilgi verildiğini belirterek, ''IMF ile yeni program konusunda uzlaşma sağlayacağız'' dedi. 
     IMF ile Bulgaristan arasında görüşmelerine başlanan yeni mali programda, bankacılık sisteminde banka iflaslarını önleyici tedbirlerin alınması ve işçi kıdem tazminatlarının hesaplanmasının yeniden belirlenmesini öngörülüyor. 
     IMF, bankaların merkez bankasındaki teminat miktarlarının ve verilen kredilerin denetimlerinin artırılmasını istiyor. 
     Görüşmeler uzlaşma ile sonuçlanırsa Bulgaristan, IMF'den ayrıca 300 milyon dolarlık bir kredi alacak. Söz konusu kredi, Bulgaristan tarafından sadece acil bir durum halinde kullanılacak. 
     
</TEXT>
</DOC>
