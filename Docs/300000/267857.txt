<DOC>
<DOCNO> 267857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sonsiy08.html </URL>
<DATE> 2004/08/31/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
CHP'li Akalın "İhraçlarla örgütümüz hareketsiz hale getiriliyor" 
</HEADLINE>
<TEXT>

     CHP İzmir Milletvekili ve iktidara yürüyüş haraketi sözcüsü Hakkı Akalın, ihraçlarla korku salarak, sindirerek, yıldırarak, örgütün kısırlaştırılmaya, içine kapalı ve hereketsiz bir hale getirilmeye çalışıldığını savundu. 
     Akalın, yaptığı yazılı açıklamada, CHP'nin her zaman halkın umudu olduğunu, ancak son dönemde partide yaşanan kaygı verici olayların sadece partililerde değil, demokrasiden, laiklikten, sosyal adaletten yana tüm kesimlerde büyük bir endişeye neden olduğunu, seçim sonuçlarıyla da kanıtlandığı gibi halkın CHP'nin bugünkü yönetim kadrosuna yıllardır iktidar olma şansı vermediğini bildirdi. 
     Durum böyleyken demokratik haklarını kullanan 3 milletvekilinin partiden ihraç edildiklerini anımsatan Akalın, şimdi de Şişli Belediye Başkanı Mustafa Sarıgül'ün partiden uzaklaştırılmasına karar verildiğini ve eyleme geçildiğini ifade etti. 
     Akalın, nitelikli ve birikimli insanları küstüren, kaçırtmaya çalışan, olmazsa ihraç eden bir anlayışın parti örgütü ve tabanı ile halkın vicdanında asla benimsenmeyeceğini kaydederek, şu görüşlere yer verdi 
     ''İhraçlarla korku salarak, sindirerek, yıldırarak örgütümüz kısırlaştırılmaya, içine kapalı ve hareketsiz bir hale getirilmeye çalışılmaktadır. 
     Özgürlük ve demokrasi kavramları CHP ile özdeştir. CHP'liler ülkemizde her zaman zorbalığa karşı savaş vermişlerdir.'' 
     
</TEXT>
</DOC>
