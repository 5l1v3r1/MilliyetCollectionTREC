<DOC>
<DOCNO> 295835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sondun52.html </URL>
<DATE> 2004/12/08/ </DATE>
<TIME> 21.52 </TIME>
<AUTHOR>  </AUTHOR>
<HEADLINE>
BM üyelerinden Annan'a destek... 
</HEADLINE>
<TEXT>

     Amerikalı bazı senatör ve Temsilciler Meclisi üyelerinin istifa baskılarıyla karşı karşıya bulunan BM Genel Sekreteri Kofi Annan'a, BM Genel Kurulu'nun 191 üyesinden destek geldi. 
     Annan, bağımsız bir raporla ilgili brifing vermek için geldiği Genel Kurul'da, üyeler tarafından ayakta bir dakika boyuncu alkışlandı. 
     Genel Kurul Başkanı Jean Ping, alkış kesildikten sonra yaptığı konuşmada, ''Bu uzun alkışı, faaliyetlerinizin onaylandığı, size ve BM çatısı altında yaptığınız çalışmalara güvenin bir ifadesi olarak yorumluyorum'' dedi. 
     Ping, ''Şüphelere, kargaşalara ve bazen çatışmalara esir olan bir dünyada siz, milyonlarca kişi için her zaman ilham, akıl ve referans kaynağı oldunuz'' diye konuştu. 
     
</TEXT>
</DOC>
