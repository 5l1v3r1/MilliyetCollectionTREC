<DOC>
<DOCNO> 263290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/guncel/gun02.html </URL>
<DATE> 2004/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Savcılığa gitmek Eraslan'ın göreviydi' 
</HEADLINE>
<TEXT>


Hukukçular, Yargıtay Başkanı'nın, Çakıcı davasını etkilemeye çalışan MİT'çi Kozinoğlu ve müteahhit Şen hakkında savcılığa bildirim yapması gerektiğini açıkladılar 

Belma Akçura İstanbul 

Yargıtay Başkanı Eraslan Özkaya'nın, Alaattin Çakıcı dosyasında kararın ertelenmesini isteyen MİT Dış Operasyonlar Daire Başkan Yardımcısı Kaşif Kozinoğlu hakkında "neden suç duyurusunda bulunmadığı" sorusuna "Devlet görevlisiydi" yanıtı, hukukçularca yeterli bulunmadı. Hukukçulara göre, Özkaya, devletteki görevi ne olursa olsun suç teşkil eden konuyu ilgili savcılığa ya da ilgili kuruluşun amirine bildirmesi gerekiyordu. 
Türk Ceza Kanunu'nda, yargı ve yargıçlara tesir etme girişimleri için hapis ve memuriyetten men cezaları öngörülmesine karşın Özkaya'nın Çakıcı davasını etkilemeye çalışan Kozinoğlu ve müteahhit Hakkı Süha Şen hakkında girişimde bulunmaması tartışma yarattı. Hukukçuların bu konuda Milliyet için yaptığı değerlendirmeler şöyle 
Prof. Dr. Bahri Öztürk Ceza Usul Hukukçusu Ceza Kanunu'nun 235. maddesine göre, bir devlet memuru, görevi sebebiyle v kıf olduğu suçları bildirmekle mükelleftir. Bırakın ihbarı, bütün detayıyla ilgili yerlere bildirmek zorundadır. Ama sizin sözünü ettiğiniz bu olayda böyle oldu mu, olmadı mı bunu şu aşamada bilmek mümkün değil. Bu işe kurul Yargıtay Başkanlar Kurulu karar verir, Yüce Divan bakar. Kurulun başında Yargıtay Başkanı olduğu için kendiliğinden bu işi bırakması gerekecek.Sedat Karagül Eski DGM H kimi Ceza Muhakemeleri Usulü Kanunu'na göre, devletteki görevi ne olursa olsun suç teşkil eden konuyu savcılığa ve kurumun amirine bildirmek gerekiyor. Suç otomatikman işler memurmuş, başbakanmış, cumhurbaşkanıymış, bunlar yargıyı ilgilendirmez. Onu ilgili makama bildirir, suç duyurusunda bulunursunuz. Bunun istisnası yoktur. 

Başkanların etkisi olmamalı 
Prof. Dr Süheyl Donay Ceza Hukukçusu İdeal olan, Yargıtay başkanlarının daireler üzerinde bir etkisinin olmamasıdır. Yargıtay Başkanı'nın zaten böyle bir konuyu kimseyle konuşmaması gerekir, kimsenin de gidip böyle bir ricada bulunmaması gerekir. Devlet yetkilisi, görevini kötüye kullandığında yargının bunu elinin tersiyle itmesi gerekirdi. 

Açıklamaları tatmin edici 
Sami Selçuk Eski Yargıtay Başkanı Yargıtay Başkanı'nın açıklamalarını ben tatmin edici buldum. Hukuka suç teşkil eden bir hareketi bulunmu-yor. Bizde h l dünyanın terk ettiği izin sistemi var. Dava açma gücünüz yok ki, adamı tutup adliyenin önüne getirelim. 

Şik yet etmek gerekirdi 
Ümit Kardaş Askeri H kim Albay Devlet görevlisi de olsa, suç teşkil eden bir istek varsa onu bağlı bulunduğu makama ve savcılığa şik yet etmek gerekir. Özkaya'nın bu görevin dışına çıkıp olayın soruşturulmasına olanak sağlaması lazım. Soruşturmaya karar verecek olan Yargıtay Başkanlar Kurulu'nun halen başında bulunması sorun yaratıyor. "Onu görevden alıyorum" diyecek de bir kurum yok. 


</TEXT>
</DOC>
