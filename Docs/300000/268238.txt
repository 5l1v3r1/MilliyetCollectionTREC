<DOC>
<DOCNO> 268238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sontur25.html </URL>
<DATE> 2004/09/01/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Yeşilyurt'ta 6 ev yandı .. 
</HEADLINE>
<TEXT>

     Malatya'nın Yeşilyurt İlçesi'nde çıkan yangında, 6 ev yandı. 
     Alınan bilgiye göre, Gündüzbey Beldesi Evren Mahallesi Hıdıroğlu Sokak'ta, henüz belirlenemeyen nedenle ahşap bir evde çıkan yangın bitişikteki diğer ahşap evlere sıçradı. 
     Malatya, Yeşilyurt ve Yakınca Belediyesi itfaiye ekiplerince müdahale edilen yangında Hüseyin Hayırlı, Nihat Yıldıran, Mehmet Ali Çorlu, Hatice Çalışkan, Sebahattin Yıldıran ve Mehmet Okumuş'a ait 6 ev tamamen, Mehmet Ali Karagöz'e ait ev de kısmen yandı. 
     İtfaiye ekiplerince kontrol altına alınarak söndürülen yangında can kaybı meydana gelmediği, yangının çıkış nedeninin araştırıldığı bildirildi. 
     Gündüzbey Beldesi Belediye Başkanı Hüseyin Selçuk, yangında zarar gören vatandaşlara yardım etmek için Yeşilyurt Kaymakamlığı'yla birlikte girişimlere başladıklarını söyledi. 
     
</TEXT>
</DOC>
