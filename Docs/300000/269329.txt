<DOC>
<DOCNO> 269329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/siyaset/siy10.html </URL>
<DATE> 2004/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan basın-polis gerilimini yumuşattı 
</HEADLINE>
<TEXT>


TRABZON DHA 


Başbakan Recep Tayyip Erdoğan, önceki akşam Trabzon'da Gürcistan ile oynanan milli maçı izledikten sonra havalimanına giderek VIP Salonu'na geçti. İçeriye girmek isteyen basın mensupları ise, Başbakanlık Koruma Şube Müdürlüğü'ne bağlı polisler ve Trabzon Emniyet Müdürlüğü'ne bağlı polisler tarafından engellendi. Bunun üzerine basın mensupları ve polis arasında tartışma çıktı. Sözlü tartışmanın büyümesi üzerine AKP Trabzon Milletvekili Asım Aykan, VIP Salonu'ndan dışarı çıkarak gazetecilerin neden içeri alınmadığını sordu. Bu sırada Başbakan Erdoğan da dışarı çıkarak basın mensuplarına, "Siz benim yanıma gelemediniz ama ben sizin yanınıza geldim. Hepinize iyi akşamlar diliyorum" diyerek gergin ortamı yumuşattı. Gazeteciler aprona alınmadı. 



</TEXT>
</DOC>
