<DOC>
<DOCNO> 251808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/magazin/axmag01.html </URL>
<DATE> 2004/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarkıcı ismi koleksiyoneri 
</HEADLINE>
<TEXT>


Prestij Müzik'ten alacağı olan İbrahim Zeytinkaya, Adnan Şenses, Kibariye, Seher Dilovan, Gülşen ve Ayhan Aşan'ın da isimlerini aldı... 

ANKARA Milliyet 

Prestij Müzik'ten milyarlarca lira alacağı olan Emek Müzik Şirketi'nin sahibi İbrahim Zeytinkaya'nın alacak davası nedeniyle Türk Patent Enstitüsü'nden patentli Prestij Müzik markası ve 27 sanatçının isim hakları, Ankara 1. İcra Dairesi'nce açık artırmayla satışa çıkarıldı. Zeytinkaya, önce 56 milyar liraya Alişan, 24 milyar 200 milyon liraya da Özcan Deniz'in isim hakkını aldı. 
Ankara Adliyesi Mezat Salonu'nda dün diğer 25 sanatçının isim hakları satışa çıktı. Adnan Şenses, Ayhan Aşan, Gülşen, Kibariye ve Seher Dilovan'ın isim hakları açık artırmaya giren tek isim olan Zeytinkaya tarafından açılış fiyatı 16 milyar 200'er milyon liradan satın alındı. Mezatta Altay, Aslı Hünel, Elif Karlı, Hamiyet, Hatice, Nuray Hafiftaş, Suat Suna'nın da aralarında bulunduğu diğer şarkıcıların isim haklarına alıcı çıkmadı. 

Onların ismi elde kaldı 
Sanatçılarla anlaşmaya hazır olduğunu söyleyen Zeytinkaya, "Benim için isim haklarını aldığım sanatçılar birer değer. Biz de rahmetli Hilmi Topaloğlu gibi aile kurarız. Ama inat ederlerse kanuni hakkımı sonuna dek kullanırım" dedi. 



</TEXT>
</DOC>
