<DOC>
<DOCNO> 266669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sontur35.html </URL>
<DATE> 2004/08/26/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
İstanbul ve Ankara'da bombalı eylem hazırlığı yapan 2 terörist yakalandı 
</HEADLINE>
<TEXT>

     İstanbul ve Ankara'da bombalı eylem yapacağı bildirilen iki terörist, düzenlenen operasyonda yakalandı. 
     Tunceli Valiliği'nden yapılan yazılı açıklamaya göre, Tunceli- Erzincan sınırında düzenlenen operasyonda, terör örgütü PKK Kongra-Gel'in üyesi olduğu belirtilen Zafer kod adlı Suat T. ile Zana kod adlı Nevzat İ. adlı teröristlerin yakalandığı bildirildi. 
     Suat T. ve Nevzat İ'nin üzerinde çok sayıda fünye ile patlayıcı madde ele geçirildiği kaydedilen açıklamada, teröristlerin Ankara ve İstanbul'da bombalı eylem yapacaklarının tespit edildiği ifade edildi. Öte yandan 14 ve 19 Ağustos tarihlerinde meydana gelen iki ayrı bombalama eylemi ile askeri aracın geçeceği güzergaha el yapımı bomba konulması olaylarına karıştığı belirlenen B.Y, Y.G, D.G, Y.K, İ.A, H.A, H.Y adlı kişilerin gözaltına alındığı bildirildi. 
     Gözaltına alınan iki kişinin 66 ve 67 yaşlarında olduğu kaydedilerek, bu kişilerle ilgili soruşturmanın sürdüğü bildirildi. 
     
</TEXT>
</DOC>
