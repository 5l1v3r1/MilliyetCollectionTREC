<DOC>
<DOCNO> 258962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sondun18.html </URL>
<DATE> 2004/07/29/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
FBI'dan kovulan Sibel Edmonds haklı çıktı 
</HEADLINE>
<TEXT>

     FBI'da tercüman olarak çalışan ancak bazı iddiaları ortaya attıktan sonra teşkilattan kovulan Türk kökenli Sibel Edmonds'un suçlamalarının bazıları kanıtlandı. 
     New York Times gazetesi, ABD Adalet Bakanlığı baş müffetişinin Sibel Edmonds'un FBI ile ilgili bazı iddiaları ortaya atması ve bunun sonucunda işten kovulması üzerine başlattığı "gizli" soruşturmanın belgesini yayınladı. 
     
     FBI'YI BECERİSİZLİKLE SUÇLAMIŞTI 

     Edmonds'un FBI'yı "becerisizlik" ile suçlamasının işten çıkarılmasında kısmen rol oynarken, Edmonds'un, birlikte çalıştığı bir Türkçe uzmanı hakkındaki casusluk iddialarını "agresif" bir biçimde araştırmadığını ortaya koyduğu kaydedildi. 
     New York Times tarafından ele geçirilen, FBI Başkanı Robert S. Mueller imzalı bir mektuba göre soruşturmanın sonuçları nedeniyle FBI'ın bazı çalışanları hakkında disiplin kovuşturmasını yapmayı düşündüğü ifade edildi. 
     
     KARŞILIKLI SUÇLAMALAR 

     Haberde, FBI'da altı ay Türkçe, Farsça ve Azerice tercümanı olarak çalışan Edmonds'un 2002 yılında FBI'ın dil uzmanlarının 11 Eyül saldırıları öncesi önemli terör istihbaratı içeren belgeleri özensiz ve eksik tercüme ettiklerinden yakınması üzerine işten kovulduğu anımsatıldı. 
     Edmonds da FBI'ın Washington bürosunda çalışan bir Türkçe uzmanının FBI'da kuşku uyandıran tanıdıklarına ilişkin belgelerin tecrüme edilmesini bloke ettiğini de öne sürmüştü. 
     Edmonds'un ayrıca FBI'ın diğer ülkelerin "diplomatik hassasiyetler"inin önemli terör istihbaratının tercüme edilmesini engellediği iddiasında da bulunduğuna dikkat çekilen haberde Edmonds vakasının FBI için artan bir kaygı yarattığını belirtti. 
     
     TANIKLIK YAPMASI ENGELLENDİ 

     New York Times, Adalet Bakanlığı'nın Edmonds dosyasını ender rastlanan büyük bir gizlilikle yürüttüğünü, dosyanın ayrıntılarını "devlet gizleri" olarak ilan ettiğini kayderek, Bakanlığın Edmonds'u 11 Eylül kurbanlarının ailelerine açılan bir davada tanıklık yapmasını bloke ettiğine, baş müttefişinin raporunun da gizli tutulduğuna dikkat çekti. 
     Baş müttefişin, FBI'ı Edmonds'un bir iş arkadaşına ilişkin casusluk iddiasını uygun bir biçimde araştırmadığı için eleştirdiği kaydedilen haberde Mueller'in mektubunda söz konusu iddianın yeniden soruşturulacağını belirttiği kaydedilen haberde şöyle denildi 
     "Rapor konusunda bilgisi olan ve kimliğinin açıklanmaması kaydıyla konuşan bir yetkili, soruşturma yapanların Bayan Edmonds'un tecrüme sorunlarına ilişkin iddialarını doğruladığını, başka iddialarını kanıt yokluğundan konfirme edemediklerini ancak suçlamaların hiç birinin yanlış olduğu kanıtlanmadığını söyledi." 
     
     EDMONDS RAPOR AÇIKLANSIN 

     Bu arada, Sibel Edmonds, New York Times'a yaptığı açıklamada baş müffetişin raporu konusunda kendisine bilgi verilmediğini belirtekek raporun açıklamasını sağlamak için dava açmayı planladığını söyledi. 
     İddialarının işten çıkarılmasında rol oynadığının ortaya çıkarılmasından duyduğu memnuniyeti dile getiren Edmonds, FBI'daki terör istihbaratının tercümesi konusundaki devam eden sorunların çözümü için kamuoyundan baskı yapılması gereğini vurguladı. Edmonds "11 Eylül'den 3 yıla yakın bir süre geçti ve bu sorun henüz gidirilemedi. Bu istihbarat topluluğun karşı karşıya bulunduğu en büyük sorunlardan biridir" görüşünü dile getirdi. 
     New York Times haberinde FBI'ın 11 Eylül'den Mart 2004'a kadar olan dönemde Arapça uzmanlarının sayısını üç kat artırarak 70'den 209'a çıkartığına dikkat çekildi. 
     Haberde FBI'da çalışan dil uzmanlarının toplam sayısının ise 784'den bin 227'e yükseldiği belirtildi. 

ANKA 
     
</TEXT>
</DOC>
