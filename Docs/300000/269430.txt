<DOC>
<DOCNO> 269430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/soneko13.html </URL>
<DATE> 2004/09/06/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Unakıtan Bakan olduktan sonra tatil yapmayı unuttum... 
</HEADLINE>
<TEXT>

     Maliye Bakanı Kemal Unakıtan, eşi Ahsen hanım ile birlikte, toplantı için geldiği Abant'ta göl kenarında ele ele yürüyüş yapıp, faytonla geziye çıktı. 
     Bakan Unakıtan, Maliye Bakanlığı Gelirler Genel Müdürlüğü tarafından Abant'ta düzenlen toplantının bitiminde, eşi Ahsen Hanım ile yürüyüşü sırasında, eskiden işadamı olduğu dönemlerde tatil yapma fırsatı yakaladığını anımsatırken, ''bakan olduktan sonra tatil yapmayı unuttum. Zaman zaman tatil beldelerinde yapılan toplantılarda eşimle 1-2 saat böyle fırsatlar ortaya çıkartıyoruz, dedi. 
     A.A muhabirinin ''Boş vakitlerinizde mutfağa girmeyi, eşinize evde yardım etmeyi severmisiniz '' sorusu üzerine Bakan Unakıtan, mutfağa girmesine eşinin izin vermediğini belirterek, ''Eşim evlendiğimi ilk günlerden itibaren çayımı, kahvemi hazırlamaya başladı. O gündür bugündür de benim bir şey yapmama izin vermez'' diye konuştu. 
     Bakan Unakıtan ''taşfırın mısınız '' sorusunu ise ''Hayır taşfırın değilim ama eşim öyle alıştırdı'' şeklinde yanıtladı. 
     
     HALİMDEN MEMNUNUM 
     Maliye Bakanı Kemal Unakıtan'ın eşi Ahsen Unakıtan ise eşinin iş temposuna alıştığını vurgularken, ''bazen günlerce görüşmediğimiz oluyor. Bana göre Türk halkı eşim gibi bir bakanı olduğu için çok şanslı. Çünkü o bütün mesaisini, ömrünü Türk Milleti için harcıyor'' dedi. 
     Ahsen Unakıtan, eşine hizmet etmeyi sevdiğini ifade ederken, ''eşimle evlendiğimiz ilk günlerden itibaren, onun ev işlerine karışmasına izin vermedim. Daha ilk günden çayını kahvesini hazırlayıp çalışma masasına götürdüm'' şeklinde konuştu. 
     
     ROMANTİK GEZİ 
     Eşinin elinden tutarak Abant Gölü'nün çevresinde dolaşan Maliye Bakanı Kemal Unakıtan, gezinin bir bölümünde ise bir faytona binerek göl çevresinde dolaştı. 
     Eşinin üşüdüğünü fark edince eşine sarılarak, üşümemesi için çaba sarf eden Bakan Unakıtan, ''aman dikkat edeyim hanım üşümesin, ben onunla güç bela evlendim'' diye espri yaptı. 
     Bakan Unakıtan, gezinin son bölümünde ise göl çevresinde çalışan at ve fayton sahipleri ile bir süre ayaküstü sohbet etti ve ekonomide yaşanan gelişmeleri nasıl bulduklarını sordu. 
     Unakıtan, ''güzel ve olumlu'' cevabını alınca da, ''benim için gerçek gelişme, bu sözler'' dedi. 
     
</TEXT>
</DOC>
