<DOC>
<DOCNO> 292684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sontur28.html </URL>
<DATE> 2004/11/27/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Rize'de 6 kilo 350 gramlık bebek .. 
</HEADLINE>
<TEXT>

     Rize'de 6 kilo 350 gram ağırlığında bir kız çocuğu dünyaya geldi. 
     Rize Devlet Hastanesi'nde Fatma Aydın 28 , sezaryenle, 6 kilo 350 gram ağırlığında kız bebek dünyaya getirdi. 
     Anne Aydın, bebeğin sağlıklı olmasından dolayı çok mutlu olduğunu belirterek, ''Sevval, üçüncü çocuğum. Diğer çocuklarımın biri 4 kilo 800 gram öteki ise 5.5 kilo olarak dünyaya gelmişti. Bu bebeğimin de kilolu olmasını bekliyordum'' dedi. 
     Doğumu gerçekleştiren Opr. Dr. Suat Hasgören ise 6 kilo 350 gram ağırlığında doğuma sık rastlanmadığını ifade ederek, şunları söyledi 
     ''Bebeğin kilolu olması anne Fatma Aydın'ın, diyabet hastası olmasına bağlı. Hastamız, aynı zamanda insülin tedavisi görüyordu. Özellikle 4,5 kilonun üzerinde doğum yapan anneler, diyabet rahatsızlığı açışından araştırılmalı. Zaman zaman 4.5 ile 5 kiloya kadar doğum yaptırdığımız oluyor, ancak 6 kilo 350 grama ilk kez rastladım.'' Opr. Dr. Hasgörer, Sevval bebeğin sağlık durumunun iyi olduğunu, bir süre daha hastanede gözlem altında tutulacağını söyledi. 
     
</TEXT>
</DOC>
