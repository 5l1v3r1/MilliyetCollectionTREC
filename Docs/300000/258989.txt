<DOC>
<DOCNO> 258989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sondun45.html </URL>
<DATE> 2004/07/29/ </DATE>
<TIME> 22.47 </TIME>
<AUTHOR>  </AUTHOR>
<HEADLINE>
Arabistan ve Irak, resmen diplomatik ilişki kuruyor 
</HEADLINE>
<TEXT>

     Suudi Arabistan ile Irak, 13 yıllık bir aradan sonra resmen diplomatik ilişki kurma konusunda anlaştı. 
     Riyad'da yayınlanan yazılı açıklamada, diplomatik ilişki kurmaya resmen karar veren iki ülkenin güvenlik alanında da işbirliği yapmayı kararlaştırdığı belirtildi. 
     Irak Başbakanı İyad Allavi'nin 3 günlük resmi ziyaretinin ardından yayınlanan açıklamada, ''Taraflar diplomatik ilişki kurmaya karar verdi. Bunun yanı sıra iki ülke, güvenlik alanında işbirliğini geliştirmeyi ve uzman değiş tokuşu yapmayı kararlaştırdı'' denildi. 
     Açıklamada, daha fazla ayrıntı verilmedi. 
     Irak ile Suudi Arabistan arasındaki diplomatik ilişkiler, 1991'deki Körfez Savaşı sırasında, Irak'ın devrik lideri Saddam Hüseyin rejiminin inisiyatifiyle kesilmişti. 
     Kuveyt de Ağustos 1990'da Irak birliklerinin ülkeye girmesinin ardından fiilen kesilen diplomatik ilişkileri yeniden kurmaya hazır olduğunu açıklamıştı. 
     
</TEXT>
</DOC>
