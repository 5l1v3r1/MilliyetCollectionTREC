<DOC>
<DOCNO> 251074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/soneko04.html </URL>
<DATE> 2004/06/26/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Şişecam, 20.5 trilyon lira bedelli hisse senedi ihraç edecek... 
</HEADLINE>
<TEXT>

     Türkiye Şişe ve Cam Fabrikaları A.Ş. Şişecam 20.5 trilyon liralık hisse senedi ihracı nedeniyle Kurul kaydına alınmak üzere Sermaye Piyasası Kurulu'na SPK başvurdu. 
     SPK bültenine göre, Şişecam'ın ihraç etmek istediği hisse senedinin 20 trilyon 415 milyar lirası bedelli, 85 milyar lirası da iç kaynaklardan karşılanmak üzere bedelsiz hisse senetlerinden oluşuyor. 
     Bornova Yapı Endüstrisi A.Ş.'nin 3 trilyon 37 milyar, Elazığ Altınova Çimento Sanayi ve Ticaret A.Ş.'nin 7 trilyon 140 milyar lira bedelli, Bağfaş Bandırma Gübre Fabrikaları A.Ş.'nin de 1 trilyon lira iç kaynaklardan karşılanmak üzere bedelsiz hisse senedi ihracı başvuruları da Kurul tarafından incelemeye alındı. 
     Ayrıca Kurul, geçen hafta içinde kayıtlı sermaye tavanını 8 trilyon 250 milyar liradan 20 trilyona çıkarmak isteyen Esem Spor Giyim San ve Tic. A.Ş ile kayıtlı sermaye tavanını 15 trilyon liradan 250 trilyon liraya yükseltmek isteyen Beypi Beypazarı Tarımsal üretim Pazarlama San. ve Tic. A.Ş.'nin taleplerini de incelemeye aldı. 
     
</TEXT>
</DOC>
