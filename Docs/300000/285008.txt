<DOC>
<DOCNO> 285008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/yasam/ayas.html </URL>
<DATE> 2004/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakla parayı gelir zamanı 
</HEADLINE>
<TEXT>


Koleksiyonculara göre, Yeni Türk Lirası'nın ilk serisi gelecekte değerini katlayacak. Bugün 1927 tarihli 1000 TL'ye 125 bin dolar değer biçiliyor 

GÜLAY FIRAT İstanbul 

Gözlerini 2005'te piyasaya sürülecek olan Yeni Türk Lirası'na YTL diken para koleksiyoncuları, YTL'nin ilk serisinin de gelecekte değerini katlayacağı görüşünde. 
Ünlü koleksiyoner Güvendik Fişekçioğlu, şu an 2 kişide olan 1927 tarihli 1000 Türk lirası için, koleksiyonerlerin 125 bin doları gözden çıkarttığını belirtiyor. Fişekçioğlu, paranın nasıl para ettiğini şöyle anlattı 
"Para banknotları, hiç kullanılmamış gibi veya çok temizse koleksiyoncularca ilgi görür. En az 40 yıl önceki paralar bu kapsama girer. Banknotların basımı A'dan başlayıp, alfabeye göre devam eder. Üretilen seri para, örneğin A01'den A90'a kadar devam etmezse o zaman az olduğundan ve hemen farkına varılmadığından fiyatı artar. Kısa süre öncesine kadar kullanılan 50 bin liranın serisinde H01, H02 ve H03 basılmış, sonrası yok. Kimse farkına varmadığından şu an temiz olanı 600 dolar ediyor." 




</TEXT>
</DOC>
