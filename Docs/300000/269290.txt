<DOC>
<DOCNO> 269290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/ekonomi/eko01.html </URL>
<DATE> 2004/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Cazibesini yitiren döviz emlak satışlarına yaradı 
</HEADLINE>
<TEXT>


TOBB'un yaptığı araştırmaya göre, ilk beş ayda gayrimenkule 5.1 katrilyon liraya yakın para yatırıldı. Hareketliliğin nedeni ise faiz ve dövizin düşmesi 

ANKARA Milliyet 

Türkiye'de ilk beş aydaki emlak satışları önceki yılın aynı dönemine göre büyük artış gösterdi. Artışın en önemli nedeni ise Türk Lirası karşısında değeri sabit kalan yabancı paralar... 
Türkiye Odalar ve Borsalar Birliği'nin TOBB dergisi Ekonomik Forum'daki bir araştırmaya göre, emlak piyasası yılın ilk beş ayında hareketli geçti. Araştırmada, 2004'ün ilk beş ayında Tapu ve Kadastro Genel Müdürlüğü'ne beyan edilen haliyle, gayrimenkule 5 katrilyon 71 trilyon liranın yatırıldığı kaydedildi. Gayrimenkul piyasasındaki bu hareketliliğin nedeni faiz ve dövizin cazibesini yitirmesine bağlandı. 
En büyük 14 ilin baz alındığı araştırmaya göre, gerçekleştirilen emlak satışlarının toplamında, 2004'ün ilk beş ayında geçen yılın aynı dönemine göre yüzde 17.7'lik artış yaşandı. 2003'ün Ocak - Mayıs döneminde 174 bin 884 emlak satılırken, bu sayı bu yıl aynı dönemde 205 bin 830'a yükseldi. 

Bursa artışta ilk sırada 
En büyük 14 ilin karşılaştırılmasında ise emlak satışlarında oran olarak yaşanan en fazla artışın Bursa'da olduğu ortaya çıktı. Emlak satışlarında yüzde 33.9'luk artış yaşanan Bursa'da, 2004 Ocak - Mart döneminde 8 bin 612 emlak satıldı. Emlak satışlarında önceki yıla göre tek azalma Erzurum'da gerçekleşti. 

En gözde mekan İstanbul ve Ankara Satış adedi Satış adedi Satış değeri trilyon TL Satış değeri trilyon TL İller 2003 2004 2003 2004 İstanbul 63.876 74.258 2.103 2.314 Ankara 43.835 52.073 913 1.325 Adana 8.410 9 428 132 145 Antalya 6.923 7.331 110 121 Bursa 6.407 8.612 96 117 Konya 6.042 8.088 55 69 Mersin 6.428 6.563 75 96 Diyarbakır 4.958 5.542 36 244 Denizli 4.170 4.765 56 76 Eskişehir 4.083 4.624 50 206 Samsun 2.689 3.184 32 39 Trabzon 2.246 2.293 32 33 Erzurum 1.165 1.116 17 13 


</TEXT>
</DOC>
