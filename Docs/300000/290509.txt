<DOC>
<DOCNO> 290509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sontur39.html </URL>
<DATE> 2004/11/20/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Peker Grubuna yönelik operasyonunda Küçük Onur da gözaltına alındı 
</HEADLINE>
<TEXT>

     Sedat Peker ve grubuna yönelik soruşturma kapsamında, aralarında ''Küçük Onur'' olarak tanınan şarkıcı Onur Sarıkaya'nın da bulunduğu 11 kişi gözaltına alındı. 
     AA muhabirinin edindiği bilgiye göre, gözaltına alınan 11 kişi, Organize Suçlar Şube Müdürlüğü'ne götürüldü. 
     Bu kişiler arasında yer alan Onur Sarıkaya'nın, ''Sedat Peker'in korumasında bulunduğu'' yönündeki iddiaya ilişkin gözaltına alındığı belirtildi. Ayrıca, ''Funda P. adlı İngiliz uyruklu kadının Sedat Peker ile bağlantılı bir internet sitesinin iletişim sorumlusu olduğu, Zekeriya O'nun ise Peker'in siyasi işlerinde aracılık yaptığı'' iddiasına ilişkin sorgulandığı bildirildi. 
     Polis yetkilileri, 1'i kadın 11 kişinin gözaltına alındığı son çalışmada 2 adet ruhsatsız silah da ele geçirildiğini söylediler. 
     Yetkililer, Nalan G. adlı kadının da arandığını kaydettiler. 
     
</TEXT>
</DOC>
