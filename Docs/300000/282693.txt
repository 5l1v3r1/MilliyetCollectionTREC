<DOC>
<DOCNO> 282693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/sondun21.html </URL>
<DATE> 2004/10/23/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Türkmenistan'da Kadir Gecesi affı... 
</HEADLINE>
<TEXT>

     Türkmenistan Devlet Başkanı Saparmurat Türkmenbaşı, 10 Kasım çarşamba günü Kadir Gecesi dolaysıyla 9 bin tutuklu ve hükümlüyü serbest bırakacağını açıkladı. 
     Başkent Aşkabat'ta, Kongre Sarayı ''Ruhiyat Köşkü''nde yapılan ''15. Devlet ve Halk Maslahatı'' toplantısında konuşan Türkmenbaşı, ülkede 15 bin mahkum bulunduğunu belirterek, aftan yaralanacaklar arasında 150 yabancı uyruklu mahkum olduğunu kaydetti. 
     Türkmenbaşı, ülkede yönetimin daha adaletli olması için aralarında bakan, milletvekili, hakim ve belediye başkanlarının da bulunduğu yöneticileri, cezaevlerindeki mahkumları ziyarete götüreceğini de bildirdi. 
     
     ''15. DEVLET VE HALK MASLAHATI'' TOPLANTISI 
     Devlet Başkanı Saparmurat Türkmenbaşı başkanlığındaki ''15. Devlet ve Halk Maslahatı'' toplantısında, toprak reformun en kısa zamanda yapılması, vergi oranlarının düşürülmesi ve su idaresi yönetiminin tamamen değiştirilmesi yönünde üç ayrı karar alındı. 
     Ülke için önemli kararların alındığı ve her yıl beş vilayetten toplam 2500 delegenin katıldığı ''Devlet ve Halk Maslahatı'' toplantısında, Devlet Başkanı Türkmenbaşı'na hizmetlerinden ötürü ''Ruhname Ordini'' madalyası verilmesi de kararlaştırıldı. 
     Türkmenistan Devlet Başkanı Türkmenbaşı ise toplantıda, 2005'te tüm kamu çalışanların maaşlarının yüzde 50 oranında artırılacağı müjdesini verdi. 
     ''15. Devlet ve Halk Maslahatı''nın ikinci oturumu, 25 Ekim Pazartesi günü yapılacak. 
     
</TEXT>
</DOC>
