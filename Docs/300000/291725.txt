<DOC>
<DOCNO> 291725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/soneko15.html </URL>
<DATE> 2004/11/24/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
ABD dolarının değer kaybı sürüyor... Parite 1.3150 
</HEADLINE>
<TEXT>

     ABD dolarının diğer para birimleri karşısındaki değer kaybı sürüyor. Uzakdoğu döviz piyasasında 1.3108 dolara yükselen euro, kullanıma girdiği 1999 yılından itibaren en yüksek seviyesine ulaştı. 
     Uluslararası piyasalarda euro-dolar paritesi şu sıralarda 1.3150, sterlin-dolar paritesi 1.8802, yen-dolar paritesi ise 102.94 düzeyinde seyrediyor. 
     100 milyar doları aşkın döviz rezervine sahip Rusya'nın dolar satarak euro alacağına yönelik haberler, euronun rekor yükselişinde etkili oldu. 
     Ekonomistler, euronun yükselişinde bir diğer önemli neden olarak ABD yönetiminin doların değer kaybı karşısında kayıtsız kalmasını gösteriyorlar. 
     Piyasalarda herkesin dolardan kaçış psikolojisiyle hareket ettiğini belirten DZ Bank analistlerinden Dorothea Huttanus, ''Doların ne kadar daha gerileyeceğini tahmin etmek zor'' dedi. 
     Son hareketlerin ardından euronun iki ay içinde dolar karşısındaki yükselişi, yüzde 10'a yaklaştı. 
     Doların düşüşü, ABD'nin ihracat imkanlarını arttırırken, Avrupa Birliği yetkililerinin de bu düşüşten dolayı kaygılarının arttığı kaydediliyor. Japonya'nın ise bir müdahale öncesinde, doların düşüşünü yakın bir şekilde takip ettiği belirtiliyor. 
     
     TÜRKİYE'DEKİ RAKAMLAR 

     Güne 1 milyon 440 bin liradan başlayan dolar, paritedeki değişime bağlı olarak 1 milyon 432 bin liraya kadar geriledi. 
     İstanbul ve Ankara serbest piyasalarında alınıp satılan döviz türlerinin, dün ve bugün itibariyle alış ve satış kapanış fiyatları şöyle 
     

İSTANBUL SERBEST PİYASA Salı Alış Salı Satış Çarşamba Alış Çarşamba Satış ABD Doları 1,437,000 1,441,000 1,428,000 1,434,000 Euro 1,877,000 1,884,000 1,880,000 1,887,000 İng. Sterlini 2,670,000 2,700,000 2,680,000 2,700,000 İsviçre Frangı 1,233,000 1,250,000 1,235,000 1,250,000      

ANKARA SERBEST PİYASA Salı Alış Salı Satış Çarşamba Alış Çarşamba Satış ABD Doları 1,433,000 1,442,000 1,430,000 1,438,000 Euro 1,873,000 1,883,000 1,881,000 1,892,000 İng. Sterlini 2,663,000 2,700,000 2,668,000 2,702,000      
     BANKALARARASI PİYASA 

     Bankalararası piyasada dolar kotasyonları, saat 14.40 itibariyle, alışta en düşük 1 milyon 424 bin lira, en yüksek 1 milyon 428 bin 100 lira, satışta en düşük 1 milyon 429 bin lira, en yüksek 1 milyon 433 bin lira seviyesinde bulunuyor. 

     
</TEXT>
</DOC>
