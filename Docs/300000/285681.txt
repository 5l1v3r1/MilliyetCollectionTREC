<DOC>
<DOCNO> 285681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sondun27.html </URL>
<DATE> 2004/11/03/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Irak'ta 4 Ürdünlü kamyon şoförü kaçırıldı... 
</HEADLINE>
<TEXT>

     Irak'ta 4 Ürdünlü kamyon şoförünün kaçırıldığı bildirildi. 
     Ürdün resmi haber ajansı Petra'nın bildirdiğine göre, hükümet sözcüsü Esma Hodr, şoförlerin kaçırılma tarihini belirtmezken, Ürdün'ün rehinelerin serbest kalmaları için gerekli tüm çabayı göstereceğini bildirdi. 
     Sözcü ayrıca, Ramadi'de iki Ürdün vatandaşına ateş açıldığını, birinin yaralandığını, diğerinin kısa süreliğine rehin alındığını belirtti. 
     Hodr, Ürdün'ün, Irak Başbakanı İyad Allavi'nin bugün Amman'a yapacağı ziyarete de hazır olduğunu kaydetti. 
     
     IRAKLI YETKİLİYE SUİKAST 
     Öte yandan, Bağdat'ta Irak Petrol Bakanlığı'nın bir yetkilisinin silahlı kişiler tarafından öldürüldüğü belirtildi. 
     Irak İçişleri Bakanlığı sözcüsü Adnan Abdülrahman, Petrol Bakanlığı Genel Müdürü Hüseyin Ali'nin, Kadissiya semtindeki evinden işine gitmek üzere çıkarken vurularak öldürüldüğünü söyledi. 
     
</TEXT>
</DOC>
