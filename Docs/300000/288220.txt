<DOC>
<DOCNO> 288220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/guncel/gun03.html </URL>
<DATE> 2004/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Umut davası'nda 2 tahliye 
</HEADLINE>
<TEXT>


Türk Ceza Kanunu'ndaki değişiklikler, örgüt üyelerine yaradı. 22 faili meçhul davasında mahk m olan 2 kişi için tahliye kararı çıktı 

TÜRKER KARAPINAR Ankara 

Uğur Mumcu, Ahmet Taner Kışlalı, Muammer Aksoy ve Bahriye Üçok'un da aralarında bulunduğu 22 faili meçhul olayı gerçekleştirdikleri iddiasıyla açılan "Umut Operasyonu" davasında 12'şer yıl 6'şar ay hapse mahk m edilen 2 hükümlü, yeni TCK'nın lehte hükümlerinden yararlanarak tahliye edildi. Ağır Ceza Mahkemesi'ne dönüştürülen Ankara 2 No'lu DGM, daha önce 3 sanığın ağırlaştırılmış müebbet hapsine, 1 sanığın davasının ertelenmesine, 4 sanığın beraatına karar vermiş, 15 sanığı da 3 yıl 9 ay ile 18 yıl 9 ay arasında değişen ağır hapis cezalarına mahk m etmişti. 

Sivas tutuklusu serbest 
Ankara 11. Ağır Ceza Mahkemesi, Sivas Madımak Otel'de 2 Temmuz 1993'te meydana gelen ve 37 kişinin ölümüyle sonuçlanan olaylardan sonra açılan davada 20 yıl ağır hapis cezasına mahk m edilen Temel Toy'un, yeni TCK'dan yararlanmak için yaptığı başvuruyu yerinde görerek tahliyesine karar verdi. Toy, Sivas olaylarından sonra Temmuz 1993'te tutuklanarak cezaevine konulmuştu. 


</TEXT>
</DOC>
