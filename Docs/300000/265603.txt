<DOC>
<DOCNO> 265603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/spor/yercan.html </URL>
<DATE> 2004/08/23/ </DATE>
<TIME>  </TIME>
<AUTHOR> Fuat ERCAN  </AUTHOR>
<HEADLINE>
Dikkat etmeli 
</HEADLINE>
<TEXT>



Bayanlar 5000 metrenin en büyük favorisi olarak gösterilen Elvan'ı bugünkü sınavında ciddi tehlikeler bekliyor. 
Atletimizin bu zorlu yarıştaki en büyük rakibi, seçmelerde bariz şekilde görülen madalya beklentisinin psikolojik baskısı olacak. Kafilenin mentörü Turgay Biçer'in devreye girip, bu gerginliği bir an önce gidermesi gerekiyor. Elvan'ın altın madalya yolundaki bir diğer önemli engeli de rakiplerinin durumu. Finale yükselen, aralarında Dünya şampiyonunun bulunduğu üç Etiyopyalı atlet, farklı taktikle koşarak, sporcumuzun yarış içindeki ritmini bozmaya ve önünü kesmeye çalışacaklar. Ayrıca bu sezonki performansları çok iyi durumda olan üç Rus ve iki Kenyalı atlet de, Elvan gibi kürsü için koşacaklar. 
Elvan'ın altın madalyaya ulaşabilmesi için yarış sonuna kadar hocasının verdiği taktiğe sadık kalıp, motivasyonunu bozmaması gerekiyor. Seçmelerde yaptığı gibi kendini kaybedip, bu atletlerin arasına girer ve içerden koşarsa çok ciddi sıkıntılar yaşayabilir. 



</TEXT>
</DOC>
