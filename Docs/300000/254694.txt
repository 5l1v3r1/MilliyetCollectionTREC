<DOC>
<DOCNO> 254694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/siyaset/siy09.html </URL>
<DATE> 2004/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bayram, 48 kilo eroinle kaçtı' iddiası 
</HEADLINE>
<TEXT>


GURBET GÖKÇE, SEBAHATTİN YILMAZ Van DHA 


Eski milletvekili Mustafa Bayram ile bir oğlu ve 6 kişinin tutuklanmasına neden olan 48 kilogram eroinin kaybolduğu iddia edildi. Eroinin, Van Bölge Trafik Denetleme Şube Müdürlüğü'ne baskın yapan yakınlarınca kaçırılan Hamit Bayram'la birlikte kaybolduğu ileri sürüldü. Van Valisi Hikmet Tan, "Sanık kaçarken yanında götürmüştür" derken, Emniyet Genel Müdürlüğü eroinin kaybolduğu iddialarını doğrulamadı. Uyuşturucu operasyonunda gözaltına alınan eski milletvekili Bayram'ın oğlu Hamit ile şoförü Hüsnü Özbuz, kilosu 7 bin euro'dan 48 kilo eroini satmak isterken, alıcı gibi davranan polislerce gözaltına alınmıştı.. Baba Bayram'ın da olay sırasında müdürlükte bulunduğu belirlendi. Operasyonla ilgili bilgi veren Malatya Emniyet Müdürü Orhan Savaş, "Hamit, Bayram alıcı polislere, '48 kilo eroini hemen, 100 kilo eroini ise çok kısa sürede temin ederim' demiş. Eroinin Malatya'ya getirilmesi söz konusu değil" diye konuştu. 



</TEXT>
</DOC>
