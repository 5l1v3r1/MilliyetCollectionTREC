<DOC>
<DOCNO> 287345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/yasam/yas09.html </URL>
<DATE> 2004/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tedavi bitene kadar yumurtalığı kolunda 
</HEADLINE>
<TEXT>


DIŞ HABERLER SERVİSİ 

Hollanda'da kanser tedavisi gören 29 yaşındaki bir kadının, tedavi sonrası çocuk sahibi olabilmesi için bir yumurtalığı çıkarılarak koluna nakledildi. 
Rahim ağzı kanseri olan kadının tedavi sonrası kısır kalma ihtimali nedeniyle Leiden Üniversitesi cerrahları, yumurtalıklarından birini damarlarıyla birlikte çıkararak sol kolunun üst bölgesine nakletti. Damarlarla birlikte tüm yumurtalığın nakledilmesinin, yumurtalığa kan akışının devam etmesini sağlayacağı ve doku ölümünün ortadan kalkacağı söylendi. Yumurtanın laboratuvar ortamında döllenmesiyle, kadının ancak suni yollardan çocuk sahibi olabileceği belirtildi. 
Bu vakada ameliyat yöntemi kullanıldığı için kısırlığın önüne geçildiği belirtilirken, kemoterapi uygulanan hastalarda bu tekniğin başarılı olmayacağı vurgulandı. 


</TEXT>
</DOC>
