<DOC>
<DOCNO> 273079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/yazar/guclu.html </URL>
<DATE> 2004/09/19/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK bilim fakiri 
</HEADLINE>
<TEXT>


Türkiye'de yükseköğretim kurumlarının en tepesinde YÖK bulunuyor. Üniversitelere onlar yön veriyor. 
Üniversite ve YÖK demek, bilim demek. Peki YÖK üyeleri ve üniversite rektörlerinin ne kadarı, ilimle, bilimle iç içe Bilimsel üretkenlikleri hangi ölçüde 
YÖK ve rektörler, bir bilim insanının doktor, doçent, profesör olmayı istemesi halinde, önüne bir dizi kural koyuyor. Bunların en başında da uluslararası yayın geliyor. Yani herhangi bir uluslararası yayınınız yoksa, ne doçent olabilirsiniz ne de profesör. 
Peki YÖK üyeleri ve üniversite rektörlerinin bilimsel karneleri nasıl Merak ettik ve bu konunun uzmanlarından ciddi bir araştırma yapmalarını rica ettik. Karşımıza insanı yerinden zıplatacak müthiş bir tablo çıktı. Duysak inanmazdık. Ama sonuçlar ortada. Üzgünüz demenin ötesinde içimizden bir şey gelmiyor. 

Teziç'in tek makalesi yok YÖK Başkanı Prof. Dr. Erdoğan Teziç, şu anda yükseköğrenim denildiğinde akla gelen en yetkin isim. Gönül isterdi ki, bu yetkinliği sadece oturduğu koltukla sınırlı kalmasın. Bilim alanında da oturduğu koltuğun hakkını fazlasıyla versin. 
Tüm dünyada, uluslararası bilimsel yayınlar, belli indekslerce taranır. Bu indekslerce taranan yayınların sayısıyla ülkelerin bilimsel yayın sıralamaları belirlenir. Yani dünya bilimine katkıları derecelendirilir. 
Dünyada 3 indeks akademik puanlamanın ölçütü kabul edilir. TÜBİTAK ve YÖK de, Türkiye'nin ve Türk üniversitelerinin bilimsel yayın sıralamasını, bu 3 indekse göre yapmaktadır. Bu indeksler 1. Science Citation İndex, 2. Social Science Index, 3. Art Humanity Citation İndex'tir. 
Üniversitelerimizin çoğunda akademik unvan alabilmenin yolu da bu indekslere girmekten geçiyor. TÜBİTAK, Sedat Simavi, Eczacıbaşı ödüllerini kazanabilmek, TÜBA üyesi olabilmek için de bu 3 indeksteki yayınların sayısı belirleyici olmaktadır. Ayrıca dünyaca tanınmış bilim adamı sayılabilmek için bu indeksteki diğer yayınlarda, kaç kez atıf yapıldığı da önem taşır. 
Dünyada bilim adamı sayılabilmek için bu 3 indekste makaleler yayımlamak ilk koşuldur. Atıf sayısı da ikinci koşuldur. Bu görüş halen Türkiye'de geçerlidir... 
Yukarıdaki bilgiler, çok saygın üniversitelerimizin ortaya koyduğu kaynaklardan alınmıştır. Gelin önce YÖK üyelerimizin, devlet ve vakıf üniversitelerimizin rektörlerinin bilimsel performanslarına bir göz atalım. 
Bu köşeyi sürekli okuyanlar hatırlar. YÖK ile Alemdaroğlu arasındaki kayıkçı kavgasına son verip biraz da bilim konuşalım demiş ve uluslararası yayın listelerini göndermelerini rica etmiştik. Birkaçı dışında hiç kimseden cevap gelmedi. Biz de güvenilirliğine, saygınlığına inandığımız bir üniversitemizden bunu rica ettik. İşte ortaya çıkan tablo 
Erdoğan Teziç 0 , Ömer Faruk Batırel 0 , Burhan Şenatalar 0 , Ergin Nami Nomer 0 , Ali Ekrem Özkul 0 , Selçuk Öztek 0 , Necmi Yüzbaşıoğlu 1 , Barbaros Gencer 1 , Alparslan Işıklı 1 , Özgün Ökmen 1 , İlhan Tekeli 2 , Ülkü Azrak 3 , Ramazan Arslan 7 , Aysel Çelikel 10 , Tuğmaç Sayraç 15 , Türkan Saylan 24 , Aybar Ertepınar 25 , Savaş Küçükyavuz 29 , Mustafa İlhan 83 . 
Evet, YÖK üyelerinin uluslararası bilim indekslerindeki performansları böyle. Nasıl profesör oldular Nasıl bu makamlara atandılar Biz işin o tarafına karışmayız. Sadece, YÖK'ün genç bilim insanları için koyduğu kriterleri, kendileri için de sorguladık. Yorumunu da sizlere bırakıyoruz. Rektörlere de bir sonraki yazımızda göz atacağız. Eğer gözümüzden kaçan uluslararası yayınları olanlar varsa, onları da büyük bir memnuniyetle yayımlayacağız. 
Özetin özeti Kimse öküzün altında buzağı aramasın .. 



</TEXT>
</DOC>
