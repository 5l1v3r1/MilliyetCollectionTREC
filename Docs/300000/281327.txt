<DOC>
<DOCNO> 281327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sontur29.html </URL>
<DATE> 2004/10/18/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Hastaneye yanında eroinle getirildi ve... 
</HEADLINE>
<TEXT>

     Kilis'te, rahatsızlanan bir uyuşturucu bağımlısı, hastaneye yanında enjektöre çekilmiş eroinle getirilince gözaltına alındı. 
     Kilis Emniyet Müdürlüğü'nden yapılan açıklamaya göre, Halil H, rahatsızlandığı gerekçesiyle Kilis Devlet Hastanesi Acil Servisi'ne getirildi. 
     Burada tedavi olmayı bekleyen Halil H. ve kardeşinin şüpheli hareketlerinden etkilenen hastane polisi, bu kişilerin üzerini aradı. 
     Aramada, sedyede yatan Halil H'nin üzerinde enjektöre çekilmiş sıvı bulundu. Yapılan incelemede enjektörün içinde 5 gram sıvı eroin olduğunun anlaşılması üzerine Halil H, gözaltına alındı. 
     Halil H'nin uyuşturucu bağımlısı olduğunun anlaşıldığı, olayla ilgili soruşturmanın sürdüğü bildirildi. 
     
</TEXT>
</DOC>
