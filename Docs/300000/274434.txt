<DOC>
<DOCNO> 274434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/magazin/yazdud.html </URL>
<DATE> 2004/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir sezon böyle geçti 
</HEADLINE>
<TEXT>


Yaz aylarında Çeşme, Bodrum ve eğlencenin kalbi İstanbul'da kimi işletme güldü, kimi ise kan ağladı. Kötü hava koşulları pek çok mekana darbe vururken Reina, Balkon On5, Bodrum'da People, Helios 13 zirvedeydi 


Efendim, bu yaz İstanbul'daki işletmeciler, patronlar ve eğlenceseverler açısından pek parlak geçmedi. Öncelikle, havaların iyi gitmemesi sektörü duman etti. 
Yaza hızlı giren, dolar bazında kira ödeyen pek çok işletme sahibinin çek -senet mafyası yüzünden zor günler yaşadığı kulağıma geldi. Bu yılın zirvede olan isimlerinin başında Reina, 
Balkon On5 ve Anjelique geldi bence. Kuruçeşme'de New Yorker Grubu olarak Safran-Salomanje, buzADA isimlerini eğlence dünyasında şık bir şekilde hissettirdiler ama beklenilen patlamayı yapamadılar. Geçen yılın zirvedeki eğlence yeri Laila'da bu yaz Park Şamdan, Yazı Kebap, İnge, Margaux, Copa Bar ve Bellaluga gibi sektörün önemli isimlerinin desteğine rağmen büyük bir hayal kırıklığı yaşandı. Bunda ruhsat sorunu ve kapının kurşunlanması da önemli rol oynadı tabii. Taksim'deki Nuteras ise sessiz ama derinden gitti ve yaz sezonunu başarıyla kapattı. Rakiplerine açık fark atarak zirveye yerleşen Reina özellikle dünya jet sosyetesine ve sanat, spor, iş dünyasından dünyaca önemli isimlere ev sahipliği yaptı. İstanbul'da işler bu düzeydeyken Bodrum'da da pek farklı değildi. Yine Bodrum People, Ship a Hoy, Havana zirveyi yakalayan isimler oldu. Çeşme'de ise yeni açılan Laila, İzmirliler tarafından destek görürken geçen yılların zirvedeki ismi Caliante bu yıl da başarıya imza attı. Türkçe müzikte ise zafer, artık bir klasik olan, Metin Köroğlu ve Mert Pala'nın sahibi olduğu CeCe'ye ait. İşletmecilerin, patronların gözüyle yaz sezonuna girişmeden bir hatırlatma yapayım Efendim, 24 Eylül Cuma akşamı buzADA'da Kenan Doğulu'nun Unigroup tarafından düzenlenen konseri var. Telefon numarası 0212 243 53 71. Bugün, yarın ve cuma günü, 19.00-20.00 saatleri arasında ünlü radyocu Cem Ceminay'ın Avea Showtime'ında haftanın konuğuyum. Number One FM 102.5'e sizleri de beklerim, çünkü çok ilginç konulara girdik. Ve geldik patronların oluşturduğu eğlence dünyasının karnesine... 

Mehmet Ali-Esen Açılmış 

Q Club olarak yaz sezonunda Q Boat Barbossa'yı, Çırağan Oteli'ne yanaştırarak hizmetlerimizi teknede vermek istedik. Ama otel yönetimiyle anlaşma sağlanamadığı için Çırağan Sarayı'nın içindeki kışlık mekanımızda geçirdik yazı. Doğal olarak umduğumuzu bulamadık. Genel olarak bu sezon diğer işletmeciler açısından da pek parlak geçmedi. 

Ender Sanal-Lal Dedeoğlu 

buzADA Restoranları buzItalia, buzİstanbul ve Fishmekan , konserleri, özel davetleri, hafta içi havuz bölümü eğlencesi, hafta sonu akşam üzeri aktiviteleriyle iddialı ve heyecan verici bir proje oldu. Şehir içinde yaşayan insanlara günübirlik de olsa tatildeymiş hissini veren alternatif bir mekandık. buzADA havuz, akşamüstü partileri, snack bar, restoranlar, gece kulübü ile tam bir eğlence merkezi oldu. 'Kuruçeşme eğlence diyarı' diye adlandırılan hatta, buzADA her zamanki gibi sansasyondan uzak durarak kimliğini korudu. Yazın sıcaklığın mevsim normallerinin çok altında olması da eğlence sektörünü olumsuz etkiledi. Samimi olmak gerekirse bu olumsuzluklardan dolayı beklentilerimizin altında bir yaz sezonu geçirdik. Ayrıca yaz boyunca Rumelihisarı ve Harbiye Açıkhava Konserleri eğlence hayatına ayrı bir renk kattı. Üstelik bu yaz, önceki yıllardan farklı olarak daha sıcak ve samimi eğlenceler tercih edildi. Bar önü sohbetleri, dans ve müziğin önüne geçti. 

Burak Türeci-Kemal Koç 

Yazın Margaux, Laila'nın içindeydi. Ama Laila geç açıldığı ve hava soğuk olduğu için uzun bir sezon yaşayamadık. Buna rağmen biz Margaux olarak kalite konusundaki hedeflerimize ulaştık diye düşünüyoruz. Özellikle Dannii Minogue, Baby H, LMC ve DJ Lisa Loud ile yapılan Cutty Sark Original Party'de Margaux konukların Laila'da buluşma noktası oldu. Sonuç olarak İstanbul'un dekorasyon, manzara, lezzet ve seçkinlik olarak en beğenilen mekanlarından birinde müşterimizi ağırladık. Ülkemizi ziyaret eden yabancı konukların da beğendiği mekanlardan biri olduk. 

Erol Kaynar TURYİD-Turizm Yatırımcıları ve İşletmecileri Derneği Başkanı 

Bu sezon İstanbul'da hava inanılmazdı. Eğlence sektörü bu yüzden büyük darbe yedi. Aslında ben olaya başka açıdan bakmak istiyorum yeri gelmişken Bir kere resmi makamlar eğlence sektörüne olumsuz bakış açısıyla yaklaşarak her yıl büyük darbe vuruyorlar. Turistik bölge ilan ettik, "Saat 04.00'e kadar açık tutabilirsiniz" deyip müziğin sesinin hesabını yaptılar. Üstelik bu ölçümü kolonların dibinde gerçekleştirdiler. Ardından da keyfi kapama cezaları verdiler. O zaman ruhsat vermeyin kardeşim. Gece 03.00-04.00'te gelen 
insan nasıl müzik ister Turisti eğlendirmemiz o saatlerde hangi müzikle mümkündür Tabii ki evinde yaşayan insanların rahatsız olmasını kimse istemez. 
Ama zaten sezon 2-2.5 ay. Tüm yatırımlarınızın bu kadar kısa sürede geri dönmesi zor. 
Bir de kapatmalar, cezalar... Ruhsat verilen yerlere sahip çıkalım, daha hoşgörülü yaklaşalım. Yeme-içme-eğlence sektörünü ciddiye almayı öğrenmeliyiz. Sadece İstanbul'da bu sektörde çalışan insan sayısı yaklaşık 100 bin. Bu insanların emeğine, ekmeğine saygı duymayı öğrenmeliyiz. Yoksa benim Salomanje olarak kar ya da zararım o kadar önemli değil şu an. Ben olaya TURYİD Başkanı olarak sahip çıkmak istiyorum. 

Gürhan Ateş 

2003 yılındaki muhteşem sezonun ardından Ankara'da kışlık Laila ile yükselerek devam etti trendimiz. Bu yıl ise İstanbul Laila hiç beklemediğimiz ruhsat gecikmesiyle sezona 15 gün geç başladı. Hemen ardından NATO zirvesinin olması, onun ardından havaların kötü gitmesi maalesef hayal kırıklığına uğramamıza neden oldu. Bütün bu olumsuzluklara rağmen Yazı Kebap, uygun fiyatları, yüksek lezzet standardı, servisteki profesyonel kadrosu, Boğaz'ın en güzel manzarasına hakim konumuyla Laila'nın lokomotif işletmesiydi. 

Celal Çapa 

Biz Bodrum'da Emre Ergani ile birlikte özellikle Havana olarak çok güzel bir sezon geçirdik. Hatta ben umduğumdan fazlasını buldum. Ticari olarak grubumuzu memnun eden bir sonuç aldık. Ama bu sektörde çok uzun bir süredir var olmanın yanısıra yeni, değişen, ucuz ve kaliteli olmak trendine bütün işletmecilerin uyması gerektiğini düşünüyorum. Yani bu sektörde yeni bir sayfa açılmalı. 

İzzet Çapa 

Balkon On5 ve 34.5 olarak yaptığımız işi ve başarıyı herkes biliyor. Bu yaz Balkon On5 bence trend oldu. Özellikle mönümüz, yemeklerimizdeki lezzet ve yaptığımız Türkçe müzik ile istediğimizi elde ettik. Belki çok para kazanmadık ama kaliteyi koruyarak markalaştık ve zirveye oturduk. 

Ali Sayar ve Rose Kar 

Ali Bu yaz Bodrum'da People Beach-Restaurant'ın başarısına herkes tanık oldu zaten. Bodrum'da eğlenceye genel olarak bakarsak Burada sezon 10 Temmuz-30 Ağustos. Yani çok kısa. O nedenle öncelikle sezonu uzatmak lazım. People'ın dışında Club Helios 13'ün de işletmesini yaptım. Burası da Kenan Doğulu ve Serdar Ortaç'la dönüşümlü yapılan canlı müzik sayesinde tek adres oldu. 
Rose Kar People'ı haziran sonunda açtık ve beach-restoran olarak haftanın yedi günü dolu dolu geçti. Bence bu sezon Bodrum'un en başarılı restoranı People'dı. 

Tolga Atalay 

Yağmurlu hava ve NATO'lu günler cıvıl cıvıl, insanların eğlendiği, güldüğü, keyiflendiği bir ortamı yakalamamıza engel olamadı. Aksine çok ciddi bir yoğunluk yaşandı Mio'da. İlk sezonumuz olmasına rağmen çok memnunuz. 

Nadir Ermiş 

Caliante İstanbul olarak ilk sezonumuzdu. Buna rağmen İstanbul halkına ve turizmine katkıda bulunabildiğimize, kışın da aynı başarıların devam edeceğine inanıyoruz. 

Gürhan Ersin 

İstanbul'da eğlence sektörü genel anlamda beklentilerin altında bir sezon yaşadı. Kuruçeşme'deki Laila'da açtığımız Mirror adlı İtalyan restoranımız kötü bir sezonu geride bıraktı. Çünkü ruhsat sorunu nedeniyle Laila geç açıldı, hava da son derece kötüydü. Ama İzmir-Çeşme'de açılan Mirror iyi bir yaz sezonu geçirdi. Bence sektörün en büyük sorunu, bu sektöre gerçekten gönül veren, kaliteyi koruyan işverenlerin dışında kalan, sadece tatmin ve magazin olarak gündemde kalmak isteyen bazı kişilerin verdiği zarar. Bugünlük bu kadar efendim. Sevinçleriniz okyanuslar, üzüntüleriniz ise kum tanesi kadar olsun. 

Mehmet Koçarslan 

Bence Reina 2003-2004 sezonunda dünya jet sosyetesinin buluşma noktası oldu. Amacımız popüler bir isimden ziyade, kalıcı bir dünya markası olmak. En önemlisi de Türkiye'yi tanıtmak, İstanbul'u marka yapmak. Reina ailesi olarak bu misyonu üstlendik ve bunda da bir nebze olsun başarıya ulaştık sanırım. Dünyanın en güzel noktalarından birinde hizmet veren Reina, devlet başkanlarını, dünya starlarını, top modelleri, prensleri ve dünyaca ünlü futbolcuları ağırladı. Bu, tesadüf değil. Bu, markalaşma sürecimizin ve çalışmalarımızın sonucudur. Biz Reina'yı sadece bir eğlence mekanı olarak görmüyoruz. Reina bir marka ve hedefleri var. Bu hedeflere ulaşmaya yönelik stratejilerimiz oldu. Türkiye'de bize her bölgeden teklifler yağdı, hepsini reddettik. Reina her yere açılıp çok para kazanabilir. Ama o zaman marka değil, popüler olursunuz. Sonra da yok olup gidersiniz. Her şey para demek değildir. İkinci bir Reina ancak New York'ta olur. Yurt dışından teklifler alıyoruz, araştırıyoruz 



</TEXT>
</DOC>
