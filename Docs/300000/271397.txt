<DOC>
<DOCNO> 271397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sonsiy04.html </URL>
<DATE> 2004/09/13/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Memurların zam pazarlığı başlıyor... 
</HEADLINE>
<TEXT>

     Sendikalar hükümetin memurlar için vermeyi düşündüğü yüzde 8'lik zammı kabul etmeyecek Hükümetle memur sendikaları arasındaki toplu görüşmeler 15 Eylül'de başlayacak. Toplam 11 işkolunda yetkili memur sendikaları ile yetkili konfederasyon, hükümetle toplu görüşmelerini gerçekleştirecek. 
     Toplu görüşme masasında en fazla yetkili sendikaya sahip olması dolayısıyla Türkiye Kamu-Sen başkanlığında yürütülecek toplu görüşmelerde, KESK ve Memur-Sen konfederasyonlarının temsilcileri de hazır bulunacak. Toplu görüşmeleri hükümet adına Kamu İşveren Kurulu yürütecek. 
     
     Sendikalr hükümetin talebini kabul etmiyor 

     Son iki yıldır görüşmeler uzlaşmazlıkla sonuçlanıyor. Her geçen yıl biraz daha sertleşen görüşmelerin bu yıl da çetin geçeceği verilen mesajlarla ortaya çıkıyor. 
     Hükümet memurlara yüzde 8 zam teklif etmeye hazırlanırken, Kamu-Sen ve KESK bu rakamı kabul etmeyeceklerini söylüyor. 
     Kamu-Sen'e göre en düşük memur maaşı 490 milyondan 820 milyona çekilmeli. Kesk'e göre ise temel asgari ücret belirlenmeli ve bu da 940 milyon lira olmalı. 

     
</TEXT>
</DOC>
