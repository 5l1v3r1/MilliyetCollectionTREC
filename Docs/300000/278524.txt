<DOC>
<DOCNO> 278524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sontur73.html </URL>
<DATE> 2004/10/08/ </DATE>
<TIME> 21.58 </TIME>
<AUTHOR>  </AUTHOR>
<HEADLINE>
Halterde taciz iddiası.Üstündağ'a 20 yıl 9 aya kadar hapis davası açıldı 
</HEADLINE>
<TEXT>

     Milli sporculara cinsel tacizde bulunduğu iddialarına ilişkin soruşturma kapsamında tutuklanan eski halter antrenörü Mehmet Üstündağ hakkında, 20 yıl 9 aya kadar hapis istemiyle dava açıldı. 
     Ankara Cumhuriyet Savcısı Yusuf Türk, Halter Bayan Milli Takımı sporcuları Aylin Daşdelen, Sibel Şimşek ve Şule Şahbaz'ın, antrenör Üstündağ'ın kendilerine cinsel tacizde bulunduğunu iddiaları üzerine başlatılan soruşturmayı tamamladı. 
     Asliye ceza mahkemesine dava açan Savcı Türk, antrenör Üstündağ hakkında, Türk Ceza Kanunu'nun TCK ''ırza ve namusa tasaddi'' suçunu düzenleyen 416 2, ''ceza artırımını'' öngören 417, ''kendisine tevdi olunan şahsın üzerinde haiz olduğu terbiye hakkını veya itaat ettirmek selahiyetini suiistimal'' fiilini içeren 477 ve bu suça ilişkin ceza artırımını kapsayan 478 2, ''müteselsil suçlar'' başlıklı 80 ile ''kişi hürriyetinden mahrum etme'' hükmünü içeren 179 1. maddeleri uyarınca, 6 yıldan 20 yıl 9 aya kadar hapis talep etti. 
     
</TEXT>
</DOC>
