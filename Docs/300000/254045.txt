<DOC>
<DOCNO> 254045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/yasam/yas07.html </URL>
<DATE> 2004/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
4 yaşındaki çocuk arkadaşını bıçakladı 
</HEADLINE>
<TEXT>


NAFİZ ALBAYRAK Boston DHA 

ABD'nin Massachusetts Eyaleti'ndeki Whitman kentinde 4 yaşındaki bir çocuk, oyun sırasında kavga ettiği 10 yaşındaki arkadaşını ekmek bıçağıyla yaraladı. Boston Herald gazetesinin haberine göre, whiffle adlı beyzbol benzeri oyun oynayan iki çocuk arasında, önceki gün kavga çıktı. Adı açıklanmayan 4 yaşındaki çocuk, evine giderek mutfaktan aldığı ekmek bıçağı ile 10 yaşındaki arkadaşına saldırarak, bıçağı rastgele savurdu. Kolundan yaralanan 10 yaşındaki çocuğun annesi Leslie McIver, "Oğlumu sırtından ve boynundan bıçaklama çalışıyordu, denk getiremedi. 4 yaşındaki çocuğun gazabından ucuz kurtulduk" diye konuştu. Sosyal Hizmetler Bölümü sözcüsü Denise Monteiro olayla ilgili soruşturmanın sürdüğünü söyledi. 



</TEXT>
</DOC>
