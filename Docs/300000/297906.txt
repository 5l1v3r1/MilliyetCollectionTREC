<DOC>
<DOCNO> 297906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/soneko43.html </URL>
<DATE> 2004/12/15/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa günü 128 puanlık kayıpla tamamladı... 
</HEADLINE>
<TEXT>

     İMKB Bileşik Endeksi, 2. seansı 6.59 puan artarak 23,289.69 puandan tamamladı. 
     Hisse senetleri 2. seansta ortalama yüzde 0.03 oranında değer kazandı. 
     İlk seanstaki 134.80 puanlık düşüş dikkate alındığında, Borsa endeksi günün tamamında 128.21 puan geriledi. Hisse senetlerinin günlük ortalama değer kaybı yüzde 0.55 oldu. 
     Avrupa Parlamentosu'nun Türkiye Raporu'nu onaylamasının etkisiyle bir ara 23 bin 5 puana kadar yükselen endeks, seansın sonuna doğru yönünü tekrar aşağıya çevirdi. 
     Endeks 2. seansa, 38.15 puan artarak 23,321.25 puan seviyesinde başladı. Seansın ilk yarısını 23,368.91 puandan geçen endeks, seans içinde en düşük 23,200.89 puana kadar gerilerken, en yüksek olarak 23,537.27 puanı gördü. 
     2. seans kapanışında, mali endeks 9.99 puan artarak 32.605.53 puana, sanayi endeksi 53.99 puan artarak 20.000.67 puana yükselirken, hizmetler endeksi 89.72 puan azalarak 12,965.02 puana geriledi. 
     Böylece ilk seansa göre, mali grup hisseler ortalama yüzde 0.03, sanayi grubu hisseler ortalama yüzde 0.27 değer kazandı, hizmet grubu hisseler ise ortalama yüzde 0.69 oranında değer yitirdi. 
     2. seansta işlem gören toplam 302 hisse senedinden 99'u değer kazandı, 130'u değer yitirdi, 73 hisse senedinin fiyatında değişiklik olmadı. 
     2. seansta, 597 trilyon 63 milyar 715 milyon liralık işlem hacmi kaydedildi. Günlük işlem hacmi, 920 trilyon 414 milyar 948 milyon lira olarak hesaplandı. 
     2. seansta İş Bankası C , Doğan Holding, Şekerbank, Yapı ve Kredi Bankası ile Koç Holding en çok işlem gören hisse senetleri oldu. 
     
</TEXT>
</DOC>
