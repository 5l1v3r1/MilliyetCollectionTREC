<DOC>
<DOCNO> 282052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/siyaset/siy04.html </URL>
<DATE> 2004/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan demokrasisi 
</HEADLINE>
<TEXT>


Fransız basınının sorularını yanıtlayan Erdoğan, "eşcinsellerin de hukuku olduğunu" belirtirken "Müslümanların, gayrimüslimlere ya da ateistlere baskı yapmasını asla kabul etmeyiz" dedi 

Utku Çakırözer - Paris 


Fransa'ya iki günlük gayri resmi ziyarette bulunan Başbakan Recep Tayyip Erdoğan, AB'de son günlerde en fazla tartışılan konulardan biri olan eşcinsellerin haklarıyla ilgili önemli bir çıkış yaptı. Erdoğan, "Onların da hukuku var. AB nasıl bir karar verecek, göreceğiz. Biz de bu konuyu tartışıyoruz" dedi. 
Paris'teki ilk gününün büyük bölümünü Fransız basın organlarına mülakat vererek geçiren Erdoğan, özetle şunları söyledi 
SÖZÜNÜZÜ TUTUN Fransa Cumhurbaşkanı Jacques Chirac'ın desteğini çekeceği gibi bir endişem yok. Diplomaside kayda geçen sözler önemlidir. 
YATIRIMLARIMIZ VAR Türkiye ile Fransa kader birliği yaptı. Türkiye'de yatırımları en önde olan ülkelerin başında Fransa geliyor. Bunları bir tarafa atabilir miyiz Biz geleceği düşünüyoruz. 
OSMANLI "HASTA" AVRUPALIYDI Hasta adam benzetmesini yaptıkları dönemde bile 'Avrupa'nın hasta adamı' diyorlardı. 
EŞCİNSELLERİN DE HUKUKU VAR Eşcinsellerin evlenme ve çocuk edinme gibi hak taleplerinin dini, siyasi ve hukuki yönleri vardır. Bunun dini yaklaşımı farklı, siyasi yaklaşımı farklı olabilir. 
GERİLİM ADIMI ATMAYIZ Türkiye'de halka türban yasağı yok. Sadece son 3 - 4 yıldır öğrencilere yönelik bir yasak var. Anlayışımız, toplumsal mutabakat sağlamaktır. Gerilime neden olabilecek bu adımı şu anda atmıyoruz. Bu işin ıstırabını çeken bir babayım. 
ATEİSTLERE SAHİP ÇIKILMALI Bir inanç grubunun diğerine baskısını da tasvip etmiyoruz. Ağırlığını Müslümanların oluşturduğu bir toplumda, Müslümanların da gayrimüslimlere ya da ateistlere baskı yapmasını asla kabul etmeyiz. 


</TEXT>
</DOC>
