<DOC>
<DOCNO> 273472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/dunya/axdun01.html </URL>
<DATE> 2004/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'u elime geçirsem kasığından vuracağım 
</HEADLINE>
<TEXT>


24 yaşındaki asker oğlu Irak'ta ölen Amerikalı 'şehit anası' Sue Niederer, "Bush oğluma ihanet etti" diyor 


24 yaşındaki oğlu Seth'in Irak'ta patlayıcıları imha ederken ölmesi üzerine Başkan George W. Bush yönetimine karşı medya kampanyası başlatan Amerikalı "şehit anası" Sue Niederer, "Counterpunch" adlı internet sitesine verdiği demeçte, Bush'a çok ağır sözlerle yüklendi. Amerikalı acılı anne, "Irak Savaşı'nın yalanlar üzerine kurulmasını nasıl karşılıyorsunuz " sorusuna öfkeyle patlayarak şunları söyledi 
"Başkan'ın başını kesmek istiyorum. Yüzüne karşı bağırmak ve lanetlemek istiyorum. Ona 'Sen aşağılık bir dincisin' diye haykırırım. Elime geçirsem, kasıklarından defalarca vurur, acı içinde kıvrandırırım. Ateş etmeye devam ederim ama hemen ölmesini istemem. Onun herkese yaptığını ona yapar, kıvranırken seyrederim. Başka bir şeyi hak etmiyor." Bush ve savaşı destekleyen milletvekilleri ile görüşme imk nı olsa neler söyleyebileceği de sorulan Sue Niederer, "Onlara, 'Irak'taki askerlerle yer değiştirin, siz oraya gidin, çocuklarınızı, kocanızı, karınızı gönderin. En yakınlarınızın tabutta geri döndüğünü görün' derim" diye konuştu. 


</TEXT>
</DOC>
