<DOC>
<DOCNO> 268614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/magazin/axmag01.html </URL>
<DATE> 2004/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Zinadan, 'bek r' kalarak korunuyor 
</HEADLINE>
<TEXT>


Son günlerde gündeme gelen zinaya karşı Kadir İnanır'ın yöntemi ilginç. İnanır, "Evli olsam asla zina yapmam. Bu yüzden de evlenemiyorum" diyor 

İlknur Gülmez 

Kadir İnanır, başrolünü oynadığı 'Bütün Çocuklarım' adlı dizide oğlu rolündeki Murat Yıldırım ile Nilüfer Silsüpür'ü Balat Bulgar Kilisesi'nde evlendirdi. 
Gerçek hayatta böyle sahnelere özlem duyduğunu söyleyen İnanır, "İnşallah böyle güzel bir günde ben de olurum. Bir defa olsun evlilik isterim, ama gereken bütün aşamaların tamamlanması lazım ki ayrılık olmasın. O aşamaları bir türlü aşamadık" dedi. 

'İlkelerime ters' 
Son günlerde gündemde olan 'Zina yapan kadın ve erkeğe hapis cezası'nı çok doğru bulduğunu da dile getiren İnanır, konuyla ilgili şu ilginç açıklamayı yaptı "Zina tarih boyunca var olan bir şey. Evli olsam asla zina yapmam. Böyle bir şeye ihtiyaç duyarsam eşimle konuşur, anlatır sonra boşanırım. Bu yüzden de evlenemiyorum zaten. Zina benim ilkelerime çok ters. Laf olsun diye evlenirsen, sonunda böyle perişan hayatlar oluyor." 

Fikret Hakan'ı eleştirdi 
İnanır, meslektaşı Fikret Hakan'ın Türk sinemasının dört yıldızı ile ilgili 'Kifayetsiz Muhteris' eleştirisiyle ilgili ise şöyle konuştu "Bu işe emek vermiş herkes benim için çok değerlidir. En iyi, en kötü diye sıralama yapmam, kimse de yapmamalı. Eleştirmek de yanlış. Sen önce oyuncuların çoğalması için emek sarfet, sonra eleştir. Atatürk, "Sanata gereken değeri veriniz" demiş. Bunlar da 'Biz bu kadar veriyoruz' diyorlar. AB'ye giremezsiniz. Girerseniz bunun hesabını sorarlar." 

Ferdi Tayfur 

Hapse mi atacaklar 
"Bunun olabileceğini sanmıyorum. Yasayı kendilerine göre yapıyorlar herhalde. İmam nikahı denen bir şey var. Biz Necla Hanım'la imam nik hlı yaşıyoruz. Beni hapse mi atacaklar Eski eşim şikayetçi olsa bile hapis cezası çok saçma. Eğer kadın şikayet ederse erkek boşanır ve istediği kadınla birlikte olur. Şikayet etmese de kaderine razı olur. Alan razı, veren razı. Herhalde gündem oluşturup başka bir konuyu unutturmak istiyorlar. Devlet buna kaldıysa yandık. " 

Mehmet Ali Yılmaz 

AB için kriter neyse yaparlar 
"Dünya çok değişti. Gelişmiş, modern ülkelerde ne yapılıyorsa, AB'ye girmek için hükümetimiz ne yapıyorsa, bu kriterler neyse bu konuda adım atacaklardır." 


</TEXT>
</DOC>
