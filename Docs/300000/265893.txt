<DOC>
<DOCNO> 265893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/yasam/yas02.html </URL>
<DATE> 2004/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ömür sürenizi hesaplayın 
</HEADLINE>
<TEXT>


TIME dergisine göre, ömür süresinde genetik yapıdan çok yaşam tarzı etkili. İşte size, yaşam sürenizi hesaplamanıza yardımcı olacak bir test 

DIŞ HABERLER 

100 yıl yaşamanın sırrı 
ABD'DE yayımlanan TIME dergisi, son sayısında 100 yıl yaşamanın sırlarını verdi. Birçok ülkede yapılan araştırmaların sonuçlarına yer veren dergi, "100 Yaşına Gelmek İçin Nasıl Yaşamak Gerekiyor" başlıklı haberiyle, genlerle birlikte yaşam tarzının da ömür süresini belirlemede etkili olduğunu yazdı. 

Dinç kalmanın yolu 
DÜNYADA 100 yaşını aşmış insan sayısının en fazla olduğu Japonya'nın Okinava adaları, Kanada ve Sardinya Adası'nda yapılan araştırmaların yanı sıra ABD'de yaşayan "süper - yaşlı"ların incelenmesiyle elde edilen bulgulara göre, yaşlılıkta sağlıklı olmak beslenme şekli, egzersiz gibi alışkanlıklara bağlı. 

Yaşam tarzı ve genler 
İSVEÇLİ araştırmacılar da genlerin sağlıklı ve uzun bir yaşam sürmeyi yüzde 20 - 30 garanti edebileceğini, ömür süresini belirlemede yaşam şeklinin etkili olduğunu belirtti. Bu bilgiler ışığında bir test yayımlayan TIME, bu testle hayat süresinin yaklaşık olarak belirlenebileceğini yazdı. 

Ne kadar yaşayacaksınız 

GELİŞMİŞ bir ülkede ortalama yaşam süresi 87 yıldır. Bu yüzden ömür beklentinize baz olarak 87 yılı alın ve sorulara verdiğiniz cevaplara göre bu rakam üzerinde işlemler yapın. Türkiye'de ortalama yaşam süresi 69 yıl. Türk kadınlarında bu süre 71, erkeklerde 66 yıl. 
Huyunuz İyimser misiniz Hayata genellikle olumlu mu bakarsınız Stres yaratan durumlarda olayları akışına bırakır mısınız 

Cevabınız "hayır"sa baz aldığınız rakamdan 5 yıl çıkarın. 
Genler Ailenizde 90 yıl ya da daha uzun yaşayan en az bir kişi var mı 

Cevabınız "evet"se 10 yıl ekleyin. 
Egzersiz Haftada 3 gün, günde 30 dakikanızı egzersize ayırıyor musunuz 

Cevabınız "hayır"sa 5 yıl çıkarın. 
İlgi alanları Düzenli olarak beyninizi zorlayan yeni ve karmaşık aktiviteler yapıyor musunuz 

Cevabınız "evet"se 5 yıl ekleyin. 
Beslenme İnce kalmanızı ve varsa fazla kilolarınızdan kurtulmanızı sağlayacak bir diyet uyguluyor musunuz 

Cevabınız "hayır"sa 7 yıl çıkarın. 
Sigaradan kurtulun Sigara içiyor musunuz 

Cevabınız "evet"se 5 yıl çıkarın. 


</TEXT>
</DOC>
