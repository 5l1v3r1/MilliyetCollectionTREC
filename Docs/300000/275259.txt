<DOC>
<DOCNO> 275259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sondun27.html </URL>
<DATE> 2004/09/27/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Ürdün Kralı Abdullah İtalyan rehineler yaşıyor 
</HEADLINE>
<TEXT>

     Ürdün Kralı Abdullah, 3 hafta önce Irak'ta kaçırılan İtalyan kadın rehineler Simona Pari ve Simona Torrette'nın hayatta olduklarını söyledi. 
     Kral Abdullah, İtalyan Corriere della Sera gazetesine verdiği demeçte, istihbarat servislerinin yardımıyla rehinelerin yerini bulmaya çalıştıklarını ve serbest bırakılmaları için temaslarını sürdürdüklerini söyledi. 
     ''Kendilerine ulaşan bilgilerin, şu anda rehinelerin hayatta olduğunu gösterdiğini'' kaydeden Ürdün Kralı, insanları kaçıranların medyada yer alış biçimini eleştirerek, uluslararası topluluğun medyanın propaganda olarak kullanılmasına izin vermemesi halinde sorunun bir kısmının çözülebileceğini belirtti. 
     Irak'ın durumu konusunda ise Arap ülkelerinin Irak geçici Başbakanı İyad Allavi'yi güçlendirmelerinin ahlaki bir yükümlülük olduğunu ifade eden Kral Abdullah, Irak ordusunun dağıtılmasını bir hata olarak gördüğünü, eski askerlerin yüzde 10'unun işlerinin başına döndüğünü, ancak 40 bininin sokaklarda işsiz olduğunu söyledi. 
     İsrail-Filistin konusuna da değinen Abdullah, ''yol haritası'' barış planına geri dönülmesi çağrısında bulundu. Kral Abdullah, ayrıca Filistin yönetimini eleştirerek, yönetimin birlikte uyum içinde çalışması gerektiğini kaydetti. 
     
</TEXT>
</DOC>
