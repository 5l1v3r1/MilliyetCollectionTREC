<DOC>
<DOCNO> 260805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/soneko22.html </URL>
<DATE> 2004/08/05/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Virgin Atlantik Havayolları, Airbus'ı seçti... 
</HEADLINE>
<TEXT>

     İngiliz havayolu şirketi Virgin Atlantic, uçak alımı konusunda Airbus'la anlaştı. 26 adet uzun mesafeli Airbus A340-600 alım sözleşmesi, liste satış fiyatına göre 5.5 milyar doları buluyor. 
     Virgin Atlantic Havayolları'nın bu kararı, uzun süredir Amerikalı havacılık şirketi Boeing ile sıkı rekabet içinde bulunan Airbus için önemli bir kazanım oldu. Uzun mesafeli 13 tane A340-600 alım emri veren şirket, opsiyonla isterse bu sayıyı 2 katına çıkarabilecek. 
     Firma, yeni uçaklarla 5 yıl içinde işlerini ikiye katlamayı ve Avustralya ve Karayipler gibi yeni rotaları uçuş güzergahına eklemeyi planlıyor. 
     Virgin Havayolları'nın, liste satış fiyatı 200 milyon euro civarında olan söz konusu uçakları 2006-2008 yılları arasında teslim alması öngörüldü. 
     Merkezi Fransa'nın Tuluz kentinde bulunan Airbus şirketinde direkt ve dolaylı olarak Alman, Fransız, İspanyol ve İngiliz şirketlerinin ortaklığı bulunuyor. 
     
</TEXT>
</DOC>
