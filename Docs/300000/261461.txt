<DOC>
<DOCNO> 261461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/ekonomi/eko07.html </URL>
<DATE> 2004/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜGİAD Yabancı sermaye ilgisi artar 
</HEADLINE>
<TEXT>


EKONOMİ SERVİSİ 

Türkiye Genç İşadamları Derneği'nin TÜGİAD 400'ü aşkın üyesi arasında yaptığı ankette katılımcıların yüzde 70'i IMF'siz bir üç yıllık ekonomik programı uygulamanın mümkün olmadığnı belirtti. 
Ankete katılanların büyük çoğunluğu 2005 yılındaki kaynak ihtiyacı nedeniyle IMF ile anlaşmanın şeklinin normal stand by olması gerektiğini belirtiyor. İşadamları yeni programda ağırlığın iç ve dış borçların iyileştirilmesine verilmesini istiyor. 
Katılımcıların yüzde 33'ü hükümetin yeni ekonomik programı başarıyla uygulama şansının yüksek olduğunu, yüzde 51'i ise orta ölçüde yüksek olduğunu belirtiyor. IMF destekli yeni programdan ağırlıklı beklenti yüzde 39.4 ile yabancı sermayenin Türkiye'ye ilgisinin artması olarak öne çıkıyor. Bu beklentiyi, 33.3 oranıyla reel faizlerin düşürülmesi ve yüzde 30.3 oranıyla üretim maliyetlerinin iyileştirilmesi izliyor. 


</TEXT>
</DOC>
