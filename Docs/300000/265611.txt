<DOC>
<DOCNO> 265611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/yasam/yas05.html </URL>
<DATE> 2004/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ailesini kurşuna dizip içki içti 
</HEADLINE>
<TEXT>


ALPTEKİN IHKAN, EMRE SEDEF Kırklareli DHA 

Kırklareli Pınar Mahallesi Vatan Bulvarı'ndaki evinde kumar borçlarını kapatabilmek için Almanya'dan tatile gelen oğlundan borç isteyen Enver Gültekin 61 , olumsuz yanıt alınca cinnet getirerek eşini, oğlunu, gelinini ve 2 torununu öldürüp kaçtı. Alkol bağımlısı da olduğu iddia edilen Gültekin, otomobilinde içki içerken yakalandı. İddiaya göre, sürekli alkol alan ve kumar oynadığı için ailesiyle sık sık tartışan Gültekin dün Almanya'dan gelen oğlu Ersin'den 33 kumar borçlarını kapatabilmek için para istedi. Oğlunun olumsuz yanıt vermesi üzerine cinnet getiren Gültekin, ruhsatsız 7.65 mm. çapındaki tabancasıyla ölüm kustu. Eşi Ayşegül Gültekin'i 60 , oğlu Ersin'i, gelini Hale Gültekin'i 31 ve torunu Enver 8 ile Ayşe Gültekin'i 12 kurşun yağmuruna tutan Gültekin, 12.35'te evinden çıkarak, otomobiliyle kaçtı. Gültekin, polis tarafından arabasının içinde içki içerken yakalandı. 




</TEXT>
</DOC>
