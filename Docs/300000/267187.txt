<DOC>
<DOCNO> 267187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/son/sontur09.html </URL>
<DATE> 2004/08/28/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Çanakkale'de zincirleme kaza 5 yaralı... 
</HEADLINE>
<TEXT>

     Çanakkale-İzmir Karayolu'nda meydana gelen zincirleme trafik kazasında 5 kişi yaralandı. 
     AA muhabirinin aldığı bilgiye göre, Ezine yönünden Çanakkale'ye gelen Nahit Kandemir'in kullandığı 35 KCL 19 plakalı kamyon, sürücünün direksiyon hakimiyetini kaybetmesi sonucu, Çanakkale'ye 8 kilometre kala karşı yola geçti. Önce Mehmet Gür'ün kullandığı 20 LK 766 plakalı TIR'a çarpan kamyon, ardından aynı yöne giden Halil Ercan yönetimindeki 17 EL 627 plakalı otomobile çarparak takla attı. 
     Daha sonra motoru yanmaya başlayan kamyonu, çevredeki vatandaşların yardımıyla olay yerine gelen itfaiye ekipleri söndürdü. 
     Kazada yaralanan kamyon sürücüsü Nahit Kandemir, Çanakkale Devlet Hastanesi'ne kaldırıldı. 
     Kazada ayrıca Mehmet Gür, Halil Ercan, Emrullah Ercan ve soyadı alınamayan Mehmet adlı bir kişi yaralandı. 
     
</TEXT>
</DOC>
