<DOC>
<DOCNO> 299417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sondun14.html </URL>
<DATE> 2004/12/21/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Pakistan eski Başbakanı Benazir Butto'nun eşi tutuklandı 
</HEADLINE>
<TEXT>

     Pakistan'ın eski Başbakanı Benazir Butto'nun kocası Asıf Ali Zerdari, kefaletle ilgili duruşmaya katılmadığı gerekçesiyle tutuklandı. 
     Zerdari'nin, Karaçi'deki terörizmle mücadele mahkemesinin hakkında tutuklama kararı almasından birkaç saat sonra, İslamabad havaalanında tutuklandığı bildirildi. 
     Karaçi mahkemesi, kefalet bedelinin görüşüleceği duruşmaya katılmamasını gerekçe göstererek, cinayetle suçlanan Zerdari'nin tutuklanması yönünde karar almıştı. 
     Yolsuzluk, adam öldürme ve uyuşturucu kaçakçılığından suçlu bulunan Asıf Ali Zerdari, cezaevinde 8 yıl kaldıktan sonra geçen ay serbest bırakılmıştı. 
     Zerdari'nin avukatları, bir yüksek mahkeme hakimi ile oğlunun 1996'da Karaçi'de öldürülmesinden sorumlu tutulan Zerdari'nin bugünkü duruşmaya katılmaması yönünde yaptıkları başvurunun reddedildiğini söylemişlerdi. 
     Benüzir Butto'nun başbakanlığı döneminde zimmetine para geçirmekle itham edilen Zebari, senato üyeliği ve bakanlık görevlerinde bulunmuştu. 
     
</TEXT>
</DOC>
