<DOC>
<DOCNO> 283263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sonyas17.html </URL>
<DATE> 2004/10/25/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
AC DC artık ölümsüz 
</HEADLINE>
<TEXT>

     Hard rock müziğinin önde gelen grubu AC DC'nin adı, Avustralya'nın Melbourne kentinde bir caddeye verildi. 
     1974'te Avustralya'nın Sydney kentinde kurulan ünlü grubun isminin Melbourne kentinin merkezinde bir caddeye verilmesi için düzenlenen törene, AC DC'nin 500 kadar hayranı katıldı. 
     Bir gaydacının grubun 1975 yılında çıkardığı ''It's a Long Way to the Top If You Wanna Rock 'N' Roll '' adlı parçasını çaldığı törenin ardından, yerel bir grup AC DC'nin ünlü parçalarını seslendirdi. 
     Ünlü grup, plak şirketiyle olan anlaşması yüzünden törene katılamazken, gitarist Angus Young gönderdiği mesajda, ''Melbourne bizim için ilk günlerimizde çok önemli bir kentti. Eğer bunu Melbourne'de yapabilirseniz, dünyanın her yerinde yapabilirsiniz'' dedi. 
     Kent merkezindeki önemli bir caddeye ünlü hard rock grubunun adının verilmesine, özellikle muhafazakar Hıristiyan gruplar karşı çıktı. 
     
</TEXT>
</DOC>
