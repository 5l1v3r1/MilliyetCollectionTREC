<DOC>
<DOCNO> 298029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sontur57.html </URL>
<DATE> 2004/12/15/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Kadın kıyafeti giyerek cinayet işledi .. 
</HEADLINE>
<TEXT>

     Tokat'ın Erbaa İlçesi Kale Köyü Muhtarı Kamil Polat, kadın kıyafeti giyen bir kişi tarafından uğradığı silahlı saldırı sonucu öldürüldü. 
     AA muhabirinin aldığı bilgiye göre, alışveriş yapmak üzere Erbaa İlçe merkezinde her çarşamba günü kurulan semt pazarına giden Köy Muhtarı Kamil Polat'a 44 , burada başörtüsü takmış, etek ve manto giymiş Muhittin A. 27 tarafından 9 el ateş açıldı. Vücudunun sol tarafına 4 kurşun isabet eden Polat, olay yerinde hayatını kaybetti. 
     Giydiği kadın kıyafetiyle kaçmaya çalışan Muhittin A. ise polis tarafından yakalanarak gözaltına alındı. 
     Yetkililer, olayla ilgili soruşturmanın sürdürüldüğünü, gözaltındaki Muhittin A'nın ifadesinin ardından adli makamlara sevk edileceğini kaydettiler. 
     
</TEXT>
</DOC>
