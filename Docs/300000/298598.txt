<DOC>
<DOCNO> 298598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sonyas16.html </URL>
<DATE> 2004/12/17/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Cep telefonlu uçuşlar başlıyor 
</HEADLINE>
<TEXT>

     Can KAMİLOĞLU - NEW YORK DHA 

AMERİKALI yolcular 2007 yılından itibaren gökyüzünde cep telefonu iletişimi ve hızlı internet erişimine kavuşucak. 
     ABD Federal İletişim Komisyonu FCC Başkanı Michael Powell, önceki gün yaptığı açıklamada Amerikan havayollarında iletişim teknolojisinin en son gelişmelerinin kara, deniz ve havada halkın hizmetinde olacağını belirterek, bunun ilk öncü haberi olarak da cep telefonu ve hızlı internet hizmetlerinin, Amerikan iç ve dış hatlarında yapılan uçuşlarda kullanılabileceği yönünde karar aldıklarını açıkladı. 
     Powell bu konuda çeşitli firmalardan gelen talepler üzerine anlaşmaya vardıklarını belirterek bundan sonra uçuşlarda iç ve dış hatlarda internet servisinin verilmesi ve cep telefonlarının uçuşlarda kullanımı ile ilgili çalışmaların son aşamada olduğunu açıkladı. 
     
     REKABET ARTACAK 
     Uçaklarda uydu sisteminin kurulmasının, uçak başına yaklaşık 500 bin dolara mal olacak olması da Amerika'da iç hat uçuşları yapan firmalara ek bir yük getirecek, uçaklarda teknoloji rekabeti yaşatacak. ABD'de iç hat uçuşlarında şu an kullanılan teknoloji ile yolcular yurt içi görüşmelerini dakikası 4 dolardan ve çok kötü hatlar aracılığı ile yapıyor. Uçak koltuklarına eklenecek yeni internet bağlantılarının uçak başına maliyeti ise 100 bin dolar olacak. 
     Uçaklarda kullanılacak yüksek iletişim teknolojisinin, telekomünikasyon alanında ABD'de hizmet veren firmalar arasında ise büyük bir rekabet yaratacak.Yapılacak çalışmalar ve gerekli ihaleler sonucunda Amerikalı yolcular 2006 yılında hızlı internet servisi ve cep telefonları ile uçabilecekler. 
     
</TEXT>
</DOC>
