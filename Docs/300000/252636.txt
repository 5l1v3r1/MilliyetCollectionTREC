<DOC>
<DOCNO> 252636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/son/sondun14.html </URL>
<DATE> 2004/07/03/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Skandal.. Öğretmenin, öğrencilerle homoseksüel ilişki kurduğu iddiası 
</HEADLINE>
<TEXT>

     Avusturya'nın St.Pölten kentindeki rahip okulunda ortaya çıkan porno skandalı genişleyerek devam ediyor. 
     Avusturya devlet televizyonuna ORF'ye açıklama yapan bir tanık, ''öğretmen Ulrich Kühl'ün öğrencilerle homoseksüel ilişki kurduğunu'' ileri sürdü. 
     İsmi açıklanmayan tanık, rahip okulundaki öğrencilerin internetten çocuk pornosu filmleri indirdiğini, bu filmleri izlediğini ve öğretmenlerle homoseksüel ilişki içinde olduklarını'' iddia ederek, tüm bu olaylardan Katolik Kilisesi Başpiskoposu Dr.Kurt Krenn'in haberdar olduğunu söyledi. Tanık, öğrenci ve öğretmenler arasındaki homoseksüel ilişkilere ait bir fotoğraf bulunduğunu da kaydetti. 
     Öğrencileriyle homoseksüel ilişkide bulunduğu ileri sürülen öğretmen Ulrich Kühl ise ''iddiaların gerçek dışı olduğunu belirterek, iddia sahibi hakkında yasal yollara başvuracağını'' söyledi. 
     Rahip okulundaki porno skandalını soruşturan polis ekibinden bir yetkili, toplam 8 öğrencinin kullandığı bilgisayarlara el konulduğunu doğruladı ve teknik araştırmanın sonuçlanmasından sonra ''öğrencilerin internetten çocuk pornosu filmi indirip indirmediğinin belirlenebileceğini'' kaydetti. 
     
</TEXT>
</DOC>
