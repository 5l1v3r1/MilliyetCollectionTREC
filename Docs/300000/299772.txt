<DOC>
<DOCNO> 299772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sondun03.html </URL>
<DATE> 2004/12/22/ </DATE>
<TIME> 02.11 </TIME>
<AUTHOR>  </AUTHOR>
<HEADLINE>
Bush, Musul'da ölen askerler için başsağlığı mesajı... 
</HEADLINE>
<TEXT>

     ABD Başkanı George W. Bush, Irak'ın Musul kenti yakınlarında yer alan ABD üssünde meydana gelen patlamada ölen Amerikan askerlerinin bir barış görevinde olduğunu belirterek, yaşamını yitirenler için başsağlığı dileğinde bulundu. 
     Irak'ta yaralanan askerlerin ailelerinin bulunduğu bir merkeze Noel ziyaretinde bulunan Bush, ''Onlar için dua ediyoruz. En derin başsağlığı mesajlarımızı bugün acı çeken yakınlarına iletiyoruz. Ölenlerin yaşamsal bir barış görevinde olduğunu bilmelerini istiyoruz'' diye konuştu. 
     Olaydan yaşamını kaybeden askerlerin büyük bir fedakarlıkta bulunduğunu kaydeden Bush, ''Sonunda Irak'ta demokrasinin galip geleceğine eminim. Özgür bir Irak'ın daha barışçı bir dünyanın yolunu açacağını biliyorum'' dedi. Musul'daki ABD üssünde meydana gelen patlamada 24 kişinin öldüğü, bunların 19'unun Amerikan askeri olduğu bildirilmişti. Saldırıda patlamalar meydana geldiği yolundaki ilk haberlerin tersine üstte sadece tek bir büyük patlamanın meydana geldiğini belirten yetkililer, olayın bir intihar saldırısı olma ihtimalinin değerlendirildiğini kaydettiler. 
     
</TEXT>
</DOC>
