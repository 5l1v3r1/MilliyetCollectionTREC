<DOC>
<DOCNO> 259209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/spor/ygokberk.html </URL>
<DATE> 2004/07/30/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Kaza gelirim diyor da... 
</HEADLINE>
<TEXT>


Bu Fenerbahçe'nin raydan çıkan ilk treni olsaydı faturayı bir "makinist" bulup kesebilirdik. Fenerbahçe'nin asbaşkanları ilk defa polemik çıkartmış olsalar, ilk defa konuşsalar, bir Fenerbahçe başkanıyla bir Fenerbahçe antrenörü ilk defa sorun yaşasa veya Christoph ilk defa saçmalamış olsa... 
Ama Fenerbahçe bu... Raylar da sağlam olsa her türlü alt yapı hazır da olsa Fenerbahçe treni her hızlandırıldığında birileri hep raydan çıkartmak istiyor onu. 

Hiç gördünüz mü 
Pamukova'da TCDD Genel Müdürü'nün, Ulaştırma Bakanı'nın hatta Başbakan'ın basın toplantıları ile "işi" makinistlere yıkıp "sıyrılmaları"nın Kadıköy'de Fenerbahçe başkanın ve yönetiminin ve Christoph'un "iş"i basın toplantısı ile medyaya yıkıp "sıyrılmalarının" arasında ne fark var. Ya da fark var mı Pamukova'da da Kadıköy de de trenler yine hız kazandığında, yine aynı sorunlar çıkmayacak mı. 
Hiç Arsenalli bir yönetici adı hatırlıyormusunuz, ya da Juventus'dan Moggi haricinde mikrofonlara konuşan bir Juventus yöneticisi gördünüz mü Yalnız Fenerbahçe'ye de mahsus değil bu işler. Manchester Unıted'da, Alex Ferguson'un başına Ergun Gürsoy'un İngilizinin getirildiğini düşünsenize. Onun da, Ayhan Akbin'in İngilizini Ferguson'un kampına gönderdiğini. Maaşını bile Manchester Unıted'ın ödemediği bir İngilizi Ferguson kampa alır mı sizce 
Türkiye'de yöneticilerin para vermesi gerekiyor. Verdiği para kadar da konuşmasına müsade ediliyor. Sistem böyle... Editoryal reklam bu. En çok para veren yöneticinin bile isminin ve resminin gazetelerde aldığı yeri, televizyonlarda aldığı dakikaları hesaplayın, verdiği aldığının yanıında o kadar az kalıyor ki... 

Kim tanıyacak 
İşte Gürsoy'un Hagi'ye sulanması, işte Fenerbahçe'deki asbaşkanların Daum'a bulaşması... Medyaya kızıyorlar, ama medyada olmaya da bayılıyorlar. Bunların önlenmesi için de tek bir yol var, kulüplerde profosyenellerin dışında hiç kimsenin konuşmaması. Juventus'ta Moggi, Milan'da Gallıani bunun için para alıyorlar. Başkanlarla yöneticiler, teknik direktörlerle, futbolcularla muhatap olmasınlar diye. Bizimkilerin işine gelmiyor tabi susmak. Kim tanıyacak o zaman onları. 
Uzatmayalım Daum'un sağ kolu Nihat Kahveci'nin menajeri olduğu söylenen Murat Kuş olursa, Mattheus'un dediğine göre Okan Buruk'u Beşiktaş'a transfer eden menajer Ahmet Bulut'un menejerlik şirketinin asıl sahibi Okan Buruk olursa, Hagi'nin bacanağı Popescu ve kadim dostları Becali her işin içinde olursa ve bunlar gibi onlarca da örnek olursa... 

Sıfırdan yapmalı 
Hani yıllar önce Amerika'dan bizim elektrik sistemimizdeki bozukluluları düzeltmeye gelenler "bozuklukları" görünce "Hiç dokunmayalım. Herşey öyle birbirine girmişki sisteminizde, bir yere elimizi değsek, tüm Türkiye ilelebet karanlıkta kalabilir. Siz en iyisi böyle devam edin yine" demişlerdi. Ya da herşeyi yıkıp sıfırdan yapmamız gerek". 
Biz de böyle bırakalım en iyisi... 

Basketbol kazanacak 

Prof. Nur Danişment zamanın değerli basketbolcularından biriydi, basketbol suz da değerliydi, "Prof" tu da... Ama basketbola uzak kalmıştı. Federasyon başkanlığına aday olduğunda kendine "yakın"laşanların oluşturdukları "şer cephesi"ni ve bu "şer cephesi" yüzünden kaybedeceğini son saniyeye kadar farkedemeyecek kadar uzak kalmıştı. Demirel'in karşısına kim çıkarsa çıksın, onu destekleyecek olan ben bile, "Bunlar kazanacağına Turgay kalsın" demiştim ve bunu da üstelik şimdi olduğu gibi gayet "açık saçık" demiştim. 
Şimdi de Mahmut Kulein. Kulein, Danışment'in etrafındaki "şer cephesi" den, anti Turgaycıda, ama hiç olmazsa erkekçe çıkıp adayım dedi. Dedikodular da hemen başladı. Yoksa arkasında Lütfi Arıboğan mı vardı Arıboğan'ı belli ki federasyon potansiyel bir tehlike olarak görüyor. Gerçi Lütfü arkada filan olmaz, olursa en önde olur. Ve Lütfi veya Lütfi gibi biri keşke en önde de olsa. Arıboğan "İyi ki varsın" dediğim beş on kişiden biri. Aynı başka bir "iyi ki var" Kemal'e Dinçer gibi. Hadi Kemal beraber çalıştığı Demirel'in karşısına çıkmak istemiyor. Ama Ülkerspor'un isminin önünde genel müdür yazan genel menajerine artık, menejerlik birkaç numara ufak geliyor. "Match up" olamıyor çoğu menajerle. 

Hakiki aday 
Demirel için de belki bir şans olacak böyle bir adayın çıkması. Demirel yine kazanırsa "hakiki" bir adaya karşı kazanacak, "hakiki" başkan olacak ve de daha güçlenecek. Kaybederse de bir "hakiki" adaya karşı kaybetmiş olacak, fazla koymayacak. 
Lütfi veya Lütfi gibi biri "aday olur mu,olmaz mı"yı bugünlük bırakıp, Lütfi veya Lütfi gibi biri "aday olmalı"yla devam edelim. Hatta gibisini bırakıp mesela Lütfi ile devam edelim. Onun basketbolda bir misyonu var, basketbola borcu da... Aday olması kolay değil tabi, profesyonel olarak çalıştığı Ülker'den ayrılması gerekiyor ve çok iyi ilişkiler içinde olduğu Ülker Başkanı Orhan Özokur'u da razı etmesi... Onu, Galatasaray'dan Faruk Süren'in izniyle almışlardı. Lütfi eğer aday olmak isterse bu seferde Orhan Özokur ona izin vermek zorunda. Peki durup dururken neden Lütfi Ülker Genel Menajeri'nin Hakan Artış'ı, Ülker'in menajeri yapmasını herkes kendine göre yorumlayabilir. Tabi ben de "bence" yorumlayabilirim. Evet Lütfi kendini başka bir görev için hazırlıyor ve bence bu görev Ülker'in basketbolunun içinde değil, ülke basketbolu için olacak. Ama dedim ya, "bence" tabii. 

Kimse ağlamasın 
Hep eleştirdikleri Demirel'e karşı bu seçim de de "hakiki" bir aday çıkartamazsa, basketbol "family"si ve yine Demirel kazanırsa hiç kimse artık ağlamasın ve de zırlamasın. "Family" nin de son şansı bu seçim. Demirel ya "hakiki" bir adaya karşı kazanacak "hakiki" başkan olacak kaybetse de basketbol "hakiki" bir başkan kazanacak. 
Kuleın'le bağlayalım. Kendisi Türkiye'de her "iş" için aranan her özelliğe sahip biri olabilir. Her "iş"e çok şey kazandırabilecek biri de ... Ama hep Turgay'ı kovalaması, politikasını anti Turgaycılık üstüne kurması onun federasyon başkanı olmaması için yeterli sebepler. Demirel'in karşısında da hiç şansı yok. Basketbol'un bu dönemde Kuleın gibi dağıtıcı biri yerine Arıboğan gibi birleştirici ve herkesiz ismi üstünde birleşebileceği birine ihtiyacı var. 

Sevgili Canaydın sevgili Granit 

Turabi Genç kibar, terbiyeli, saygılı, sevgili, çalışkan filan falan bir "genç" biliyorum. Onu seviyorum da. Bir menejerde aranan her türlü özelliğe sahip olabilir sevgili Turabi. Ama Galatasaray gibi bir basketbol ekolünün başında Beşiktaşlı Turabi olur mu Kafatasçı değilim. "renk"çi de, "takım"cı da. Ama Turabiden başka birini bulamadınız mı Allah aşkına koca Galatasaray menajerliği için, koca Galatasaray'ın içinden Hem size ayıp, hem Galatasaray'ın basketbol ailesine hem de Galatasaray'a. Galatasaray'ın başkanı Aziz Yıldırım olsa böyle bir kararı o bile alamazdı, bu kadarı da ayıp olur diye. Pes vallahi. Aklıma bir tek şey geliyor sizlerin bundan haberiniz yok belki. Şuraya bakın. Turabi Genç, Galatasaray'ın menajeri, Halil Üner de Galatasaray'ın antrenörü inanılacak gibi değil, vallahi de billahi de. Galatasaray bu kadar mı "bitti". Sadece haber vermek istedim. 

BİLGİN'DEN 

Evet pek birşeyim yok. Taaa o "dün"lerde "uyandığımda" varımı yoğumu bu "yaşam"ı satın almak için vermeye karar vermiştim. H l da veriyorum. 
Kazandıklarımı, "yaşam"ıma harcıyorum, harcıyorum, harcıyorum... 
"Dibine" kadar yaşıyorum. Ne sağımı ne solumu, ne şuyumu ne buyumu, ne önümü ne arkamı "bana" karıştırmadan "ben" gibi yaşıyorum, "ben"i yaşıyorum. 
Hele "pek çok şey"i olan kalabalıkların, "pek bir şey"i olmayan beni kesmeleri, bana sulanmaları, bulaşmaları, takılmaları ve iç çekmeleri yok mu... Evet "Pek bir şey"im yok tabii. Her şeyimi tek bir "şey"e veriyorum."Yaşamım"a. Ne mutlu bana. "Yaşıyorum..." 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 





</TEXT>
</DOC>
