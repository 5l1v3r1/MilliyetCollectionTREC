<DOC>
<DOCNO> 255591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sondun15.html </URL>
<DATE> 2004/07/15/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Çakıcı'nın Türkiye'ye kısa sürede iade edileceği bildirildi 
</HEADLINE>
<TEXT>

     Ali H. Yurtsever 

Türkiye'nin kırmızı bültenle aradığı Alaattin Çakıcı, Avusturya'nın güneyindeki Graz kentinde İtalya'ya giderken yakalandı. 
     Avusturyalı yetkililer, Çakıcı'nın üzerinde bir Türk vatandaşı adına düzenlenmiş sahte pasaportla kimlik bulunduğunu ve kendisine Avusturya'da yaşayan bir Türk vatandaşının eşlik ettiğini belirtti. 
     Avusturya polisi, sahte kimlik ve belgelerdeki isimleri ve Çakıcı'ya beraber olan kişinin ismini açıklamaktan kaçındı. 
     Çakıcı'nın yakalanması sırasında üzerinde yaklaşık 4 bin euro bulunduğu belirtildi. 
     Bu arada, adının açıklanmasını istemeyen üst düzey bir yetkili, Çakıcı'nı yakalanmasının alt yapısının Türkiye tarafından hazırlandığını, İnterpol üyesi diğer ülkelerde olduğu gibi Avusturya'ya da tüm belge ve istihbaratın Türkiye tarafından verildiğini, Avusturya güvenlik güçlerinin bu istihbarata dayanarak Çakıcı'yı yakaladığını söyledi. 
     Türkiye'de ölüm cezasının kaldırılmış olması nedeniyle Çakıcı'nın Avusturya'daki adli sürecinin kısa sürede tamamlanarak Türkiye'ye iade edileceği bildirildi. 
     
</TEXT>
</DOC>
