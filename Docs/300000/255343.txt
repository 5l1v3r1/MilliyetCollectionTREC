<DOC>
<DOCNO> 255343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/son/soneko07.html </URL>
<DATE> 2004/07/14/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Domates ve salatalık fiyatları yükselişte... 
</HEADLINE>
<TEXT>

     Domates ve salatalık fiyatları artmaya başladı. 
     Türkiye Sebze ve Meyve Komisyoncuları Federasyonu Yönetim kurulu Üyesi Mustafa Yücel, AA muhabirine yaptığı açıklamada, domates ve salatalık fiyatlarının bu hafta içerisinde ikiyi katlandığını ve fiyat artışının devam ettiğini söyledi. 
     Yücel, ''Antalya ve Mersin'de domates ile salatalık üretimi azalınca fiyatlar ikiye katlandı. Daha önce toptancı hallerinde 150 ila 250 bin liraya satılan domatesin kilosu 200 ila 600 bin liraya, 100 ila 200 bin lira arasında satılan salatalığın kilosu ise 400 ila 500 bin liraya çıktı'' dedi. 
     Yücel, Tokat ve Konya'da üretilen domateslerin bir bölümünün piyasaya girmeye başladığını ve gelecek hafta içerisinde fiyatlarda az miktarda ucuzlama görülebileceğini kaydetti. 
     Manav ve marketlerde, birinci kalite domatesler kilosu 800 ila 900 bin liraya, salatalıklar ise kilosu 600 ila 750 bin lira arasında satılıyor. 
     
</TEXT>
</DOC>
