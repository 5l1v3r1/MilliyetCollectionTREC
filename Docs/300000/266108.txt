<DOC>
<DOCNO> 266108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sonyas03.html </URL>
<DATE> 2004/08/24/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Başkanları rahatsız eden sokak isimleri 
</HEADLINE>
<TEXT>

     MEHMET DEMİRKAYA İstanbul 

Eyüp Belediye Başkanı Ahmet Genç, Nişanca Mahallesi'ndeki "Ödlek Çıkmazı Sokak" ismini değiştirip "Kahraman Sokak", Şişli Belediye Başkanı Mustafa Sarıgül de, Merkez Mahallesindeki "Kaypak Sokak" ismini kaldırıp "Sağlam Sokak" adını verdi. 
     İstanbul Büyükşehir Belediye Başkanı Kadir Topbaş'ın, İstanbul'un turizmini geliştirmek için oluşturduğu "Turizm Platformu", sokak isimlerinin değiştirilmemesi yönünde uyarılarda bulunmasına karşın, belediye meclisinde sokak isimleri değiştirilmeye devam ediyor. Başbakan Recep Tayyip Erdoğan'ın İstanbul Büyükşehir Belediye Başkanlığı sırasında, Fatih Sarıgüzel Caddesi'nin adı "Mehmet Zaid Kotku" olarak değiştirilmek istenmiş ancak değişikliği yargı iptal etmişti. Daha sonraki yıllarda da belediye başkanları cadde ve sokak isimlerini değiştirmeyi sürdürdü. 

     
</TEXT>
</DOC>
