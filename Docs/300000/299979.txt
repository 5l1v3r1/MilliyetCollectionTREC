<DOC>
<DOCNO> 299979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sontur04.html </URL>
<DATE> 2004/12/22/ </DATE>
<TIME> 08.05 </TIME>
<AUTHOR>  </AUTHOR>
<HEADLINE>
Kaçtığına pişman olunca telefonda özür diledi 
</HEADLINE>
<TEXT>

     Cem BAKIRCI DHA 

ERZURUM'da ailesinin baskısından bunalarak evden kaçan 17 yaşındaki Senem Başyiğit, üç gün sonra ortaya çıktı. Kız arkadaşının evinde üç gün kaldıktan sonra pişman olan Başyiğit, babası Ercan Başyiğit'i telefonla arayarak, "Özür dilerim babacığım sizleri özdüm'' diyerek geri döndü. Cumhuriyet Savcılığı'nda ifadesi alınan Senem, gözyaşlarını tutamadı. 
     Terminal Caddesinde oturan Ercan Başyiğit'in kızı Senem Başyiğit, bazı sorunlar yüzünden ailesi ile tartıştı. Ailesinin uyguladığı baskıdan bunalan genç kız evden kaçtı. 
     Senem'in ani şekilde ortadan kaybolması üzerine ailesi "Kızımız kayboldu, hayatından endişe ediyoruz'' diyerek Cumhuriyet Savcılığı'na başvurdu. Kız arkadaşının evinde üç gün geçiren Senem Başyiğit, sonunda telefon açarak ailesinden özür diledi. 
     "Özür dilerim babacığım, sizleri üzdüm. Evden kaçtığıma pişman oldum, dönmek istiyorum'' diyen Senem Başyiğit'in eve geldiği polise bildirildi. Cumhuriyet Savcılığı'nda ifade veren Senem Başyiğit, "Evden ayrılmamın tek nedeni ailemin bana aşırı derecede baskı yapmasıydı. Ailemi üzdüm, özür dilerim'' diyerek, gözyaşı döktü. 
     
</TEXT>
</DOC>
