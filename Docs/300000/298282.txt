<DOC>
<DOCNO> 298282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sontur20.html </URL>
<DATE> 2004/12/16/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Öğrencisine cinsel tacizde bulunduğu öne sürülen öğretmen tutuklandı 
</HEADLINE>
<TEXT>

     Tokat'ın Artova İlçesi'nde bir ilköğretim okulunda öğrencisine cinsel tacizde bulunduğu iddia edilen öğretmen tutuklandı. 
     AA muhabirinin aldığı bilgiye göre, ilçeye bağlı Çelikli Beldesi'ndeki Şehit Bekir Kurt İlköğretim Okulu 4. sınıfta öğrenim gören ve ismi açıklanmayan bir kız öğrencinin ailesi, kızlarına öğretmeni Duran Koca, tarafından cinsel tacizde bulunulduğu iddiasıyla, savcılığa başvurdu. 
     Şikayet üzerine güvenlik güçleri tarafından gözaltına alınan Duran Koca, savcılıktaki ifadesinin ardından çıkarıldığı mahkemece tutuklandı. 
     Cezaevine gönderilen Duran Koca'ya bazı vatandaşların tepki gösterdiği ve linç girişiminde bulunduğu öğrenildi. 
     
</TEXT>
</DOC>
