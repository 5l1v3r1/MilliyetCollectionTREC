<DOC>
<DOCNO> 291032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sondun14.html </URL>
<DATE> 2004/11/22/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Ukrayna'da Yonukoviç önde, Yuşçenko'dan gösterilere 'devam' çağrısı 
</HEADLINE>
<TEXT>

     Ukrayna'da dün yapılan başkanlık seçiminde muhalefetin adayı olan Viktor Yuşçenko, ''zafere kadar direnişe ve gösterilere'' devam çağrısında bulundu. 
     Yuşçenko, başkent Kiev'de başkanlık seçimindeki usulsüzlükleri protesto amacıyla muhalefetin çağrısı üzerine Bağımsızlık Meydanı'nda toplanan on binlerce kişiye hitaben yaptığı konuşmada, oy sayım işlemini yürüten yetkililere güvenmediğini belirterek, ''Organize sivil direniş hareketi başlatıyoruz. Mücadele başlamıştır. Zafer elde edene kadar Bağımsızlık Meydanı'nı terk etmeyin'' dedi. 
     Yuşçenko'nun seçimlere hile karıştırıldığı iddiası üzerine on binlerce kişi Kiev'de toplanmıştı. 
     Bu arada Merkezi Seçim Komisyonu, şimdiye kadar yüzde 98,24'ü sayılan oylara göre, Moskova'nın desteklediği Ukrayna Başbakanı Viktor Yanukoviç'in yüzde 49,58 ile önde olduğu, Yuşçenko'nun oy oranının ise yüzde 46,57 olduğunu açıkladı. 
     
</TEXT>
</DOC>
