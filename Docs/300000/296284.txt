<DOC>
<DOCNO> 296284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sonspo07.html </URL>
<DATE> 2004/12/09/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Tuncay, İngilizler'i büyüledi 
</HEADLINE>
<TEXT>

     Avrupalı menacerler ve Manchester United'ın futbolcu izleme komitesi üyeleri, dün geceki maçta hat-trick yapan Tuncay Şanlı’ya hayran kaldı 
     
     Vitrinde ışıldadı 

     Şampiyonlar Ligi maçlarının önemi tartışılmaz. Çünkü bir nevi, tüm futbolcular için vitrin’ anlamı da taşımakta. Dünyanın gözü bu maçlarda olur ve menacerler tribünlerde adeta cirit atarlar. Dün akşamki Fenerbahçe - Manchester United mücadelesi de, hem İngiliz kulübünün oyuncu izleme komitesi üyelerince, hem de Avrupa’nın önde gelen menacerlerince takip edildi. Mercek altına alınan isim ise yıldız oyuncu Tuncay Şanlı’ydı. 
     
     Ayakta alkışlandı 

     Manchester’daki ilk maçta da rakip ağları bir kez havalandıran milli futbolcu, dün akşam izleyen herkesi büyüleyen bir performans sergiledi. Futbolda tartışmasız bir dünya markası olan Manchester United savunmasını hallaç pamuğu gibi atan Tuncay Şanlı, attığı üç golle ayakta alkışlandı. Üstelik bu gollerin üçü de birbirinden farklıydı. Biri vole-röveşata karışımı vuruştan, ikincisi kafayla, üçüncüsü ise nefis bir plase sonucunda geldi. 
     

     
</TEXT>
</DOC>
