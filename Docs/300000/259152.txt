<DOC>
<DOCNO> 259152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/ekonomi/eko05.html </URL>
<DATE> 2004/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Toplu Konut'a Köşk incelemesi 
</HEADLINE>
<TEXT>


DDK, son üç yıldır Toplu Konut İdaresi'nde yapılanlar ile milletvekillerine konut satışlarını inceleme kararı aldı 


Cumhurbaşkanlığı Devlet Denetleme Kurulu DDK , Toplu Konut İdaresi'nin TOKİ son üç yılda milletvekillerine konut satışı ile bir milletvekilinin Emlak Bankası'na ait dairede bedava oturduğuna ilişkin iddiayı inceleyecek. 
DDK, TOKİ ile Telekomünikasyon Kurumu'nda TK inceleme başlattı. Son üç yılı kapsayacak incelemede, TOKİ'nin mali hesapları, yürüttüğü konut projeleri incelenecek. Araştırmada, bir milletvekilinin Emlak Bankası'nın Bilkent Konutları'ndaki bir dairede uzun süre hiçbir bedel ödemeden oturması iddiaları ile TOKİ'nin daha önce milletvekillerine sattığı konutlarla ilgili işlemlerin de araştırılacağı belirtildi. 
TOKİ Başkanı Erdoğan Bayraktar, Bilkent konutlarının çoğunun milletvekillerine satıldığı yönündeki iddiaların gerçekçi olmadığını söyledi. Bayraktar, satışlarda suiistimalleri önlemek için kendi dönemlerinde açık artırma ile satış yöntemine geçtiklerini, isteyenin bu şekilde konut alabildiğini anlattı. 
DDK, TK'nın da kuruluştan bu yana yaptığı faaliyetlerini inceleyecek. İncelemelerde usulsüzlük tespit edilirse raporlar, gereğinin yapılması için Başbakanlığa gönderilecek. 


</TEXT>
</DOC>
