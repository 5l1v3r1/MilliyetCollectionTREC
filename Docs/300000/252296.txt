<DOC>
<DOCNO> 252296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sonyas16.html </URL>
<DATE> 2004/07/01/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Hafta sonu çok sıcak olacak... 
</HEADLINE>
<TEXT>

     Hafta sonunu yurdun tamamı açık ve güneşli bir gökyüzüyle geçirirken, hava sıcaklığı yarından itibaren bütün Türkiye'de 6 derece artarak mevsim normallerinin üzerine çıkacak. Termomotreler Adana'da 39, Antalya'da 38 ve İzmir'de 36 dereceyi gösterecek. 
     Devlet Meteoroloji İşleri Genel Müdürlüğü'nden alınan bilgiye göre, bugün akşama kadar Orta ve Doğu Karadeniz sağanak yağış alırken, Ege, Akdeniz ve Güneydoğu Anadolu'da açık bir gökyüzü ve güneş var. Diğer bölgelerimiz parçalı ve az bulutlu olacak. 
     Önümüzdeki 3 günün ayrıntılı hava raporu şöyle 
     Cuma 
     Yalnızca Rize çevresi yağış alıyor. Orta ve Doğu Karadeniz ile Erzurum-Kars çevresi parçalı bulutlu bir gün geçirirken, diğer yerlerin tamamı açık ve güneşli. Hava sıcaklığı artmaya başlıyor. 
     Cumartesi-Pazar 
     Bütün bölgeler açık ve gnüeşli. Hava sıcaklığı artaraak mevsim normallerinin üzerine çıkıyor. 
     Sıcak Hava Uyarısı 
Cuma günü ve hafta sonunda tüm yurtta beklenen yüksek hava sıcaklığının oluşturacağı olumsuz şartlar ile Marmara, Ege ve Akdeniz bölgelerinde yüksek sıcaklık ve düşük nem sebebiyle çıkabilecek muhtemel orman yangınlarına karşı vatandaşların ve ilgililerin tedbirli olmaları gerekmektedir. 
     
</TEXT>
</DOC>
