<DOC>
<DOCNO> 282215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sonspo11.html </URL>
<DATE> 2004/10/21/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
G.Saray maçına gelen Trabzonsporlu'lara, Diyarbakır maçı bedava 
</HEADLINE>
<TEXT>

     Trabzonspor Yönetim Kurulu'nun aldığı karar doğrultusunda, Galatasaray maçına gelen taraftarlar, Diyarbakırspor maçını ücretsiz izleyebilecek. 
     Basın Sözcüsü İbrahim Şahin, AA muhabirine yaptığı açıklamada, cumartesi günü sahalarında Galatasaray ile çok zorlu bir maç oynayacaklarını belirterek, ''Bu maçta taraftarlarımızın yanımızda olacağını biliyoruz. Takımlarını en iyi şekilde destekleyerek, maçtan galip ayrılmamıza yardım olacaklardır'' dedi. 
     Şahin, Galatasaray maçından sonra yine sahalarında Diyarbakırspor ile karşılaşacaklarını hatırlatarak, ''Kendi sahamızda üst üste iki maç oynayacağız. Bu da taraftarlarımıza ekonomik bir yük getirebilir. Onun için yönetim kurulumuz, Galatasaray maçına gelen taraftarların Diyarbakırspor maçını da izleyebilmeleri yönünde karar alındı'' dedi. 
     Şahin, taraftarların Diyarbakırspor maçını ücretsiz seyredebilmeleri için kesinlikle Galatasaray maçı biletlerini saklamaları gerektiğini kaydetti. 
     
</TEXT>
</DOC>
