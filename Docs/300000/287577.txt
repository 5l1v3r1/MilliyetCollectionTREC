<DOC>
<DOCNO> 287577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sonyas05.html </URL>
<DATE> 2004/11/09/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
16 yıllık kız arkadaşına şantaj davası açtı 
</HEADLINE>
<TEXT>

     Amerikalı aktör Jim Belushi, evinden taşınması için ''bıkkınlık getirme kampanyası'' yürüttüğü gerekçesiyle komşusu aleyhinde 1 milyon dolar tutarında tazminat davası açtı. 
     Belushi, 1960'lı yıllarda televizyon için çekilen ''Batman'' dizisinde ''Catwoman'' rolünü oynayan 71 yaşındaki komşusu Julie Newmar'ı, ailesini gözetlediği, bahçe çitini yıktığı ve avlusunda yüksek sesle müzik dinlediği iddiasıyla dava etti. 
     Belushi, Newmar'ı ayrıca, ''röntgenci Jim'' ve ''hasta'' diyerek kendisine hakaret etmekle suçladı. 
     Öte yandan, Amerikalı bir diğer aktör Burt Reynolds da 16 yıl birlikte yaşadığı eski kız arkadaşı Pamela Seals'ın, kendisine şantaj yaptığı gerekçesiyle mahkemeye başvurdu. 
     Seals'ın, Reynolds'ı, ünlü aktörün kendisine kötü davrandığını basına açıklamakla tehdit ettiği ve bunun karşılığında milyonlarca dolar istediği ileri sürüldü. 
     Reynolds'ın avukatı Bob Montgomery, aktörün Seals'a 1 milyon dolar teklif ettiğini, ancak bu teklifin kabul edilmediğini belirtti. 
     Seals'ın avukatı Mark Maynor ise kendilerine 1 milyon dolar teklif edilmediğini, 500 bin dolar değerinde bir ev önerildiğini söyledi. 
     
</TEXT>
</DOC>
