<DOC>
<DOCNO> 265790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sontur31.html </URL>
<DATE> 2004/08/23/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Bitlis'te operasyon... 1 PKK üyesi ile yataklık yapan 4 kişi yakalandı 
</HEADLINE>
<TEXT>

     Bitlis'in Adilcevaz İlçesi'ne bağlı Akçıra Köyü'nde düzenlenen operasyonda yakalanan terör örgütü PKK Kongra-Gel üyesi ile bu kişiye yardım ve yataklık yapan 4 kişi tutuklandı. 
     Alınan bilgiye göre, Adilcevaz İlçe Jandarma Komutanlığı'na bağlı ekipler, örgüt üyesi olduğu belirlenen Ferman Keserci'yi 24 Adilcevaz'ın Akçıra Köyü'nde yakaladılar. 
     Terör örgütü üyesi olduğunu ve örgüte adam kazandırmak üzere köye geldiğini itiraf eden Keserci'nin ifadesi doğrultusunda operasyon düzenleyen jandarma ekipleri, yardım ve yataklık iddiasıyla 11 kişiyi gözaltına aldı. 
     Bu kişilerden 7'si çıkarıldıkları mahkemece serbest bırakılırken, terör örgütü üyesi Keserci ile kendisine yardım ve yataklık yaptığı bildirilen Mustafa Keserci, Cezmi Keserci, Hakan Arslan ve Halis Dilmen tutuklandı. 
     
</TEXT>
</DOC>
