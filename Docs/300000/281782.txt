<DOC>
<DOCNO> 281782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sondun03.html </URL>
<DATE> 2004/10/20/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
KKTC hükümeti istifa ediyor... 
</HEADLINE>
<TEXT>

     KKTC'de, Cumhuriyetçi Türk Partisi CTP -Demokrat Parti DP koalisyon hükümeti bugün istifa ediyor. 
     DP Genel Başkanı Dışişleri Bakanı ve Başbakan Yardımcısı Serdar Denktaş, A.A muhabirine yaptığı açıklamada, CTP Genel Başkanı ve Başbakan Mehmet Ali Talat ile saat 10.00'da mecliste ortak basın toplantısı düzenleyeceklerini, basın toplantısında hükümetin istifasını açıklayaklarını bildirdi. 
     KKTC'de 9 aydır işbaşında olan CTP-DP hükümeti, 50 üyeli mecliste 23 milletvekiliyle Nisan ayından beri azınlıkta bulunuyor. Hükümetin meclisteki çoğunluğunu artırmak için, üçlü ve beşli hükümet oluşturma çabalarından sonuç alınamamıştı. 
     Cumhuriyet Meclisi Genel Kurulu'nun bugünkü gündeminde, 2004 Mali Yılı Bütçe Yasa Tasarısı'nın görüşülmesi bulunuyor. Hükümet, bütçe görüşülmesine geçilmeden istifasını açıklayacak. 
     
</TEXT>
</DOC>
