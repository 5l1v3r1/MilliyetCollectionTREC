<DOC>
<DOCNO> 267872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sonspo06.html </URL>
<DATE> 2004/08/31/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Tanjeviç Slovenya karşısında olduğumuzdan kötü oynadık... 
</HEADLINE>
<TEXT>

     A Milli Erkek Basketbol Takımı Başantrenörü Bogdan Tanjevic, Slovenya karşısında olduklarından daha kötü oynayarak maçı kaybettiklerini söyledi. 
     Bogdan Tanjevic, maç sonrası düzenlenen basın toplantısında, bu akşam takım halinde kötü oynadıklarını vurgulayarak, ''25 sayıyla kaybedilen maçı değerlendirmek zor. Slovenya güçlü bir ekip. NBA seviyesinde kaliteli oyuncuları var. İbrahim ve Hidayet'in olmadığı bir maçta kötü oynadık ve kaybettik'' diye konuştu. 
     Antrenör Tanjevic, takımda herhangi bir sorun olmadığını, iyi oyunculardan kurulu bir kadroya sahip olduklarını ve daha iyi olmak için çalışacaklarını ifade etti. 
     Sırp çalıştırıcı, İbrahim ve Hidayet'in takıma dönmesiyle, kadroda yer alan genç oyuncuların oynama süresinin azalacağına da dikkat çekerek, ''En iyi oyuncularım sağlıklı olduğu sürece onlarla oynayacağız. Tabii ki genç oyuncular yine süre alacak, ama bu maçlarda olduğu gibi çok uzun süre olmayacak'' dedi. 
     Tanjevic, oyun kurucu pozisyonunda yer alan Kerem Tunçeri ve Ender'in performansıyla ilgili bir soruyu ise ''Her ikisine de saygı duyuyorum. Onlara güveniyorum. Bu oyunculardan sonra gelen Barış da genç bir yetenek. Aldığı sürelerde iyi oynadı. Sonuçta yolumuza bu seçimlerle devam etmek zorundayız'' dedi. 
     Öte yandan, Türkiye, ''Efes Pilsen World Cup 3'' Basketbol Turnuvası'nda grup maçlarını 1 galibiyet, 1 yenilgiyle tamamlarken, gruptaki sıralama yarın Slovenya'nın İsveç ile yapacağı maç sonrasında belli olacak. 
     
</TEXT>
</DOC>
