<DOC>
<DOCNO> 253539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sondun35.html </URL>
<DATE> 2004/07/07/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Clinton'ın kayıtları 1 yıl önce açılacak 
</HEADLINE>
<TEXT>

     ABD'nin önceki Başkanı Bill Clinton, başkanlığı dönemine ait binlerce belgeyi, yasal süresinden bir yıl önce açıklayacağını bildirdi. 
     Clinton Vakfı Başkanı Skip Rutherford, Clinton adına inşa edilen başkanlık kütüphanesinin açılacağı 18 Kasım tarihinde Clinton'ın başkanlık dönemine ait 100 bin belgenin bilim adamları ve araştırmacıların kullanımına açılacağını ifade etti. 
     Başkanlık Kayıt Yasası çerçevesinde eski başkanlar, istemeleri halinde kendi dönemlerine ait belgeleri en az 5 yıl, bazı özel belgeleri ise 12 yıla kadar yayınlamayı engelleyebiliyor. Ulusal güvenlikle ilgili belgelerin yayınlanması daha uzun süre alabiliyor. 
     Araştırmacı ve bilim adamları, belgeleri, Clinton Başkanlık Merkezi'ndeki özel ultraviyole ışınlarla korunan cam duvarları bulunan yüksek teknoloji ürünü araştırma odalarında inceleyebilecek. 
     
</TEXT>
</DOC>
