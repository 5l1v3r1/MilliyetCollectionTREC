<DOC>
<DOCNO> 253681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sontur31.html </URL>
<DATE> 2004/07/07/ </DATE>
<TIME> 18.08 </TIME>
<AUTHOR>  </AUTHOR>
<HEADLINE>
Van'da 8 bin 640 Litre kaçak akaryakıt ele geçirildi 
</HEADLINE>
<TEXT>

     Van'ın Başkale ve Saray ilçelerinde, yurda yasadışı yollardan getirilen, toplam 8 bin 640 litre akaryakıt ele geçirildi. 
     Alınan bilgiye göre, Başkale Jandarma Komutanlığı ekipleri, Belliyurt Mezrası'nda Mustafa G. yönetimindeki 34 UM 3613 plakalı kamyoneti şüphe üzerine durdurdu. 
     Kamyonette, yurda İran üzerinden yasadışı yollarla getirildiği tespit edilen 4 bin 320 litre kaçak akaryakıt bulundu. 
     Öte yandan, Saray'ın Bakışık Köyü kırsalında devriye görevi yapan Jandarma ekipleri, İran'dan yurda yasadışı yoldan giriş yapan atlı gruba, ''dur'' ihtarında bulundu. 
     Jandarma ekipleri, atların üzerindeki bidonlarda 4 bin 320 litre akaryakıt ele geçirdi. 
     Grupta yapılan kimlik kontrolünde Abdulmecit A, Şevket Y, Fırat A. ile pasaportsuz 2 İran uyruklu yakalandı. 
     Yetkililer, araç sürücüsü Mustafa G. ile Abdulmecit A, Şevket Y, Fırat A. ve İran uyruklu 2 kişinin gözaltına alındığını akaryakıtın Gümrük Müdürlüğü'ne teslim edildiğini bildirdi. 
     Soruşturma sürdürülüyor. 
     
</TEXT>
</DOC>
