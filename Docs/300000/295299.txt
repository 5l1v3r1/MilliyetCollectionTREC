<DOC>
<DOCNO> 295299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sontur27.html </URL>
<DATE> 2004/12/06/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Kızıltepe'de öldürülen 12 yaşındaki Uğur'un adı bir parka verildi 
</HEADLINE>
<TEXT>

     Diyarbakır'da, Kızıltepe'de babası Ahmet Kaymaz ile öldürülen 12 yaşındaki Uğur Kaymaz'ın isminin verildiği parkın açılışı yapıldı. 
     Sur Beldesi Belediye Başkanı Abdullah Demirbaş, Saraykapı Semti'ndeki ''Uğur Kaymaz Çocuk Parkı''nın açılışında yaptığı konuşmada, Kızıltepe İlçesi'nde öldürülen 12 yaşındaki Uğur Kaymaz'ın adını yaşatmak için çocuk parkı yaptırdıklarını belirterek, ''Bu alan daha önce madde bağımlısı çocukların meskeni haline gelmişti. Biz de burayı düzenleyip çocuk parkı haline getirdik. Oyun oynaması gereken çocukların öldürüldüğü bir dönemi yaşıyoruz. Bizim, 'Bir cana 7 ağaç' sloganımız vardı. Biz de Uğur'un anısına parka 7 ağaç diktik. Umarız bir daha hiçbir çocuk ölmez'' dedi. 
     Parkın açılışını Uğur Kaymaz'ın annesi Makbule Kaymaz yaptı. 
     
</TEXT>
</DOC>
