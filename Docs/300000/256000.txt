<DOC>
<DOCNO> 256000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/sonyas12.html </URL>
<DATE> 2004/07/16/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Hawking'den 'kara delikler' itirafı 
</HEADLINE>
<TEXT>

     Ünlü İngiliz fizikçi Stephen Hawking, 30 yıl önce geliştirdiği 'kara delikler' teorisiyle ilgili tezlerinden birinin yanlış olduğunu söyledi. 
     Stephen Hawking'in teorisi, kara deliklerin, içine düşen herşeyi parçaladığı yaklaşımı üzerine kuruluydu. 
     Ancak Hawking'in şimdi, bu yaklaşımın yanlış olabileceğini kabul ettiği bildiriliyor. 
     İngiliz fizikçi şu ana kadar yeni fikirlerinin ayrıntılarını açıklamadı. 
     Ancak bu konuyla ilgili olarak Cambridge Üniversitesi'nde verdiği bir seminerin içeriği basına sızdı. 
     Hawking'in yeni tezlerinin, modern fiziğin en büyük tartışma konularından 'Kara delik bilgi paradoks'unun çözülmesine yardımcı olabileceği belirtiliyor. 
     Dünyaca ünlü İngiliz fizikçi, Çarşamba günü İrlanda'nın başkenti Dublin'de yapılacak bir uluslararası konferansa hitap edecek. 
     
     'Kara delikler Paradoksu'nun da mimarı 
     Doğrusu "Kara delik bilgi paradoksu"nun sorumlusu da, Stephen Hawking'in kendisi. 
     Hawking 1976'da, bir kara deliğin, oluşmasıyla birlikte, nükleer enerji üretmeye başladığını ancak aynı anda önemli oranda enerjini de toplu olarak kaybolduğunu söylemişti. 
     Teoriye göre bu radyasyon, kara deliğin içinde ne olduğu hakkında bilgi vermiyordu, çünkü kara delikle birlikte, içindeki tüm bigiler de yok oluyordu. 
     Bu, kuantum fiziğinin temel kurallarına aykırıydı. 
     Çünkü kuantum fiziği, evrende olanları en küçük ölçekte inceliyordu. 
     Bu da evrende hiçbir bilginin kaybolamayacağı esasına dayalıydı. 
     Stephen Hawking yıllarca, kara deliklerin aşırı çekim gücünün bir şekilde kuantum yasalarına ağır bastığını belirtmişti. 
     Şimdi ise bu fikrinden vazgeçti. 
     Hawking'in yeni 'kara delikler teorisi', daha öncekinden tamamen farklı değil. 
     Yeni teori de, kara deliklerin, daha uzun süreler, radyasyon yaymaları üzerine kurulu. 
     Temel fark ise yeni teorinin, sonunda kara deliklerin içinde bilgiye ulaşmanın mümkün olduğunu savunması. 
     Bu u dönüşü Profesör Hawking'e bir ansiklopediye mal olabilir. 
     Çünkü Hawking ve Kaliforniya Teknoloji Enstitüsü'nden fizik teorisyeni Kip Thorne, teorilerine karşı çıkan aynı enstitüden John Preskill'le iddiaya girmişlerdi. 
     Şimdi Hawking ve Thorne'un, Preskill'e, kendisinin belireyeceği bir ansiklopediyi hediye etmeleri bekleniyor. 
     
</TEXT>
</DOC>
