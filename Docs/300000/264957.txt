<DOC>
<DOCNO> 264957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sondun17.html </URL>
<DATE> 2004/08/20/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Berlusconi, Kaddafi'ye konuk olacak... 
</HEADLINE>
<TEXT>

     İtalya Başbakanı Silvio Berlusconi'nin, 25 ağustos çarşamba günü Libya'ya gitme hazırlığında olduğu öğrenildi. 
     Başbakanlığa yakın kaynaklardan edinilen bilgilere göre, Berlusconi Libya'nın devrim lideri Muammer Kaddafi'yle biraraya gelecek. 
     Halen Sardunya Adası'ndaki görkemli villasında tatilini sürdüren Berlusconi'nin 25 ağustosta Libya'ya giderek, akşam yemeğinde Kaddafi'yle biraraya gelmeyi planladığı bildirildi. 
     İki liderin çalışma yemeğinde, yasadışlı göçle ve terörle mücadele konularının öncelikli biçimde ele alınması gereken sorunlar arasında olması bekleniyor. 
     Kaddafi'nin, Libya adına İtalya'dan savaş tazminatı talebini de görüşmede yeniden dile getirebileceği tahmin ediliyor. 
     Başbakanlık yetkililerinin hazırlıklarını sürdürdükleri programda, Çarşamba akşamı Kaddafi'yle bir çalışma yemeğinde biraraya gelmesinin ardından, aynı gece İtalya'ya geri dönmesi öngörülüyor. 
     
</TEXT>
</DOC>
