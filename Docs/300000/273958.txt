<DOC>
<DOCNO> 273958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/soneko35.html </URL>
<DATE> 2004/09/22/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Tüzmen Irak'taki saldırıların Türklere yönelik olması düşündürücü 
</HEADLINE>
<TEXT>

     Devlet Bakanı Kürşad Tüzmen, Irak'ta iş yapan Türklere yönelik saldırıları değerlendirirken, ''Bu tür saldırıların sadece Türk işadamları ve Türk şoförlerine yönelik olması düşündürücü... Bizim o pazardan çok fazla faydalanmamız istenmiyor'' dedi. 
     Cezayir Enerji ve Madenler Bakanı Chakip Khelil'in ziyaretinden, sonra basın mensuplarının Irak'ta iş yapan Türklere yönelik saldırılara ilişkin sorularını yanıtlayan Bakan Tüzmen, bu olaylara sadece siyasi açıdan bakmamak gerektiğine dikkati çekti. 
     Türkiye'nin Irak pazarından faydalanması gerektiği kadar zaten faydalanamadığını kaydeden Tüzmen, şöyle devam etti 
     ''Neden sadece Türkiye'nin üzerinde bir baskı var Bizim o pazardan çok fazla faydalanmamız istenmiyor. Biz oraları kolay kazanmadık. Tabi sadece siyasi açıdan bakmamak lazım. Son yıllarda biz bu açığı çok iyi bir şekilde kapattık. Irak'a mal tedarik eden ülkeler sıralamasında Türkiye 13. sıradan 3'üncülüğe geldi. Hızlı bir şekilde bu devam edecekken, istemediğimiz, defakto bir olay oldu. Savaş öncesi 4-5 milyar dolar ihracatın garantisini almış, altyapısını hazırlamış bir ülke olarak bugün geldiğimiz noktada yaptığımız ticaretin, ticareti bir kenara bırakın insani yardımın dahi engellenmeye çalışılması, düşündürücü...'' Tüzmen, ''olayları pazardan pay almak isteyen diğer ülkelerin taciz ettiğini mi düşünüyorsunuz'' sorusuna, ''Sadece şu anda düşündürücü olduğunu söylemekle yenitiyorum. Türkiye'ye ve Türk firmalarına dönük hareketlerin yoğunluk kazandırması düşündürücü...'' diye yanıt verdi. 
     Tüzmen, Irak'a ihracatın yüzde 85'ini KOBİ'lerin ürettiği mallar oluşturduğunu, KOBİ'lerin ihracatının artması için bu şekilde çalışmaya mecbur olduklarını ifade etti. 
     Bundan sonrası için alternatif taşıma hatlarının oluşturulmasına yönelik çalışmaların sürdüğünü anlatan Bakan Tüzmen, Suriye geçişlerinin de çok rahat olmadığını, bazı mallara geçiş izni verilmediğine işaret etti. 
     
     ''YANIBAŞIMIZDA BİR BEYRUT...'' 
     Irak'ta riskleri minumuma indirmeye çalıştıklarını ifade eden Tüzmen, şöyle konuştu 
     ''Ama risk her zaman olacak. Kendimizi şuna hazırlamalıyız Buraya kadar oradaki Irak yönetiminin gösterdiği beceri veya beceriksizlik, önümüzdeki dönemde uzun süre devam edeceğini gösteriyor. Bu da bizim açımızdan uzun dönem, yanıbaşımızda yeni bir Lübnan, Beyrut oluştuğunun açık bir göstergesi. Ona göre tedbirlerimizi almamız lazım. Oradaki veriler, nereden geldiği belli olmayan terörün çeşitli mihraklarca desteklenmesi, kaos ortamından sebeplenenler, hepsini alt alta koyduğunuz zaman, yanıbaşımızdaki komşumuzun uzun süre bu kaos ortamının devam edeceğini gösteriyor ve bu bizi çok rahatsız ediyor.'' ABD Büyükelçisi Edelman ile görüşmesinde de Irak'taki güvenlik sorunu, Türk firmalarına yönelik alınabilecek güvenlik tedbirleri üzerinde durduklarını hatırlatan Bakan Kürşad Tüzmen, ''Herkes iyi niyetle bir şeyler yapmak istiyor ama ben sonuca bakıyorum. Sonuçta, şu anda oradaki kendi firmalarımızın can güvenliğin garanti altına alamıyoruz. Çok fazla kaos ortamında çok değişik senaryolar, çok değişik yorumlar yapabilirsiniz. Şu anda bunun çok düşündürücü olduğunu söylüyorum'' dedi. 

     
</TEXT>
</DOC>
