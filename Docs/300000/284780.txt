<DOC>
<DOCNO> 284780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/yasam/axyas02.html </URL>
<DATE> 2004/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsan ömrü 650 bin saat 
</HEADLINE>
<TEXT>


Bill Bryson'un 'Hemen Her Şeyin Kısa Tarihi' isimli kitabı, dünya ve hayata dair son derece ilginç bilgilerle dolu... 

KÜLTÜR SANAT SERVİSİ 

Boyner Yayınları, ilginç bir kitabı Türk okuruyla buluşturdu. Bill Bryson'ın dünyanın oluşum sürecine ve insana dair ilginç bilgileri aktardığı 'Hemen Her Şeyin Kısa Tarihi' adlı kitabı, Boyner Yayınları'ndan çıktı. Kitapta, yerkürenin 5 milyar ton ağırlığında olması ve bir insan ömrünün 650 bin saat olarak hesaplanması gibi ilginç bilgiler yer alıyor. İşte kitaptan kısa birkaç alıntı 
Doğarken size 100 milyar beyin hücresi bahşedilir ve ölene dek görüp göreceğiniz bu kadardır. Saatte 500 tanesini kaybettiğiniz tahmin ediliyor, dolayısıyla düşünmeniz gereken konular varsa kaybedecek bir saniyeniz yok demektir.Eğer bütün DNA'larınız uç uca eklenseydi Yerküre'den Ay'a kadar uzanıp geri dönebilecek, üstelik bunu birkaç defa değil, defalarca yapabilecek uzunlukta bir iplik oluşurdu. İçinizde 20 milyon kilometre uzunluğunda sıkıştırılmış DNA taşıyor olabilirsiniz.Milyonlarca ileri uygarlıktan sadece biri olabiliriz. Uzay çok büyük olduğundan, bu uygarlıklardan herhangi ikisi arasındaki mesafenin 200 ışık yılı olduğu sanılmakta. 

</TEXT>
</DOC>
