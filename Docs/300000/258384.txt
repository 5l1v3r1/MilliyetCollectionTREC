<DOC>
<DOCNO> 258384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/ekonomi/eko08.html </URL>
<DATE> 2004/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'TAV'ın İran'daki işletmesi 2. etapta' 
</HEADLINE>
<TEXT>


TAHRAN ANKA 

Güvenlik gerekçeleri öne sürerek şubat ayında kapatılan İmam Humeyni Uluslararası Havaalanı'nın birinci aşamasının, Türk TAV konsorsiyumunca işletilmeyeceği ancak konsorsiyumun projenin ikinci aşamasının yapımını ve işletmesini üstleneceği bildirildi. 
Tehran Times gazetesine göre, Hasan Hajalı Fard adlı sivil havacılık yetkilisi, Tepe - Akfen ile Avusturya'nın Vie Construction şirketinden oluşan konsorsiyumun, projenin birinci aşamasını yerli bir şirketin işleteceğini söyledi. Fard, TAV'ın, yap - işlet - devret modeliyle ikinci aşamanın yapımını ve işletmesini üstleneceğini söyledi. Fard, projenin ikinci aşamasının 193 milyon dolara mal olacağını da belirtti. TAV havaalanının ikinci aşamasını en az 11 yıl ve 3 ay için işletecek. 

Muhafazakarlar'dan muhalefet 
İran'ın reform yanlısı hükümeti, Türk yatırımcılar nedeniyle Muhafazakarların muhalefeti ile karşı karşıya kaldı. Türkiye ile anlaşma yapılmamasını savunan Muhafazakarlar, Turkcell ve TAV tarafından yürütülen projelerin de biran önce durdurulmasını istediler. Turkcell, İran'ın ilk özel mobil operatörü lisansını almak için teklifte bulunmuştu. İran Devlet Başkanı Muhammed Hatemi'nin, bu hafta Başbakan Recep Tayyip Erdoğan'ın ziyareti sırasında Turkcell ile anlaşma imzalayacaktı. 


</TEXT>
</DOC>
