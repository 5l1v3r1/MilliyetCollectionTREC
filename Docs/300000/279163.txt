<DOC>
<DOCNO> 279163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sonspo14.html </URL>
<DATE> 2004/10/11/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Arsenal'in sırrı doping mi 
</HEADLINE>
<TEXT>

     İngiltere’de namağlup şampiyonluğa ulaşan ve 48 maçtır bileği bükülmeyen Arsenal Teknik Direktörü Arsene Wenger, inanılmaz başarının sırrını açıkladı Bazı futbolcularımın doping yaptığını düşünüyorum... 
     Arsenal’de forma giyen bazı futbolcularım, daha önceki kulüplerinde doping kullanmış’ diyerek dikkatleri üzerinde toplayan Fransız teknik direktör Arsene Wenger, yaptığı açıklamalarla gündeme oturdu. 
     Geçen sezon İngiltere Premier Ligi’nde namağlup şampiyonluğa ulaşan, bu yıl da yenilgisiz olarak yoluna devam eden Londra ekibinin hocası, İngiltere Futbol Federasyonu’na başvurarak doping testlerinin arttırılmasını istedi. 
     
     Takımını ihbar etti 
     İngiltere Premier Ligi’nde forma giyen birçok oyuncunun EPO’ adlı yöntemle doping yaptığını ve hayatını tehlikeye attığını söyleyen deneyimli çalıştırıcı, Arsenal’de yaptığımız kan testlerinde futbolcuların bu yöntemi kullandıklarını anladıkö ifadesini kullandı. Bir anlamda kendi oyuncularını ihbar eden Arsene Wenger’in, futbolcularının sağlığını korumak amacıyla böyle bir davranış içine girdiği bildirildi. 
     
     EPO Nedir 
     EPO, böbrek tarafından üretilen ve kemik iliğinin alyuvar üretmesini sağlayan, doğal bir hormon. Normal sporcu vücudunda al ve akyuvar - serum oranı 43. Bu oran 51’e ulaşınca doping olarak kabul ediliyor. 
     Kanda fazla bulunan alyuvar, oksijen taşıdığı için dayanıklılık kazandırırken, kanı kalınlaştırıp, kalp krizine yol açıyor. 
     
</TEXT>
</DOC>
