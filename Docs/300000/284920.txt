<DOC>
<DOCNO> 284920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sontur19.html </URL>
<DATE> 2004/10/31/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Trabzon'daki patlamayla ilgili bir kişi yakalandı... 
</HEADLINE>
<TEXT>

     Trabzon'daki Mc Donalds'ın önüne meydana gelen patlama olayına karıştığı tespit edilen bir kişi, İstanbul'da yakalanarak Trabzon'a getirildi. 
     Edinilen bilgiye göre, 24 Ekim Pazar günü Atatürk Alanı'ndaki Mc Donalds'ın önünde meydana gelen patlama olayı ile ilgisi olduğu tespit edilen Y.H, Trabzon ve İstanbul Emniyet Müdürlüğü ekiplerinin ortak çalışması sonucu İstanbul'da yakalandı. 
     Uçakla Trabzon'a getirilen Y.H, Emniyet Müdürlüğü'nde gözaltına alındı. Y.H'nin, ifadesinin ardından bugün mahkemeye çıkartılabileceği öğrenildi. 
     Trabzon'da, geçen hafta Pazar günü, Atatürk Alanı'ndaki Mc Donalds'ın giriş kapısına konulan bombanın patlaması sonucu 6 kişi yaralanmıştı. 
     
</TEXT>
</DOC>
