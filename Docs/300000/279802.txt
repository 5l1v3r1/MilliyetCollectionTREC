<DOC>
<DOCNO> 279802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sontur10.html </URL>
<DATE> 2004/10/13/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Lise önünde 60 cm'lik kılıçla yakalandı 
</HEADLINE>
<TEXT>

     DENİZLİ'de Kazım Kaynak Lisesi önünde, üzerlerinde 60 santimetre uzunluğunda kılıca benzer kesici alet taşıyan 15 yaşındaki M.A. ve 18 yaşındaik M.A.K. polis tarafından yakalanarak gözaltına alındı. 
     Olay, önceki gün saat 18.00 sıralarında Karaman Mahallesi'ndeki Kazım Kaynak Lisesi önünde meydana geldi. Öğrencilerin çıkışını denetlemek için görev yapan polisler, okul önünde durumundan kuşkulandıkları M.A. ve M.A.K.'nin üzerini aradı. 
     Polisler, arama sırasında M.A.'nın üzerinde uzunluğu 60 santimetreye ulaşan, kılıca benzer kesici alet ele geçirdi. M.A. ve M.A.K., Çocuk Şubesi'ne götürülerek gözlem altına alındı. 
     M.A. ve M.A.K.'nin öğrenci olmadıkları öğrenildi. Gencin üzerinden çıkan kesici alet polisleri bile şaşkına çevirdi. Gençlerin Adliye'ye gönderileceği belirtildi. 
     
</TEXT>
</DOC>
