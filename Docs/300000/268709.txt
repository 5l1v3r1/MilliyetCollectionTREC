<DOC>
<DOCNO> 268709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sondun22.html </URL>
<DATE> 2004/09/03/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Rehin çocuklar niye çıplak .. 
</HEADLINE>
<TEXT>

     Rus özel kuvvetlerinin Kuzey Osetya'da okula düzenlediği operasyon sırasında, rehine çocukların çıplak olmaları dikkat çekti. 
     Teröristlerin ellerinden kurtulmayı başaran çocukların önemli bir bölümünün sadece iç çamaşırları ile durduğu bir bölümünün ise üstünün çıplak olduğu görüldü. 
     Dünya basını, çocukların kim tarafından soyulduğunu araştırıyor ancak henüz kesin bir sonuca varılamadı. 
     Bir görüşe göre Rus güvenlik görevlileri, kurtardıkları çocukları, üzerlerinde bomba bağlanma olasılığına karşı soyup güvenlik önlemi alıyor. 
     Bir başka görüşe göre ise Çeçen teröristler, çocukların üzerlerindeki giysileri alıp kendileri giyiyor ve böylece kargaşadan yararlanıp kaçmaya çalışıyor. 
     Ancak teröristlerin, çocuk giysilerine nasıl sığdıklarını kimse açıklayamıyor. 
     Bazı kaynaklar ise rehinelerin toplandığı spor salonunun çok sıcak olması nedeniyle çocukların giysilerini çıkarttıkları ve iç çamaşırlı ya da çıplak kaldıklarını öne sürüyor. 
     Bilinen ise okulda üç gün boyunca aç ve susuz okulda bekletilen çocukların kurtuluşlarını kutlarken çıplak oldukları... 
     
</TEXT>
</DOC>
