<DOC>
<DOCNO> 291118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonsiy05.html </URL>
<DATE> 2004/11/22/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Bakanlar Kurulu, bugün "sporda şiddet"i tartışacak... 
</HEADLINE>
<TEXT>

     Bakanlar Kurulu, Başbakan Erdoğan'ın başkanlığında toplanacak Bakanlar Kurulu, Başbakan Recep Tayyip Erdoğan'ın başkanlığında toplanacak. Kurulun gündeminde Avrupa Birliği, ekonomi ve sporda şiddet var. 
     Bakanlar Kurulu toplantısının ağırlıklı gündem maddesinin yine Avrupa Birliği olması bekleniyor. 
     Irak'a Komşu Ülkeler Zirvesine katılmak üzere Mısır'ın Şarm El Şeyh kentine giden Dışişleri Bakanı Abdullah Gül ise toplantıya katılamayacak. 
     
     Gündemde ekonomi de var 
     Toplantıda, ekonomideki son gelişmeler de ele alınacak. Brüksel ve Londra'da finans çevreleriyle önemli görüşmeler yapan, son olarak da Berlin'deki G-20 Maliye Bakanları ve Merkez Bankası başkanları yıllık toplantısına katılan Devlet Bakanı Ali Babacan, bu seyahatiyle ilgili izlenimlerini aktaracak. 
     
     Sporda şiddet konuşulacak 
     Sporda şiddet konusunun da yine Bakanlar Kurulu'nun gündemine gelmesi bekleniyor. Son olarak, dün akşamki Beşiktaş-Çaykur Rizespor maçında kapalı tribünde bir taraftarın bıçaklanarak öldürülmesinin ardından, kabine, sporda şiddetin önlenebilmesi için alınacak acil tedbirleri görüşecek. 
     
</TEXT>
</DOC>
