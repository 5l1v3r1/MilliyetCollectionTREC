<DOC>
<DOCNO> 256572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sonspo24.html </URL>
<DATE> 2004/07/19/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Konyaspor, aradığı stoperi Akçaabat Sebatspor'da buldu 
</HEADLINE>
<TEXT>

     Konyaspor, Akçaabat Sebatspor'dan Mehmet Yılmaz ile 2 yıllık sözleşme imzaladı. 
     Konyaspor Başkanı Mehmet Köseoğlu, kulüp binasında düzenlenen imza töreninde, takımın kampa başladığı dönemden bu yana stoper arayışında olduğunu söyledi. 
     Stoper açığını kapatmak için bugüne kadar birçok futbolcuyla görüştüklerini belirten Köseoğlu, son olarak Akçaabat Sebatspor'da oynayan Mehmet Yılmaz ile irtibata geçip anlaşamaya vardıklarını ifade etti. 
     Mehmet'in transferi konusunda Akçaabat Sebatspor'un da gerekli kolaylığı sağladığını kaydeden Köseoğlu, ''Mehmet, takıma katkı sağlayacağını düşündüğümüz genç bir sporcu. Beklentimiz, oynadığı futbolu Konyaspor'da çok daha ileri noktalara götürebilmesidir'' dedi. 
     Kendisini 2 yıllığına Konyasporlu yapan sözleşmeye imza atan Mehmet Yılmaz ise coşkulu bir taraftara sahip olan Konyaspor'da oynamaktan mutluluk duyacağını söyledi. 
     
</TEXT>
</DOC>
