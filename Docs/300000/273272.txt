<DOC>
<DOCNO> 273272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/yasam/axyas02.html </URL>
<DATE> 2004/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Rasputin'i İngilizler öldürdü 
</HEADLINE>
<TEXT>


Emekli bir Scotland Yard komutanına göre, Rusya - Almanya anlaşmasını önlemek amacıyla, Rasputin'i bir İngiliz ajan vurdu 

DIŞ HABERLER SERVİSİ 

Emekli Scotland Yard komutanı Richard Cullen ile istihbarat tarihçisi Andrew Cook'un BBC için hazırladığı bir belgeselde, ünlü Rus din adamı Rasputin'i, Rusya ile Almanya arasında barışı sağlayamaması için, St. Petersburg'da görevli İngiliz Gizli İstihbarat Bürosu ajanı Oswald Rayner'in vurularak öldürüldüğü ileri sürüldü. 
Cullen, "Rasputin, Rus Çarı üzerindeki etkisiyle barışı sağlasaydı, 1916'da 350 bin Alman askeri bu bölge yerine, Batı Cephesi'nde Müttefiklere karşı savaşabilecekti. Rayner, böyle bir durumun oluşmaması için barış üzerinde çalışan Rasputin'i öldürdü" diyor. 
Cullen, Rasputin'i önce Prens Felix Yusupov'un vurduğunu, ölmeyen rahibe daha sonra Vladimir Purişkeviç'in ateş ettiğini savunuyor. Cullen'a göre, bu iki kurşuna rağmen hayatta kalan Rasputin, İngiliz ajan Rayner'den yediği kurşunla hayata veda ediyor. 


</TEXT>
</DOC>
