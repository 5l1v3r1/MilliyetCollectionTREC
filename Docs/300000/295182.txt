<DOC>
<DOCNO> 295182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/soneko40.html </URL>
<DATE> 2004/12/06/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Ziraat Bankası 54.9 katrilyon ile birinci sırada... 
</HEADLINE>
<TEXT>

     Ziraat Bankası, 54 katrilyon 966 trilyon 148 milyar lira ile aktif büyüklükle bankalar arasında ilk sırayı aldı. 
     Türkiye Bankalar Birliği tarafından açıklanan ''Türk Bankacılık Sistemi-Eylül 2004'' raporuna göre, aktif büyüklükte ilk 10'a giren bankaların sıralamasında, ikinci çeyrekle karşılaştırıldığında değişim olmadı. 
     Sektör birincisi Ziraat Bankası'nın aktif büyüklüğü 54 katrilyon 966 trilyon 148 milyar lira olarak belirlendi. İş Bankası 37 katrilyon 491 trilyon 937 milyar lira ile 2., Akbank 32 katrilyon 9 trilyon 46 milyar lira ile 3. sırayı aldı. 
     Garanti Bankası 26 katrilyon 359 trilyon 226 milyar lira ile 4., Yapı ve Kredi Bankası 24 katrilyon 579 trilyon 692 milyar lira ile 5. oldu. 
     Halk Bankası, Vakıflar Bankası, Koçbank, Finansbank ve Türk Dış Ticaret Bankası, aktiflere göre ilk 10 arasına giren diğer bankaları oluşturdu. 
     Ziraat Bankası 1 katrilyon 250 trilyon 199 milyar lira ile karlılıkta da ilk sırayı alırken, Akbank 883 trilyon 884 milyar lira ile 2., İş Bankası 8 trilyon 382 milyar lira ile 3. oldu. 

     
</TEXT>
</DOC>
