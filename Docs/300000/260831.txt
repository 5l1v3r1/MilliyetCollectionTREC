<DOC>
<DOCNO> 260831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sonsiy03.html </URL>
<DATE> 2004/08/05/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Erdoğan, YAŞ kararlarını imzaladı... 
</HEADLINE>
<TEXT>

     Başbakan Recep Tayyip Erdoğan, Yüksek Askeri Şura'da YAŞ alınan kararları imzaladı. 
     Başbakan Erdoğan, YAŞ'ta alınan kararları imzalamak üzere Genelkurmay Başkanlığı Karargahı'nda YAŞ üyeleriyle bir araya geldi. 
     Genelkurmay Başkanlığı Karargahı'na saat 08.50'de gelen Erdoğan, Genelkurmay Başkanı Orgeneral Hilmi Özkök tarafından karşılandı. 
     YAŞ kararlarının imzalanmasının ardından, 2 Ağustos Pazartesi günü başlayan toplantılar tamamlandı. 
     Şura kararları, Genelkurmay Başkanı Orgeneral Hilmi Özkök ve Milli Savunma Bakanı Vecdi Gönül tarafından, saat 11.00'de Cumhurbaşkanı Ahmet Necdet Sezer'in onayına sunulacak. 
     Kararlar, Cumhurbaşkanı Ahmet Necdet Sezer'in onaylamasının ardından, Genelkurmay Başkanlığı Genel Sekreterliği'nce saat 11.30'da kamuoyuna açıklanacak. 

     
</TEXT>
</DOC>
