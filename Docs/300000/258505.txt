<DOC>
<DOCNO> 258505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/soneko18.html </URL>
<DATE> 2004/07/27/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
İşadamı Aydın Bolak, vefat etti... 
</HEADLINE>
<TEXT>

     Çok sayıda vakfın kurucu ve yöneticileri arasında yer alan işadamı Ahmet Aydın Bolak 79 , İstanbul'da hayatını kaybetti. 
     1925 yılında Balıkesir'de doğan Bolak, 1947'de İstanbul Üniversitesi Hukuk Fakültesi'nden mezun oldu. Bir dönem kaymakamlık ve avukatlık da yapan Bolak, 1961-1965 yılları arasında CHP Balıkesir milletvekili olarak TBMM'de görev yaptı. 
     Türk Eğitim Vakfı, Türkpetrol Vakfı, Türkiye Aile Sağlığı ve Planlaması Vakfı, Türk Kültürüne Hizmet Vakfı, Türk Kalp Vakfı, Türk Musıkisi Vakfı, Türkiye Erozyonla Mücadele ve Ağaçlandırma Vakfı, Türkiye Üçüncü Sektör Vakfı ve İstanbul Trafik Vakfı gibi birçok toplumsal kuruluşun kuruculuğu ve yöneticiliğini yapan Bolak'a, Marmara Üniversitesi ve Selçuk Üniversitesi tarafından fahri doktorluk unvanları verilmişti. 
     Aydın Bolak'ın çeşitli gazete ve dergilerdeki yazılarıyla televizyon ve radyo sohbetleri, Söylediklerim ve Yazdıklarım 1987 , Sohbetler 1994 , Hayatın İçinden 1996 , Hayatın Öğrettikleri 1998 ve Yüz Yılın Yetmişbeşi 2000 adlı kitaprda toplandı. 
     
</TEXT>
</DOC>
