<DOC>
<DOCNO> 286682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sonspo20.html </URL>
<DATE> 2004/11/06/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Real Madrid ile Bosque arasında Tom Cruise krizi... 
</HEADLINE>
<TEXT>

     Beşiktaş Teknik Direktörü Vicente Del Bosque'nin, eski takımı hakkında, ''Tom Cruise'u tribüne davet ediyorlar, beni etmediler'' şeklinde sitemde bulunmasına Real Madrid'ten ''üzüntü verici sözler'' yanıtı geldi. Hollywood'un ünlü yıldızlarından sinema oyuncusu Tom Cruise'un geçen hafta Santiago Bernabeu Stadı'nda İngiliz futbolcu David Becham ve eşi Victoria ile birlikte Real Madrid-Getafe maçını izlemesi, Del Bosque tarafından eleştirildi. 
     Real Madrid'te 1973-84 yılları arasında futbol oynayan ve 1999-2003 sezonları arası teknik direktörlük yapan Del Bosque'nun, basında yer alan demeçlerinde, ''1 yıl Madrid'teydim, anlayamıyorum, bir gün bile olsun beni tribüne davet etme nazikliğini göstermediler, ama Tom Cruise'u davet ediyorlar. Beni atmaları beni rahatsız etmiyor ama Makalele'yi gönderirlerken de 10 adım bile atamıyor demişlerdi Redondo giderken kanserdi Querioz yıprattılar ve ben giderken daha modern ve teknik kapasiteli birini istiyorlardı en iyilerinden biri olan Hierro gibilerine karşı nazik olamadılar. 35 yıl bu kulüpte kaldım ve böyle muameleye layık değilim'' dediği belirtilmişti. 
     Real Madridli yöneticiler ise Del Bosque'nin sözlerinden ''üzüntü duyduklarını'' ve teknik adama kapılarının her zaman açık olduğunu ifade ederek ''Del Bosque istediği ve dilediği her zaman tribüne davet edilir'' dediler. 

     
</TEXT>
</DOC>
