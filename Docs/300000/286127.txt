<DOC>
<DOCNO> 286127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sonspo37.html </URL>
<DATE> 2004/11/04/ </DATE>
<TIME> 22.41 </TIME>
<AUTHOR>  </AUTHOR>
<HEADLINE>
Kartal ligdeki başarısını UEFA Kupası'nda da gösterdi 3 - 1 
</HEADLINE>
<TEXT>

     Beşiktaş, UEFA Kupası 2. tur B Grubu maçında, İspanya'nın Athletic Bilbao takımını 3-1 yenerek, grup maçlarına galibiyetle başladı. 
     İkinci yarıya kötü başlayan Beşiktaş, devrenin hemen başında Ezquerro'nun golüne engel olamadı. Yediği golün şokundan kısa sürede sıyrılan siyah-beyazlılar, yeniden oyunun kontrolünü eline geçirip, rakip kaleye yüklendi. Maçın yıldızı Carew'in golüyle yeniden öne geçen Beşiktaş'ın 79. dakikada İbrahim Akın ile bir topu da direkten döndü. Kalan dakikalarda kalesini başarıyla savunan siyah-beyazlılar, 89. dakikada İbrahim Akın ile 1 gol daha bularak maçtan 3-1 galip ayrıldı. 
     İkinci yarıya golle başlayan konuk ekip, 63. dakikada Carew'in golüyle yeniden yenik duruma düştü. Özellikle son dakikalarda beraberliği bulmak amacıyla Beşiktaş kalesine yüklenen Athletic Bilbao savunmayı aşamazken, son dakikada İbrahim Akın'ın ayağından bir gol daha yedi ve İstanbul'dan eli boş döndü. 
     

     
     İLK YARI 

     6. dakikada Sergen'in soldan kullandığı serbest atışta, Carew arka direkte kafayı vurdu, top üstten auta gitti. 
     9. dakikada soldan ceza alanına giren Carew, topu Sergen'in önüne bıraktı. Bu futbolcu müsait durumda şut atmak yerine plase bir vuruş yapınca takımını bir golden etti. 
     15. dakikada Juanfran'ın ceza alanı dışından sert şutunda top üstten auta çıktı. 
     22. dakikada Sergen'in sağdan ortasında, Carew'in ceza alanı içinden yatarak vuruşunda top kaleci Lafuente'de kaldı. 
     26. dakikada Sergen'in pasında orta sahada topla buluşan Carew, rakibinden sıyrıldıktan sonra, topu sağ kanatta boş durumdaki Ali Güneş'in önüne bıraktı. Ali Güneş de ceza alanının sağ çaprazından yerden bir vuruşla topu filelere göndererek, Beşiktaş'ı 1-0 öne geçirdi. 
     33. dakikada Yeste'nin yaklaşık 25 metreden kullandığı serbest atışta, top kaleci Ramazan'da kaldı. 
     Kalan dakikalarda iki takım da gol pozisyonu üretemeyince, ilk yarı Beşiktaş'ın 1-0 üstünlüğüyle sona erdi. 
     
     
     İKİNCİ YARI 

     49. dakikada Urzaiz'in pasında ceza alanı içinde boş pozisyonda topla buluşan Ezquerro, kaleci Ramazan'dan sıyrıldıktan sonra meşin yuvarlağı ağlara göndererek, eşitliği sağladı 1-1 
     51. dakikada Juanfran'ın ceza alanı dışından sert şutunda, top yandan auta çıktı. 
     63. dakikada Ahmet Yıldırım'ın orta sahadan kullandığı serbest atışta, Emre topu kafayla ceza alanı içine gönderdi. Carew, kaleci Lafuente'den önce topa dokunarak filelere gönderdi ve Beşiktaş'ı 2-1 öne geçirdi. 
     79. dakikada İbrahim Akın'ın yaklaşık 20 metreden kullandığı serbest atışta top üst direkten döndü. 
     82. dakikada Tiko'nun caza yayı önünden kullandığı serbest atışta, top az farkla üstten auta gitti. 
     Aynı dakikada savunmanın hatasında topu kapan ve altıpas içinde kaleci Lafuente ile karşı karşıya kalan Carew'in vuruşunda meşin yuvarlak kaleciden döndü. 
     89. dakikada ani gelişen Beşiktaş atağında, Juanfran'ın uzun pasında topla savunmanın arkasında buluşan İbrahim Akın, kaleciyi de geçtikten sonra topu ağlara göndererek, skoru 3-1 yaptı. 
     Uzatma dakikalarında yine kaleciyle karşı karşıya kalan İbrahim Akın, bu kez topu auta atarak, takımını bir golden etti. 

     

     KÜNYE 
     

BEŞİKTAŞ 3 - ATHLETIC BILBAO 1 Stat BJK İnönü Hakemler Florian Meyer xxx, Carsten Cadach xxx, Christian Soltow xxx Almanya Beşiktaş Ramazan xx, Ali Güneş xxx, Çağdaş xx, Emre xxx, İbrahim Üzülmez xx, Okan xxx, İbrahim Toraman xx, Ahmet Yıldırım xx Dk. 84 Tayfun xx , Juanfran xxx, Sergen xx Dk. 61 İbrahim Akın xxx , Carew xxxx Dk. 90 Pancu Athletic Bilbao Lafuente xx, Iraola xx, Prieto x, Karanka xx, Casas x Dk. 62 Del Horno x , Etxeberria xx Dk. 84 Azkorra x , Guregui xx, Orbaiz x Dk. 70 Tiko x , Ezquerro xx, Yeste xx, Urzaiz x Goller Dk. 26 Ali Güneş, Dk. 49 Ezquerro, Dk. 63 Carew, Dk. 89 İbrahim Akın Sarı kartlar Dk. 81 Ali Güneş, Dk. 85 Okan Beşiktaş      
</TEXT>
</DOC>
