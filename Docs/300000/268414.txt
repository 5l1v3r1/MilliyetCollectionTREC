<DOC>
<DOCNO> 268414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sondun48.html </URL>
<DATE> 2004/09/02/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
3 Müslüman köyü Hıristiyan oldu 
</HEADLINE>
<TEXT>

     Gürcistan'ın Acaristan Özerk Cumhuriyeti Maçahel bölgesinde, 3 Müslüman köyünün halkı topluca Hıristiyanlık dinini kabul etti. 
     Maçahel deresinde gerçekleştirilen dini törene katılan Gürcistan Başbakanı Zurab Jvanıya, bölge halkının atalarının Müslüman olduğunu, ancak genç nesilin Hıristiyanlık dinini benimsediğini söyledi. Jvanıya, halkın kendi iradesiyle din değiştirmeye karar verdiğini ifade etti. 
     Hıristiyanlığı kabul eden bölge sakinleri de, açıklamalarında, atalarının Müslüman olduğunu, din değiştirmelerinde Hıristiyan çoğunluğa sahip bir ülkede yaşamalarının etkili olduğunu söylediler. 
     Maçahel deresinde yapılan dini törende, kilisede görevli papazların din değiştirenleri yarı çıplak vaziyette kutsal saydıkları dere suyuna 3 kez batırdıkları görüldü. 
     
</TEXT>
</DOC>
