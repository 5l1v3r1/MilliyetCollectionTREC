<DOC>
<DOCNO> 259132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sonyas03.html </URL>
<DATE> 2004/07/29/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Erkekler dikkat Çapkınlık erken öldürüyor 
</HEADLINE>
<TEXT>

     Mehmet ÇİFTÇİ - İSPANYA DHA 
İSPANYA'da antropologların yaptığı araştırmaya göre, insanlık tarihi boyunca çapkınlıkları nedeniyle erkek nüfusunun, kadın nüfusunun gerisinde kaldığı iddia edildi. 
     Daniel Krugel adlı antropoloğun bir grup bilim adamı ile yaptığı araştırmanın sonuçları, Psicologia Evolutiva Dergisi'nde yayımlandı. Kadınların erkeklerden daha uzun yaşadığının belirtildiği araştırmada, erkek ölümlerinin kadın ölüm oranlarına göre 3 kat fazla olduğu öne çıktı. Bilim adamları erkeklerde ölüm oranın fazla olmasını, erkeklerin hayatları boyunca kadınlara iyi görünmek için mücadele vermesine ve bunun sonucu olarak vücutta meydana gelen yıpranmaya bağladı. Erkeklerin çok sayıda kadınla yaşadığı dönemlerde kadını elde etmek için verilen mücadelenin çoğunun ölümle sonuçlandığına da dikkat çekildi. 
     Günümüzde bu tür mücadele olmamasına rağmen erkeklerin DNA testlerinde Kendilerini kadınlara ispat etme' genlerine rastlandığı belirtidi. Bu genlerin tarih boyunca değişmeyen kadın nüfusunun erkeğe oranla fazla olmasının önemli bir nedeni olduğu kaydedildi. 
     
</TEXT>
</DOC>
