<DOC>
<DOCNO> 261705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/yazar/uras.html </URL>
<DATE> 2004/08/09/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Devlet "iş kapısı" 
</HEADLINE>
<TEXT>


Bizde kolay para kazanmanın yolu devlet ile iş yapmak, devlete mal satmaktır. Her ülkede devlet iş yaptırır. Ama ekonominin tümünde devletin yaptırdığı işlerin, satın aldığı mal ve hizmetin ölçüsü ve ağırlığı sınırlıdır. 
Bizde ise tersine bir durum var. Halkta para yok. Özel sektör kurum ve kuruluşları cılız. Bunlarla büyük iş yapmak imkansız. 
Halbuki devlet öyle mi Devlet büyük işler yaptırıyor. Büyük miktarlarda mal alıyor. Fatura pahalı imiş, değilmiş, genelde dikkat edilmiyor. Devletin parası bitse bile, halktan toplayarak ödüyor. Bu çerçevede devletle iş yapanların, devlete mal satanların hızlı büyümesi, büyüdükçe de daha fazla kazanç sağlaması mümkün olabiliyor. 
Bu anlatımı bakın 'devletle iş yapanların tamamını karalamak' olarak kabul etmeyiniz. Bu tür durum tespiti ve tahlili yapanları eskiden 'gomunist herif' diye susturdukları içindir ki, devletimiz ve dolayısıyla halkımız, devlet ihaleleri yoluyla epeyce soyuldu demek istemiyorum hırpalandı. Şimdilerde 'Kamu İhale Kurumu' adı altında bir gözleme ve izleme birimi oluşturuldu. Kurum, 2004'ün ilk 6 aylık döneminde kamunun ihale istatistiklerini yayınladı. 
Bu istatistikler çok ilginç. Genel kanı, kamunun daha çok inşaat için para harcadığı, inşaat müteahhitlerinin, ihalelerde aslan payı aldığı şeklindedir. Halbuki görüyoruz ki, 6 ayda 'yapım' için açılan ihalelerin toplam ihaleler içindeki payı yüzde 5, bu ihalelere harcanacak para toplam harcamanın yüzde 24'ü. İhalelerin büyük bölümü yüzde 95'i mal alımı ve hizmet alımı ihalesinden oluşuyor. Toplam harcamanın büyük bölümü yüzde 76'sı mal ve hizmet alımı için harcanıyor. İlk altı ayda ihale ile en fazla iş dağıtanlar yerel yönetimler. Bunlar, 3 bin 317 ihale ile 975 trilyon liralık işe imza atmış. Eskiden en çok ihale açtığı söylenen 'Cihet - i Askeriye' sekizinci sıraya düşmüş. Sağlık Bakanlığı en fazla ihale açan devlet dairesi olmuş. 
Yılın yarısında toplam 30 bin 438 ihale açılmış. Bu ihaleler nedeniyle devlet, 5.6 katrilyon para ödeyecek. Açılan ihalelerin 20 bin 387'si mal alımı, 8 bin 494'ü hizmet alımı, bin 557'sı yapım ihalesi... Devlet devamlı alıyor. Aldığının parasını ödüyor... 
Bilmem bu rakamlar birşey ifade ediyor mu Ankara nasıl büyüyor Ankara'da nasıl 3 milyon dolarlık evler kapış kapışa satılıyor Lokantalarda neden yer bulunmuyor Lüks otomobilleri kimler kullanıyor Neden dünyanın en lüks markalı giyim eşyaları Ankara'da kapışılıyor Bilmem anlaşılıyor mu Büyüklerimiz ne demiş "Nerede hareket, orada bereket"... Bundan doğal birşey olamaz... 
Tekrarda yarar var. Bu bir durum tespiti yazısıdır. Lütfen yazan hakkında kötü şeyler düşünmeyiniz... 

2004 yılının ilk yarısında kimler kaç ihale ile kaç liralık iş dağıttı Adet Milyar TL Sağlık Bak. 5.689 673.805 MEB 4.798 156.644 Çalış. ve Sos. Güv. Bak. 3.676 439.635 Yerel Yönetimler 3.317 975.712 MSB 2.469 212.431 Yük.Öğ. Kurumları 2.105 584.348 KİT Fonlar 1.470 723.493 İçişleri Bak. 1.183 212.834 Ulaştırma Bak. 1.000 178.709 Başbakanlık 988 209.809 Bayındırlık ve İs. Bak. 847 824.472 Enerji ve Tabii Kay. Bak. 733 96.672 Diğerleri 2.163 329.324 Toplam 30.438 5.653.852 



</TEXT>
</DOC>
