<DOC>
<DOCNO> 284619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sondun27.html </URL>
<DATE> 2004/10/30/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Irak'ta 1 Somalili ve 2 Iraklı kamyon şoförü kaçırıldı... 
</HEADLINE>
<TEXT>

     Irak'ın kuzeyindeki 2 ayrı olayda 1 Somalili ve 2 Iraklı kamyon şoförünün kaçırıldığı bildirildi. 
     Polis yetkilisi Turhan Yusuf, Kerkük'ün 35 kilometre güneyindeki Manzala bölgesinde silahlı 2 kişinin, su arıtımında kullanılan ürünleri taşıyan konvoya saldırdığını belirtti. 
     Yusuf, ''Saldırıdan yaralı kurtulan Iraklı bir koruma, saldırganların Somalili bir kamyon şoförünü kaçırdıklarını söyledi'' dedi. 
     Irak'ın kuzeyindeki Musul kentinde de Amerikan ordusu için soda taşıyan kamyonların ateşe verildiği, Iraklı 2 şoförün saldırganlar tarafından kaçırıldığı bildirildi. 
     Polis yetkilisi Ahmed Halef, saldırının kent merkezindeki bir mahallede düzenlendiğini, 2 Iraklı şoförün kaçırıldığını, saldırganların bir araca binerek kaçtığını kaydetti. 
     Öte yandan, Kerkük'te kimliği belirlenemeyen kişilerce dün akşam kaçırılan polisin cesedi bulundu. 
     Polis yetkilisi Turhan Yusuf, ''Ahmed İdan'ın 32 cesedinin Kerkük'ün 7 kilometre güneyinde bulunduğunu'' belirtti. 
     Yusuf, Kerkük'ün doğusundaki Uruban mahallesinde görev yapan İdan'ın öldürülme nedeni konusunda açıklama yapmadı. 
     
</TEXT>
</DOC>
