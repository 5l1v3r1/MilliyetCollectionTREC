<DOC>
<DOCNO> 265923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sondun10.html </URL>
<DATE> 2004/08/24/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Başpiskopos ''rüya'' görüyor 
</HEADLINE>
<TEXT>

     YORGO KIRBAKİ ATİNA 

Türkler hakkında yaptığı suçlama ve hakaretlerle Yunanistan hükümetinin başını ağrıtan Atina Başpiskoposu Hristodulos şimdi de, Yunan halkını Küçük Asya'yı geri alma ideali etrafından birleşmeye çağırdı. 
     Bir törende yaptığı konuşmada, "Küçük Asya Felaketi"ne Yunanlıların Kurtuluş Savaşı'na verdikleri ad değinen Hristodulos, Türkler için "Özünde saf olan bir halk, fanatik bir yönetimden sürüklenerek ayaktakımına dönüşmekte, içgüdüsel hareket etmekte ve ihtirasa boyun eğmektedir. Ne yaptığını bilmeden alçakça masumları hedef almıştır. Bu halkın bugünkü uğursuzluğunun nedeni yönetimidir" değerlendirmesini yaptı. Türk halkı arasında "devletin barbarlığının kurbanı olan binlerce insan bulunduğunu ve çok sayıda da mücahidin perişan Türk hapishanelerinde çürüdüğünü" söyleyen Hristodulos, bir kez daha Türkiye için "unutulmaz vatanlar" ifadesini kullandı. Atina Başpiskoposu "Küçük Asya Felaketi ve katedilen İzmir Metropoliti Hrisostomos hakkını bulacak mı Eğer tanrı buna daha önce izin vermezse kıyamet günü göçmenlerin melekleri ikonalarımızı yine ellerine alarak unutulmaz vatanlara doğru yola çıkacaklar" diyerek dolaylı da olsa yayılmacılığını ortaya koydu. 

     
</TEXT>
</DOC>
