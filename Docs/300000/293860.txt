<DOC>
<DOCNO> 293860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sonspo17.html </URL>
<DATE> 2004/12/01/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Gaziantepspor'da tribün anarşisine önlem... 
</HEADLINE>
<TEXT>

     Gaziantepspor Kulübü, son zamanlarda statlarda başgösteren tribün anarşisinin önüne geçmek için bir dizi önlem alındığı bildirildi. 
     Kulüpten yapılan açıklamada, alınan önlemler gereği gişelerde toplu bilet satılmayacağı, herkesin stada bilet alarak gireceği ve bileti olmayan kişilerin stada kesinlikle alınmayacağı belirtildi. 
     Herkesin biletinin üzerinde bulunan kapı numarasına göre tribündeki yerine oturacağı, taraftarların maç bitene kadar bilet koçanlarını saklaması gerektiği ifade edilen açıklamada, şöyle denildi 
     ''Çünkü statta bulunan güvenlik görevlilerinden her an bilet kontrolü yapması istenebilir. Üzerinde bileti bulunmayan kişiler stat dışına çıkarılıp gerekli işlem yapılacaktır. Kapılarda sorun yaşanmaması için taraftarlarımızın yanlarında çocuk getirmemeleri rica olunur. Yani aynı biletle içeriye 2 kişi alınmayacaktır. 
     Stat girişlerinde seyirciler el dedektörleriyle sıkı şekilde aranacaktır. Bu yüzden stada yasak maddelerle kesici, delici, yaralayıcı aletler girmeye kalkanlar içeriye alınmayacağı gibi güvenlik güçlerine teslim edilecektir. Ayrıca taraftarlarımızın merdivene oturmaması gerekiyor. Aksi takdirde maçın gözlemcisi başlamasına izin vermeyebilir veya maç devam ederken maçı durdurabilir. 
     Bu haftadan başlayarak maça gelecek olan taraftarların bu konulara dikkat etmesi gerekiyor.'' 
     
</TEXT>
</DOC>
