<DOC>
<DOCNO> 293005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sondun10.html </URL>
<DATE> 2004/11/29/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Sarkozy, Türkiye’yi AB’de istemediğini yineledi 
</HEADLINE>
<TEXT>

     Fransa'da iktidardaki UMP liderliğine seçilen Maliye ve Ekonomi Bakanı Nicolas Sarkozy, Türkiye'nin AB'ye üye olmasına karşı çıktı. 
     Sarkozy, Türkiye’nin Avrupa ile ortak olmasını, ancak AB’ye üye olmamasını isteğini söyledi. 
     Sarkozy, partisinin liderliğine seçildiği kongrede, 20’nci yüzyılın ikinci yarısının en büyük siyasi ve bütünleştirici projesinin durmadan büyüyemeyeceğini savundu. 
     
     Doğu Avrupa’ya destek verdi 

     40 bin kişinin önünde konuşan Sarkozy, Türkiye'nin AB üyeliğine karşı çıkarken, Doğu Avrupa için ise farklı bir yaklaşım sergiledi. 
     Doğu Avrupa'daki ülkelere yardım çağrısından bulunan Sarkozy, ''bazen bir risk olarak görülen bu durumu bu kez bir şans olarak görüyorum. Doğu Avrupa'daki kardeşlerimiz ilerleme, büyüme ve refah istiyorlar, onlara yardım etmeliyiz. Bunu yapmak zorundayız ve bu çıkarımıza'' dedi. 
     
     Oyların yüzde 85’ini aldı 

     Fransa'da iktidardaki Halk Hareketi Birliği'nin UMP liderliğine seçilen Maliye ve Ekonomi Bakanı Nicolas Sarkozy, oyların yüzde 85'ini aldı. 
     Yaklaşık 130 bin delegenin 15 kasımdan bu yana nternet aracılığıyla oy kullandığı seçimde, UMP milletvekilleri Nicolas Dupont yüzde 9.1 ve Christine Boutin yüzde 5,8 oranlarında oy almıştı. 
     

     
</TEXT>
</DOC>
