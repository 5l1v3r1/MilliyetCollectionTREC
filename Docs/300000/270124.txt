<DOC>
<DOCNO> 270124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sonspo21.html </URL>
<DATE> 2004/09/08/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Del Bosque İnönü Stadı'na dönmek büyük bir mutluluk 
</HEADLINE>
<TEXT>

     Beşiktaş Teknik Direktörü Vicente del Bosque, BJK İnönü Stadı'na dönecek olmalarının kendileri için büyük bir mutluluk olduğunu söyledi. 
     İspanyol teknik adam, siyah-beyazlı kulübün resmi internet sitesine yaptığı açıklamada, 19 Eylül'de Galatasaray ile yapılacak derbi maçla kapılarını yeniden taraftara açacak olan yenilenen BJK İnönü Stadı'na dönecek olmalarının çok anlamlı ve zevkli olduğunu ifade etti. 
     Del Bosque, şunları kaydetti 
     ''Ben dahil bütün çalışanlar için BJK İnönü Stadı'na dönecek olmak büyük bir mutluluk. Bizim için bu dönüşün çok anlamlı ve zevkli olacağını düşünüyorum. Bugüne kadar maçlarımızı hep deplasmanlarda oynadık. Bu açıdan da baktığımızda BJK İnönü Stadı'na dönmenin çok farklı bir heyecan yaşatacağına inanıyorum. Amacımız, BJK İnönü Stadımıza iyi bir dönüş yaparak, hem seyircimizi hem de taraftarımızı sevindirecek sonuçları almaya başlamak.'' Öte yandan, Sakaryaspor maçı hazırlıklarını sürdüren Beşiktaş'ın, bu akşam saat 18.00'de BJK Nevzat Demir Tesisleri'nde, İkinci Lig A Kategorisi takımlarından Karagümrük Kyoto ile yapacağı özel maçın BJK İnönü Stadı'na alındığı bildirildi. Aynı saatte başlayacak maç basına ve taraftara kapalı olarak oynanacak. 
     
</TEXT>
</DOC>
