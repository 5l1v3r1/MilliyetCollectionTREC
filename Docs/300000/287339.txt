<DOC>
<DOCNO> 287339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/yasam/yas01.html </URL>
<DATE> 2004/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Beni suça itiyorlar' 
</HEADLINE>
<TEXT>


'Lisa Eder cinayeti' nedeniyle Alanya'da işyeri açacaklardan sabıka kaydı isteniyor. İlk mağdur, gasp sabıkası olan bir kuaför 

HATİCE ÇETİNKAYA DHA 

Alanya Belediyesi, sabıkalı Bülent Gülbay'ın Alman Lisa Eder'i 11 tecavüz ederek öldürmesinin ardından alınan 'işyeri açacaklardan sabıka kaydı istenmesi' kararını uygulamaya koydu. Kuaför açmak isteyen sabıkalı Muzaffer Çakal'ın yaptığı ruhsat başvurusu reddedildi. 
9 yıl önce gasp suçundan cezaevine giren Çakal, 5 yıl sonra Şartla Salıverilme Yasası'ndan yararlanarak tahliye oldu. Kuaför açmak için 25 Ekim'de belediyeye başvuran bir çocuk babası Çakal, "Gündemde Lisa Yasası var. Sabıkalıların durumu şimdilik askıda" yanıtını aldı. 
28 Ekim'de toplanan Alanya Belediye Meclisi, 'işyeri açacaklardan sabıka kaydı istenmesine' oybirliğiyle onay verdi. Belediye Başkanı Hasan Sipahioğlu, sabıkalıların başvurularının suçun türüne göre değerlendirileceğini söyledi. Sonucu öğrenmek için 4 gün önce belediyeye giden Çakal'a da sabıkası nedeniyle ruhsat verilemeyeceği bildirildi. Çalıştığı büfede yük kaldırırken belinde lif yırtılması olduğunu kaydeden Çakal, "Ben de mesleğim olan kuaförlükte karar kıldım. Başvurum reddedildi. Aç kalırsam çocuğum için saldırırım. Beni tekrar gasp yapmaya yöneltiyorlar" dedi. 

'Çocuğum ne olacak ' 
Kuaför açmak için Çıraklık Eğitim Merkezi'nden ustalık belgesi aldığını ve dükk n kiraladığını belirten Çakal, "1.5 milyar lira harcamıştım. Beynimden vurulmuşa döndüm. Bir adamın suçuna karşılık, hesabın bütün sabıkalılara kesilmesi yanlış. Ben sabıkalıyım, bana kim iş verir O zaman benim sosyal güvencem sağlansın. Bir yaşında çocuğum var, bezini nasıl alacağım Evim kira, nasıl geçineceğim " diye isyan etti. 





</TEXT>
</DOC>
