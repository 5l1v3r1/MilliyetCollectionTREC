<DOC>
<DOCNO> 259626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/dunya/dun01.html </URL>
<DATE> 2004/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermenilere 'soykırım' tazminatı verilecek 
</HEADLINE>
<TEXT>


New York Life sigorta firması, Anadolu'da ölen 2500 Ermeni'nin mirasçılarına 20 milyon dolar ödeyecek 


ABD'de Los Angeles Bölge Mahkemesi, 1880 - 1915 yılları arasında Osmanlı İmparatorluğu sınırlarında yaşayan yaklaşık 2 bin 500 Ermeni'ye hayat sigortası poliçesi satan, ancak bu kişilerin Anadolu'daki çatışmalar sırasında ölümünün ardından akrabalarına sigortalarını ödemeyen New York Life sigorta firmasının, toplam 20 milyon dolar yaklaşık 29 trilyon 460 milyar TL tazminat ödemesine karar verdi. 
Mahkemenin tarafların anlaşması üzerine verdiği karar, davacılar tarafından, Ermeni soykırımı iddiasının bir ABD kurumu tarafından ilk kez üstü kapalı bir şekilde de olsa kabul edilidiği şeklinde yorumlandı. 
Davayı açan Ermeniler, akrabalarının soykırım olarak tanımladıkları olaylar sırasında öldürüldüğünü, ancak sigorta firmasının poliçeleri ödemediğini öne sürüyordu. Firma yetkilileri ise, poliçe sahiplerinin akrabalarından yalnızca 3'te birinin yerinin tespit edilebildiğini, geri kalanlarla irtibata geçilemediğini belirtmişti. Anlaşma gereği 2 bin 400 poliçe mirasçısına 11 milyon dolar tazminat ödenecek. Tazminatın 3 milyon dolara yakın kısmı ise, Ermeni hayır kurumlarına verilecek. 


</TEXT>
</DOC>
