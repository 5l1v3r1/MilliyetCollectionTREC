<DOC>
<DOCNO> 295332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sontur60.html </URL>
<DATE> 2004/12/06/ </DATE>
<TIME> 19.14 </TIME>
<AUTHOR>  </AUTHOR>
<HEADLINE>
Cumhurbaşkanı Sezer, 3 kanunu onayladı... 
</HEADLINE>
<TEXT>

     Cumhurbaşkanı Ahmet Necdet Sezer, 3 kanunu onayladı. 
     Cumhurbaşkanlığı Basın Merkezi'nden yapılan açıklamaya göre, 5265 sayılı ''Karayolları Trafik Kanununda Değişiklik Yapılmasına Dair Kanun'' ve 5267 sayılı ''Türkiye Cumhuriyeti ile Lüksemburg Büyük Dükalığı Arasında Gelir ve Servet Üzerinden Alınan Vergilerde Çifte Vergilendirmeyi Önleme ve Vergi Kaçakçılığına Engel Olma Anlaşmasının ve Eki Protokolün Onaylanmasının Uygun Bulunduğuna Dair Kanun'' ile 5268 sayılı ''Türkiye Cumhuriyeti Hükümeti ile Pakistan İslam Cumhuriyeti Hükümeti Arasında Sağlık Alanında İşbirliğine Dair Anlaşmanın Onaylanmasının Uygun Bulunduğuna Dair Kanun'' yayımlanmak üzere Başbakanlığa gönderildi. 
     5265 sayılı ''Karayolları Trafik Kanununda Değişiklik Yapılmasına Dair Kanun'' Türkiye'ye gelen yabancı askeri araçları belirli koşullarda mali sorumluluk sigortasından muaf tutuyor. 
     Kanuna göre, milletlerarası hukukun meşru kıldığı hallerde, ortak savunma veya barış harekatı çerçevesinde Türkiye'de harekat, eğitim veya tatbikat maksadıyla bulunmasına izin verilen yabancı silahlı kuvvetlerin neden olabileceği hasar ve zararların özel bir anlaşmayla düzenlendiği hallerde, yabancı askeri araçlar için mali sorumluluk sigortası yaptırılmayacak. 
     
</TEXT>
</DOC>
