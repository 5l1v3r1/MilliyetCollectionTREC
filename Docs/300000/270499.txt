<DOC>
<DOCNO> 270499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sonyas04.html </URL>
<DATE> 2004/09/09/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Günde 24 bin kişi açlıktan ölüyor... 
</HEADLINE>
<TEXT>

     Dünyada açlıkla mücadele için girişim başlatan Brezilya, Şili, İspanya ve Fransa, yılda 50 milyar dolar toplayabilmek için bazı öneriler sundu. 
     Brezilyalı bir yetkili, bu amaçla hazırlanan raporu Brasilia'da açıkladı. BM'nin açlıkla mücadele ederken sosyal kalkınma hedeflerine ulaşabilmesi bakımından gereken yıllık 50 milyar doların temin edilebilmesi için sunulan öneriler arasında, özellikle mali işlemlere ve silah satışlarına vergi getirilmesi bulunduğu bildirildi. 
     Yetkiliye göre, öneriler 20 Eylül'de New York'ta yapılacak açlıkla mücadele doruğunda ele alınacak. Doruk, Brezilya Devlet Başkanı Luiz İnacio da Silva'nın çağrısıyla yapılacak. Doruğa 60 kadar devlet ya da hükümet başkanı katılacak. 
     Dorukta Şili, Brezilya, İspanya ve Fransa liderleriyle BM genel sekreterinin geçen ocakta Cenevre'de ortaklaşa başlattığı girişimin hayata geçirileceği belirtildi. 
     Brezilyalı yetkili raporu sunarken, dünyada 800 milyon kişinin günde 1 dolardan daha az parayla geçindiğini, günde 24 bin kişinin açlık ya da yetersiz beslenme yüzünden öldüğünü, beş dakikada bir çocuğun yine aynı nedenlerle hayata gözlerini yumduğunu hatırlattı. 
     
</TEXT>
</DOC>
