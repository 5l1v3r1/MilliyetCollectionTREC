<DOC>
<DOCNO> 287166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sonspo10.html </URL>
<DATE> 2004/11/08/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Manchester derbisinde gol sesi çıkmadı 
</HEADLINE>
<TEXT>

     Premier Lig'de Manchester derbisi 0-0 sona erdi. Şampiyonluk yolunda Arsenal'in puan kaybetmesiyle önemli bir avantaj yakalayan Manchester United, Manchester City ile Old Trafford'da karşı karşıya geldi. Golsüz biten maçta United'da Alan Smith 89. dakikada kırmızı kartla oyun dışında kaldı. 
     Bir diğer karşılaşmada ise geçen hafta Bolton Wanderers'a 2-1 yenilen Newcastle, Fulham'a da 4-1 yenilerek Ağustos 2003'ten bu yana ilk kez ligde üst üste iki maç kaybetti. Fulham 28. dakikada Collins John ile 1-0 öne geçti. 65'te Steed Malbranque farkı ikiye çıkardı. 70'te Tomasz Radzinski'nin Robbie Eliott tarafından düşürülmesiyle doğan penaltıyı Malbranque gole çevirdi 3-0. 76'da Malbranque'nin pasında topu ağlara gönderen Luis Boa Morte, Fulham'ın son golünü keydetti. Bu golden yaklaşık bir dakika sonra Craig Bellamy karşılaşmanın skorunu belirledi 4-1. 
     Ligdeki bir diğer karşılaşmada Middlesbrough, Bolton'la 1-1 berabere kaldı. 
     
</TEXT>
</DOC>
