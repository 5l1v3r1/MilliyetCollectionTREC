<DOC>
<DOCNO> 271399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sonsiy06.html </URL>
<DATE> 2004/09/13/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Çiçek AB, Türkiye'ye verilen sözleri tutmalı 
</HEADLINE>
<TEXT>

     Adalet Bakanı Cemil Çiçek, AB'ne müzakere tarihi almakta TCK'nın bir kriter olamayacağını belirterek, "Bazı şeylerin TCK'da yer alması ya da almamaması çağdaş dünyaya uymayabilir, ama çağdaş dünyaya bir uymayan şey de verilen sözde durmamaktır" dedi. 
     Hakimlerin meslek öncesi eğitim toplantısında konuşan Adalet Bakanı Çiçek, Türkiye'nin çağdaş dünyanın gereklerini yerine getirmeye çalıştığını kaydetti. TCK ile ilgili bir yıl içerisinde bir çok yeni düzenlemenin yapıldığını, eksiklerin ilerleyen zamanda tamamlanacağını belirten Çiçek, Avrupa Birliği için müzakere tarihi verilmesinde TCK'daki düzenlemelerin kriter olamayacağını vurguladı. Çiçek, "Medeni bir dünyada yer almaya çalışıyoruz, TCK yeniden görüşülecek, Türkiye Büyük Millet Meclisi gündeminde konuşulacak, bu yepyeni bir tasarıdır" dedi. 
     "Bazı şeylerin TCK'da yer alması ya da almamaması çağdaş dünyaya uymayabilir" diyen Çiçek, "Çağdaş dünyaya bir uymayan şey de verilen sözde durmamaktır" dedi. Çiçek konuşmasında, eksiklerin zamanla tamamlanacağını belirterek, Avrupa Birliği'ne müzakere tarihi almak için bir bahane bulunmaması gerektiğini kaydetti. 
     
</TEXT>
</DOC>
