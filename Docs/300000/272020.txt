<DOC>
<DOCNO> 272020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sonsiy04.html </URL>
<DATE> 2004/09/15/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Memur konfederasyonları genel başkanları, Şahin ile biraraya geldi 
</HEADLINE>
<TEXT>

     Kamu kesimi toplu görüşmeleri çerçevesinde memur konfederasyonları genel başkanları, Devlet Bakanı ve Başbakan Yardımcısı Mehmet Ali Şahin ile biraraya geldi. 
     Toplu görüşmelerin ilk toplantısı için Başbakanlık eski binaya ilk olarak KESK Genel Başkanı Sami Evren, sendika yöneticileri ile birlikte geldi. Daha sonra Kamu-Sen Genel Başkanı Bircan Akyıldız ve beraberindekiler, konfederasyon genel merkezinden yürüyerek ve sloganlar eşliğinde Başbakanlık eski binaya geldiler. Daha sonrada Memur-Sen Genel Başkanı Ahmet Aksu, sendika yöneticileri ile birlikte Başbakanlık'a geldi. 
     Aksu, gelişinde, ''sadece Memur-Sen'in değil bütün memurların haklarını savunacaklarını'' söyledi. 
     Konfederasyon yöneticileri, daha sonra Başbakan Yardımcısı Şahin ile biraraya geldi. Toplu görüşmenin ilk toplantısı, basına görüntü aldırılmasının ardından başladı. 
     Görüşmede Maliye Bakanlığı Müsteşarı Hasan Basri Aktan, DPT Müsteşarı Ahmet Tıktık, Bütçe ve Mali Kontrol Genel Müdürü Hasan Gül de bulunuyor. 
     
</TEXT>
</DOC>
