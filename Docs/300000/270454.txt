<DOC>
<DOCNO> 270454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sonspo20.html </URL>
<DATE> 2004/09/09/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Trabzonlular, Federasyon Başkanı'na öfkeli... 
</HEADLINE>
<TEXT>

     Trabzon'da 4 Eylül'de Gürcistan ile yapılan 18. Dünya Kupası Eleme Grubu maçından sonra Trabzon seyircisine yönelik eleştirilerde bulunan Futbol Federasyonu Başkanı Dr.Levent Bıçakcı'ya, Trabzon derneklerinin tepkisi sürüyor. 
     Levent Bıçakçı'nın açıklamalarının Trabzonlular'ı yaraladığını belirten dernek temsilcileri, tepki olarak yarın İstanbul'da Futbol Federasyonu'na siyah çelenk bırakacak. 
     Tranzon Dernekler Birliği Başkanı Tahsin Usta, yaptığı açıklamada, Levent Bıçakcı'nın, Trabzon ve Trabzonsporlu'lar hakkındaki açıklamaların kendilerini derinden yaraladığını belirterek, ''Bu vatan uğruna binlerce şehit vermiş Trabzonlular'ın bayrak sevgisi asla tartışılmaz. Sayın Bıçakçı, Trabzonlular'dan özür dileyene kadar tepkimiz sürecek'' dedi. 
     Bıçakcı, Futbol Federasyonu'na siyah çelenk bırakmak ve basın açıklaması yapmak üzere yarın saat 11.00'de Levent'teki federasyon binası önünde toplanacaklarını, eyleme İstanbul'da bulunan 96 Trabzon derneğinin temsilcileri, taraftar dernekleri, sivil toplum kuruluşları ve Trabzon'un sevilen simalarının katılacağını bildirdi. 
     
</TEXT>
</DOC>
