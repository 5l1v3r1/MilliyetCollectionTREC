<DOC>
<DOCNO> 289762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sondun10.html </URL>
<DATE> 2004/11/18/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Papadopulos Bizi tanımak Türkiye'nin yükümlülüğüdür 
</HEADLINE>
<TEXT>

     
     Oshan SABIRLI LEFKOŞE, DHA 
     

KIBRIS Rum Kesimi lideri Tassos Papadopulos Kıbrıs Hükümeti, Türkiye'nin Kıbrıs Cumhuriyeti'ni tanımasını istediğini ve bunun Türkiye'nin yükümlülüğü' olduğunu söyledi. Papadopoulos, Türkiye'nin AB üyelik süreciyle ilgili olarak, Kıbrıs Rum Kesimi'nin nihai kararını 17 Aralık AB Zirvesinde alacağını belirterek amacın Kıbrıs sorununun çözümüne yol açacak müzakereleri başlatmak'' olduğunu açıkladı. 
     Papadopulos dün yaptığı açıklamada, Kıbrıs Rum tarafının, Kıbrıs sorununun çözümünde müzakerelerin yeniden başlamasını sağlayacak yolu açmak için çaba harcadığını da ekledi. 
     Yeni bir Annan Planı ile ilgili görüşlerinin ne olduğu sorulan Papadopoulos, BM Genel Sekreteri Kofi Annan tarafından hazırlanacak 6'ncı Annan Planı'nın çözüme yol açıp açmayacağının içeriğine bağlı olduğu söyledi. Papdopoulos, "Bu, 5'inci Annan Planı'ndaki zaafları ortadan kaldıracak. Kıbrıs Rum tarafının haklı ve mantıklı endişelerini giderecek ve çözümün yaşayabilir ve uygulanabilir olduğunu güvence altına alacak bir planla mümkündür'' dedi. 
     Papadopoulos, Kıbrıs sorununun Birleşmiş Milletler'in gözetimi altında kalması gerektiğini ve tüm faaliyetlerin BM etkisi ile başlamasını istediğini de vurguladı. 
     
</TEXT>
</DOC>
