<DOC>
<DOCNO> 293942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sonyas01.html </URL>
<DATE> 2004/12/01/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kivi çok, alan yok 
</HEADLINE>
<TEXT>

     M.Ali UYSAL DHA 

ANTALYA'nın Gazipaşa İlçesi'nde kivi üretimi denemesinden büyük verim elde edildi, ancak üretici kiviyi pazarlayamıyor. Manavlarda tanesi 1, 1.5 milyon liradan satılan kiviyi Gazipaşalı üretici 200 bin liradan satamamaktan yakındı. 
     İlçeye bağlı Çörüğ Köyü'nde 10 dönüm kivi bahçesi kuran Mustafa Cılız, her ağaçtan ortalama biner kivi meyvesi alarak üretim rekoru kırdığını ancak, ürününe müşteri bulamadığını söyledi. Kivinin perakende kilo fiyatı 12- 15 milyon lira olmasına karşın 2.5 milyon liraya alıcı bulamamaktan yakınan Cılız, bu yüzden meyveleri yakınlarına ve ilçe halkına dağıttını belirtti. 
     Ürünün pazarlama sorunu bu işi yapmaya karar veren diğer üreticilerin gözünü de korkuttu. Topladığı kivileri şimdilik bir depoda muhafaza eden üretici Cılız, ithal kivi yerine yerli kivinin tercih edilmesini döviz kaybının önlenmesini istedi. 
     Türkiye'de kivi Karadeniz, Marmara, Ege ve Akdeniz sahil bölgelerinde yetişiyor. Kivi bahçelerinin büyük çoğunluğu Karadeniz sahil kuşağında yer alıyor. Ülkemizde yılda 4 bin tonun üzerinde kivi tüketiliyor ve bunun yüzde 90'ı ithal ediliyor. 
     
</TEXT>
</DOC>
