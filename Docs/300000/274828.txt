<DOC>
<DOCNO> 274828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/son/soneko02.html </URL>
<DATE> 2004/09/25/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Ertürk Büyük şirketlere doğru yaklaşıyoruz... 
</HEADLINE>
<TEXT>

     Tasarruf Mevduatı Sigorta Fonu TMSF Başkanı Ahmet Ertürk, çalışmalarının kamuoyunda tartışılması ve hatta eleştirilmesinin kendilerine katkı sağladığını söyledi. 
     Ertürk, Platform Adana'nın düzenlediği ''Bankacılık Krizinin Ekonomiyi Etkileri'' konulu konferansa katılmak üzere geldiği Adana'da AA muhabirinin sorularını yanıtladı. Fonun daha önce Bankacılık Düzenleme ve Denetleme Kurulu'nun BDDK bünyesinde olduğunu hatırlatan Ertürk, ''TMSF şimdi bağımsız bir kuruluş oldu'' dedi. 
     TMSF'nın bağımsız kuruluş olmasının ardından bir canlılık, bağımsızlık ve aktivite geldiğini belirten Ertürk, şunları kaydetti 
     ''Vatandaşlar, ne kadar çok soyulduklarını görünce fona daha fazla ilgi göstermeye başladılar. Biz de bunları bütün açıklığıyla duyurduk insanlara. Faturayı duyunca herkes TMFS ile daha çok ilgilenmeye başladı. Bu da kamuoyuna malolmak açısından bizi sevindiriyor. En azından bundan sonra bir daha bu işlerin olmaması için kamuoyu daha duyarlı hale geldi. TMSF çalışmalarının kamuoyunda tartışılması hatta eleştirilmesi bize katkı sağlıyor. Bundan sonra çalışmalarımız, işlerimiz ve araştırmalarımız devam edecek.'' Fon'un elinde şu an 2 bankanın olduğunu hatırlatan Ertürk, ''Pamukbank, Halk Bankasıyla birleşmek üzere, Bayındırbank ise bizim bünyemizde faaliyetine biraz daha devam edecek. İmar Bankası ve Türk Ticaret Bankası ise tasfiye aşamasında'' diye konuştu. 
     Ertürk, Star Televizyonu'nun çalışmalarında RTÜK ile ilgili bazı sorunların bulunduğunu ve onları çözmeye çalıştıklarını ifade ederek, ''Uzan grubuna ait varlıkları satma sürecine girdik ve satmaya başladık. Araçlardan, şaraplardan ve keçilerden ne bulursak satıyoruz. Peyderpey büyük şirketlere doğru da yaklaşıyoruz'' diye konuştu. 
     
     PETRUS ŞARAPLARININ SATIŞI 
     Uzan Grubu'ndan haczedilen ''Petrus'' şaraplarının bugün ihaleyle satışının yapılacağını hatırlatan Ertürk, ''Açık artırma olduğu için ne gelir olacağını kestiremedik. Bizim muhammen değerimiz var. Ama açık artırmada onların üzerine çıkılacaktır. Tahminen 2-2.5 trilyon lira gelir bekliyoruz'' dedi. 
     
</TEXT>
</DOC>
