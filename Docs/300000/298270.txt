<DOC>
<DOCNO> 298270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sontur08.html </URL>
<DATE> 2004/12/16/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Tedavi parasını harcayan babasını öldürdü 
</HEADLINE>
<TEXT>

     Düzce'nin Akçakoca ilçesi'nde Gökhan Sarı 22 , İngiltere'de yaşayan dayısının göz ameliyatı için gönderdiği parayı harcadığını iddia ettiği babası Enver Sarı'yı 45 av tüfeğiyle öldürdü. Ayazlı Mahallesi'nde dün meydana gelen olayda, 3 yıl önce ormanlık alanda kuş avlarken bir arkadaşının av tüfeğinden çıkan saçmaların gözüne isabet etmesi sonucu yaralanan Gökhan Sarı, İngiltere'de yaşayan dayısı Ali Yılmaz'ın gönderdiği paralarla gördüğü tedavi sonucu görmeye başladı. Tedavisi devam eden Sarı, dayısının gönderdiği paraların bir bölümünü harcamakla suçladığı babasıyla dün sabah tartıştı. Anne Asiye Sarı, araya girerek oğlu ve kamyon şoförlüğü yapan eşini sakinleştirmeye çalıştı. Sarı, tartışma sırasında duvardaki av tüfeğini alarak babasına ateş etti. Tüfekten çıkan saçmaların göğüs ve karın bölgesine isabet etmesiyle kanlar içinde kalan Enver Sarı olay yerinde hayatını kaybetti. 
     
</TEXT>
</DOC>
