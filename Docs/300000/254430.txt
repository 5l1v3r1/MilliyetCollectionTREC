<DOC>
<DOCNO> 254430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sontur11.html </URL>
<DATE> 2004/07/10/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Çeşme açıklarında mahsur kalan gemi... Gemi limana çekiliyor... 
</HEADLINE>
<TEXT>

     Jeneratörlerinde meydana gelen arıza nedeniyle Çeşme Limanı'nın yaklaşık 300 metre açığında mahsur kalan ''İstanbul S'' isimli gemi römorkörlerle limana çekiliyor. 
     Çeşme Kaymakamı Mehmet Baygül, AA muhabirine yaptığı açıklamada, geminin büyük çapasına elektrik verildiğini belirterek, Aliağa'dan gelen römorkörle birlikte toplam 3 römorkörün gemiyi limana çekme işlemine başladığını bildirdi. 
     Geminin yaklaşık 1 saat içinde Çeşme Limanı'na yanaşmasının beklendiği kaydedildi. 
     ''Sunline Suntur'' şirketine ait olduğu belirtilen ''İstanbul S'' isimli gemi, jeneratörlerinde meydana gelen arıza nedeniyle Çeşme Limanı'nın yaklaşık 300 metre açığında mahsur kalmıştı. 
     
</TEXT>
</DOC>
