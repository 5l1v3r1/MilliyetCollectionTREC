<DOC>
<DOCNO> 289468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sondun17.html </URL>
<DATE> 2004/11/17/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Irak'ta 2 Türk şoförü daha öldürüldü 
</HEADLINE>
<TEXT>

     Irak'ta iki Türk şoförü daha öldürüldü. 
     Hastane ve polis kaynakları, Bağdat'ın 75 km kuzeyindeki Balad yakınlarında bu sabah iki Türk kamyon sürücüsünün öldürüldüğünü belirttiler. 
     AFP'nin haberine göre, Balad hastanesinden Dr. Muhammed Cafer, ''İki Türk şoförünün yanmış cesetleri getirildi. Yakılmadan önce başlarından ve karınlarından kurşunlanmışlar'' dedi. 
     Polis yetkilisi Cuma İbrahim de Bağdat'ın 200 km kuzeyindeki Beyci'den gelen iki Türk kamyon şoförünün, Bağdat'a doğru giderken kimliği belirsiz kişilerin saldırısına uğradıklarını, sonra da araçlarının ateşe verildiğini belirtti. 
     AFP'ye göre, bu ölümlerle Irak'ta bir haftada ölen Türk kamyon sürücüsü sayısı 7'ye yükseldi. 

     
</TEXT>
</DOC>
