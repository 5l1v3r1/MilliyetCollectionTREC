<DOC>
<DOCNO> 271511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sonyas16.html </URL>
<DATE> 2004/09/13/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Almanlar, Türkiye'ye uçuyor 
</HEADLINE>
<TEXT>

     Almanların uçakla seyahat ettikleri Avrupa ülkeleri arasında en fazla artış, Türkiye'ye yapılan uçuşlarda kaydedildi. 
     Wiesbaden kentinde bulunan Federal İstatistik Dairesi'nden yapılan açıklamaya göre, yılın ilk 6 ayında Türkiye'ye giden Almanların sayısı 2003 yılının aynı dönemine göre yüzde 26,2 oranında artarak 1 milyon 2 bine yükseldi. 
     Aynı dönemde sadece Antalya'ya uçan Almanların sayısı yüzde 43,4 oranında artarak 1 milyon 14 bine ulaştı. 
     SARS hastalığı tehdidinin ortadan kalkmasından sonra Uzakdoğu seferlerinde ise en fazla artış yüzde 56,2 ile Hong Kong'a yapılan uçuşlarda kaydedildi. 
     Almanya'dan ABD'ye gidenlerin sayısının da yüzde 17,2 oranında artarak 1 milyon 854 bine yükseldiği bildirildi. 
     Açıklamaya göre, aynı dönemde Almanya'dan yurtdışına gidenlerin sayısı yüzde 8,8 oranında artarak 36 milyon 400 bine yükselirken, ülke içinde uçakla yolculuk yapanların sayısı yüzde 1,7 oranında azalarak 10 milyon 400 bine geriledi. 
     
</TEXT>
</DOC>
