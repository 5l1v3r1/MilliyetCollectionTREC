<DOC>
<DOCNO> 272125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sontur45.html </URL>
<DATE> 2004/09/15/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
AKP Çankaya İlçe Başkanlığı önünde patlama oldu 
</HEADLINE>
<TEXT>

     Ankaray'ın, AK Parti Çankaya İlçe Başkanlığı binası önündeki Demirtepe istasyonu girişinde patlama oldu. 
     Patlama saat 21.05 sıralarında, Şehit Danış Tunaligil Sokak başında, AK Parti Çankaya İlçe Başkanlığı'nın da bulunduğu bina ile Ankaray'ın Demirtepe istasyonu girişi arasındaki çöp yığını içerisinde meydana geldi. 
     Olay yerine kısa sürede gelen polis, GMK Bulvarı ile Şehit Danış Tunaligil Sokağı trafiğe kapatarak patlamanın olduğu yeri güvenlik bandıyla çevirdi. 
     İlk incelemede, patlamanın ses bombası olduğu belirlendi. 
     Patlamada, AK Parti'ye ait bir minübüste küçük çaplı hasar meydana geldi. 
     Terörle mücadele ekipleri ile bomba imha ekipleri olay yerinde incelemelerini sürdürürken çevrede işyeri bulunan esnaf, polise şüpheli bir bayanın eşgalini verdi. 
     
</TEXT>
</DOC>
