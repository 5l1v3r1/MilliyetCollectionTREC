<DOC>
<DOCNO> 286891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/son/sonspo03.html </URL>
<DATE> 2004/11/07/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Juventus'a ilk darbe Reggina'dan, Milan-Roma kapışıyor 
</HEADLINE>
<TEXT>

     Şampiyonlar Ligi'nde 4'te 4 yaparak gol yemeden gruptan çıkmayı garantileyen, İtalya'da da Milan'ın 5 puan önünde lider olan Juventus, Seri A'daki ilk yenilgisini Reggina deplasmanında aldı. 
     Colucci'nin 12'deki golüne iki dakika sonra İbrahimovic ile karşılık veren Siyah-Beyazlılar, Zamboni'nin 26'daki vuruşuna engel olamadı. Colucci'nin kırmızı kart görmesiyle son 17 dakika bir kişi fazla oynayan Juve, gol üretemeyince sahadan puansız ayrıldı. 
     Diğer maçta ise Brescia, Chievo'yu Schopp'un 86'daki golüyle 1-0 mağlup etti. Bu arada Roma'da disiplinsiz davranışları nedeniyle Cassano kadro dışı bırakıldı. 
     
     GECENİN MAÇI MİLAN-ROMA 

     Serie A'da 10. hafta bugün oynanacak karşılaşmalarla tamamlanacak. Gecenin en önemli randevusu San Siro'da Milan ve Roma arasında oynanacak. Ligde ve Şampiyonlar Ligi'nde çok kötü günler geçiren Roma, Milan maçında çıkış arayacak. 
     Emre'nin takımı Inter ise Fatih Terim'in eski takımı Fiorentina'ya konuk olacak. 
     Bugünün programı şöyle 
     

16 00 Atalanta-Sampdoria 16 00 Bologna-Messina 16 00 Cagliari-Livorno 16 00 Fiorentina-Inter 16 00 Lazio-Siena 16 00 Lecce-Udinese 16 00 Palermo-Parma 21 30 Milan-Roma      
</TEXT>
</DOC>
