<DOC>
<DOCNO> 272623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sondun35.html </URL>
<DATE> 2004/09/17/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
ABD Felluce'ye hava saldırısı düzenledi 
</HEADLINE>
<TEXT>

     Irak'ta Sünni direnişçilerin kalelerinden Felluce'nin bir ABD savaş uçağı tarafından bombalandığı bildirildi. 
     Polis, kentin merkezindeki Dubat mahallesinde bir evin vurulduğunu, ilk belirlemelere göre 3 kişinin öldüğünü kaydetti. 
     Evin vurulduğu bölgeye polis ve ambulansların yanı sıra çıkan yangını söndürmek üzere itfaiye araçlarının gittiği belirtildi. 
     ABD askeri yetkilileri, saldırıyla ilgili henüz bir açıklama yapmadı. 
     Amerikan güçlerinin, dün geç saatlerde yeniden hava saldırılarına başladığı Felluce'de bugün de, El Kaide örgütü bağlantı bir grubun barınağı olduğundan şüphelenilen yerlerin vurulduğu açıklanmıştı. 
     Hastane kaynakları, son hava saldırılarında en az 44 sivilin öldüğünü bildirmişti. 
     Amerikalı askeri yetkililerse istihbarat verilerine göre 60 militanının öldürüldüğü açıklamasını yapmıştı. 
     
     HASTANE KAYNAKLARINA GÖRE, 6 KİŞİ ÖLDÜ 

     ABD'nin bu gece yeniden havadan vurduğu Felluce'de, hastane kaynaklarına göre 6 kişi öldü. 
     Görgü tanıkları, bu geceki hava saldırısında 4 evin yıkıldığını kaydettiler. 
     Bölgeden gelen ilk haberlerde, bir ABD uçağı tarafından bir evin vurulduğu ve bölgede 3 cesedin görüldüğü bildirilmişti. 
     ABD ordusu ve Irak polisi tarafından yapılan açıklamadaysa El Kaide bağlantılı bir grubun 10 üyesinin toplantı yaptığı düşünülen bir evin vurulduğu kaydedildi. 
     Amerikalı askeri yetkililerin açıklamasında, Ürdün asıllı terörist Ebu Musab Zerkavi yandaşlarının hedef alındığı belirtildi. 
     Amerikan güçlerinin, dün geç saatlerde yeniden hava saldırılarına başladığı Felluce'de gündüz saatlerinde de, El Kaide örgütü bağlantı grubun barınağı olduğundan şüphelenilen yerlerin vurulduğu açıklanmıştı. 
     Hastane kaynakları, bu gece hariç, son hava saldırılarında 44 sivilin öldüğünü bildirmişti. 
     Amerikalı askeri yetkililerse istihbarat verilerine göre 60 militanının öldürüldüğü açıklamasını yapmıştı. 
     
</TEXT>
</DOC>
