<DOC>
<DOCNO> 251236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/son/sondun21.html </URL>
<DATE> 2004/06/27/ </DATE>
<TIME> 22.55 </TIME>
<AUTHOR>  </AUTHOR>
<HEADLINE>
Gazze'de patlama... 
</HEADLINE>
<TEXT>

     Gazze Şeridi'nde, İsrail ordusuna ait bir üs yakınında patlama olduğu bildirildi. 
     Nedeni henüz bilinmeyen patlamada yaralananlar bulunduğu belirtildi. 
     Gelen ilk haberlerde patlamaya bomba yüklü bir aracın yol açtığı belirtilirken, Magen David Adom kurtarma servisinin bir yetkilisi, patlamanın üs yakınındaki bir tünel çalışmasından kaynaklanmış olabileceğini söyledi. 
     
     5 ÖLÜ, 30 YARALI 

     El Cezire televizyonu Gazze Şeridi'nde bir İsrail karakolunda meydana gelen patlamada 5 İsrail askerinin öldüğünü duyurdu. 
     El Arabiye televizyonu ise patlamada 6 askerin öldüğünü ve en az 30 kişinin yaralandığını bildirdi. 
     İsrail'in Kanal 2 televizyonu, Hamas ile El Aksa Şehitleri Tugayları'nın, karakoldaki patlamanın sorumluluğunu üstlendiklerini bildirdi. 
     Patlamanın yanı sıra karakola havan topları ve tüfeklerle saldırıda bulunulduğu, patlamada binanın çöktüğü belirtildi. 
     Militanların muhtemelen karakola ulaşmak için tünel kazdıkları ve patlayıcıları yerleştirdikleri bildirildi. 
     
</TEXT>
</DOC>
