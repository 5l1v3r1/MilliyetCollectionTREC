<DOC>
<DOCNO> 291033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sondun15.html </URL>
<DATE> 2004/11/22/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Çernobil'den sonra yüzlerce İsveçli kanser oldu... 
</HEADLINE>
<TEXT>

     Dünyanın en büyük nükleer felaketi olarak nitelendirilen Çernobil faciasının yüzlerce İsveçli'nin kansere yakalanmasına yol açmış olabileceği bildirildi. 
     İngiliz yayın kurumu BBC, İsveç'te 1 milyon kişi üzerinde yapılan bir araştırmada ülkede 800 kişinin 1986 yılında Çernobil'de yaşanan nükleer felaketten sonra rayoaktif madde sızıntısına maruz kalarak kansere yakalanmaş olabileceğine ilişkin bulguları haber yaptı. 
     
     BAĞLANTI KURAN İLK ÇALIŞMA 
     BBC, İsveç'in küzeyinde gerçekleşen ve 1 milyon kişiyi kapsayan söz konusu araştırmanın eski Sovyetler Birliği dışındaki ülkelerde Çernobil faciasıyla kanser vakaları arasında bağlantı kuran ilk çalışma niteliği taşıdığına dikkat çekti. 
     Buna karşın BBC, bazı bilim adamlarının söz konusu çalışmanın sonuçlarına kuşkuyla yaklaştıklarını, Çernobil'den ülkeye yayılan radyoaktif maddelerin düzeyinin kansere yol açacak kadar yüksek olmadığını savunduklarını belirtti. 
     1986 yılında Çernobil reaktöründen yayılan radyasyon 
     bulutları Kuzey Avrupa ülkelerine de ulaşmıştı. 
     
</TEXT>
</DOC>
