<DOC>
<DOCNO> 259168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/guncel/gun09.html </URL>
<DATE> 2004/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeşehir'den Boğaz manzaralı kampus 
</HEADLINE>
<TEXT>



Bahçeşehir'de 5 yıl önce eğitime başlayan Bahçeşehir Üniversitesi, yeni kampusunu Beşiktaş'ta kurdu. 
Ortaköy'deki Galatasaray ve Kabataş'taki Mimar Sinan üniversitelerinin arasında, Beşiktaş'ta hazırlıkları tamamlanan Bahçeşehir Üniversitesi, kampus ile "Boğaz manzaralı" üniversiteler arasında yerini aldı. Kampusta Hukuk fakültesi öğrencileri için kurulan mahkeme salonuyla birlikte pek çok birim yer alıyor. 
Üniversitenin Hukuk, İşletme, Mimarlık ve İletişim fakülteleri yeni kampusa taşındı. Bahçeşehir Üniversitesi Mütevelli Heyeti Başkanı Enver Yücel, "Modern bir kampus inşa ettiğimiz için gururluyuz. Kampusun maliyeti, önümüzdeki dönem yapılacak binalarla birlikte 25 trilyon lira oluyor. Şu ana kadar harcanan rakam ise 14 trilyon liralık bir çalışmayı kapsıyor" dedi. 


</TEXT>
</DOC>
