<DOC>
<DOCNO> 278814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/siyaset/siy10.html </URL>
<DATE> 2004/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağar AB 'havet' diyor 
</HEADLINE>
<TEXT>


KAYSERİ DHA 


DYP Genel Başkanı Mehmet Ağar, hükümete AB müzakarelerinin başlaması konusunda uyarılarda bulundu. Ağar, "AB, müzakere konusunda Türkiye'ye, ne evet ne hayır diyor. Bunu 'havet' diyerek ortaya koyuyor. AB bizi, sınırlarımızı bozmadan, kültürümüzü ve yapımızı kabul ederek almalıdır" dedi. Kayseri'de İlerleme Raporu'nu değerlendiren Ağar, şunları söyledi "AB Komisyonu üyelerinden gevezelik edenler var. Mesela, azınlıklar meselesi. Bu konu Lozan'da tarif edilmiş. Onu değiştirmemek lazım. AB, 'havet' anlayışını bir kenara bıraksın. Türkiye, zirveye kadar büyük bir kulis yapmak zorunda. Bu kulisi yaparken, müzakere için tarih beklerken, şeffaf ve katılımcı olunsun. Hükümet, başta TBMM olmak üzere herkesi bilgilendirsin. Zira ne kadar paylaşırsa, hükümetin sorumluluğu azalır." 


</TEXT>
</DOC>
