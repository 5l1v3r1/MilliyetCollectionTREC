<DOC>
<DOCNO> 277372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/yazar/tamer.html </URL>
<DATE> 2004/10/05/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Vioxx'un kısa süren, çok k rlı öyküsü 
</HEADLINE>
<TEXT>

Pazarlamanın gücünün, bilimi ve insan sağlığını hiçe sayışının son örneği Vioxx skandalı. İlacın riskleri ilk günden biliniyormuş 

Kızım da kullanmıştı Vioxx'u, çok yakın bir arkadaşım da... Eminim sizin yakın çevrenizde de Vioxx ya da aynı etken maddeli anti romatizmal ağrı kesicileri kullananlar vardır. 
80 ülkede milyonlarca hasta kullanıyormuş bu ilacı. Anladığım kadarıyla çoğu da, kızım ve arkadaşımın aksine kısa süreli değil, uzun süre kullanmışlar. Sadece Amerika'da 91 milyon Vioxx reçetesi yazılmış. 
Şimdi evlerimizde, arkadaş toplantılarında hepimiz kara kara düşünüyoruz Bugün Vioxx, kalp krizi ve felç riskini 5 kat arttırdığı için tüm dünyada piyasadan çekildi. Pekiyi yarın Ya bizim kullandığımız başka ilaçlar da günün birinde riskli diye yasaklanırsa 
Galiba en iyisi, yıllardan beri piyasada olan, yan etkileri ezbere bilinen, üstelik de patent süreleri çoktan dolmuş babadan kalma ucuz ilaçlar. Yeter ki, piyasada çok adı dolaşan anlı - şanlı doktorlarımız, tenezzül edip bu ilaçları reçetelerine yazsınlar 

İlk günden riskliydi 
İnternational Herald Tribune'un 2 - 3 ekim tarihli hafta sonu gazetesinde okuduğum Vioxx haberi kanımı dondurdu. 
"Vioxx bir pazarlama zaferiydi" başlıklı haberde, 1999'da FDA'dan Food and Drug Administration onay alarak piyasaya çıktıktan hemen sonra Vioxx'un kalp krizi ve felç riskini arttırdığına ilişkin ilk bulguların ortaya çıktığı, ancak buna rağmen ilacın büyük promosyonlar ve reklamlarla tüm dünyada pazarlanmasında sakınca görülmediği belirtiliyor. 
Biliyorsunuz uluslararası ilaç devleri, piyasaya yeni sürdükleri ve çok yüksek fiyata sattıkları patentli ilaçlar sayesinde, diğer hiçbir sektörde rastlanamayacak yüksek k rlılıklarını sürdürüyorlar. Vioxx'un 2,5 milyar dolara ulaşan 2003 yılı cirosu da, Merck Sharp Dohme'un toplam cirosunun yaklaşık 10'unu oluşturuyor. 

45 milyon 'lık reklam 
1999'dan bu yana FDA'ın uyarıları üzerine bizzat Merck tarafından yaptırılan bilimsel araştırmaların tümü, Vioxx'un uzun süreli kullanımının kalp krizi ve felç riskini arttırdığını ortaya koyduğu halde, Merck bu yılın ilk 6 ayında bile Vioxx için 45 milyon dolarlık reklam harcaması yapmış. Bu harcamanın tümü, ilaç reklamlarının serbest olduğu ABD'de ve üstelik de ilaç reçeteyle satıldığı halde, doğrudan tüketiciye yönelik reklam faslından İlaç reklamlarının Avrupa'da olduğu gibi Türkiye'de de yasak olmasının vatandaşın sağlığını gözeten bir karar olduğunu, bu vesileyle hatırlamakta yarar var. 
Herald Tribune'un görüşlerine başvurduğu saygın ilaç araştırmacılarının Vioxx'la ilgili görüşleri ürkütücü "Bizim için şaşırtıcı olan Vioxx'un yasaklanması değil, nasıl olup da bugüne kadar serbestçe satılabildiğidir " Araştırmacılara göre Vioxx, akut ağrı ve romatizmal ağrıların tedavisinde yıllardır kullanılan ucuz ilaçlardan daha üstün herhangi bir etkiye de sahip değil. Tek olumlu farkı, ülserli ve midesi hassas hastalara yararı. 

FDA - Merck ilişkisi 
Herald Tribune'un haberine göre FDA Vioxx'u, onay verdiği ilk günden takibe almış. 2000'de ilaç piyasaya çıktıktan bir yıl sonra FDA'in isteği üzerine Merck'in finanse ettiği bir araştırmada, Vioxx'un hastalarda kalp krizi ve felç riskini, piyasadaki klasik romatizmal ağrı ilacı Naproxen'e göre 4 - 5 kat arttırdığı belirlenmiş. Bu bulgular tabii ki FDA'ye sunulmuş. 
Merck, 2001'de, ilacın risklerinin promosyon ve reklam kampanyalarında minimize edildiği konusunda FDA tarafından uyarılmış. FDA 2002'de kutunun üzerine kalp krizi ve felç riskini arttırdığının yazılmasını istemiş. Yine 2002'de Vioxx'un söz konusu risklerini açıkça belirten 2 araştırma daha yapılarak FDA'ye sunulmuş. 
Herald Tribune'deki yazıya göre, 2003 ve 2004'te de sonuçları aynı olan yeni araştırmalar yapılmış. İlaç nihayet piyasadan çekildi. Acaba bu arada kaç bin hasta Vioxx kullandığı için kalp krizi geçirdi ya da felç oldu FDA Merck'ten böylesi bir araştırma da istemeli bence 



</TEXT>
</DOC>
