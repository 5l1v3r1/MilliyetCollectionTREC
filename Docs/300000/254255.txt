<DOC>
<DOCNO> 254255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/ekonomi/eko01.html </URL>
<DATE> 2004/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'ye en yüksek faizi Türkiye ödüyor 
</HEADLINE>
<TEXT>


Devlet Bakanı Babacan, 'Çok yüksek faiz ödüyoruz' diye eleştirilen IMF kredilerinin faizini açıkladı. Türkiye yüzde 4.4 ile en yüksek faizi ödüyor 


Devlet Bakanı Ali Babacan yıllardır üzerinde spekülasyon yapılan Türkiye'nin IMF'den kullandığı kredilere ödediği faizi açıkladı. IMF kotasının çok üzerinde borçlanan Türkiye'ye uyguladığı faiz ortalama yıllık yüzde 4.4 düzeyinde seyrediyor. 

Kotaya göre faiz 
Babacan yaptığı açıklamada, IMF'nin 28 Kasım 2000'den başlayarak kaynak kullandırdığı ülkelere uyguladığı faiz oranını ülke kotasıyla ilişkilendirerek belirlediğini hatırlattı. 
Buna göre Türkiye'nin 1 Haziran itibariyle IMF'ye olan 22.6 milyar dolarlık 15.3 milyar SDR borcunun, 626 milyon dolarını 423 milyon SDR 28 Kasım 2000 öncesinde kullanıldığı için bu miktara IMF'nin en düşük faiz oranı olan "ayarlanmış oran"dan faiz yürütülüyor. Oran mayısın son haftası için yüzde 2.74 hesaplanmıştı. 
Türkiye'nin borcunun kotasının yüzde 200'üne kadar olan yaklaşık 2.9 milyar dolarlık 1.9 milyar SDR kısmı için de yine ayarlanmış oran olan "yüzde 2.74" uygulanıyor. 
Kotanın yüzde 200 - 300'ü arasındaki kısım için yüzde 3.74, 17.7 milyar dolar için de yüzde 4.74 faiz uygulanıyor. Buna göre Türkiye 24 - 30 Mayıs arasındaki haftada IMF'den yıllık ortalama yüzde 4.37 faiz ödüyor. 

Vade uzatma olanağı 
Bu arada Türkiye'nin sağladığı kredileri 2 yıl 3 ayı ödemesiz 4 yıl vadeli olarak kullandığı, ancak vadenin ülke şartları göz önüne alınarak 3 yıl 3 ayı geri ödemesiz toplam 5 yıla uzatılabilme olanağı bulunduğu belirtildi. 

Kotanın 4 katını aşan borç için yüzde 4.74 faiz ödeniyor Kullanılan para milyon SDR Kullanılan para trilyon TL Faiz 28 Kasım öncesi kullanılan 423 982 2.74 Kotanın yüzde 200'üne kadar 1.928 4.249 2.74 Kotanın yüzde 200-300'ü arası 964 2.124 3.74 Kotanın yüzde 300'ünü aşan kısım 11.970 26.379 4.74 Toplam borç stoğu 15.285 31.864 4.37 
1 Haziran 2004 itibariyle IMF'ye olan borç. SDR Özel çekme hakkı 
24 Mayıs-30 Mayıs 2004 arası için hesaplandı 
1 Haziran tarihinde 1 SDR 2.203.753 Türk Lirası 


</TEXT>
</DOC>
