<DOC>
<DOCNO> 259854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/siyaset/siy01.html </URL>
<DATE> 2004/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yol kesme yerine e-mail gönderiyorlar 
</HEADLINE>
<TEXT>


Başbakanı göremeyenler, artık e - mail ile derdini anlatıyor. Düğününe bekleyen, kızı Esra'nın e - mail adresini isteyen, Fenerbahçe taraftarlığını eleştirenler bile var 

ŞÜKRAN PAKKAN İstanbul 


Siyasilerin geçtiği yollar tıkanır, derdini anlatmak isteyenler gözünü karartıp otomobillerin önüne bile atlar çare bulabilmek için. Başbakan Recep Tayyip Erdoğan'ı yüz yüze görebilme şansı düşük olanlar ise, artık teknolojiden yararlanıyor ve derdini e - mail ile anlatıyor. İş isteyen, düğününe bekleyen, Fenerbahçe taraftarlığını eleştiren hatta başbakanın özel telefonunu bile isteyenler var. 
Başbakana gelen mesajlar, AN Yayıncılık tarafından kitap haline getirildi. "Başbakana Mektuplar" isimli kitapta yer alan bazı 'ilginç' e - mail'ler şöyle 
"Sayın Genel Başkanım, sizden bir ricam var. Söyleyin Mersin milletvekillerinize, Silifke'ye gelmesinler. Ben gelmemekle partiye iyilik yapacakları inancındayım. Bize bırakırlarsa, iddia ediyoruz, 9 belediyeden 7'sini alırız. Karışırlarsa 1 tane belki...""Merhaba efendim, nasılsınız Ben kızınız Esra'nın e - mail adresini istiyorum... Amerika'ya gitmem mümkün değil... Kız kardeşimle ilgili bir konu maksadında.""Sayın Başbakanımız, bizler Niğde'nin Bor ilçesinden beş genciz. Sizden uygun bir zamanınızda 5 - 10 dakika görüşme talep ediyoruz. Lütfen biz gençleri kırmayınız.""Bana özel bir mail adresinizi ya da telefon numaranızı verirseniz...""Hocam kaçıncı mesajım bu Okullar açılacak, h l bir şey demediniz. Kıbrıs vatandaşlığına geçmemde yardım etmeniz gerekli.""Benim düğünüm var. Ben Gölcüklü bir depremzedeyim. Bu mutlu günümde yanımda olmanızı o kadar çok isterdim ki...""Siz güzide kulübümüz Fenerbahce'yi seviyor olabi lirsiniz ama başbakanlık sıfatınız sizi bir takımın taraftarı olmaktan alıkoyar...""Bursa İmam Hatip mezunuyum. Sizden atama yapılabilmesi için yardım bekliyorum. Rabbimiz, kim ki din kardeşine yardımda bulunursa, ben de ona yardımda bulunurum, der...""Selamın aleyküm Sayın Başbakanım. İsteğim sadece 2 milyar, gerçekten zor durumdayım." 


</TEXT>
</DOC>
