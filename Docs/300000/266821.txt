<DOC>
<DOCNO> 266821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sondun34.html </URL>
<DATE> 2004/08/27/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
AB Komisyonu, Türkiye raporunu 6 Ekim'de sunacak... 
</HEADLINE>
<TEXT>

     AB Komisyonu, Türkiye raporunu 6 Ekim'de sunacağını resmen açıkladı. 
     AB Komisyonu'ndan yapılan açıklamada, komisyonun Türkiye ile müzakerelerin başlatılması konusundaki tavsiye raporunu 6 Ekim'de sunacağı belirtildi. 
     AB Komisyonu'nun Genişlemeden Sorumlu Üyesi Günter Verheugen'in Sözcüsü Jean-Christophe Filori, bu aşamadaki takvime göre komisyonun Türkiye ile üyelik müzakerelerinin başlatılıp başlatılmaması yönündeki tavsiye raporu ve ayrıntılı incelemesini 6 Ekim'de sunacağını belirtti. 
     Raporun, komisyonun şu anki Başkanı Romano Prodi tarafından sunulacağını ifade eden Filori, raporla ilgili olarak, başkanlık görevini Kasım'da devralacak Jose Manuel Barroso'ya da bilgi verileceğini kaydetti. 
     Rapor, 6 Ekim'den sonra da AB dışişleri bakanlarına yapacakları bir toplantıda iletilecek. 
     AB, aralık ayında Türkiye ile üyelik müzakerelerinin başlatılıp başlatılmaması konusunda karar verecek. 
     
</TEXT>
</DOC>
