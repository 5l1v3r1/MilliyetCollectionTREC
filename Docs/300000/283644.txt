<DOC>
<DOCNO> 283644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/spor/ygokce.html </URL>
<DATE> 2004/10/27/ </DATE>
<TIME>  </TIME>
<AUTHOR> Atilla GÖKÇE  </AUTHOR>
<HEADLINE>
Bu 'kirlilig' biter mi 
</HEADLINE>
<TEXT>


Milliyet'in Cumartesi günü birinci sayfa manşetinden kamuoyuna taşıdığı "Şike sohbetleri" nihayet dün, Türkiye Futbol Federasyonu'nun açıklamasıyla beklenen "sportif" sesi getirdi... 
Gecikmiş, ama düzgün bir başlangıç. 
Türkiye Futbol Federasyonu, haberden yola çıkarak Hukuk Kurulu'nun gerekli çalışmayı yapmasını, dosya hazırlamasını ve bu dosyanın daha sonra Şike Tahkik Kurulu'na gönderilmesini kararlaştırdı... 
Acele etmeden, sağlam ve hukuksal dayanaklara oturtulmuş, iyi hazırlanmış bir dosyanın nasıl değerlendirileceğini, hangi sonuçları yaratacağını, önümüzdeki aylarda hep birlikte göreceğiz. 
"Şike sohbetleri" kuşkusuz, bu haliyle dahi futbolumuzdaki "kirlilig" in varlığını ortaya koyuyor. Sonuçta belli sorumluları bulamasanız da, yaptırım uygulayamasanız da "kirlilig" kimsenin yadsıyamayacağı bir gerçek. 
Peki neden bu "kirlilig" 
Her şeyden önce futbol, bir oyun ve spor olmaktan çıktı... Önce masum bir gösteri sanatına dönüştü. Sonra "show business" dediğimiz gösteri işinin en verimli, en üretken alanlarından biri haline geldi. Resmen "sektör" konumuna erişti. 

Dev bir pasta oluştu 
Televizyon yayın hakları, stadyum gelirleri, futbolculara ödenen paralar, menajerlerin komisyonları, forma satışları, forma reklamları, sponsorların yatırdığı dev bütçeler, tahsis edilmiş araziler, organizasyon gelirleri, futbol turizminin gözardı edilemeyecek yılboyu etkinlikleri dünya çapında dev bir pasta oluşturdu... 
Tam 250 milyar dolar ... 
Dünya futbolunda dönen para bu... 
Uzmanların bana söylediğine göre, Dünya'da dolaşan sermaye miktarı da 3 trilyon dolar civarındaymış... 
Düşünün Dünya ekonomik etkinliğinin önemli bir bölümü sayılan dolaşan sermaye miktarının neredeyse yüzde onuna yakını ayaktopu sektörüne dayanıyor... 
Bu kadar çekici ve bereketli alana kim girmez ki 
Kara para sahipleri de girer, uzun vadeli ciddi ve pahalı yatırımlar yapmadan çabucak cebini doldurmak isteyenler de girer... 
Açıkçası, mafyanın ilgi ve etkinlik alanı, artık futbolu da kapsamaktadır. 
Özellikle internet üzerinden bahis oynatan illegal şirketlerin, hemen her ülkede seçtikleri bazı maçları fikse ederek sonucunu baştan sabitleyerek dağıtılacak ikramiye miktarı üzerinde kontrol sağlamaları da futbola şike çamurunu bulaştıran yeni etkenler arasındadır. Puan cetvelinde rahat, maçın hiçbir sonucundan zarar görmeyecek takımların dahi salt bahis nedeniyle şikeye zorlandıkları görülebilir. 

Günlük yaşamımızda var 
Tüm bunlar, ciddi araştırmalarla elbette ortaya çıkabilir... 
Peki sonra ne olacak 
Açıkçası ben bu "kirlilig" in temizleneceğine, "kirlilig" in biteceğine inanmıyorum. İnanamıyorum... 
Şöyle bir çevremize bakalım. Günlük yaşamımızda çoktan alıştığımız, kanıksadığımız, hiç yadırgamadığımız öyle "şike" ler yapıyoruz ki, bunlardan utanmak bir yana, bunu kurnazlık, işbitiricilik olarak kabul ediyoruz. 
Haydi açık bir soru size Tapu dairesinde gösterdiğiniz rakamla, ödediğiniz rakam birbirini tutuyor mu Ya da vergi beyannamesini hazırlarken tüm gelirlerinizi belgeleyip bildiriyor musunuz 
Yanıtınız elbette sizi ilgilendirir... Ama ben bu alanda da yıllardan beri geliştirdiğimiz "şike kültürü" nün egemen olduğuna inanıyorum. 
Diyelim ki, büyük kulüplerimizden birinin, rakibiyle anlaşarak şike maç düzenlediği anlaşıldı. TFF yönetmelikleri uygulayarak o takımın puanlarını sildi, küme düşürdü. 
Milyonlarca taraftarın sokaklarda ne tür gösteriler yapacağını düşünün... 
Belediye başkanlarının, kulüp başkanlarının, medyadaki bazı kulüp yazarlarının nasıl kıyamet koparacağını düşünün... 
Hangi siyasetçi, hangi vali, hangi federasyon başkanı böylesine rizikolu bir konuda "gereken neyse onun yapılmasını" ister Hiç aklınız kesiyor mu 
Bu "kirlilig" bitmeli, ama bitmez 
Ruhumuza işlemiş bu "şike kültürü" kolay kolay temizlenmez 

Del Bosque'nin seçimi 

Beşiktaş futbol adına inanılmaz yetersizliklerle oynadığı Ankaragücü maçını - hem de deplasmanda - dört golle kazandı. 
Del Bosque, seçtiği sistemde ısrar ederken, o sistemi oynayacak sürekli bir onbiri - cezalar ve sakatlıklar nedeniyle - henüz oluşturamadı. 
Cumartesi günü haftayı 10 gol atarak kapatan ezeli rakipler İnönü'de yılın en önemli derbilerinden birine çıkacaklar. 
Fenerbahçe'nin Daum yönetiminde oynadığı futbol sürekli eleştiriliyor. Bol gollü skorlar kimseyi tatmin etmiyor... Ligde hemen hiçbir takımın bugüne kadar Fenerbahçe'ye karşı direnemediği, Daum'un da fazla zorlanmadan liderlik keyfini sürdüğü bir gerçek. Gerçeğin öteki yüzünde ise bizim ligimizle Şampiyonlar Ligi arasındaki standart farkı, sevimsiz skorlarla okunuyor. 
12 puanı 10 haftada toplayabilen Beşiktaş'la, bugüne kadar içeride bileği bükülmeyen Fenerbahçe'nin İnönü'deki derbisi nasıl sonuçlanır 
Ben, bir beraberlik görüyorum... Gollü belki de bol gollü bir beraberlik. 
Ötesi Del Bosque'nin seçimine bağlı. 
Bosque, antrenman verimliliği kriterinden vazgeçip, maç içinde yaratıcılık tercihine yönelirse, farklı bir kadroyla sahaya çıkartır takımını... 
Bu maçta özellikle Pancu ve Tümer'e ya da Sergen'e çok ihtiyacı olduğunu düşünüyorum... İbrahim, Ahmed Hassan ve Carew, daha rahat kenara alabileceği ya da ileri sürebileceği oyunculardır. Ama Pancu ve Tümer ya da Sergen 'siz Beşiktaş İnönü'de kazanamaz. 
Seçim Del Bosque'nin seçimi... İzleyip göreceğiz 





</TEXT>
</DOC>
