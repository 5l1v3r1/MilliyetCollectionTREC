<DOC>
<DOCNO> 289267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sonspo11.html </URL>
<DATE> 2004/11/16/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Türkiye, 406. maçına çıkıyor 
</HEADLINE>
<TEXT>

     A Milli Futbol Takımı, Ukrayna ile yarın İstanbul'da yapacağı 18. Dünya Kupası Avrupa Elemeleri 2. Grup 5. maçıyla 406. sınavına çıkıyor. 
     Türk Milli Takımı, 81 yıllık tarihinde geride kalan 405 maçta, 136 galibiyet, 93 beraberlik alırken, 176 kez de rakiplerine yenildi. 
     Ay-yıldızlı ekip, bu maçlarda toplam 502 gol atarken, kalesinde 643 gol gördü. 
     Milliler, 13 Ekim'de Kopenhag'da Danimarka ile yaptığı son maçta 1-1 berabere kalmıştı. 
     
     DÜNYA KUPASI ELEMELERİNDEKİ MAÇLAR 
     A Milli Futbol Takımı, 81 yıllık tarihinde sadece 2 kez yer aldığı Dünya Kupası finalleri öncesi elemelerde şimdiye dek toplam 88 maç yaptı. 
     28 galibiyet, 15 beraberlik, 45 yenilgi alan ay-yıldızlı ekip, 109 gol atıp, 142 golü kalesinde gördü. 
     
     YURTİÇİNDEKİ MAÇLAR 
     A Milli Futbol Takımı, yurtiçinde şimdiye dek toplam 178 maça çıktı. 
     Bu maçlardan 75'ini kazanan ay-yıldızlı ekip, 62 kez yenildi, 41 kez de beraberliği bozamadı. 
     Türkiye sınırları içinde toplam 267 gol atan milliler, toplam 228 gol yedi. 
     
     RESMİ MAÇLAR 
     Türk Milli Futbol Takımı'nın 81 yıllık tarihinde yaptığı toplam 405 maçtan 210'unu resmi, 195'ini ise özel karşılaşmalar oluşturdu. 
     Milliler, 210 resmi maçta 73 galibiyet, 41 beraberlik, 96 beraberlik aldı. 
     Resmi maçlarda 266 gol atan milliler, kalesinde 337 gol gördü. 
     
</TEXT>
</DOC>
