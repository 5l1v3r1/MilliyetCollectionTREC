<DOC>
<DOCNO> 253487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/yasam/axyas01.html </URL>
<DATE> 2004/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
24 yıl sonra gelen itiraf 
</HEADLINE>
<TEXT>


Bebeğini öldürmekten hapis yatan anne, çocuğu bir dingonun kaçırdığını söylemişti. Dingoyu vuran avcı geç konuştu Hayvanın ağzında bebek vardı 

DIŞ HABERLER SERVİSİ 

Avustralya'da bundan 24 yıl önce meydana gelen esrarengiz bir olayı sürpriz tanık aydınlattı. 
1980 yılının ağustos ayında, Ayers Kayalıkları'nda kamp yapan Lindy Chamberlain, küçük kızı Azaria'nın kamp alanına gelen bir dingo tarafından kaçırıldığını öne sürdü. Polisin inanmadığı Chamberlain, 1982 yılında cinayetten suçlu bulunarak hapse mahk m edildi. 4 yıl sonra serbest bırakılan Chamberlien'in suçsuzluğu, 2 yıl sonra, bebeğe ait bir kıyafet parçasının bulunmasıyla kesinlik kazandı. Ancak o tarihten bu yana Azaria'nın cesedi bulunamadı. 
Melbourne'de yaşayan Frank Cole 78 isimli bir adam, geçen pazar bir gazeteye konuşarak ağustos 1980'de arkadaşlarıyla kampa çıktığı sırada tavşan sanarak bir dingoyu vurduğunu, dingoya yaklaştıklarında ağzında bir bebek cesedi taşıdığını fark ettiklerini söyledi. Ayers Kayalıkları çevresinde dingo avlamak yasak olduğu için bu durumu yetkililere bildirmekten korktuğunu söyleyen Cole, vicdanını rahatlatmak için bu sırrı açıklamaya karar verdiğini belirtti. 

Ceset h l kayıp 
Cole, bebeğin cesedine ne olduğunu bilmediğini, muhtemelen birlikte kamp yaptığı, artık hepsi de ölmüş olan 3 arkadaşından birinin bahçesinde gömülü olduğunu söyledi. Cole, Lindy Chamberlain'in hapse mahk m edildiğini öğrendiğinde vicdan azabı çektiğini, ancak ortaya çıkmaktan da çekindiğini söyledi. 

Filme de konu oldu 

Chamberlain ailesinin hik yesi, uzun süre Avustralya gündemini meşgul etmiş, 1988 yılında çekilen, Meryl Streep ile Sam Neill'in oynadığı 'A Cry In The Dark' filmine de konu olmuştu. 


</TEXT>
</DOC>
