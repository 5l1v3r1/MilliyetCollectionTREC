<DOC>
<DOCNO> 299299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sonyas02.html </URL>
<DATE> 2004/12/20/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
''Yeni yıl mesajımda ne yazsam '' diyenlere öneriler... 
</HEADLINE>
<TEXT>

     Bayram, yeni yıl gibi özel günlerde tebrik kartı gönderme geleneği, yerini cep telefonu ile mesaj geçmeye bıraktı. Yaklaşan yeni yıl öncesi ''Mesajımda ne yazsam '' diye düşünenlerin imdadına ise internet siteleri yetişiyor. 
     Sevdiklerine sanal ortamdan seslenmek isteyenler için, bu amaca yönelik olarak hazırlanan internet sitelerindeki bine yakın mesaj, ''bir tıkla'' hem de ücretsiz olarak görülebiliyor. 
     İnternet sitelerindeki yeni yıl mesajlarında en fazla, ''Mutluluk yağmurları altında şemsiyesiz kalman dileğiyle... Nice mutlu yıllara'', ''Şeker gibi tatlı, masal gibi güzel bir yıl diliyorum'' ile ''2005 nolu hesabınıza, 365 gün daha sevgi yatırılmıştır'' dikkati çekiyor. 
     Dünya genelindeki terör olayları da yeni yıl mesajlarının içeriğine yön veriyor. ''Yeni bir yıla girerken sevgi ve barış diliyorum. Savaşların, terörün, acıların ve felaketlerin, geçip giden koca bir yıl gibi geride kalması umuduyla'' gibi mesajlar barış sevdalılarının duygularına tercüman oluyor. 
     
     YENİ YIL MESAJLARINDAN ÖRNEKLER 

     
</TEXT>
</DOC>
