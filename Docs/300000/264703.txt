<DOC>
<DOCNO> 264703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/soneko09.html </URL>
<DATE> 2004/08/19/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Moody's, İş Bankası'nın görünümünü durağana yükseltti... 
</HEADLINE>
<TEXT>

     Uluslararası kredi derecelendirme kuruluşu Moody's, Türkiye İş Bankası'nın mali dayanıklılık notu olan ''D'' için görünümünü, negatiften, durağana yükseltti. 
     Moody's'den yapılan açıklamada, İş Bankası'nın, geçen 24 aylık dönemde finansal pozisyonundaki gelişme ve bu trendin orta vadede tersine dönmeyeceği beklentisi nedeniyle görünümünün durağana çıkartıldığı belirtildi. 
     Açıklamada ayrıca, bankanın, 2001 yılına göre yeniden yapılanan ve iyileşen, ayrıca daha az riskli müşterilere verilen krediler nedeniyle, aktif kalitesindeki gelişmeye de dikkat çekildi. 
     
     KOÇBANK'IN KREDİ NOTUNU YÜKSELTTİ, VAKIFLAR 

     BANKASI'NIN GÖRÜNÜMÜNÜ POZİTİFE ÇIKARTTI Moody's, Koçbank'ın mali dayanıklılık notunu D - 'den, D'ye yükseltirken, Vakıfbank'ın E olan mali dayanıklılık notuna bağlı görünümünü de durağandan pozitife çıkarttı. 
     Moody's'den yapılan açıklamada, Koçbank'ın kredi notunun yükseltilmesine neden olarak, bankanın risk profilindeki iyileşme gösterildi. 
     Vakıfbank'ın görünümünün pozitife çıkartılması da, Banka'nın mali pozisyonundaki genel iyileşmenin bir sonucu olarak gösterildi. 
     
</TEXT>
</DOC>
