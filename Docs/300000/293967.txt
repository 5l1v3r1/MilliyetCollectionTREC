<DOC>
<DOCNO> 293967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/astro/index.html </URL>
<DATE> 2004/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğleden sonra dikkat 
</HEADLINE>
<TEXT>


Günün ilk yarısı çok daha akıcı ve pozitif geçebilir. Daha hevesli ve yaratıcı davranabiliriz. Ancak öğleden sonra saatlerinde inatlaşma ya da yeteri kadar olgun olmayan davranışlar yüzünden ilişkilerde zorlanabiliriz.Koç'lar bugün çok rahatlar, ancak gereksiz risklere de girmekten kaçınmalılar. Öğle saatlerine dikkat etmeliler. Yaratıcı konularda hayal gücünü kullanarak dikkat çekebilecekler. Boğa'lar için aynı anda pek çok işi yapmak zor olsa da iş ve eve ait sorumluluklar planlı olmayı gerektiriyor. İkizler hareket, iletişim ve toplantılar açısından yoğun olabilir. Ayrıca ilişkiler konusunda şanslı bir gün geçirecekler. Yengeç'ler parasal konularda tutumlu olmalılar. Birtakım belirsizlikler yüzünden kayıplar yaşanabilir. Birikimler doğru kullanılmalı. Aslan'lar burçlarındaki Ay sayesinde girişken ve cesurlar. İlişkilerini tekrar gözden geçirmek için uygun koşullara sahipler. Başak'lar bugün aşırı hayalci olmamalı. Geçmişe ait konular duygusal olarak onları endişelendirebilir. Terazi'ler bugün iyimserliklerini pek çok konuda kullanabilecek. Özellikle arkadaşlıklar ve grup çalışmaları açısından keyifli aktiviteler uygulanabilecek. Akrep'ler tamamlanması gereken konular nedeniyle huzursuzluk duyabilir. İş hayatında özenli olmak ve önemli detayları gözden kaçırmamak lazım. Kariyer konusu öne çıkabilir. Yay'lar keyifli bir gün içindeler. Akıcı enerjileriyle yeniliklere yakın durmaları yabancılarla olumlu temaslar getirebilecek. Oğlak'lar ortaklaşa konularda daha temkinli olmalılar. Bu alanda çıkabilecek riskleri görmek ve bir süre beklemek gerekebilir. Duygusal olarak kendilerini baskı altında hissedebilirler. Kova'lar ortaklaşa konularda yapıcı olmaları halinde keyifli bir gün geçirecekler. İlişkiler konusunda ise daha özenli olmaları gerekiyor. Balık'lar gün içinde kendilerini toparlamalılar. İş ortamında toparlanması gereken konular üstünde durmalı ve sorunlara karşı yapıcı yaklaşılmalı. 

</TEXT>
</DOC>
