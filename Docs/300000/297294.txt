<DOC>
<DOCNO> 297294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/sonspo03.html </URL>
<DATE> 2004/12/13/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Nihat golünü atmıştı ama maça bomba ihbarı yapıldı ve... 
</HEADLINE>
<TEXT>

     İspanya dün geceyi bomba korkusuyla geçirdi. Santiago Bernabeu Stadı'nda oynanan Real Madrid-Real Sociedad maçının bitimine 3 dakika kala yapılan bomba ihbarı üzerine karşılaşma tatil edildi, stadyum birkaç dakika içerisinde boşaltıldı. 
     Ronaldo ile 42. dakikada öne geçen ev sahibi Real Madrid'e Avrupa'daki gururumuz Nihat Kahveci 73. dakikada yanıt vermişti ve mücadele 1-1 devam ederken bomba ihbarı geldi. 
     ETA örgütünün bağımsızlığı için savaştığı Bask bölgesinde yayımlanan Gara gazetesinin, telefonla bomba ihbarı aldığı belirtildi. 
     İhbarın, stadda TSİ 22.00'de patlamak üzere konulmuş bomba bulunduğu yönünde olduğu kaydedildi. 
     Maçı yayımlayan televizyon, oyuncuların ve taraftarların stadı boşaltışını ekranlara yansıttı. 
     
     Kalan 7 dakika 5 Ocak'ta oynanacak 

     İspanya La Liga'da dün akşam yapılan ve bomba ihbarı nedeniyle iptal edilen Real Madrid-Real Sociedad maçının kalan 7 dakikası, 5 Ocak 2005'te oynanacak. 
     

     
</TEXT>
</DOC>
