<DOC>
<DOCNO> 297959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sonspo28.html </URL>
<DATE> 2004/12/15/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Derelioğlu Ne ihya ne de imha edilmek istemiyorum... 
</HEADLINE>
<TEXT>

     Trabzonspor Teknik Sorumlusu İhsan Derelioğlu, ''Ne ihya ne de imha edilmek istemiyorum'' dedi. 
     İhsan Derelioğlu, Trabzonspor Kulübü'nde düzenlediği basın toplantısında, kendinin ve futbolcuların kongrenin tamamıyla dışında olduğunu belirterek, ''Kongre, takımın ve bizim dışımızda gerçekleşen bir olay'' dedi. 
     Görev süresi içinde yapacağı işlerin önemli olduğunu kaydeden Derelioğlu, bu haftaki rakipleri İstanbulspor'un güçlü bir takım olduğunu ifade ederek, ''Bizim için zor bir maç olacak. Tüm gücümüzü ve konsantremizi bu maça vermeliyiz. Bu maçı alarak devre arasına en iyi şekilde girmek istiyoruz'' diye konuştu. 
     Derelioğlu, Şenol Güneş ile sık sık görüştüğünü ve Güneş'in, manevi desteğini kendisinden esirgemediğini de kaydetti. 
     
</TEXT>
</DOC>
