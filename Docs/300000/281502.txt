<DOC>
<DOCNO> 281502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/soneko02.html </URL>
<DATE> 2004/10/19/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
TMSF parayı bir cebinden çıkartıp diğer cebine koydu 
</HEADLINE>
<TEXT>

     Fon, el koyduğu Telsim'in açık artırmayla satışa çıkardığı arsasını, yine kendi bünyesindeki Bayındırbank'a 23 trilyon liraya sattı. 
     Tasarruf Mevduatı Sigorta Fonu'nun satışa çıkardığı arsa bu kez çok değerliydi. Arsa Uzan Operasyonu sırasında el konulan Telsim'e aitti. 
     Şişli Esentepe'de, işmerkezleriyle dolu Büyükdere Caddesi'nin üzerindeki 15 bin metrekarelik arsanın üzerinde, yedi depo, bir de stüdyo bulunuyordu. Belirlenen muhammen bedel ise 18 trilyon liraydı. 
     
     Arsa 23 trilyon liraya satıldı 
     Satışa ilginin büyük olması beklenirken,, katılımcı sayısı sadece dörtte kaldı. Arsa tam 23 trilyon liraya satıldı. Ancak arsayı alan süpriz bir isim,, yine fon tarafından yönetilen ve denetlenen Bayındırbank'tı. 
     
     Bina TMSF'nin merkezi 
     Bina aynı zamanda Tasarruf Mevduatı Sigorta Fonu'nun da merkezi durumunda. Yani fon, arsa için bir cebinden 23 trilyon lira çıkartıp, diğer cebine koymuş oldu. Tabi diğer fon satışlarında olduğu gibi bu sefer de satış KDV ve damga vergisinden muaf tutuldu. 
     2 trilyon muhammen bedelle satışa sunulan Uzanlar' a ait Sarıyer'deki villayaysa alıcı çıkmadı. 
     
</TEXT>
</DOC>
