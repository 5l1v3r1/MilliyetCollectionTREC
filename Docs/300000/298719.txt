<DOC>
<DOCNO> 298719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/soneko09.html </URL>
<DATE> 2004/12/18/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda önceki hafta ABD Doları, İngiliz Sterlini ve Japon Yeni dışında, önemli para birimleri karşısında değer kazanırken altın fiyatları yükseldi. 
     Tokyo Borsası'nda haftaya ABD Doları Japon Yeni karşısında düşüş eğilimi içinde 104.94 yenden girdi. Cuma günü kapanışta 104.49 yene indi. 
     ABD Merkez Bankası FED 14 Aralık Salı günü toplanarak, yıl içinde 5'inci faiz artırımı kararıyla doların kısa vadeli gösterge faizini yüzde 2.25'e yükseltti. 
     FED'in Açık Piyasa Komitesi toplantısında alınan faiz artırımı kararıyla dolar faizi Mart 2001'den bu yana ilk kez yüzde 2 olan euro faizini geride bırakmış oldu. 
     ABD'de ekonomik büyümeyi hızlandırmak için son 4 yıldır yüzde 1 ile 1958'den bu yana en düşük noktasında tutulan dolar faizi, FED'in 29 Haziran, 10 Ağustos, 21 Eylül ve 10 Kasım'daki toplantılarında çeyrek puanlık artırımlarla yüzde 2'ye yükseltilmişti. 
     ABD Doları'nın Avrupa döviz borsalarında önemli para birimleri karşısında pazartesi ve cuma kapanış saatlerindeki değerleri şöyle oldu 
     
     
PARA BİRİMİ PAZARTESİ CUMA Japon Yeni 104.82 104.32 İsviçre Frangı 1.1555 1.1585 Kanada Doları 1.2303 1.2328 
     Londra döviz piyasasında pazartesi 1.3275 dolarda kapanan euro, cuma kapanışta 1.3262 dolara geriledi. 
     Londra'da haftaya 1.9182 dolardan başlayan İngiliz Sterlini de hafta sonuna 1.9350 dolara çıktı. 
     
     ALTIN FİYATLARI 
     Piyasalarda hafta başında değer kazanan altın fiyatları, haftasonuna doğru değer kaybetti. Altının ons fiyatı bazı önemli borsalarda hafta başı ve sonunda şu değerleri aldı 
     
     
BORSA PAZARTESİ CUMA Londra 437.80 438.00 Zürih 436.33 437.28 Hong Kong 437.95 439.35 
     Londra Borsası'nda pazartesi 6.77 dolardan kapanan gümüşün ons fiyatı, cuma kapanışta dolara 6.68 dolara geriledi. 
     
     MENKUL KIYMET PİYASALARI 
     İşlem hacmi bakamından dünyanın en büyük borsası konumunda olan New York'ta endeksler haftaya yükseliş eğiliminde girdi. Bunda, Oracle-PeopleSoft firmalarının birleşmeleri ile açıklanan perakende satışlardaki artışın ABD ekonomisinin gelişmeye devam ettiğinin göstergesi olarak görülmesi etkili oldu. Dow Jones Endeksi 10,638.32 puana, teknoloji endeksi Nasdaq 2,148.50 puana çıktı. 
     Cuma günü kapanışta endeksler, borsada işlem gören ilaç firması Pfizer'in masfal iltihabı ilacı Celebrex'in yüksek dozajlarda kullanılması halinde kalp krizi riskinin arttığının bulunduğu yolundaki açıklaması ile Ocak ayı vadeli Batı Teksas türü petrol fiyatının hızla 46 doların üzerine çıkması üzerine geriledi. 
     Bununla beraber, Dow Jones Endeksi pazartesi gününe göre değer kazanarak 10,649.92 puana çıkarken, teknoloji endeksi Nasdaq değer yitirerek 2,135.20 puana indi. 
     Tokyo Borsası'nda Nikkei Endeksi, haftanın ilk işlem gününü yükseliş eğilimi ile 10,789.25 puandan başladı. Buna ABD Doları'nın Japon Yeni karşısında kısmen güçlenmesi, yatırımcıların ihracat ağırlıklı çalışan şirket hisselerine ilgi göstermeleri neden oldu. Toyota, Honda ve Nissan gibi otomobil üreticileri yanında Canon ve Sony gibi elektronik hisselerinde yoğunlaşan alımlar borsanın yükselmesinde etkili oldu. 
     Nikkei Endeksi, Cuma günü kapanışta, yatırımcıların alımlara yükselmesi ile son dört haftanın en yüksek değeri olan 11,078.32 puana çıktı. 
     
</TEXT>
</DOC>
