<DOC>
<DOCNO> 258616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/dunya/axdun01.html </URL>
<DATE> 2004/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerry'ye 'devler'den tam destek 
</HEADLINE>
<TEXT>



Demokrat liderler Clinton, Carter ve Gore, kurultayın ilk gününde Kerry'ye tam destek veren konuşmalarında, Bush'u da sert biçimde eleştirdiler. 
Clinton "Cumhuriyetçiler, Kerry ve Edwards'ın terörizme karşı yumuşak olacağını söylüyorlar. Onlara inanmayın. Kudret ve akıl birbiriyle çelişen değerler değildir. El ele ilerlerler. Hem kudretli hem akıllı olabiliriz."Carter "Çeyrek yüzyıl önce Camp David'de ve daha sonra Başkan Clinton döneminde sağlanan kazanımlar şimdi tehlikede. Çünkü Başkan Bush'un politikaları, Ortadoğu'yu anti - Amerikan bir ihtirasın sarmasına yol açtı."Gore "2000 seçimlerinin sonucuna üzülen ve öfkelenenleri, bu duygularını hatırlamaya ve benim yaptığım gibi, bütün güçleriyle Kerry ve Edwards'ı Beyaz Saray'a göndermek için çalışmaya çağırıyorum." 

Medreseye karşı mücadele 

Demokratik Seçim Platformu, olası bir Kerry yönetiminin dış politika adımlarına da yer verdi. Belgede dikkat çeken önerilerden bazıları şöyle 
NATO'nun Irak'a asker göndermeye ikna edilmesi,Irak'ta geçiş sürecinde görev yapacak bir Uluslararası Yüksek Komiser atanması,NATO askerlerinin Afganistan'ın başkenti K bil dışında da görev alması,Arap ve Müslüman dünyasındaki reform arayışına somut destek verilmesi,Müslüman gençlerin eğitiminde radikal medreselere alternatif oluşturacak bir okul sistemi için uluslararası seferberlik,İsrail'le yakın dayanışma, ancak Filistin - İsrail barışı için Clinton dönemindeki yoğun diplomasiye geri dönülmesi. 

</TEXT>
</DOC>
