<DOC>
<DOCNO> 289224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/soneko03.html </URL>
<DATE> 2004/11/16/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Kirada en pahalı İstanbul, en ucuz İçel... 
</HEADLINE>
<TEXT>

     Türkiye'de ortalama kiranın en yüksek seyrettiği il 350 milyon lira ile İstanbul olurken, en düşük kiranın da 128 milyon lira ile İçel'de ödendiği belirlendi. 
     Son bir yılda en yüksek kira artışlarının ise yüzde 34'le Denizli'de yaşandığı belirlendi. 
     Devlet İstatistik Enstitüsü'nün DİE tüketici fiyatları endeksini hesaplarkan seçilmiş iller itibariyle esas aldığı kira tutarlarına göre, Türkiye genelinde konut kirası 239 milyon liraya yükseldi. Kiralarda ekim sonu itibariyle son bir yılda yüzde 20.3,artış yaşandığını hesaplayan DİE'ye göre Türkiye'nin en yüksek konut kirası İstanbul'da ödeniyor. Ekim ayı itibariyle İstanbul'da 350 milyon lira düzeyinde bulunan ortalama konut kirası, ikinci sıradaki Ankara'da ise 266 milyon lirada seyrediyor. 
     Seçilmiş iller itibariyle en düşük kira ise 128 milyon lira ile İçel'de ödeniyor. 
     Konut kiraları, İzmir'de 241 milyon lira, Antalya'da ise 203 bin lira düzeyinde bulunuyor. DİE'nin Tüketici Fiyatları Endeksi Veri Tabanından derlenen verilere göre, kira tutarında ilk dört ili ortalama 184 milyon lira ile Trabzon izliyor. Denizli 180 milyon, Erzurum 167 milyon, Malatya 164 milyon, Zonguldak 161 milyon Adana, Eskişehir, Diyarbakır 157 milyon, Bursa 156 milyon, konya 151 milyon lira ile ortalama kiranın 150 milyon liranın üzerinde seyrettiği iller olarak belirlendiler. 
     Ekim ayı itibariyle Samsun'da 145 milyon lira olarak belirlenen ortalama konut kirası, Gaziantep'te 137 milyon, Kocaeli ve Kayseri'de 130 milyon lira da kalıyor. 
     
     İLLERE GÖRE KİRA ARTIŞLARI 
     Ekim sonu itibariyle son bir yıllık dönemde en yüksek kira artışı Denizli'de yaşandı. Türkiye genelinde ortalama yüzde 20.3 oranında kira artışı kaydedilen ekim sonu itibariyle son bir yılda Denizli'deki kira artışları yüzde 34'e ulaştı. 
     Son bir yıllık dönemde Zonguldak yüzde 32.9, Antalya yüzde 30.5, Malatya yüzde 26.5, İçel ise yüzde 25.6 oranındaki artışlarla ilk sıralarda geldiler. 
     Eskişehir'de yüzde 24.6, Trabzon'da yüzde 22 oranında kira artışı yaşanan son bir yılda İstanbul'daki kiralarda ise yüzde 21.3 oranında artış kaydedildi Bu dönemde Konya'da kiralar yüzde 21.9, Bursa'da da yüzde 21.2 oranında artış gösterdi. 
     Kira tutarının en yüksek seyrettiği ikinci il olan Ankara'da son bir yılda kiralardaki artış Türkiye ortalamasının oldukça altında kaldı ve yüzde 14.1 oranında gerçekleşti. Kayseri yüzde 6.1, Samsun ise yüzde 8.3 oranınıyla son bir yılda en düşük kira artışlarının yaşandığı iller oldular. 
     
</TEXT>
</DOC>
