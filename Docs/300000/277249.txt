<DOC>
<DOCNO> 277249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sontur29.html </URL>
<DATE> 2004/10/04/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Okula giderken servis aracının altında kaldı... 
</HEADLINE>
<TEXT>

     Düzce'nin Yığılca İlçesi'nde bisikletiyle okula giden öğrenci, servis aracının çarpması sonucu hayatını kaybetti. Servis aracı, öğrenciye çarptıktan sonra karşı yönden gelen otomobile de çarparak 5 kişinin yaralanmasına neden oldu. 
     AA muhabirinin aldığı bilgiye göre, Hacıyeri Köyü'nden öğrenci almak için Yağcılar Köyü'ne giden Ali Göçen'in 32 kullandığı 81 AL 601 plakalı servis minibüsü, bisikletiyle Yığılca'daki Çok Programlı Lise'ye giden Taner Vais'e 14 çarptı. 
     Çarpmanın etkisiyle sürücünün direksiyon hakimiyetini kaybetmesi sonucu servis aracı, karşı yönden gelen Sinan Yıldız yönetimindeki otomobille çarpıştı. 
     Kazada, bisikletiyle okuluna giden Taner Vais hayatını kaybetti, sürücü Sinan Yıldız ile otomobilde bulunan Nurcan, Muharrem, Fatma ve Selçuk Yıldız yaralandı. 
     Düzce Devlet Hastanesi ve SSK Hastanesi'nde tedavi altına alınan yaralıların durumlarının iyi olduğu bildirildi. 
     Minibüs sürücüsü Ali Göçen, jandarma ekiplerince gözaltına alındı. 
     
</TEXT>
</DOC>
