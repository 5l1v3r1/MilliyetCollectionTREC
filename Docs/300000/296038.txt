<DOC>
<DOCNO> 296038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sonyas03.html </URL>
<DATE> 2004/12/08/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
İşte Hollywood'un en çok kazanan kadınları listesi 
</HEADLINE>
<TEXT>

     The Hollywood Reporter'ın en yüksek ücret alan aktrislere dair oluşturduğu yıllık listenin en tepesinde yer alan Roberts'in film başına talep ettiği miktarın 20 milyon dolar olduğu ifade edildi. 
     Roberts gibi film başına 20 milyon dolar isteyen ''Çarli'nin Melekleri'' filminin yıldız oyuncusu Cameron Diaz ise 2004 yılında her hangi bir filmde rol almadığı için listenin ikinci sırasına yerleşirken, film başına 15 milyon talep eden Nicole Kidman, Reese Witherspoon ve Drew Barrymore ise ilk beş arasında yer aldı. 
     Altıncı sıradaki Halle Berry'nin film başına 14 milyon dolar, takip eden Sandra Bullock ve Angelina Jolie'nin ise film başına 12 ila 15 milyon dolar kazandığı belirtilirken, Renee Zellweger ve Jennifer Lopez'in film başına 12 milyon dolar kazandığı ifade edildi. 
     Lopez bir önceki yıl listenin 9. sırasında yer alırken bu yıl 10. sıraya gerileyerek listedeki sırasını Zellweger'e kaptırdı. Geçtiğimiz yıllarda yayınlanan listelerde yer alan Jodie Foster, Meg Ryan, Gwyneth Paltrow ve Michelle Pfeiffer gibi sinema yıldızları ise bu yılki listede kendilerine yer bulamadılar. 
     
</TEXT>
</DOC>
