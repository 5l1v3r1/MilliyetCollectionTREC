<DOC>
<DOCNO> 295520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/soneko07.html </URL>
<DATE> 2004/12/07/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Araç Muayene istasyonları ihalesine Koç Grubu da katılacak... 
</HEADLINE>
<TEXT>

     Koç Topluluğu, araç muayene istasyonları ihalelerine, ortak girişim grubu olarak katılacak. 
     Koç Holding'den Borsa'ya gönderilen açıklamaya göre, Özelleştirme İdaresi Başkanlığı tarafından, araç muayene istasyonları hizmetinin 20 yıl süreli işletme hakkının özelleştirmesi için iki ayrı bölge olarak açılacak ihalelere, Koç Topluluğu'nun, Koç Holding A.Ş.'nin yüzde 99, İDEA İnceleme Danışmanlık Eğitim Merkezi A.Ş.'nin yüzde 0.5, Beko Ticaret A.Ş.'nin yüzde 0.5 paya sahip olacağı ortak girişim grubu ile katılması kararlaştırıldı. 
     İşin topluluğun stratejik hedefine paralel olduğu ve bayilerle önemli sinerji yaratma potansiyeli bulunduğuna işaret edilen açıklamada, ihalelerden birinin ya da her ikisinin de kazanılması halinde, kurulucak yeni şirkete ortak olunmasına, iki bölge için ayrı ayrı yapılacak ihalelerde, ortak girişim grubunu temsilen Koç Holding adına teklif hazırlamaya ve açık artırma, eksiltme veya pazarlığa iştirak etmeye, pey sürmeye, teminat yatırmaya, geri almaya, sözleşmeleri tanzim ve imzalamaya Rüştü Saraçoğlu, İbrahim Tamer Haşimoğlu ve M. Sait Tosyalı'nın, üç kişiden ikisinin birlikte hareket imza etmek üzere yetkili kılınmasına karar verildiği bildirildi. 
     
</TEXT>
</DOC>
