<DOC>
<DOCNO> 285750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/soneko40.html </URL>
<DATE> 2004/11/03/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Ekim ayının zam şampiyonu yumurta oldu... 
</HEADLINE>
<TEXT>

     Devlet İstatistik Enstitüsü'ne DİE göre Ekim ayının zam şampiyonu yumurta oldu. 
     Bir önceki aya göre yüzde 35.8 artan yumurta fiyatını, yüzde 24'lük artışla kuru fasulye izledi. 
     Erkek kazağı yüzde 20.1, patlıcan yüzde 18.4, domates yüzde 17.2, erkek ceketi yüzde 10.8, takım elbise yüzde 10.5, bayan ayakkabısı yüzde 10.1, tayyör yüzde 9.6'lık fiyat artışıyla, Ekim ayının en fazla zam gören ürünleri olarak sıralandı. 
     Ekim'de, mazot yüzde 7.6, benzin yüzde 7.5, belediye otobüs ücreti yüzde 5.8, doğalgaz yüzde 5.1, ceviz içi yüzde 5, kebaplar yüzde 3.3, zeytin yüzde 3.1, beyaz peynir ve patates yüzde 3, tereyağı yüzde 2.6 ve mücevher yüzde 2.5'luk artışıyla aylık enflasyon oranı üzerinde zam gören diğer ürünler oldu. 
     
     FİYATI DÜŞENLER VE ENFLASYON ALTINDA KALANLAR 

     Geçtiğimiz ay fiyatı en çok düşen ürün elma oldu. 
     Fiyatı yüzde 10.4 oranında gerileyen elmanın yanı sıra limonda yüzde 4.6, kuru soğanda yüzde 0.8, makarnada yüzde 0.7 fiyat gerilemesi yaşandı. 
     Geçtiğimiz ay, bisküvi yüzde 0.2, margarin ve meyveli gazoz yüzde 0.3, buğday unu, çamaşır deterjanı ve bulaşık deterjanı yüzde 0.4, çamaşır makinesi için kireç çözücü yüzde 0.5, bayan kuaförü ise sadece yüzde 0.9 oranında zam gördü. 
     Şehirlerarası otobüs ücreti, domates salçası, süt, pirinç, tahin helvası, zeytinyağı ve tavuk eti de enflasyon altında zam gören ürünler arasında yer aldı. 
     
</TEXT>
</DOC>
