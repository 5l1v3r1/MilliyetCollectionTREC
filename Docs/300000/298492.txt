<DOC>
<DOCNO> 298492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/soneko24.html </URL>
<DATE> 2004/12/17/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Levi's Strauss Türkiye Değerlendirme yanlış yorumdan kaynaklanıyor 
</HEADLINE>
<TEXT>

     ABD'nin önde gelen jean markası Levi Strauss'un LEVİ'S ''finansal zorluk yaşadığı, iflas edebileceği'' yolundaki değerlendirmelerin, ABD Sermaye Piyasası Kurumu'na SEC gönderilen açıklamanın yanlış yorumlanmasından kaynaklandığı bildirildi. 
     Levi's Türkiye'den yapılan açıklamada, satış ve finansal göstergeler açısından 2004'ün, şirket için ''son derece olumlu bir yıl'' olduğu vurgulandı. 
     Bu yıl Türkiye'nin de bağlı bulunduğu Asya Pasifik bölümünde 'iki haneli' büyüme gerçekleştirildiği ifade edilen açıklamada, Avrupa ve Amerika bölümlerinde de satış ve finansal planlarda hedefe ulaşıldığı belirtildi. 
     Bu arada 2004 yılında ''Dockers'' markasının satışından vazgeçildiğini duyuran şirket, önümüzdeki yıl markanın büyütülmesine çalışılacağını, Levi's bayan ürünlerinin satışlarının artması için de yeni stratejiler geliştirildiğini kaydetti. 
     
</TEXT>
</DOC>
