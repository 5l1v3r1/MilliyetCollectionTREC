<DOC>
<DOCNO> 269654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/yasam/yas03.html </URL>
<DATE> 2004/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Vicdansızlar sağ 'kahraman' ölü 
</HEADLINE>
<TEXT>


Boğulan iki kadını kurtarmak için denize atlayan iki kişiden biri kayboldu. Diğeri hastaneye götürsünler diye kurtarılan kadınlara emanet edildi ama cesedi bir arsada bulundu 

ÖZCAN TİKİT İzmir DHA 

İzmir Kuşcenneti yakınlarındaki Homa Dalyanı sahilinde aileleri ile piknik yapan makine mühendisi Rahmi Şahin 30 ve kayınbiraderi Fatih İzci 18 , önceki gün 18.00'de denize girdi. Bu sırada deniz yatağındaki iki kadın, rüzg rın etkisiyle uzaklaşmaya başlayınca bağırarak yardım istedi. 
Şahin ve İzci, açıktaki kadınlara doğru yüzmeye başladı. İki kadının sahildeki erkek arkadaşı da yakındaki balıkçılardan yardım istedi. 2 kadını kurtararak kıyıya getiren balıkçılar, Şahin ve İzci'yi aramaya başladı. Balıkçıların sahile çıkarmayı başardığı Şahin'e, kayınbiraderi Ferdi İzci suni teneffüs yaptırdı. Yakınları, Şahin'i, kurtarmak istediği kadınlarla erkek arkadaşlarının sahte olduğu belirlenen 49 AU 134 plakalı minibüsüne koyarak, hastaneye götürmelerini istedi. 
Ancak tüm aramalarına rağmen Şahin hastanelerde bulunamadı. Bu sırada dalyana gelen ambulanstaki ekip, yolda kendilerini durduran minibüsteki kişinin boğularak öldüğünün belirlendiğini, ancak olay yerinde yardıma ihtiyaç olduğu gerekçesiyle cesedi almadan yolla devam ettiklerini bildirdi. 
2 saat sonra polisi arayan bir kişi, Çiğli'deki arıtma tesisi yakınında şortlu bir erkek cesedi olduğunu bildirdi. Cesedin Şahin'e ait olduğu belirlendi. 



</TEXT>
</DOC>
