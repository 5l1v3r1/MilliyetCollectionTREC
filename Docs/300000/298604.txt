<DOC>
<DOCNO> 298604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/dunya/dun01.html </URL>
<DATE> 2004/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
21. yüzyıl Avrupası doğuyor 
</HEADLINE>
<TEXT>


BRÜKSEL Milliyet 


AB Dönem Başkanı Hollanda Başbakanı Jan Peter Balkenende, "Tarih yazdık" diyerek, AB'nin Türkiye ile tam üyelik müzakerelerini başlatma kararının hem AB, hem Türkiye için çok olumlu olduğunu belirtti. 
Dün AB zirvesinden sonra düzenlediği basın toplantısında, AB üyesi 25 ülke ve Türkiye'nin mutabakatı ile alınan kararların gelecekte anlam kazanacağını söyleyen Balkenende, 3 Ekim 2005 tarihinde başlatılması öngörülen müzakerelerin hedefinin Türkiye'nin AB'ye tam üyeliği olacağını, ancak bu hedefin şimdiden garanti edilemeyeceğini bildirdi. 
Balkenende, "Kolay bir süreç olmadı ama 21. yüzyıl Avrupası için tarihi bir karar aldık" dedi. 

Barroso İki taraf için de iyi 
Basın toplantısına katılan AB Komisyonu Başkanı Jose Manuel Barroso, AB ve Türkiye için yeni bir başlangıcın söz konusu olduğunu belirterek, "Karar iki taraf için de iyidir ve ilerleme olanağı veriyor" diye konuştu. 


</TEXT>
</DOC>
