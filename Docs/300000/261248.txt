<DOC>
<DOCNO> 261248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sonyas20.html </URL>
<DATE> 2004/08/06/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Dikkat El Nino yeniden geliyor... 
</HEADLINE>
<TEXT>

     Amerikan hükümetinin hava tahmin merkezi, yedi yılda bir gerçekleşen El Nino etkisinin eşikte olabileceğini bildirdi. Merkez, Pasifik Okyanusu'nda su sıcaklığında değişiklikler tespit ettiğini bildirdi. 
     BBC'nin haberine göre, bu değişiklikler, El Nino etkisi baş gösterirken ortaya çıkıyor. Bununla beraber iklim uzmanları Pasifik Okyanusu'nun bu yıl çok değişken olduğunu, kesin hükme varmak için erken olduğunu vurguluyor. 
     El Nino hareketi, Büyük Okyanus'ta su sıcaklıklarında olağandışı ısınmayla başlıyor. 
     Suyun sıcaklığının artması, tropik kuşakta hava sıcaklığını da etkiliyor. 
     Yedi yıl önce El Nino etkisiyle küresel olarak milyarlarca dolarlık hasara yol açan doğal afetler başgöstermişti. 
     Hasat telef oldu, seller meydana geldi, balıkçılık darbe aldı. 
     BBC bilim muhabiri, El Nino'nun olumlu etkileri de olduğuna dikkat çekti. Amerikan kasırga tahmin merkezinin, El Nino tahmini sayesinde, tropik fırtına ve kasırga beklentileri azaldı. 
     
</TEXT>
</DOC>
