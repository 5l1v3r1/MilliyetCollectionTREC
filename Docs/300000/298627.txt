<DOC>
<DOCNO> 298627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/magazin/amag.html </URL>
<DATE> 2004/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Haksızlık olursa pençelerim çıkar' 
</HEADLINE>
<TEXT>


Bu gece Kanal D'de başlayacak 'Size Anne Diyebilir Miyim ' yarışmasını sunacak Ebru Akel, "Bir yarışmacının haksızlığa uğradığını gördüğümde pençelerimi çıkarırım" diyor 

İlknur Gülmez 

Ebru Akel, 'Size Anne Diyebilir Miyim ' adlı programla bu geceden itibaren Kanal D ekranlarında olacak. Akel, yarışmanın sunuculuğunu üstlenecek. 
'Biz Evleniyoruz', 'Ben Evleniyorum', 'İkinci Bahar' ve 'Gelinim Olur Musun ' adlı yarışma programlarıyla seyircilerin karşısına çıkan Akel, 14 hafta sürecek yeni programla ilgili sorularımızı yanıtladı. 

Bir yarışmayı bitirip diğerine başlıyorsunuz. Seyirci, yeni yarışmacılarla birlikte yeni bir Ebru Akel de görecek mi Tipimde değişiklikler yaptım. Kendimde radikal değişiklikler yapamam. Ancak yeni yarışmayla birlikte seyirci karşısına daha sportif giysilerle çıkmaya karar verdim. Yarışmada, hayatın içinden gerçek bir kesit var. Herkes kendinden bir parça bulacak. 

Yaşanan gerginlikler sizi etkiliyor mu Yarışmacıların ev içindeki hareketleri beni çok etkiliyor. Psikolojim bozuluyor, çünkü çok duyarlı bir insanım. Onlarla birlikte ben de yarışıyorum. Sonuna kadar onların yanında olduğumu gözlerinin içine bakarak hissettirmeye çalışıyorum. Kendi annemi onların yerine koyuyorum. Annesine bağlı bir evlat olarak duyarlı ve vicdanlı davranıyorum. Birinin haksızlığa uğradığını gördüğüm an canlı yayını unutup pençelerimi çıkarıyorum. Yarışmacıların seyirciyi kandırmalarına izin vermem. 

Taraf tuttuğunuz oluyor mu Hiç taraf tutmadım. Çünkü tüm yarışmacıları aynı oranda seviyorum. Aynı şekilde ilgi görmek ve desteklenmek hepsinin hakkı. Ayrım yapamam, vicdanım rahatsız olur. Yarışma öncesinde onlarla görüşmüyorum. Mesafeli olmam gerekiyor. Beni gördüklerinde heyecanlanıyorlar. Çoğu programın hayranı, hatta tutkunu. O heyecanlarını seyirciyle paylaşmak istediğim için onlarla son güne dek görüşmüyorum. 

Ebru Akel adının bu yarışmalarla birlikte ön plana çıktığını düşünüyor musunuz Kesinlikle. Bu beni mutlu ediyor. Her defasında farklı bir Ebru olarak seyirciyle buluştum. Günde 2.5 saat konuştum. Bütün bunlar, araştırmalar, birikimler sonucunda çıkan şeyler. Boş bir şey yapmamaya ve kendimi geliştirmeye çalışıyorum. Programda kendimi farklı bir dairenin içinde, oyuncu gibi sahneliyorum. 


</TEXT>
</DOC>
