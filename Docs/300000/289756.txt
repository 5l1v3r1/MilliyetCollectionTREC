<DOC>
<DOCNO> 289756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sondun04.html </URL>
<DATE> 2004/11/18/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
ABD, bu yıl 157 bin göçmeni sınırdışı etti 
</HEADLINE>
<TEXT>

     ABD'de, ülke güvenliğine tehlike oluşturdukları gerekçesiyle bu yıl 157 bin yasadışı göçmenin sınırdığı edildiği bildirildi. 
     157 bin kişinin yaklaşık yarısının işledikleri suçlar dolayısıyla sınırdışı edildiği, suç işledikleri için sınırdışı edilenlerin sayısının bir önceki yıla göre yüzde 6.6 oranında arttığı ifade edildi. 
     Herhangi bir suç kaydına rastlanılmadığı halde sınırdışı edilenlerin sayısının ise geçen yıla göre yüzde 10'dan fazla arttığı ifade edildi. 
     Göçmenlik ve Gümrük Muhafaza yetkililerinin verdiği bilgiye göre, 11 Eylül 2001 saldırılarına karışan teröristlerin ABD'deki göçmenlik sisteminin açıklarından faydalanarak ülkeye giriş yaptığının anlaşılmasından sonra ülkede yasadışı göçmenlere yönelik daha sert tedbirler alınmaya başlandı. 
     Sınırdışı edilen yasadışı göçmenlerin yüzde 71'inin Meksika, Honduras, Guatemala, El Salvador ve Brezilya'ya geldiği belirtilirken, göçmen hakları savunucusu grupların göçmenlerin sınırdışı edilmesinin ülke güvenliğini arttırdığı iddiasını sorguladıkları kaydediliyor. 
     Suç işledikleri için sınırdışı edilen yasadışı göçmenlerin çoğunun basit hırsızlık ve marihuana bulundurmak gibi ''ulusal güvenliği tehdit etmeyen suçlardan'' dolayı sınırdışı edildiklerine dikkat çekiliyor. 
     
</TEXT>
</DOC>
