<DOC>
<DOCNO> 294365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/yazar/pulur.html </URL>
<DATE> 2004/12/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kaçak hat kaçak su... 
</HEADLINE>
<TEXT>


İSKİ Genel Müdürü Dursun Ali Çodur, birden kestirip attı 
"Buyrun, beğenmiyorsanız gelip siz yapın " 
Sayın Genel Müdür'le, su kaçağı konusunda bizim yazımızı telefonda konuşuyorduk, son 14 yılda 8 katrilyon lira tutarında kaçak su kullanılmıştı, bunun parası da bizim gibi, kümesteki kazlardan çıkarılmıştı, su kaçağının zararını bizler zamla ödüyorduk... 
Görüşmemiz bu minval üzere sürüp giderken, İSKİ Genel Müdürü kestirip attı 
"Buyrun, beğenmiyorsanız siz gelip yapın " 
Taşın tam gediğe konulacağı zamandı ama, yutkunduk, "Buyrun siz de gelin bizim yazıları yazın " diyecektik ki, boğaz dokuz boğumdur kuralını hatırlayıp sustuk. 

ÖYLE ya, Sayın Genel Müdür kabul ederse ne olacak, kalırız işsiz 
Sayın Genel Müdür bu köşeyi doldurabilir mi 
Niye doldurmasın, baksanıza, köşeleri kimlerin tutup, kimlerin doldurduğuna gündüz külahlı, gece silahlı bazıları asıl mesleklerini hemen her mekanda gece gündüz icra edip, boş vakitlerini köşe doldurmakla geçirmiyorlar mı 
Üstelik baş tacı edilerek... 
Onun için korkumuzdan sesimizi çıkarmadık ,"Buyrun, gelin yazın " diyemedik, ya kabul ederse, diye... 

NEYSE, burayı çabuk geçiştirip, kaçak su konusuna döndük. Sayın Çodur'dan, bize içinde bilgi olan bir açıklama göndermesini istedik, gönderdi... 
İSKİ, 1994 yılında yüzde 65'ler seviyesinde olan su kaçağı oranını, hem mücadele vererek, hem de yatırım yaparak yüzde 30'lara indirmeyi başarmış. Dünyada Türkiye gibi ülkelerde kaçak su kullanım oranı yüzde 15 civarındadır, İSKİ'de bu oranı hedeflemektedir. 

PEKİ, su nasıl kaçırılmaktadır 
İstanbul'da kaçak su altyapı kaçaklarından kaynaklanmamaktadır, yani patlak, çatlak borulardan değil... 
Ya neden 
Bazı vatandaşların "ikinci bir hat döşeyerek veya saatlerinde oynama yaparak" kaçak su almalarından kaynaklanmaktadır. 
Yani, adam İSKİ'ye başvurarak evine su bağlatmakta, sonra ana boruyu delerek, evine ikinci hatla kaçak su almaktadır. 

BUNLARA karşı İSKİ ne yapıyor 
"İdaremizin kaçak su kullanımının önüne geçmek için durmaksızın verdiği mücadele, son 7 ay içerisinde elde edilen 40 trilyon lira, İstanbulluların yarınları için gerçekleştirilecek yatırımlarda kullanılmak üzere İSKİ'nin kasasına girmiştir. 
Ayrıca kaçak kullanımın önüne geçmek için alacak davasının yanı sıra, devleti zarara uğrattıkları gerekçesiyle ceza davaları da açılmaya başlanmıştır." 
Yani, sizin anlayacağınız, "İSKİ Uyumuyor "muş... 



</TEXT>
</DOC>
