<DOC>
<DOCNO> 268205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sonspo16.html </URL>
<DATE> 2004/09/01/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Fenerbahçe, orta ve gol çalışması yaptı... 
</HEADLINE>
<TEXT>

     Fenerbahçe, Akçaabat Sebatspor ile oynayacağı maçın hazırlıklarını sabah yaptığı idmanla sürdürdü. 
     Teknik direktör Christoph Daum yönetiminde gerçekleştirilen ve yaklaşık 1 saat 45 dakika süren antrenmanda, pas ve orta çalışan sarı-lacivertliler, daha sonra kanatlardan orta ve gol organizasyonu çalışması yaptı. 
     Futbolcular, dar alanda yaptıkları çift kale maç ile idmanı tamamladı. 
     Daum, antrenmana PAF Takım'dan Melih, Muhammed, Ferhat, İbrahim, Kutay ve Süleyman'ı dahil ederken, tedavisi süren Kemal Aslan ve Mehmet Yozgatlı çalışmaya katılmadı. 
     Hazırlıklarını akşam yapacağı idmanla sürdürecek sarı-lacivertli takım, milli maçlar nedeniyle verilen arayı değerlendirmek üzere 2 Eylül Perşembe günü saat 15.00'te Dereağzı Tesisleri'nde İran'ın Ekbatan takımı ile bir hazırlık maçı yapacak. 

     
</TEXT>
</DOC>
