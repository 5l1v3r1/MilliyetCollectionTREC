<DOC>
<DOCNO> 271587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/yasam/axyas01.html </URL>
<DATE> 2004/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kral'ın kardeşi de öldürüldü 
</HEADLINE>
<TEXT>


Öldürülen İzmirli 'Sinemacılar Kralı' Yavuz Çamlıca'nın kardeşi Bülent ve koruması Ramadan Dinarlı, çapraz ateşe tutuldu 

ALİ ÖZKAYA, TURAÇ TOP İzmir DHA 

İzmir'de, malvarlığına tefecilerin el koyduğu yönünde şikayette bulununca 2 Şubat'ta şoförüyle birlikte öldürülen 'sinemacılar kralı' Yavuz Çamlıca'nın kardeşi Bülent Çamlıca da aynı kaderi paylaştı. 
İşlerin başına geçen Çamlıca 46 , kullandığı otomobille, koruması eski polis Ramadan Dinarlı 45 eşliğinde dün 10.00'da Karşıyaka 1675. Sokak'taki evinden çıktı. 1684. Sokak kavşağına gelen Çamlıca ve Dinarlı, dönüş için beklerken iki saldırgan tarafından çapraz ateşe tutuldu. Gaza basan Çamlıca ve Dinarlı kurşunlardan kurtulamazken otomobil refüje çarparak durdu. Yaya kaçan saldırganlar ise yakalanamadı. 

Silahlarını çekemediler 
Polis, tanık ifadelerine göre biri 30 yaşlarında, 1.80 boylarında, top sakallı ve avcı yelekli, diğeri de aynı yaş ve boylarda krem renk montlu iki kişinin peşine düştü. Olay yerinde 13 boş kovan bulunurken, Çamlıca ile Dinarlı'nın bellerindeki tabancaları çekmeye fırsat bulamadıkları belirlendi. Yavuz Çamlıca ve şoförü Enver Aktaş'ın katil zanlısı olarak aranan Ali Gönül ve Sabri Gönül ile Halit Esat Beşok, bu olayla ilgili de aranmaya başlandı. 


</TEXT>
</DOC>
