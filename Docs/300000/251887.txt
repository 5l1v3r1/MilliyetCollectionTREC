<DOC>
<DOCNO> 251887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/soneko10.html </URL>
<DATE> 2004/06/30/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
DİE Büyüme hızı beklentilerin üzerinde yüzde 12.4... 
</HEADLINE>
<TEXT>

     DİE, bu yılın ilk çeyreğinde büyüme hızını, 'beklentilerin üzerinde' yüzde 12.4 olarak açıkladı. 
     Yılın üç ayında gayrisafi yurtiçi hasıla GSYİH artışı ise yüzde 10.1 olarak hesaplandı. 
     DİE'nin, 2004 yılı 1. Dönem GSMH ile Harcama Yöntemiyle Hesaplanan GSYİH ve Gelir Yöntemi ile Hesaplanan 2003 Yılı GSYİH Sonuçları ilişkin geçici hesaplar açıklandı. 
     Buna göre, bu yılın ilk çeyreğinde GSMH cari fiyatlarla 79 katrilyon 442 trilyon 962 milyar lira, 1987 yılı sabit fiyatlarıyla 27 trilyon 295 milyar lira oldu. 
     2004 yılının birinci döneminde, 2003 yılının aynı dönemine kıyasla büyüme hızı cari fiyatlarla yüzde 17.5, sabit fiyatlarla yüzde 12.4 olarak gerçekleşti. 
     Büyüme hızı, 2003 yılının tamamında yüzde 5.9 olarak gerçekleşmişti. 
     
     EN YÜKSEK ARTIŞ, YÜZDE 33.8 İLE İTHALAT VERGİSİNDE YAŞANDI 

     Yılın ilk üç ayında sektörel bazda en yüksek büyüme, sabit fiyatlarla yüzde 33.8 ile ithalat vergisinde yaşandı. 
     ilk çeyrekte tarımdaki yüzde 7.5'lik daralmaya karşılık, sanayi yüzde 10.3, ticaret sektörü ise yüzde 16.3 oranında büyüdü. 
     DİE'nin, 2004 yılı 1. Dönem GSMH ile Harcama Yöntemiyle Hesaplanan GSYİH ve Gelir Yöntemi ile Hesaplanan 2003 Yılı GSYİH Sonuçlarına ilişkin bülteni yayımlandı. 
     Buna göre, ilk üç ayda inşaat sektörü yüzde 2.9, ulaştırma ve haberleşme yüzde 4.3, mali kuruluşlar yüzde 0.6, konut sahipliği de yüzde 1.9 oranında büyüdü. 
     Ayrıca serbest meslek ve hizmetler yüzde 8.6, devlet hizmetleri yüzde 1.4, kar amacı olmayan kuruluşlar da yüzde 0.9 gelişme kaydeti. 
     
     ÖZEL NİHAİ TÜKETİM HARCAMALARI YÜZDE 10.6 ORANINDA ARTTI 

     Devlet İstatistik Enstitüsü DİE , bu yılın ilk üç ayında, özel nihai tüketim harcamalarının yüzde 10.6 arttığını açıkladı. 
     DİE'nin, 2004 yılı 1. Dönem GSMH ile Harcama Yöntemiyle Hesaplanan GSYİH ve Gelir Yöntemi ile Hesaplanan 2003 Yılı GSYİH Sonuçlarına ilişkin bülteni yayımlandı. 
     Buna göre bu yılın ilk çeyreğinde gayri safi sabit sermaye oluşumunda ise yüzde 52.6'lık artış görüldü. 
     Devletin nihai tüketim harcamalarındaki artış yüzde 2.4 olurken, mal ve hizmet ihracatı yüzde 10.3, ithalatı ise yüzde 31.2 arttı. 
     
     2003 GSYİH SONUÇLARI 

     2003 yılı gelir yöntemiyle hesaplanan GSYİH sonuçlarına göre de, işgücü ödemelerinin GSYİH içindeki payı yüzde 26.1, kira, faiz ve kar gelirlerinin toplamından oluşan işletme artığının payı ise yüzde 50 olarak tahmin edldi. Toplam işgücü ödemelerinde bir önceki yıla göre cari fiyatlarla yüzde 28.9, işletme artığında ise yüzde 29.7 oranında artış görüldü. 
     İktisadi faaliyet kolları itibariyle işgücü ödeme sonuçlarına göre, 2003 yılında toplam işgücü ödemeleri içinde en yüksek paya sahip olan devlet hizmetleri ve imalat sanayiinin payları ise sırasıyla yüzde 37.9 ve yüzde 18 oldu. 
     Bu arada daha önce açıklanan 2002 yılı gelir yöntemiyle GSYİH sonuçları, elde edilen yerni verilere göre yeniden hesaplandı. 
     Buna göre, 2002 yılında işgücü ödemelerinin cari fiyatlarla GSYİH içindeki payı yüzde 26.3, işletme artığının payı yüzde 50 olarak tahmin edildi. 
     
     TARIM 

     Tarım sektöründe bu yılın ilk çeyreğinde toplamda yaşanan yüzde 7.5'lik daralmayla birlikte, sektörün gayri safi katma değeri 3 katrilyon 566 trilyon lira oldu. 
     Aynı dönemde, sabit fiyatlarla çiftçilik ve hayvancılık gayrisafi katma değeri yüzde 9, ormancılık kesimi gayrisafi katma değeri yüzde 4.6 oranında gerilerken, balıkçılık kesimi katma değeri yüzde 2 arttı. 
     
     MADENCİLİK VE ELEKTRİK-SU SEKTÖRÜ 

     Madencilik ve taşocakçılığı sektörünün devlet kesiminde yüzde 14.7'lik üretim azalışı, özel madencilik kesiminde ise yüzde 7'lik üretim artışı oldu. 
     Elektrik ve su söktöründe ise elektrik üretiminde yüzde 7.4'lük, su üretiminde ise yüzde 10.1'lik üretim artışı yaşandı. 
     İnşaat Sektörü, kamu kesimi katma değerinde yüzde 4.5'lik azalış, özel sektör inşaat faaliyetlerinde ise bu dönem metrekare olarak hesaplanan tamamlanmış inşaatlarda geçen yılın aynı dönemine göre yüzde 4.8'lik artış görüldü. 
     Bu arada imalat sanayi sektöründe görülen sabit fiyatlarla yüzde 11.3'lük artış ile ithalatta yine bir önceki yılın aynı dönemine göre dolar değeriyle yüzde 42.3'lük artış hizmet sektörlerini etkiledi. 
     Bu sonuçlara göre sabit fiyatlarla gelişme hızları, ticaret sektöründe yüzde 16.3, ulaştırma ve haberleşme sektöründe yüzde 4.3, serbest meslek ve hizmetler sektöründe yüzde 8.6, ithalat vergilerinde yüzde 33.8'lik artış oldu. Bu dönemde zımni fiyat deflatörü ise yüzde 4.5 olarak hesaplandı. 
     Öte yandan ilk üç ayda GSYH içinde yüzde 69.1'lik payı olan özel nihai tüketim harcamalarında sabit fiyatlarla yüzde 10.6'lık bir artış görüldü. Bu dönemde kamu kesimi yatırımları yüzde 11.3'lük azalış, özel kesim yatırımları ise yüzde 60.6'lık bir artış gösterdi. 
     
     İMALAT SANAYİ 

     2004 yılının ilk çeyreğinde, geçen yılın aynı dönemine göre toplam imalat sanayiinde yüzde 11.3'lük artış gerçekleşti. 
     İmalat Sanayi kamu kesiminde, basım-yayın, diğer kimyasal ürünler, çanak-çömlek-çini porselen, çimento, diğer metal ana sanayii, metal eşya, makine sanayii ve otomotiv sanayinde yüzde 10'un üzerinde üretim artışı oldu. 
     Gıda, içki, tütün, dokuma, kağıt ve kağıt ürünleri, petrol ve kömür türevleri sanayinde ise yüzde 10'un üzerinde üretim azalışı görüldü. 
     Bu döneme ilişkin toplam imalat sanayii üretim değeri içinde kamu kesiminin payı yüzde 21 olarak hesaplandı. 
     İmalat Sanayi özel kesiminde, içki, deri ve kürk eşya, ayakkabı, ağaç ürünleri, basım-yayın, lastik ürünleri, plastik ürünleri, çanak-çömlek-çini porselen, çimento, demir-çelik, diğer metal ana sanayii, metal eşya, makina sanayii, elektrik makineleri ve otomotiv sanayinde yüzde 10'un üzerinde üretim artışı yaşadı. 
     Buna karşılık, petrol rafinerileri sanayinde ise yüzde 10'un üzerinde üretim azalışı görüldü. 
     Bu dönemde özel imalat sanayii kesiminin payı ise yüzde 79 oldu. 
     
</TEXT>
</DOC>
