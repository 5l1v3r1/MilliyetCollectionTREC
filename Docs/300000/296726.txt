<DOC>
<DOCNO> 296726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/guncel/gun90.html </URL>
<DATE> 2004/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

37 MİLYAR DOLARLIK HAYALET 

İnternette bir hayalet 65 bin dolara satıldı, yaklaşık 91 milyar liraya. Böyle şey olur mu demeyin, oldu... Dedesinin ölümünden bu yana hayaletinin döneceği endişesiyle büyük korku yaşayan ve evde bile yalnız başına hareket edemeyen altı yaşındaki Colin'in annesi Marry Anderson, son çare olarak hayaleti, "Bu bir şaka değil" başlığı altında satılığa çıkardı. Açık artırma sitesi "eBay"da küçük Colin'in hikayesini de anlatan Anderson, alıcıların korkmaması için de babasının dünyanın en tatlı ve duyarlı babası olduğunu eklemeyi de ihmal etmemiş... Radikal'den 

Haberi bir inceleyelim 
1- Satılan mal Bir hayalet. Dolayısıyla bu özellik, haberi ilginç kılıyor, yani konunun haber değeri var... 
2- Satıldığı fiyat, elle tutulamayan-gözle görülemeyen bir nesne için "manyak mı bunu alan" dedirtecek bir miktarda, yani haber ilginç... 
3- Marry Anderson, hayaleti nasıl yeni sahibine teslim edecek, bilinmiyor... 
4- Hayaletin bu işten hiçbir kazancı yok, olamaz da... 
Buraya kadar her şey normal, olağan gelişiminde bir süreç yaşanmış, biz de haberi okuduk ve bir kez daha "Manyak bu Amerikalılar, hayalete verdikleri paraya bak" dedik, geçtik gitti. "Bir hayalete ödenen en büyük para" olarak salaklıklar tarihindeki yerini aldığını düşünürken 2 gün sonra arkadaşların havasının "fısss" diye sönüşüne şahit olduk... Çünkü, hayalete ödenen en büyük para Türkiye'de ödenmişti. Tam, 37 milyar dolar Aslında "hayaletlere" demek çok daha doğruydu. TMSF Başkanı Ahmet Ertürk, bankalardan "götürülen" 37 milyar dolarda "metafizik güçler"in payının olduğuna da inanıyordu. Ve son derece haklıydı... 

Haberi bir inceleyelim 
1- Malı alanlar götürenler Bir değil, birçok hayalet. Dolayısıyla bu özellik, haberi ilginç ötesi kılıyor... 
2- Fiyat, korkunç. Amerika'daki hayalet, kahrından bir kez daha ölmüştür kesin. 90 milyar nerde, 37 milyar dolar nerde .. 
3- Amerika'da satılan hayaletin kimliği belli, hayaleti satan hanımefendinin, alana nasıl teslim edeceği bilinmiyor Türkiye'deki hayaletler durduğu yerde duruyor, teslim alınamıyor... 
4- Oradaki hayalet "öz be öz" hayaletken, buradakiler "hayalet ama değil". Yani paraları götürürken değillerdi, şimdi hayaletler. Ne ortada para var, ne de bu paraları götürdüğü için ceza çeken birileri. Bizim hayaletlerin kazancı büyük... 
Görüldüğü üzere, Amerikalılar, bir konuda daha nal toplamış durumdalar. Evet, dünyada bir hayaleti "satacak" ve "satın alabilecek" kişiler sadece ABD'den çıkabilir. Fakat dünyada "malı götürdükten sonra hayalet olanlar" dalında rekor bizim, işte o kadar .. 

Yemedim yedirdim, içmedim içirdim... 
Philip Morris gençlere seslenirken 

İnsanlığın 80'inin her dönemde bıkmadan usanmadan tekrar ettiği ve edeceği global yanılgılar Top5 

1 Dünyanın sonu geldi .. 
2 Bilim ulaşabileceği son noktaya ulaştı, bundan sonra artık yeni icat olmaz .. 
3 Sanatta artık hep geçmiş taklit ediliyor yeni, yaratıcı, özgün bir şey çıkmaz bundan sonra .. 
4 Yeni bir Dünya Savaşı çok yakın .. 
5 Uzaylılarla bağlantı kuruldu ama gizli tutuluyor .. 

Nevada araştırmaları 

Nevada'da yapılan bir araştırmaya göre Nevada'da oynanan maçlarda taraftarların 78'i tribün terörünü onaylamaktadır. Bu grubun 21'i maçın ortasında rakip taraftarların bulunduğu karşı tribüne kadar döner bıçağını ulaştırabilmekte ve en az 3 kişiyi hayat yolunda diskalifiye edebilmektedir. 12'lik bir kısım ise daha maçın başlamasını beklemeden pet şişelere üre, ürik asit gibi artık maddeleri depolamakta ve bunları sahaya yabancı madde adı altında fırlatmaktadır. Bu futbolseverlerin 10'luk bir bölümü "kalk birader, sahaya atacağız " diyerek sadece futbol izlemeye gelen seyircileri yerlerinden etmekte ve sonunda koltukları sökerek sahaya atmakta, eğer gerekirse maç çıkışında kullanmak üzere zulada saklamaktadır. Geriye kalan kısım ise maç çıkışını beklemekte ve yapacakları kavga için kurdukları strateji ve taktik kurgularını gözden geçirmektedirler... 

Höh Ki Höh 
"64. Bölümde en beğendiğiniz sahne hangisiydi 
A Pala'nın betona gömüldüğü sahne... B Baron ile Nergiz'in konuştuğu sahne... C Nazife Hanımın Ali'nin mezar taşını göstermesi D Kirve'nin Seyfo'nun mezarına mermi attığı sahne..." b b 
</TEXT>
</DOC>
