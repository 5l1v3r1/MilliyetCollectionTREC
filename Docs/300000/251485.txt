<DOC>
<DOCNO> 251485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/sontur11.html </URL>
<DATE> 2004/06/28/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Hakkari... İşçilerin kullandığı tırpan mayına çarptı 3 kişi yaralı 
</HEADLINE>
<TEXT>

     Hakkari'nin Yüksekova İlçesi'nde ot biçen işçilerin kullandığı tırpanın mayına çarpması sonucu 3 işçi yaralandı. 
     Alınan bilgiye göre, ilçenin Esendere Beldesi'ne bağlı Sarıyıldız Köyü'nde yaşayan Kadir 30 ve Abdullah Duman 45 ile İskan Tan 17 isimli işçiler, sabah saatlerinde ot biçmek için tarlaya gitti. 
     Kadir Duman'ın tarlada ot biçmekte kullandığı tırpanın, terör örgütü PKK KONGRA-GEL üyeleri tarafından önceden döşenmiş mayına çarpması sonucu patlama oldu. 
     Patlamada, Kadir 30 ve Abdullah Duman ile İskan Tan çeşitli yerlerinden yaralandı. 
     Yaralılardan durumu ağır olan Kadir Duman ambulansla Van Yüzüncü Yıl Üniversitesi Tıp Fakültesi Araştırma Hastanesi'ne kaldırılırken, Abdullah Duman ile İskan Tan, Yüksekova Devlet Hastanesi'nde tedavi altına alındı. 
     Olayla ilgili soruşturma sürdürülüyor. 
     
</TEXT>
</DOC>
