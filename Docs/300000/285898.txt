<DOC>
<DOCNO> 285898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/astro/index.html </URL>
<DATE> 2004/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İyimserlik yükselişte 
</HEADLINE>
<TEXT>


Gün çok daha enerjik ve yeni düşüncelere açık fırsatlar sunuyor. Düşüncelerimizi heyecanlı biçimde sunabiliriz. Sanatsal faaliyetler, gösteriler ve sergiler için pozitif bir gün olabilir. Abartıların da dikkat çekeceği görülmekte.Koç'lar rahat enerjilerle beraberler, ancak yine de risklere girmemeliler. Yaratıcı konularda ise öne çıkacakları koşulları zorlamaları gerekecek. Boğa'lar birçok sorumlulukların ardından biraz kendilerine dönmeliler. Evleriyle ilgili uğraşlar içinde olmaktan ayrıca huzur duyacaklar. İkizler sözleriyle etkileyici olabilir. Yakın çevrelerinde iletişim ve sosyal konular öne çıkıyor. Enerjilerini doğru kullanarak bu alanda verimli olabilirler. Yengeç'ler parasal konularda tutumlu davranmalı. Yaşadıkları belirsizlikleri unutmadan hareket etmeli ve aşırı harcamaların bütçelerini sarsacağını dikkate almalılar. Aslan'lar burçlarındaki Ay sayesinde dikkat çekiyorlar. Arkadaşlara vakit ayırmak, yeni planlar ve düşünceler içerisinde olmaktan yanalar. Başak'lar aşırı hayalci davranmak yerine tutarlı düşünmeye çalışmalı. Ayrıca geçmişe ait konularla ilgili duygusal huzursuzluk yaşanabilir.Terazi'ler düşünceleri yapıcı yönde olsa da değişik görüşleri değerlendirirken zorlanabilecekler. Grup çalışmalarında destek görmeleri onları mutlu ediyor. Akrep'ler hızlı hareket etmeye çalışmalılar. Günlük işlerde tamamlanması gereken konuların üstünde durmakta fayda var. Yay'lar olumlu düşüncelerle beraber. Somut düşünmeye çalışmalı ve enerjilerini yabancılarla ilgili konulara yöneltmeliler. Oğlak'lar yeni planlarını uygulamakta sıkıntılılar. Duygusal olarak kendilerini ifade etmekte zorlanabilirler. Bir süre sabırlı olunmalı. Kova'lar için iletişim ve hareketliliğin yoğun olduğu bir gün. Ortaklaşa konularda yaratıcılığın kullanılması gereken fırsatlar değerlendirilmeli. Balık'lar kendilerine çekidüzen vermeliler. İş ortamında sorumluluklarını unutmadan hareket etmeliler. 
</TEXT>
</DOC>
