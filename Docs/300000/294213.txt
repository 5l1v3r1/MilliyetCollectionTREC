<DOC>
<DOCNO> 294213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sontur17.html </URL>
<DATE> 2004/12/02/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
10 milyon için 4'er yıl hapis yatacaklar 
</HEADLINE>
<TEXT>

     İsmail AKDUMAN DHA 

SAMSUN'da Ramazan Keskinoğlu'nu 25 bıçakla tehdit ederek 10 milyon lirasını almaya çalışırken, nöbet tutan askerler tarafından yakalanan Talip Aran 23 ve arkadaşı Musa Eren 22 , tutuklu olarak yargılandıkları mahkemece 4'er yıl 2'şer ay hapis cezasına çarptırıldı. 
     Anadolu Mahallesinde 3 ay önce meydana gelen olayda, Talip Aran ve Musa Eren, gece geç saatte çalıştığı yemek fabrikasından evine giden Ramazan Keskinoğlu'nun yolunu Esentepe Kışlasının yan tarafında kesti. İki sanık, içki almak için aynı mahallede oturan Keskinoğlu'dan para istedi. Parasının olmadığını söyleyen Ramazan Keskinoğlu'nu da bıçakla tehdit ederek cebindeki 10 milyon lirayı almaya çalıştı. Bu sırada Kışla kapısı önünde nöbet bekleyen askerler olaya müdahale etti ve iki sanığı yakaladı. Polise teslim edilen iki sanık daha sonra gaspa teşebbüs suçundan tutuklandı. 
     Samsun 1'inci Ağır Ceza Mahkemesi'nde 20 yıl hapis cezası istemiyle yargılanan sanıklardan Talip Aran, "Ramazan ile arkadaşız. Daha önceden aramızda sorun vardı. Olay akşamı da kendisini dövünce bize iftira attı. Biz onun parasını almaya çalışmadık'' dedi. Suçlamayı kabul etmeyen Musa Eren de beraatini isterken, Ramazan Keskinoğlu iki sanıktan da şikayetçi olmadığını belirterek, "Para istediler. Vermeyince zorla almaya çalıştılar'' dedi. 
     Mahmeke, olayın gaspa eksik teşebbüs olduğu kanaatine vararak Talip Aran ve Musa Eren'e 4'er yıl 2'şer ay hapis cezası verdi. 
     
</TEXT>
</DOC>
