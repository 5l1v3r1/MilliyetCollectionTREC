<DOC>
<DOCNO> 291438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/soneko30.html </URL>
<DATE> 2004/11/23/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
AB'nin son üyelerinin borsaları 7 yılda 150 kazandırdı... 
</HEADLINE>
<TEXT>

     Avrupa Birliği'ne AB son genişlemede üye olan 10 ülke deneyimine bakıldığında, müzakere tarihinin açıklanmasının bir yıl öncesinden AB'ye giriş tarihine kadar geçen 7 yıllık süreçte bu ülkelerin borsalarının dolar bazında yüzde 150 kazandırdığı görülüyor. 
     Edinilen bilgiye göre, bu ülkelerin borsalarında müzakere tarihinin açıklanmasından bir yıl öncesinde yerel para cinsinden yüzde 47.5'lik artış kaydedildi. 
     Müzakere tarihinin açıklanmasıyla birlikte bu ülkelerin borsasında ortalama yüzde 21.8 artış görüldü. Ancak, tarihin açıklanmasının ardından geçen bir yıllık süreçte yüzde 14'e yakın bir kayıp görülürken, bu ülkelerin adaylık sürecinde yaşanan uzakdoğu krizinin söz konusu düşüşte baş rol oynadığına dikkat çekiliyor. 
     Müzakere tarihinden iki yıl sonrasında ise yüzde 112.5 gibi yüksek bir artış yakalanırken, müzakerelerin tamamlanması da bu ülke borsalarına yüzde 16.8 artış yaşattı. 
     Müzakerelerin bitişinden bir yıl sonra yüzde 32.4 oranında pirim yapan aday ülke borsaları, AB'ye giriş ile birlikte de yüzde 15.4 kazandırdı. 
     Öte yandan bu açıdan bakıldığında bu kritik dönemde yapılacak halka arzların da ayrıca önem taşıdığına dikkat çeken uzmanlar, bu dönemde özelleştirmenin ağır toplarından Türk Hava Yolları'nın da halka arz sürecinin çok önemli olduğuna dikkat çekiyorlar. 
     
</TEXT>
</DOC>
