<DOC>
<DOCNO> 270870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/spor/spo14.html </URL>
<DATE> 2004/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa 
</HEADLINE>
<TEXT>



FENERBAHÇE Basketbol Erkek Takımı, İtalya'da Dinamo Moskova ile yaptığı özel maçı 73-70 kazandı. 

SIRBISTAN - Karadağ'ın Başkenti Belgrad'daki Balkan Yıldız Erkekler Voleybol Şampiyonası'nda millilerimiz finalde ev sahibi ekibe 3-1 yenilerek, gümüş madalyada kaldı. 

VOLEYBOLDA Dünya Şampiyonası Avrupa elemelerindeki rakiplerimiz belli oldu. Bayanlarda 3. etapta H Grubu'nda, Hollanda'nın yanı sıra 2. etapta E Grubu'nu birinci, D Grubu'nu da 2. bitirecek takımlarla eşleştik. Erkeklerde de 2. etapta Bulgaristan, Slovakya ve ilk etapta C Grubu'nun birincisi olacak ekiple E Grubu'nda karşılaşacağız. 

AKBANK Private Banking TED Open Uluslararası Tenis Turnuvası'nda tek erkeklerde Hollandalı Peter Wessels, İsrailli Andy Ram, İtalyan Daniele Bracciali, Hırvat Roko Karanusic yarı finale çıktı. 

RUSYA'DA sahte pasaportlu çıkan Gürcü Dzheladze'nin forma giydiği 23 maça hükmen yenilgi kararı verildi ve rekor cezayla 2. Lig'den Sodovik'in 57 puanı birden kesildi. 


</TEXT>
</DOC>
