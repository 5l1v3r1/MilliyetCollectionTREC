<DOC>
<DOCNO> 262353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sondun18.html </URL>
<DATE> 2004/08/11/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Almanlar en fazla Schröder ve Fischer'e güveniyor... 
</HEADLINE>
<TEXT>

     Almanya'da yapılan bir araştırma, halkın en fazla Başbakan Gerhard Schröder ve Dışişleri Bakanı Joschka Fischer ikilisine güvendiğini ortaya koydu. 
     Stern dergisi tarafından yapılan araştırmanın sonuçlarına göre, ülke çapında sosyal reformlara karşı yapılan çok sayıda gösteriye rağmen, halkın yüzde 49'u Schröder-Fischer ikilisini desteklerken, Hıristiyan Demokrat Birlik Partisi CDU Genel Başkanı Angela Merkel ve Hür Demokrat Parti FDP Genel Başkanı Guido Westerwelle ikilisini destekleyenlerin oranı yüzde 30'da kaldı. 
     Ankete katılanların yüzde 21'i bu konuda fikirleri olmadığını belirtti. 
     Derginin haberinde, araştırmanın, Hıristiyan Sosyal Birlik Partisi CSU Genel Başkanı Edmund Stoiber'in, ''Merkel ve Westerwelle, Schröder ve Fischer'in eline su bile dökemez'' şeklinde konuştuğu yönündeki iddialar üzerine yapıldığı bildirildi. 
     
</TEXT>
</DOC>
