<DOC>
<DOCNO> 279558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sonyas08.html </URL>
<DATE> 2004/10/12/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Zabıta memurlarına "Aikido" dersi... 
</HEADLINE>
<TEXT>

     Bursa Büyükşehir Belediyesi ile 3 merkez ilçe belediyesinde görevli zabıta memurlarına, ''Aikido'' dersi verildi. 
     Bursalı Aikido eğitmeni Hakan Kaplan'ın daveti üzerine kente Japon Aikido ustaları Hideaki Suezawa ve Katsuhiko Arai, Bursa Büyükşehir Belediyesi Spor Salonu'nda, zabıtalara savunma, bıçak ve silah tehditlerine karşı korunma tekniklerini gösterdi. 
     Bursa Büyükşehir Belediyesi ile merkez Osmangazi, Yıldırım ve Nilüfer ilçe belediyelerinde görevli 300'e yakın zabıtanın katıldığı organizasyonda, memurlar, Aikodo ustalarının anlattıklarını büyük bir dikkatle dinlediler. 
     Seminerin ardından, zabıta memurları, mindere çıkarak savunma tekniklerini, Japon ustalarla birlikte uygulama fırsatı buldular. 
     
</TEXT>
</DOC>
