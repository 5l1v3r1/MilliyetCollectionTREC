<DOC>
<DOCNO> 250627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sontur27.html </URL>
<DATE> 2004/06/24/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Ankara'daki patlama... Görgü tanığı Patlama çok şiddetliydi 
</HEADLINE>
<TEXT>

     Görgü tanığı bir kişi, Hilton Oteli'nin bulunduğu Billur Sokak'ta meydana gelen patlamanın çok şiddetli olduğunu belirtti. 
     Patlamanın olduğu saatte olay yerinde bulunan Ali Aydın Unudan'dan aldığı bilgiye göre, patlama saat 11.05 sıralarında meydana geldi. 
     Çevredeki bir fotoğraf dükkanında baskı işi yapan Unudan, patlamanın çok şiddetli olduğunu belirterek, şunları söyledi 
     ''Bir gürültü duydum. Uzak olmama rağmen çok şiddetli hissettim. Dükkandan çıktım, patlamanın olduğu yere koştum. İkinci basamakta ayağından yaralanmış bir polis memuru yerde yatıyordu, başında da diğer polis memuru bekliyordu. Daha sonra olay yerine gelen polisler çevre güvenliği aldı ve bizi olay yerinden uzaklaştırdı.'' Bu arada, patlamanın olduğu Hilton Oteli'nin ana girişinin de bulunduğu Billur Sokak, tamamen yaya ve araç trafiğine kapatıldı. Patlamanın ardından olay yerine gelen çok sayıda basın mensubu Billur Sokak-Tahran Caddesi kesişimine kadar çıkartıldı. 
     Olay yerine çeşitli birimlerden çok sayıda polis sevk edilirken, özel kıyafetler giyen Olay Yeri İnceleme ekipleri de delil arama çalışmalarını sürdürüyor. 

     
</TEXT>
</DOC>
