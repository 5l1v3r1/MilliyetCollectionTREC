<DOC>
<DOCNO> 258777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sonsiy09.html </URL>
<DATE> 2004/07/28/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Şükrü Sina Gürel DSP'de gölge yönetim devri başlıyor 
</HEADLINE>
<TEXT>

     DSP'nin 6. Olağan Kongresi'nde 239 oy alarak seçimleri kaybeden Şükrü Sina Gürel, yeni yönetimi üstü kapalı eleştirdi. Gürel, Ecevit'in partiyi bir süreliğine zayıf ve geçici bir "gölge yönetime" emanet ettiğini iddia etti. 
     Gürel, bugüne kadar savunduğu görüşlerin hala devam ettiğini belirterek, DSP'deki üyeliğini de hiçbir zaman bırakmayacağını söyledi. Yeniden polemik yaratmak istemediğinin de altını çizen Şükrü Sina Gürel şöyle dedi 
     "Yeni kurulan yönetim Ecevitler'in gölgesinde kalmış bir yönetimdir. Nasıl olacak ben de merak ediyorum. 
     Bekleyelim ve görelim. Partideki görevim devam edecek. 
     Kaybetmem önemli değil. Aslında benim gibi düşünen insanların ne kadar çok olduğunu görmüş oldum." Şükrü Sina Gürel "Parti içindeki muhalefetiniz devam edecek mi " sorusuna ise "Siz böyle isimlendiriyorsanız öyle olsun. Ama çizgimde hiçbir değişiklik olmadı, olmayacak da" şeklinde yanıt verdi. 
     
</TEXT>
</DOC>
