<DOC>
<DOCNO> 285307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/yasam/yas01.html </URL>
<DATE> 2004/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
BP merkezinde 'seks' skandalı 
</HEADLINE>
<TEXT>


İngiltere, British Petrol'ün BP merkezindeki onlarca çalışanın, güvenlik kameralarına yansıyan seks görüntüleriyle çalkalanıyor 

NEVSAL ELEVLİ Londra 

İngiltere'de kamuoyu, ülkenin en büyük petrol şirketi olan British Petrol'ün BP , Londra'daki merkez binasında görevli onlarca çalışanının işyerinde seks yaptığının ortaya çıkmasıyla çalkalandı. 
The Sun gazetesinin haberine göre skandal, binanın güvenlik kameraları tarafından çekilen görüntülerin, kontrol amaçlı olarak gözden geçirilmesi sırasında tespit edildi. Gazete, olayın ortaya çıkmasının ardından şirket yönetiminin çalışanlarına gönderdiği bir duyuruyla, binada bazı bölgelerin güvenlik kamerasıyla izlendiği konusunda uyardığını kaydetti. 
Görüntülerin, şirketin sağlık ve güvenlik departmanı tarafından incelendiğini belirten gazete, iddiaların şirket sözcülüğü tarafından doğrulandığını kaydetti. Haberde, çalışanların seks yapmak için en favori mek nlarının sırasıyla tuvaletler, duşlar, toplantı odaları ve kendi ofisleri olduğu ifade edildi. 
The Sun gazetesi, şirketlerdeki güvenlik kameralarının genellikle hangi bölgelere konuşlandırıldığını gösteren bir yazı yayımlayarak, çalışanları gizli kameralara karşı uyarmayı da ihmal etmedi. Gazete, ayrıca konuyla ilgili bir anket de başlattı. 
Gazete, "Hiç işyerinde ilişkiye girdiniz mi " ve "İşyerinde ilişkiye giren bir BP çalışanını tanıyor musunuz " şeklinde sorular yönelterek, okuyucuların tecrübelerini ve bilgilerini gazeteye aktarmalarını istedi. 


</TEXT>
</DOC>
