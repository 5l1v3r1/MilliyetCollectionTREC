<DOC>
<DOCNO> 266128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/ekonomi/eko03.html </URL>
<DATE> 2004/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom'dan çok konuşana Hattpuan 
</HEADLINE>
<TEXT>


ANKARA ANKA 

Türk Telekom, sabit telefonların kullanımını teşvik etmek amacıyla çok konuşana daha fazla ödül verilmesini öngören Hattpuan uygulamasını başlattı. Uygulama, 1 Ağustos - 31 Aralık dönemini kapsayacak. 
HesaplıHATT ve StandartHATT müşterileri toplam konuşma miktarlarına bağlı olarak şu ödülleri kazanabilecek 30 milyon ve üstü konuşma için 4.5 milyon lira karşılığında 900 Hattpuan, 20 milyon ve üstü konuşma için 3 milyon 750 bin lira karşılığında 750 Hattpuan, 10 milyon ve üstü konuşma için 2 milyon 250 bin lira karşılığında 450 Hattpuan, 5 milyon ve üstü konuşma için 750 bin lira karşılığında 150 Hattpuan. Abonelerin söz konusu Hattpuan'ları kazanabilmesi için sabit ücretler dışında belirtilen tutarda görüşme yapması gerekecek. 
Türk Telekom açıklamasında, çoklu tarife uygulamasında yaşanılan sıkıntılara da değinildi. Henüz bir seçim yapmayan StandartHATTmüşterileri ve HesaplıHATT seçiminde bulunan abonelerin faturalarının beş ay boyunca HesaplıHATT veya StandartHATT'tan hangisi uygunsa onun üzerinden hesaplanacağı bildirildi. 


</TEXT>
</DOC>
