<DOC>
<DOCNO> 275567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sondun35.html </URL>
<DATE> 2004/09/28/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Kentin en işlek caddesine bomba 1 ölü, 6 yaralı 
</HEADLINE>
<TEXT>

     Pakistan'ın güneybatısındaki Belücistan eyaletinin başkenti Ketta'ta düzenlenen bombalı saldırıda 1 kişinin öldüğü, 6 kişinin yaralandığı bildirildi. 
     Polis, kentin işlek bir caddesinde meydana gelen ve geniş bir alanda duyulan patlamaya bir otobüs durağı yakınına park edilen bisiklete bağlanan bombanın yol açtığını açıkladı. 
     Hastane yetkilileri, yaralılardan ikisinin durumunun ağır olduğunu belirtti. 
     Saldırının sorumluluğunu henüz üstlenen olmadı. 
     Ketta'da ve Belücistan'ın diğer kentlerinde son aylarda sık sık düzenlenen bombalı saldırılardan, eyaletin daha fazla özerkliğe sahip olmasını ve doğal kaynaklarından daha çok pay almasını isteyen aşiret üyeleriyle milliyetçiler sorumlu tutuluyor. 
     
</TEXT>
</DOC>
