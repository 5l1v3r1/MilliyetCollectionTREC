<DOC>
<DOCNO> 286294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/yazar/pulur.html </URL>
<DATE> 2004/11/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yılgınlık bıkkınlık yorulmuşluk... 
</HEADLINE>
<TEXT>


NEDİR bu halimiz 
Kimine göre "derin bir sessizlik" kimine göre "üzerine ölü toprağı serilmiş halk" kimi "yılgınlık" deyip geçiyor, kimi "bıkkınlık, usanmışlık" diye değerlendiriyor, kimi bıyık altından "Hin oğlu hinler " diye dalga geçiyor. 
Ne biri, ne bir ikisi, belki de hepsi... 
SSK hastaneleri işçilerden alınıp Sağlık Bakanlığı'na veriliyor, bir iki sendika yöneticisi dışında sesi sedası çıkan var mı 
İşte bu, "yılgınlık" değil midir, ya da "bıkkınlık" sayılmaz mı 
SSK hastaneleri, yönetenlerin bütün iyi niyetlerine rağmen işçilere çile çektirmiştir. İşçilerin bu günkü suskunluğu buna bağlanmaz mı İşte size "bıkkınlık, yılgınlık" hatta belki de biraz "umut", el değiştirince düzelir umudu... 

DOĞALGAZA bir ayda iki kere zam, kimsenin sesi sedası çıkıyor mu O kadar olağan ki, herkes "Hayat bu " deyip geçiyor. 

BİR devletin başbakanı, yabancılarla iş anlaşması yaparken hediye ister mi, açık açık, şu aracı verin, şu otomobili verin, der mi Devlet hizmetinde kullanılacak olsa bile... 
Hadi Başbakan öyle dedi, peki o Başbakan'ın halkı, birkaç gazete yazarı dışında, seyirci midir 
Alıştı, seyrediyor. 

ASKERİYLE, siviliyle, çocuğuyla, öğretmeniyle, 30 bin Türkiye Cumhuriyeti vatandaşının ölümüne sebep olan Abdullah Öcalan'ın avukatlarına, adaya gidip gelmeleri için bir vapur tahsis ediliyor, eğer Atatürk'ün yatı "Savarona" ellerinde olsaydı, acaba onu verselerdi, kimsenin sesi çıkar mıydı 
Üzerine ölü toprağı serilmiş olmak herhalde bu olmalı... 

Bir zamanlar Avrupa için "Hıristiyan Kulübü", "Haçlı Ordusu" diyen, "gavurdan, küffara" kadar her sıfatı yakıştıranlar bugün Roma'da, kimin heykelinin önünde ve hangi lafın altında Avrupa Anayasası'nı imzaladılar 
Heykel eski papalardan 5. Siktus'undu, koca harflerle yazılı Latince lafın Türkçesi de şuydu "Avrupa Cumhuriyeti" 
"Beraber yürüdük biz bu yollarda" şarkısını söylerken Papa hazretleri de yanlarında mıydı, şarkıyı Latince mi terennüm ediyordu 

HEY gidi Cumhuriyet, onuncu yılında ne güzel bir sloganın vardı 
"Biz bize benzeriz " 
Hem benzeriz hem benzetiriz. 



</TEXT>
</DOC>
