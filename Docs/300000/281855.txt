<DOC>
<DOCNO> 281855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/soneko35.html </URL>
<DATE> 2004/10/20/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Financial Times Yabancı yatırımcılar Türkiye için ikna oluyor 
</HEADLINE>
<TEXT>

     Financial Times, Türkiye ekonomisiyle ilgili haberinde "Ankara ekonomi hakkında söylediklerini yapmaya başlıyor" diye yazdı. 
     İki hafta önce açıklanan 2005 bütçesinde, enflasyonun düşeceği ve mali disiplinin devam edeceği tahmininde bulunulduğu ve yatırımcıların da bu öngörüleri ciddiye aldıkları belirtiliyor. 
     Haber şöyle devam ediyor 
     "Türkiye'deki bütçeler fazlasıyla iyimser tahminler ve tartışmalı figürler içerirdi. 
     Ancak neredeyse 3 yıl süren yapısal reformların ve yükselen ekonomik büyümenin ardından, yatırımcılar hükümetin ekonomik politikalar hakkında söylediklerini yaptıkları konusunda ikna olmaya başladılar" Yine Financial Times gazetesinde yer alan bir yorumda da şöyle deniyor 
     "Türkiye'nin sağlamaya başladığı istikrarı yakalayıp yakalayamayacağını ya da Avrupa Birliği'ndeki birçok kimsenin umduğu gibi eski haline dönüp dönmeyeceğini, önümüzdeki birkaç yıl belirleyecek. 
     Şimdi, Türkiye'nin bu başarılı süreci kalıcı bir istikrara dönüştürüp dönüştüremeyeceği tartışılıyor. 
     IMF bunu gerçekleştirecek bir anlaşmada ısrar etmeli. Bunu kendine değil, Türk halkına borçlu" 
     
</TEXT>
</DOC>
