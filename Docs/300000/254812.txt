<DOC>
<DOCNO> 254812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sonsiy12.html </URL>
<DATE> 2004/07/12/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
TRT'deki görev değişiklikleri Meclis gündeminde... 
</HEADLINE>
<TEXT>

     CHP Yozgat Milletvekili Emin Koç, Devlet Bakanı Beşir Atalay'a, TRT'de yaşanan görevden almalarla yeni atamaları sordu. 
     Koç, Devlet Bakanı Atalay tarafından yanıtlanması istemiyle TBMM Başkanlığı'na sunduğu soru önergesinde, TRT Genel Müdürü Şenol Demiröz'ün görevi devraldığı tarihten bu yana kaç yöneticinin görevden alındığını, yerlerine kaç atama yapıldığını ve bunların isimlerini sordu. Koç, görevden alınan kadınlarla sendika üyeleri hakkında da bilgi istedi. 
     Soru önergesinde, TRT Genel Müdürü Şenol Demiröz'ün kurum dışından personel atamak için TRT Yasası ve kurum yönetmeliklerinin değiştirilmesi yönünde açıklamalar yaptığını kaydeden CHP'li Koç, ''Kurumda deneyimli yayıncılar varken özel televizyonların kadroları eski TRT personelinden oluşurken böyle bir ihtiyaç niçin doğmuştur '' diye sordu. 
     
</TEXT>
</DOC>
