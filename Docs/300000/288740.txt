<DOC>
<DOCNO> 288740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/son/sondun25.html </URL>
<DATE> 2004/11/14/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
ABD'nin Felluce kaybı 31 asker 
</HEADLINE>
<TEXT>

     Amerikalı General John Sattler, Felluce'deki çatışmalarda 31'i Amerikalı, 6'sı da Iraklı 37 askerin öldüğünü söyledi. 
     Amerikan 1. Seferberlik Gücü Komutanı Korgeneral Sattler, Bağdat'ın 65 kilometre batısında Felluce yakınlarındaki Amerikan üssünde yaptığı açıklamada, direnişçilerin kalesi durumundaki Felluce kentinde kontrolü ele geçirmek için başlatılan harekattan sonra çıkan çatışmalarda, 31 koalisyon askerinin öldüğünü, Amerikan askerlerinin yanında çatışmalara katılan Irak ordusunda da 6 kayıp olduğunu ifade etti. 
     Sattler, çatışmalarda 200 kadar Amerikan askerinin yaralandığını, ancak yaralı askerlerden bazılarının, tedavilerinin ardından çatışmalara katıldığını belirtti. 
     Amerikalı komutanlar, sabah saatlerinde yaptıkları açıklamada, Felluce'de 1200'den fazla gerillanın öldüğünü söylemişlerdi. 
     
</TEXT>
</DOC>
