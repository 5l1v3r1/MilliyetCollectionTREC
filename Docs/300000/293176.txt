<DOC>
<DOCNO> 293176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sontur28.html </URL>
<DATE> 2004/11/29/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Samsunspor - Beşiktaş maçında yaralanma... 1 kişi taburcu oldu... 
</HEADLINE>
<TEXT>

     Samsun'da dün akşam oynanan Samsunspor-Beşiktaş maçı sırasında meydana gelen bıçakla yaralama olayıyla ilgili soruşturmanın sürdüğü, yaralılardan birinin taburcu olduğu bildirildi. 
     Alınan bilgiye göre, 19 Mayıs Stadı'ndaki karşılaşmanın ilk yarısı oynanırken Samsunsporlu iki taraftar grubu arasında meydana gelen kavga sırasında Çetin Alçelik 24 ile Şenel Kuyumcuoğlu'nun 17 yaralanmasıyla sonuçlanan olayla ilgili soruşturma sürdürülüyor. 
     Yetkililer, olaya karışan zanlıların belirlenmesine çalışıldığını, halen gözaltında kimsenin bulunmadığını söylediler. 
     Bu arada, olayın 2 mağdurunun da polise verdikleri ifadede, kendilerini bıçaklayan kişileri görmediklerini söyledikleri öğrenildi. 
     Öte yandan, olayda omuzundan yaralanan Şenel Kuyumcuoğlu ilk tedavisinin ardından taburcu oldu, kasığından yaralanan Çetin Alçelik'in ise tedavisinin sürdüğü bildirildi. 
     
</TEXT>
</DOC>
