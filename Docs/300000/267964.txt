<DOC>
<DOCNO> 267964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sonyas04.html </URL>
<DATE> 2004/08/31/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Çift cinsiyetli oğlak 
</HEADLINE>
<TEXT>

     Alptekin IHKAN DHA 
TEKİRDAĞ'ın Malkara İlçesi'ne bağlı Deveci Köyü'nde Baki Karakuş'a ait oğlak çift cinsiyetli olarak doğdu. 
     Malkara'ya bağlı Deveci Köyü'nde çiftçilik ve hayvancılık yapan Baki Karakuş, Kurban Bayramı'nda satılmak için kurbanlık yetiştirmek için aldığı 3 aylık oğlağın sonradan çift cinsiyetli olduğunu fark etti. Dişi oğlaklar gibi boynuzsuz ve dişilik organlarına sahip oğlağın aynı zamanda erkeklik organının da olduğunu belirten Karakuş, ''Kurbanlık yetiştirmek için aldım ama şimdi bundun kurban olur mu caiz olur mu bilemiyorum. Bu hem erkek, hem dişi'' dedi. 
     Veteriner Hekim Mehmet Rodoplu ise bunun genlerle ilgili olabileceğini söyleyerek, ''Oldukça kompleks bir durum. Ama nadir de olsa çift cinsiyetli oğlaklar görülebiliyor'' diye konuştu. 
     
</TEXT>
</DOC>
