<DOC>
<DOCNO> 289079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sonyas08.html </URL>
<DATE> 2004/11/15/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Babası, alamadığı aracın markasını kızına isim olarak koydu BMC 
</HEADLINE>
<TEXT>

     Şanlıurfa'da bir kişi hayalini kurup bir türlü satın alamadığı aracın markasını, kızına isim olarak koydu. 
     Şanlıurfa'nın Ceylanpınar İlçesi'nde Mehmet Yıldız isimli bir vatandaş, bir araç satın almak için çalıştı ancak, bunu başaramayınca, aracın markasını isim olarak kızına koydu. 10 yıl önce vefat eden Mehmet Yılmaz'ın kızı Bemece Ay, babasının yaşadığı dönemlerde ''BMC'' marka araçlara büyük hayranlık duyduğunu ve hep hayalini kurduğunu anlattı. 
     Babası Mehmet Yıldız'ın yaşadığı dönemlerde ailesinin geçimini güçlükle sağladığını ve sürekli bir kamyon satın alıp para kazanmanın hayalini kurduğunu aktaran Bemece Ay, bu nedenle 1976'da dünyaya geldiğinde babasını isteğiyle kendisine Bemece isminin verildiğini belirtti. 
     Babasının ısrarla Nüfus Cüzdanı'na isim olarak 'BMC' yazılmasını aktaran Ay, ancak bunun yerine nüfus kayıtlarına isminin Bemece olarak geçirilmiş olduğunu bildirdi. 
     Hastane ya da başka resmi işlemlerde ismi nedeniyle karışıklık ve vakit kaybı yaşandığını ifade eden Bemece Ay, ''İsmimin Bemece olduğunu duyanlar garipsiyor. Bu ismi artık taşımak istemiyorum. İsmimi değiştirmek için müracaat edeceğim. İnsanların garipsemediği bir isim taşımak istiyorum'' dedi. 
     
</TEXT>
</DOC>
