<DOC>
<DOCNO> 296138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/yazar/cetiner.html </URL>
<DATE> 2004/12/09/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Hastaneler neden çok pahalı 
</HEADLINE>
<TEXT>


İSTANBUL'da bir Amerikan Bristol, bir de Alman Hastanesi vardı. Sonra, Fransız, İtalyan, Rus ve Ermeni hastaneleri. Ayrıca da devlet babanın hastaneleri geliyordu, üniversite hastaneleriyle birlikte. Merhum Vehbi Koç ve ailesi Amerikan Bristol'e yıllarca yardım ettiler gelişmesi için ama baktılar ki böyle bölük pörçük olmayacak, dostlarının, yakınlarının da ısrarlarıyla önemli para yatırdılar Amerikan Bristol'e. 
Hiç unutmam... "Beyefendi, şu hastaneyi alsanız da örnek hale getirseniz unutulmaz bir hizmet olur" dediğimde gülmüştü 
- 100 milyon dolar borcu var. Nasıl çıkılır işin içinden, demişti ama yine de açmıştı kesenin ağzını. 
Şimdi görüyorsunuz Batı'da bile eşi az bulunur bir hastane oldu. Sonra, Alman Hastanesi, Memorial, Florence Nightingale, International hastaneleri modern dev birer kuruluş halinde ortaya çıktılar. Her gün on binlerce hastayı oralarda görebilirsiniz Hem de para ödeyen hastalar Hastalık bu insan da ne yapıyor ediyor, buluyor, buluşturuyor sağlığına kavuşmak istiyor 

Az veriyorlar 
Son birkaç yıldır Vatan hastaneleri, Acıbadem hastaneleri büyük atılımlar yapıyor. Gittikçe büyüyor. Bugün Amerika'da, İngiltere'de hastanelerde ender kullanılan en son model teşhis ve tedavi cihazlarını getirmişler, halka hizmet veriyorlar. Yani, artık dışarılara filan gitmeye pek gerek yok 
Her şey var Türkiye'de. Ama çok pahalı ve bazı kalemlerin ölçüsü yok. 
Doktorlarımız, yarı üniversitede yarı bu özel hastanelerde hastalarını kabul ediyor. Zira başka türlü geçinmeleri mümkün değil. Onlar için belki yorucu, üstelik zaman kaybediyorlar yollarda ama her yer güllük gülistanlık olmuyor ki 
Uzman doktor, Amerika'dan, İngiltere'den kalkmış gelmiş. Çok şeyler öğrenmiş orada, iyi imk nlar içinde. Eh bu hekime 1 milyar, 2 milyar yeter mi Elbet özel de çalışacaklar. Şunu da söyleyeyim, bu özel hastanelerin çoğunda doktorlar operatörler hariç aldıkları vizite ücreti 20-30 milyon arası. Ama hastane 100, 120, 150'ye kadar makbuz kesiyor. Aslında böyle bir vizite ücreti hastaneler için fazla değil mi Muayenehaneler için demiyorum 

Kutlarım ama... 
Şimdi... John Hopkins Hastanesi'nin benzerini Anadolu Vakfı kurmuş Gebze'de. Sağ olsunlar, Amerika'dan doktorlar getirmişler. Türkiye için büyük kazanç bu. Kutlarım müteşebbislerini. 
Sağlık kuruluşlarımızın fiyatlarına narh konsun demiyorum ama aralarında bir kuruluş oluşturmalı Etibba Odası ile hizmetlerin fatura fiyatıyla maliyetlerini saptamalı. 
Bir akciğer röntgeni 60 milyon, başka hastanede 30 milyon. Tomografi 400, 500, 600, tutturabildiğine. 
Gerçek maliyetler nedir, ne olmalıdır Yüzde 200 k r koysunlar isterlerse Özel hastanede bir gün yattınız mı ortalama 600 milyon. Komplikasyon varsa 1 milyar. Yoğun bakım 4-5 milyar geceliği 
Özel hastane kuranları kutluyorum. Ama bunlar k r müesseseleri değildir Elbette k r edecekler ama ücretleri insaf ölçüleri içinde olmalı. 


</TEXT>
</DOC>
