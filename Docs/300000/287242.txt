<DOC>
<DOCNO> 287242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sontur47.html </URL>
<DATE> 2004/11/08/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Zeytin hırsızlığı yaparken öldürüldü... 
</HEADLINE>
<TEXT>

     Balıkesir'in Havran İlçesi Çiftçi Malları Koruma Başkanlığı'nda kır bekçiliği yapan kişi, kendisine saldırdığını iddia ettiği 3 kişiden birini av tüfeğiyle vurarak öldürdü. 
     Alınan bilgiye göre, Çamdibi Kancabağlar mevkiinde bulunan Havran Kuran Kursu Yaptırma Derneği'ne ait zeytinlikte devriye gezen korucu Bayram K. 37 , zeytinleri silkeleyerek çuvallara dolduran 3 kişi gördü. 
     Durumu diğer bekçi arkadaşlarına da haber veren Bayram K, zanlıların olay yerinden ayrılmak üzere olduklarını fark edince, engel olmaya çalıştı. 
     Bu sırada, çıkan arbedede bekçi Bayram K. sekiz yerinden bıçaklandı. Zeytinleri çalmak istedikleri öne sürülen Mesut A. 25 ile 2 arkadaşı olay yerinden kaçarken bekçi Bayram K, av tüfeğiyle ateş açtı. Ağır yaralanan Mesut A. Edremit Devlet Hastanesi'ne kaldırılırken yolda hayatını kaybetti. Bekçi Bayram K. ise aynı hastanede tedavi altına alındı. 
     Olay yerinden kaçan 2 kişinin daha sonra yakalandığı bildirildi. 
     
</TEXT>
</DOC>
