<DOC>
<DOCNO> 295286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sontur14.html </URL>
<DATE> 2004/12/06/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Açıköğretim'e kayıt yenileme başladı... 
</HEADLINE>
<TEXT>

     Anadolu Üniversitesi'nin AÜ uzaktan eğitim veren İktisat, İşletme ve Açıköğretim fakültelerinde kayıt yenileme işlemleri başladı. 
     Kayıt yenilemeyle ilgili belgeleri adreslerine gönderilen öğrenciler posta yoluyla kayıt yaptıramayacak. Posta yoluyla gönderilen kayıt yenileme belgeleri eline geçmeyen öğrenciler 6-22 Aralık tarihleri arasında kendilerine en yakın AÖF bürosuna başvurarak yedek kayıt yenileme formu alabilecek. 
     Mazeretleri nedeniyle 6-22 Aralık tarihleri arasında kayıt yeniletmeyen öğrenciler, mazeretlerini resmi belgeyle kanıtlayıp gerekli evrakla bizzat AÖF bürosuna gidip 23-24 Aralık'ta kaydını yeniletebilecek. 2004-2005 öğretim yılı öğrenci kimlik kartı bandroluyla ders kitaplarını almak isteyen öğrenciler, öğrenci kimlik kartları ve banka dekontuyla bugünden itibaren AÖF bürolarına başvurabilecek. 
     Bu yıl başlatılan uygulama sayesinde öğrenciler, AÖF bürolarına gitmeye gerek kalmadan kayıt işlemlerini banka aracılığıyla yapabilecekler. Bankaya kayıt bedeli ödendikten sonra 3 iş günü içinde kayıtlar otomatik olarak gerçekleşecek. 
     
</TEXT>
</DOC>
