<DOC>
<DOCNO> 291987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sondun36.html </URL>
<DATE> 2004/11/25/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Bağdat'ta büyük patlama 
</HEADLINE>
<TEXT>

     Bağdat'ta bugün de birkaç büyük patlama olduğu bildirildi. 
     Dicle Irmağı'nın batısında görgü tanıklarının aktardığına göre, ABD'nin Saddam rejimini Nisan 2003'te bombardımanla yıktıktan sonra başkent Bağdat'ta Saddam saraylarının içine kurduğu 10 km kare genişliğindeki karargah alanı ''Yeşil Bölge''den dumanlar yükseldi. 
     Patlamaları aktaran tanıklar, Bağdat Havalimanı yakınından da infilak sesleri geldiğini belirtti. Patlamaların sebebi hakkında ABD ordusundan açıklama yapılmadı. 
     ABD, Irak'ta 20 aydır işgal yönetimini, ''egemenliği devrettiği'' Irak geçici hükümetiyle sürdürüyor. Devrik Irak Devlet Başkanı Saddam Hüseyin 13 Aralık 2003'te yakalandı, Saddam'ın iki oğlu Uday ile Kusay da ABD askerleriyle çatışarak öldü. 
     Bugünkü patlamalar, Saddam Hüseyin'in tutuklu bulunduğu sanılan Bağdat Havalimanı yakınında Amerikan tesislerinde, binlerce askerin ''Şükran Günü'' kutlamaları için hindiler yediği saatlerde oldu. 
     ABD, ''Şükran Günü'nü, beyaz insanın Kuzey Amerika'da kavuştuğu nimetler'' için kutluyor. 
     
</TEXT>
</DOC>
