<DOC>
<DOCNO> 290637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/son/sondun27.html </URL>
<DATE> 2004/11/21/ </DATE>
<TIME> 21.31 </TIME>
<AUTHOR>  </AUTHOR>
<HEADLINE>
Powell İsrail'de... 
</HEADLINE>
<TEXT>

     ABD Dışişleri Bakanı Colin Powell, İsrail'e geldi. 
     İsrail'in başkenti Tel Aviv'e gelen Powell, yarın Kudüs'te İsrailli, Batı Şeria'da da Filistinli liderlerle görüşecek. 
     İsrail ve Batı Şeria'da 24 saatten az kalacak olan Powell'in, görüşmelerde 9 Ocak'ta yapılması planlanan Filistin devlet başkanlığı seçimi ile ''yol haritası'' olarak bilinen barış planını ele alması bekleniyor. 
     Powell'dan önce bölgeye gelen ABD'nin Yakın Doğu'dan sorumlu Dışişleri Bakan Yardımcısı William Burns, Ramallah'ta geçici Filistin Devlet Başkanı Ruhi Fettuh ile görüşmüştü. 
     Burns görüşmeden sonra yaptığı açıklamada, Yaser Arafat'ın halefini belirleyecek seçim ve İsrail'in 2005'de Gazze Şeridi'nden çekilme niyetinin, ''yol haritası''nın hayata geçirilmesi yolunda ''önemli adımlar'' olacağına inandıklarını belirtmişti. 
     
     FİLİSTİN SEÇİMLERİ İÇİN ÇAĞRIDA BULUNACAK 

     ABD Dışişleri Bakanı Colin Powell, İsrailli ve Filistinli liderlerden, Filistin devlet başkanlığı seçiminde Yaser Arafat'ın halefinin belirlenmesini mümkün kılacak adımların atılmasını isteyeceğini söyledi. 
     İsrail'in başkenti Tel Aviv'e inmeden önce uçakta gazetecilere açıklama yapan Powell, görüşmelerde liderlere seçimin başarıyla sonuçlanması ve en fazla sayıda Filistinlinin seçime katılabilmesinin sağlanması için ne gerekiyorsa yapmaları konusunda cesaret vereceğini söyledi. 
     Kudüs'te İsrailli, Batı Şeria'da da Filistinli liderlerle yarın görüşecek olan Powell'ın, bölgede 24 saatten az kalması bekleniyor. 
     
</TEXT>
</DOC>
