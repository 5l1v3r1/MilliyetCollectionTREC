<DOC>
<DOCNO> 262751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/soneko10.html </URL>
<DATE> 2004/08/12/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Aygaz, Ukrayna'dan çıkıyor... 
</HEADLINE>
<TEXT>

     Aygaz, 2000 yılında Ukrayna'nın Odessa limanında LPG ihracat terminal işletmeciliği yapmak amacıyla kurulan Aygaz Ukraine LLC unvanlı şirketteki hisselerini satma kararı aldı. 
     Aygaz'dan Borsa'ya gönderilen açıklamada, şirket Yönetim Kurulu'nun, Aygaz Ukraine LLC şirketinin unvanının Limited Liability Company Illlchlvsky Gas Trans Shipping Terminal olarak değişikliğini onayladığı bildirildi. 
     Açıklamada, 620 bin dolar sermayeli şirketten beklenen operasyonel kolaylık ve ekonomik verimlilik sağlanamadığından, mevcut yüzde 50 hissenin tamamının Union Oil Limited adlı şirkete peşin 300 bin dolar bedelle satılmasına karar verildiği kaydedildi. 
     Aygaz'ın web sitesinde, Haziran 2000'de Ukrayna orijinli Chem Oil ortaklığı ile Odessa'da kurulan ''Aygaz-Ukraine'' limited şirketinin temel amacının, Rusya menşeli LPG'nin Ukrayna sahil limanı Illichevsk-Odessa'dan gemilerle Samsun ve Marmara Bölgesi tesislerine taşınarak bölge LPG ihtiyacının karşılanması olduğu bilgisi yer alıyor. 
     
</TEXT>
</DOC>
