<DOC>
<DOCNO> 260735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/yazar/heper.html </URL>
<DATE> 2004/08/05/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
'Eğitim politikası' var mı 
</HEADLINE>
<TEXT>


EĞİTİM gündemde. 
Ne zaman değildi ki Ama geldiğimiz noktada sorunlar ağırlaşarak kabul edilemez hale geldi. 
Üniversitelere ve liselere giriş sınavlarında sıfır puan alan öğrenci sayısı 100 bini buldu. 
Peki, iyi puanları alanlar ne olacak Onların kaçını parlak bir gelecek bekliyor 
Onlar istedikleri fakültelere girebilecekler mi Girdiler farz edelim, çıkınca iş bulabilecekler mi 
Bu soruların ortaya koyduğu manzaraya Türkiye'de eğitimin iflası denilmezse ne denilir 
Olacakları yıllar önce görenler, haber verenler vardı ama kulak asan yoktu. Kulak asan olmayınca önlem de alınmadı. 
Bunu Devlet Planlama Teşkilatı'nın DPT araştırmasına dayanarak söylüyoruz. 
Devlet Planlama Teşkilatı, daha 2000 yılında, yani bundan dört yıl önce kötü geleceği haber vermişti. DPT önümüzdeki beş yıllık dönemde Türkiye'deki üniversitelerin çeşitli bölümlerinden mezun olacak öğrenci sayısı ile aynı dönemde bu mesleklere duyulacak olan ihtiyacı araştırıyor. Çıkan sonuca göre "beş yıllık dönemde tahsilli işsizlerin sayısı katlanarak artacak" diyordu. 
DPT haklı çıktı. 
DPT, hangi yükseköğretim kurumundan mezun olacak öğrencilerin işsizlik sorunuyla daha çok karşı karşıya kalacağını da rakamlarla ifade ediyordu. 

ÜLKELERİN belli başlı politikaları gibi, milli eğitim politikası da öyle ikide bir değişmez. 
Bizde öyle mi Hayır. 
Bakın şu perişan manzaraya. 
Milli Eğitim Bakanı Avni Akyol'la başlayalım. "Kredi ve ders geçme sistemi"ni getirdi. 
Altyapısı uygun olmayan okullarda sistemin menfi faturası öğrencilere çıktı. Akyol, "LİME" projesini de gençlere iş bulmak için yürürlüğe koydu. Ama o gitti, LİME bitti. 
Köksal Toptan LİME projesini kaldırdı. Eğitim kampusları ve anadolu liselerinin paralı olmasını önerdi. İlkokullara yeni dersler koydu. "Öğretmen yeterlilik sınavı"nı kaldırdı. 
Nevzat Ayaz Akşam liselerine son verdi. Açık öğretim liselerini kurdu. Kredili sistemi kaldırdı. "Alan seçmeli sınıf geçme sistemi"ni getirdi. 
Mehmet Sağlam Ağırlıklı not ortalamasını düşürdü. Edebiyat dersini borçlu geçilebilir yaptı. Lise mezunlarına formasyonu olmasa da öğretmenlik yolunu açtı. 
Örnekler uzatılabilir, ama yerimiz sınırlı. 
Bakın, bundan tam 10 yıl önce 1994'ün haziran ayında Milli Eğitim Bakanlığı Müsteşarı Bener Cordan, "her öğrenciye iki yabancı dilin öğretileceğini" müjdeledi. 
Sonra ne oldu Sözler unutuldu. Bırakın iki yabancı dili, anadolu liselerinde bile yabancı dil arka plana atıldı. Bu kargaşada eğitim piyasaya düştü. 
Özel okullar, özel üniversiteler, dershaneler aldı başını gitti, gidiyor. 
Şimdi, Milli Eğitim Bakanlığı'nın yeni düzenleme hazırlığı içinde olduğunu duyuyoruz. İnşallah bu son olur, gerçekçi olur, kalıcı olur. 
Bu kaçıncı temennimiz, bilemiyorum. 

AYRICALIK NİYE 
Erdal İnönü saygın bir kişidir. Bu tartışılmaz. 
Ama kanun karşısında 70 milyondan farklı değildir. Tarafsızlığı nedeniyle de zaten adaletin gözü bağlıdır. 
Bankalar Kanunu nedeniyle İnönü hakkında yurtdışına çıkış yasağı vardı. Başbakan bunu kaldırdı. Bu, eşitlik ilkesine aykırı sayılmaz mı 

HOCAM 
Sulhi Dönmezer Hocam Sulhi Dönmezer bugün toprağa veriliyor. 
Ben onu 1960 yılında öğrenciyken üniversite olayları sırasında bir başka yanıyla tanıdım. 
Ders sürerken bahçede silahlar patlamaya başladı. Polis şefi Bumin Yamanoğlu üniversiteye girmişti. 
Hoca kürsüden fırladı. Yan kapıdan çıktı. Kule ile Atatürk heykelinin bulunduğu yöne, polislere doğru hem koşuyor hem de "Çıkın buradan " diye bağırıyordu. Öğrencilerini koruyordu. 
Sulhi Dönmezer Hoca, insanların 80 yaşını da geçseler çok önemli işlere imza atabileceklerinin örneklerini de verdi. 
Yeni ceza kanunumuz için çok çalıştı. 
Allah rahmet eylesin... 

IRAK İÇİN 
Şoförlere 'öl' emri Irak'ta bir Türk kurşuna dizildi. Uluslararası Nakliyeciler Derneği UND Irak'a ABD malı taşınmasını hemen durdurma kararı aldı. 
Ama bu durdurma kararına diğer bir taşımacılık derneği RODER ile Türkiye İhracatçılar Birliği karşı çıktı. 
Bu çelişki, insan hayatı ile paranın çatıştığı bir noktada parayı tercih değil de nedir 
Saffet Ulusoy ve Oğuz Satıcı'dan bu karşı çıkıştan önce Türk şoförlerinin can güvenliği için tedbir önerileri duymak daha doğru olurdu. 

TEHDİT VE 
Başkaldırı Mikail İlçin isimli bir milletvekili bir grup masum insanı başkaldırıya teşvik ediyor. 
Amacı CHP'yi ve Baykal'ı korkutmak gibi görünse de asıl yaptığı milleti, Cumhuriyet yönetimini tehdittir. Ankara'ya isyan teşvikçiliğiyle gözdağı vermektir. Mikail Bey'in bu cüreti, hala AKP'de tutularak mükafatlandırılmış olmuyor mu 



</TEXT>
</DOC>
