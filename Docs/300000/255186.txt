<DOC>
<DOCNO> 255186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sontur30.html </URL>
<DATE> 2004/07/13/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
BDDK-TMSF Araştırma Komisyonu çalışmalarını tamamladı 
</HEADLINE>
<TEXT>

     Tasarruf Mevduatı Sigorta Fonu'na TMSF devredilen bankalar ile Bankacılık Düzenleme ve Denetleme Kurulu'nun BDDK faaliyetleri ve bunlara ilişkin iddiaları araştırmak üzere kurulan ve çalışmalarını tamamlayan Meclis Araştırma Komisyonu, raporunu TBMM Başkanlığı'na sundu. 
     Ocak ayında görev bölümü yaparak çalışmalarına başlayan ve süresi uzatılan Komisyon'un yaklaşık 700 sayfalık raporu TBMM Başkanlığı'na sunulurken, ekler henüz gönderilmedi. 
     Komisyon Başkanı AK Parti Afyon Milletvekili Halil Aydoğan ve komisyonun AK Parti'li üyeleri, raporun Genel Kurul'da gizli görüşülmesini isterken, CHP'li üyeler bu konuda muhalefet şerhi koyacaklarını bildirdi. 
     Raporda, suç duyurusunda bulunulmadı. TBMM'nin bu hafta sonunda tatile girmesi nedeniyle raporun gelecek yasama yılında görüşüleceği kaydedildi. 
     Bu arada, Komisyon Raporu gizli tutuldu. Üyelere gönderilmeyen rapor, basın mensuplarına da verilmedi. 
     
</TEXT>
</DOC>
