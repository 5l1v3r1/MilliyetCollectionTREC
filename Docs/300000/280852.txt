<DOC>
<DOCNO> 280852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/ekonomi/aeko.html </URL>
<DATE> 2004/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yeni'sinin sadece altı sıfırı olmayacak 
</HEADLINE>
<TEXT>


Başbakan Yardımcısı Şener, Yeni Türk Lirası'nın şimdiki paraların şekil olarak aynısı olacağını, sadece 6 sıfırsız olarak tedavül edileceğini söyledi 

ANKARA Milliyet 

Başbakan Yardımcısı Abdüllatif Şener, Yeni Türk Lirası'nın YTL , piyasada şu anda kullanılan paraların şekil olarak aynısı olacağını ancak 6 sıfır atılacağını belirterek, "Uzaktan bakan sıfırları okuyamıyorsa onun yeni para mı eski para mı olduğunu pek anlayamayacak. Ayrıca yuvarlama sorunu olmayacak" dedi. 
Şener, Ankara Ticaret Odası'nın ATO gerçekleştirdiği "YTL Bilgilendirme Kampanyasının" tanıtımı toplantısında Batı ülkelerinde yaşandığı kadar yuvarlama sorunu olmayacağını söyledi. Açıklamaların ardından Şener, ATO Başkanı Sinan Aygün'e dönerek, "Bu bir tanıtım kampanyası olduğuna göre Sayın Başkan yeni paraları çıkarın bir gösterelim" dedi. Aygün, "Bizde yok. Sizde var mı " demesi üzerine Şener, cebinden 20 milyon lira çıkararak, "20 lirayı takdim edeyim. Bu 20 lira" diyen Aygün, "Bu tanıtımı ben de yaparım, bakanım" karşılığını verdi. Şener ise şunları söyledi 
"Şimdi piyasada kullandığımız paraların şekil olarak aynısı 6 sıfırsız tedavül edecek. Uzaktan bakan sıfırları okuyamıyorsa onun yeni para mı eski para mı olduğunu pek anlayamayacak. İşyerlerinde iki etiket göreceğiz. Önümüzdeki bir yıl da alışkanlıklarımıza uygun bir şekilde devam edecek. Ama yılın sonu geldiğinde biz artık yeni para ile iç içe olacağız. 

YTL zammı yapana 3 milyara kadar ceza Devlet Bakanı Şener, YTL'ye geçişle birlikte fiyatları aşağıya doğru yuvarlama kararı alan ATO'dan, 1 Ocak'tan itibaren fiyat indirimi kampanyası başlatmasını istedi. ATO Başkanı Aygün, bunun için üyelerine çağrı yapacağını bildirdi. Aygün, YTL'ye geçişte, tüketiciyi aldatmak ve enflasyona katkı yapacak oranda zam yapma, fiyat yuvarlama durumunda olan üyelerinin olması halinde 3 milyar liraya kadar tüketiciyi korumamaktan dolayı ceza yazabileceklerini söyledi. 


</TEXT>
</DOC>
