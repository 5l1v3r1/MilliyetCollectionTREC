<DOC>
<DOCNO> 259148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/ekonomi/eko01.html </URL>
<DATE> 2004/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yapı Kredi titizlikle değerlendirilecek' 
</HEADLINE>
<TEXT>


Akbank Genel Müdürü Kurtul, Yapı Kredi Bankası'ndaki gelişmelerin yeni olduğunu ancak konunun titizlikle değerlendirileceğini söyledi 

EKONOMİ SERVİSİ 

Akbank Genel Müdürü Zafer Kurtul, Yapı ve Kredi Bankası'nın satışı sürecine katılımla ilgili olarak, "Konu yeni. Bu gelişme, Akbank tarafından titizlikle değerlendirilecek" diye konuştu. 
Akbank'ın ilk altı aylık enflasyondan arındırılmış bilanço sonuçlarını dün basın toplantısıyla açıklayan Kurtul, gelen soruları da yanıtladı. Türkiye'nin değil, bölgenin en güçlü bankaları arasında yer almayı hedeflediklerini belirten Kurtul, yurt içinden banka satın almanın ya da dışarıdan ortak bulmanın söz konusu olup olmayacağına ilişkin olarak şunları söyledi 

'Yabancı ortak şart değil' 
"Akbank'a yabancı ortak gelir mi Daha önce de beyanlarımız var. Akbank hissedarları, buna çok olumlu yaklaşıyor. Uygun bir ortak, uygun zamanlama ve fiyat oluşursa Akbank da yabancı ortak fikrini mutlaka değerlendirir. Fakat, özkaynaklarımız güçlü olduğu için, yabancı ortak zorunlu değil." 
Akbank'ın Türkiye pazarında kendi sistemi ile büyüyecek durumda bulunduğunu belirten Kurtul, "Bunun yanında inorganik fırsatları da birleşme - satın alma gibi çok yakından değerlendireceğiz" dedi. 
"Gündeminizde Yapı Kredi ile bir ortaklık veya satın alma olabilir mi " sorusu üzerine de Kurtul, "Yapı Kredi'deki gelişme çok yeni. Basından gördüğümüz, danışman firmanın seçimi ve prosedürün yürütülmesi bekleniyor. Tabii Akbank mutlaka titizlikle değerlendirecek. Ama, şu anda net bir şey söylemek mümkün değil" yorumunda bulundu. Kurtul, "Çukurova Grubu konusunda BDDK ve TMSF doğru olanı mı yapıyor " sorusuna da, "Detay bilmiyoruz. Ancak BDDK, banka sahipliği konusunda çok doğru bir yöntem izledi" yanıtını verdi. 
Yapı Kredi halen kredi kartı pazarında en yüksek paya sahip. Akbank ise Yapı Kredi ve Garanti'den sonra sektörde üçüncü sırada bulunuyor. 

İlk yarıda 527 trilyon lira net k r Akbank Genel Müdürü Kurtul, bankanın ilk yarıdaki net k rının 527 trilyon lira olduğunu açıkladı. Bankanın enflasyondan arındırılmış mali tablolarına göre aktif büyüklüğü 2003 sonuna göre yüzde 3.6 düşüşle 31 katrilyona gerilerken kredilerdeki artış dikkat çekti. Borsaya gönderilen tablolara göre krediler, 2003'e göre yüzde 12 artarak 10.6 katrilyon liraya yükseldi. Kurtul, yükselişte tüketici ve KOBİ kredilerinde artışın etkili olduğunu ifade etti. Mevduat güvencesinin 50 milyarla sınırlandırılmasının geç kalınmış bir adım olduğuna dikkat çeken Kurtul, bu sınırın da 10 bin euro 17.8 milyar olması gerektiğini söyledi. "Yakında kriz var mı " sorusu üzerine de Kurtul, şöyle konuştu "Tabii ki risk faktörleri var. Bu risk faktörleri iç borcun yüksek olması ve cari açık. Risk çok iyi yönetilmeli. Faiz dışı fazla sayesinde iç borcun düştüğünü göreceğiz. Bu nedenle kriz ortamı olacağını sanmıyorum." 

Aktif toplamı 30.7 katrilyon lira trilyon TL 2003 yıllık 2004 ilk 6 ay Değ. Krediler 9.427 10.556 12,0 Alım satım amaçlı Men. Değ. 7.281 5.403 -25,8 Satılmaya hazır MD. 7.254 8.771 20,9 Vadeye kadar tutulacak MD. 697 322 -53,8 Yurtdışı bankalar 1.003 935 -6,8 Aktif toplamı 31.883 30.722 -3,6 Mevduatlar 20.657 19.505 -5,6 - TL mevduat 6.482 7.224 11,4 - YP mevduat 14.175 12.281 -13,4 Alınan krediler 3.945 4.334 9,9 Özkaynaklar 5.453 5.447 -0,1 Ödenmiş sermaye 1.200 1.500 25,0 Pasif toplamı 31.883 30.722 -3,6 

Faizlerdeki düşüşe karşın kar kredi geliriyle arttı Ocak - Haziran Ocak - Haziran Gelir tablosu 2003 2004 Değ. Faiz gelirleri 2.371 2.080 -12,3 - Kredilerden alınan 458 784 71,2 - Menkul değ. alınan 1.598 1.225 -23,3 - Alım-satım amaç. MD. al. 949 317 -66,6 - Satılmaya haz. MD alınan 907 828 -8,7 Faiz gideri 1.123 891 -20,7 Net faiz geliri 1.248 1.189 -4,7 Net ticari kar 519 114 -78,0 Faaliyet karı 1.223 1.075 -12,1 Net parasal poz. karı -328 -342 4,3 Vergi öncesi kar 900 763 -15,2 Vergi karşılığı 360 236 -34,4 Vergi sonrası kar 540 527 -2,4 

Kredi kartları harcama cirosu pazar payı- 2002 9.3 2003 10.6 2004 6 ay 12.5 

POS harcama cirosu pazar payı- 2002 19.6 2003 18.2 2004 6 ay 18.9 

Kredi kartı kredileri Miktar trilyon TL Pazar payı 2002 333 8.1 2003 747 11.4 2004 6 ay 1.131 12.5 

</TEXT>
</DOC>
