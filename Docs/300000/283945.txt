<DOC>
<DOCNO> 283945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/guncel/gun10.html </URL>
<DATE> 2004/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenler sınıfta kaldı 
</HEADLINE>
<TEXT>


BAHAR ATAKAN Ankara 

Milli Eğitim Bakanlığı'nın MEB , okullardaki boş müdür yardımcılığı kadroları için açtığı sınava başvuran 54 bin 611 öğretmenden 43 bin 790'ı mevzuatın yanı sıra Türkçe, inkılap tarihi ve genel kültür soruları karşısında yüzde 5 başarı elde edebildi. Başarısız öğretmenler, bakanlığa itiraz dilekçesi yağdırarak sınavla ilgili soruşturma başlatılmasını istedi. Ankara'da 10 Ekim'de yapılan sınavda öğretmenlere Türkçe dilbilgisi - kompozisyon , Atatürk ilkeleri ve inkılap tarihi, kamu yönetimi, MEB mevzuatı, genel kültür, eğitim yönetimi ve Türk eğitim sistemiyle ilgili 100 soru yöneltildi. Ancak başarılı olan öğretmenlerin sayısı 2732 olarak belirlendi, 43 bin 790 öğretmen ise 70 barajını aşamadı. 100 öğretmenden 5'inin başarılı olduğu sınavda 1 kişinin de sınavı iptal edildi. Başvuran 8 bin 88 öğretmen de sınava girmedi. Başarısız tabloya rağmen Türkiye genelindeki 15 bin müdür yardımcılığı kadrosunun boş olduğu, atamaların illerdeki ihtiyaca göre yapılacağı belirtildi. 



</TEXT>
</DOC>
