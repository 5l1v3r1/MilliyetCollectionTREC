<DOC>
<DOCNO> 261789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/sonspo04.html </URL>
<DATE> 2004/08/09/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Avrupa Kupalarında Trabzonspor ve Gençlerbirliği yarışacak... 
</HEADLINE>
<TEXT>

     Futbolda Avrupa Şampiyonlar Ligi'nde 3., UEFA Kupası'nda da 2. ön eleme turu ilk maçları, yarından itibaren yapılacak. 
     Avrupa Şampiyonlar Ligi'nde 2. ön eleme turunu geçen Trabzonspor, 3. ön eleme turundaki rakibi Ukrayna'nın Dinamo Kiev takımıyla, ilk maçı yarın başkent Kiev'de yapacak. Valery Lobanovsky Stadı'ndaki maç, TSİ 20.00'de başlayacak. 
     UEFA Kupası'ndaki Türk temsilcilerinden Gençlerbirliği ise 2. ön eleme turundaki rakibi Hırvatistan'ın HNK Rijeka takımıyla ilk maçı 12 Ağustos Perşembe günü Ankara'da oynayacak. 19 Mayıs Stadı'ndaki maçın başlama saati 20.15. 
     Karşılaşmaların rövanşları, Avrupa Şampiyonlar Ligi'nde 24 ve 25, UEFA Kupası'nda da 26 Ağustos günü yapılacak ve tur atlayacak takımlar belirlenecek. 
     Öte yandan UEFA Intertoto Kupası'nda da rövanşları, 24 Ağustos Salı günü yapılacak final serisinin ilk maçları, yarın oynanacak. 

     
</TEXT>
</DOC>
