<DOC>
<DOCNO> 255687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sonspo12.html </URL>
<DATE> 2004/07/15/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Cimbom, Kluivert'in peşinde 
</HEADLINE>
<TEXT>

     Barcelona'yla yollarını ayırma kararı alan Hollandalı golcü Patrick Kluivert Avrupa'nın ünlü kulüplerini peşinden koşturuyor. Kluivert'i renklerine katmak için uğraşan takımların arasında Galatasaray da bulunuyor. Ancak Kluivert'in menajeri, Newcastle United'ın golcü futbolcunun ilk tercihi olduğunu söyledi. 
     Oyuncu adına açılama yapan menajeri Paul Foortse Newcastle ile aralarında herhangi bir ücret sorunu olmadığını vurgulayarak şunları söyledi "Newcastle kesinlikle Kluivert'ın ilk tercihi. Haberler 80 bin pound istediğimizi yazıyor. Bu kesinlikle doğru değil. Ne karşı taraf bize bir teklif yaptı ne de biz herhangi bir meblağ talep ettik. Ama bu konu bir an önce halledilse her iki taraf için de iyi olur". 
     Yabancı kaynaklar Kluivert'ın transferinde Newcastle'ın yanı sıra Galatasaray'ın da devrede olduğunu belirtti. 
     
</TEXT>
</DOC>
