<DOC>
<DOCNO> 278660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/son/sondun08.html </URL>
<DATE> 2004/10/09/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Hollanda Başbakanı Balkenende'nin sağlık durumu düzeliyor 
</HEADLINE>
<TEXT>

     Ayağındaki rahatsızlık nedeniyle hastanede tedavi altında tutulan Hollanda Başbakanı Jan Peter Balkenende'nin sağlık durumunun hızla iyiye gittiği bildirildi. 
     Devlet Enformasyon Merkezi'nden yapılan açıklamada, başbakanın sağ ayağına geçen hafta yapılan deri naklinin ardından, yaranın iyileşmeye başladığı ve Balkenende'nin hastane odasında günlük çalışmalarını yapabildiği belirtildi. 
     Balkenende'nin bir hafta içinde taburcu edilmesinin planlandığı kaydedildi. 
     Başbakan Balkenende, sağ ayağındaki iltihap nedeniyle 13 Eylül'de Rotterdam yakınlarındaki Capella aan den İjssel Hastanesi'nde tedavi altına alınmış, antibiyotik tedavisi başarısız olunca iki kez ameliyat edilmişti. 
     
</TEXT>
</DOC>
