<DOC>
<DOCNO> 280472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sonyas06.html </URL>
<DATE> 2004/10/15/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Bekarlığa veda partisine 1 milyon dolarlık ceza 
</HEADLINE>
<TEXT>

     Nafiz ALBAYRAK BOSTON, DHA 

ABD'de yayın yapan Fox TV, bu yılın ortalarında yayınladığı Married by America' adlı reality show dizisinin Bekarlığa Veda Partisi' bölümü, müstehcen olduğu gerekçesiyle 1 milyon 183 bin Dolar cezaya çarptırıldı. 
     Dizinin bu bölümünü inceleyen ABD Federal İletişim Komisyonu FCC , dizide striptizcilerin yanı sıra gösteriye katılan kişilerin de bedenlerinin uygun olmayan' bölgelerinin ve uygunsuz davranışlar' göstermesini gerekçe göstererek, Fox TV'ye 1 milyon 183 bin dolar ceza verdi. Fox TV'nin itiraz hakkı bulunurken 30 gün içinde bu hakkını kullanması gerekiyor. Cezanın ABD'de TV kanallarına bugüne kadar verilen en büyük ceza olduğu belirtildi. 
     Fox TV'de yayımlanan Married by America' adlı reality show dizisinde, izleyici oylarıyla evlenmek için birbirlerine uygun olduğu düşünülen 5 çift seçilmiş, çiftler birbirleriye flört edip, 1 milyon 183 bin Dolarlık cezaya yol açan bekarlığa veda partisi'ne katılmış ancak evlenen olmamıştı. FCC yetkilileri, dizinin müstehcen' bu bölümü için ABD'li ailelerden toplam 159 şikayet aldıklarını açıkladılar. 
     FCC daha önce de, Amerikan futbolu ligi final maçının devre arasında Janet Jackson'ın şarkıcı Justin Timberlake ile birlikte yaptığı gösteri sırasında tek göğsünün açılması nedeniyle, gösteriyi canlı yayınlayan CBS'e bağlı 20 televizyon istasyonuna toplam 550 bin Dolar ceza vermişti. 

     
</TEXT>
</DOC>
