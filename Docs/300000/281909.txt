<DOC>
<DOCNO> 281909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonspo25.html </URL>
<DATE> 2004/10/20/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Fenerbahçe istatistiklerde de geride kaldı .. 
</HEADLINE>
<TEXT>

     Avrupa Şampiyonlar Ligi D Grubu'nda, dün akşam oynanan 3. maçların ardından Fenerbahçe, istatistiklerde de geride kaldı. 
     Avrupa Futbol Federasyonları Birliği'nin UEFA resmi internet sitesine göre Fenerbahçeli futbolcular, dün akşam 3-1 yenildikleri Olympic Lyon maçında 18 faul yaparak, ligdeki toplam faul sayılarını 58'e çıkardılar. Böylece Fenerbahçe, 3 maç sonunda, 59 faullü Manchester United'dan sonra D Grubu'nun en çok faul yapan takımları sıralamasında 2. sırada yer aldı. 
     Maçta, Serkan'ın sarı kart görmesi ile sarı lacivertli takım, ligde toplam 6 sarı kartla, grubun en çok sarı kart gören takımı oldu. 
     Servet'in Sparta Prag maçında gördüğü kırmızı kart ise grubun tek kırmızı kartı olarak dikkat çekti. 
     Fenerbahçe, 9 golle en fazla gol yiyen takım olurken, rakip fileleri 4 kez havalandırarak Machester United ve Olympic Lyon'un ardından 3. olabildi. D Grubu'nda, Fenerbahçe, en az şut çeken 25 ve yaptığı 3 maçta 5 kez ofsayta düşen, en çok topla oynayan 52 ve en çok korner kullanan 19 takım olarak da dikkati çekti. 
     
</TEXT>
</DOC>
