<DOC>
<DOCNO> 277139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/soneko08.html </URL>
<DATE> 2004/10/04/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Türkiye 2.5 yılda 17.5 milyar dolar kur farkı yedi 
</HEADLINE>
<TEXT>

     Türkiye'nin dış borç stokunun, ağırlıklı olarak euro ve IMF ile Dünyla Bankası'na olan borçlar nedeniyle Özel Çekme Hakkı'ndan SDR kaynaklanması, son 2.5 yıllık dönemde 17.5 milar dolara yakın kur farkı yüküyle karşı karşıya kalmasına yol açtı. 
     Hazine Müsteşarlığının verilerine göre, doların 2002 ve 2003 yıllarında euro karşısında değer kaybetmesi, yüksek dış 
     borç stoku ve stokun döviz komspozisyonu nedeniyle Türkiye'ye pahalıya mal oldu. Türkiye'nin dış borç stokunun yüzde 49.3'ü dolar cinsinden, yüzde 50.7'si ise diğer paralarla alınan borçlardan oluşuyor. Çeşitli para birimlerinden oluşan, ancak uluslararası karşılaştırmalar nedeniyle dolar olarak ifade edilen dış borc stokunda, 2002 yılında kur farklarıdan dolayı 8.3 milyar, 2003 yılında ise 10.8 milyar dolarlık artış yaşandı. Ancak bu yılın ilk altı ayında doların yeniden değer kazanması dolar cinsinden dış borç stokunu 1.6 milyar dolar azalttı. Dış borç stokunun, dönem başı ve dönem sonundaki çapraz kurlarla dolara dönüştürülerek yapılan hesaplamaya göre, 2002 yılında euro cinsinden borçların dolar olarak tutarı sadece kur farkından dolayı 6.4 milyar, 2003 yılında ise 8 milar dolar artırkan, bu yılın ilk altı ayında 1.3 milyar dolar azaldı. Böylece euro cinsinden borçlar yüzünden Türkiye'nin dış borç stokunda son 2.5 yıllık dönemde 13 milyar dolarlık net artış kaydedildi. Türkiye'nin dı borç stokunun yüzde 31.7'sini euro cinsinden alınan borçlar oluşturuyor. Dış borç stoku içerisindeki payı yüzde 14l.8'e kadar yükselen SDR cinsinden borçların dolar olarak tutarı ise doların değer kaybı yüzünden 2002 yılında 1.1 milyar dolar. 2003 yılında 2 milar dolar arttı. Bu yıl ise dolar değer kazandığı için 208 milyon dolar azaldı. Japon yeni cinsinden borçlarda ise 2002 yılında 506 milyon dolarlık, 2003 yılında 612 milyon dolarlık artış, bu ylın ilk altı ayında ise 65 milyon dolarlık azalış yaşandı. Dış borç stokunun yüzde 2.6'sı SDR cinsinden alınan borçlardan kaynaklanıyor. Diğer paralarla alınan dış borçların dolar olarak tutarında ise kur farklarından dolayı 2002 yılında 257 milyon, 2003 yılında 182 milyon, bu yıl ise 10 milyon dolarlık artış yaşandı. Haziran 2003 sonu itibariyle, 148.2 milyar dolara ulaşan dış borç stokunun 17.5 milyar dolarlık kısmı, doların değer kaybetmesi nedeniyle gelen kur farklarından kaynaklandı. 
     
</TEXT>
</DOC>
