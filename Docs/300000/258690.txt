<DOC>
<DOCNO> 258690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/yasam/yas08.html </URL>
<DATE> 2004/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşekler sonunda kurtuldu 
</HEADLINE>
<TEXT>


İzmİr DHA 

Yaz aylarında tekne turlarının düzenlendiği ve turistlerin ilgisini çeken Çeşme açıklarındaki Eşek Adası'ndaki eşekler, sonunda kurtuldu. Beslenme ve sağlık sorunlarıyla karşı karşıya kalan eşeklerin durumuna, uluslararası hayvan koruma dernekleri el attı. Pro Animale Derneği ile Doğa Koruma ve Milli Parklar Genel Müdürlüğü arasında, bir protokol imzalandı. Protokole göre, Milli Park ilan edilen adada eşekler, tavşan, keklik ve az sayıda keçi de koruma ve bakım altına alınacak ve eşekler için adada rehabilitasyon merkezi kurulacak. Eşeklerin bakımlarından ilaç ve tedavilerine, barınmalarından beslenmelerine kadar her türlü ihtiyaç Pro Animale tarafından karşılanacak. 


</TEXT>
</DOC>
