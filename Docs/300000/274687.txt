<DOC>
<DOCNO> 274687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sonyas12.html </URL>
<DATE> 2004/09/24/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İlk 'keller kulübü' kuruldu 
</HEADLINE>
<TEXT>

     Çin'deki ilk ''Keller Kulübü'' güneydeki Guangzhou şehrinde kuruldu. 
     Kulübün danışmanlığını yapan Prof. Hou Xianzeng, amaçlarının kellik sorunu bulunan kişilerin tecrübelerini paylaşabilecekleri, başarılı tedavi örneklerini birbirlerine aktarabilecekleri bir ortam sağlamak olduğunu belirtti. 
     Yeni Çin Haber Ajansı'nın bildirdiğine göre, 25 ile 35 yaşları arasındaki 150 milyon Çinli erkek, yani 25 ila 35 yaşındaki Çinli erkeklerin yüzde 40'nın kellik sorunu bulunuyor. 
     Prof. Hou, hızlı yaşam tarzı ve uzun süreli stresin kelliğin başlıca nedenleri olduğunu hatırlatarak, modern Çin toplumunda erkeklerin görünüşüne daha fazla önem verilmesiyle bunun bir ''sosyal sorun'' haline geldiğine işaret etti. 
     Kısa süre yayınlanan bir araştırmanın sonuçları, 35 yaşın altındaki kellerin çoğunluğunun eş veya iş bulma sorunu olduğunu gösterdi. Araştırmanın sonuçları, kellerin büyük çoğunluğunun bunu sorun etmiyormuş gibi görünmelerine rağmen, aslında görünüşlerinden endişe duyduklarını ortaya çıkardı. 
     Çinli doktorlar, çok sayıda erkeğin sadece kellik sorunundan dolayı doktora gitmeye çekindiğini veya bundan utandığını kaydettiler. 
     Prof. Hou, kelliğin tedavisinde tecrübe paylaşımının çok önemli olduğu görüşünü dile getirdi. 
     
</TEXT>
</DOC>
