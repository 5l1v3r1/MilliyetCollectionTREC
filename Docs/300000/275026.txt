<DOC>
<DOCNO> 275026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/son/sondun04.html </URL>
<DATE> 2004/09/26/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Chicago Tribune Türkiye, AB üyeliği müzakarelerine yaklaşıyor 
</HEADLINE>
<TEXT>

     Yücel DÖNMEZ DHA 
ABD'nin yedinci büyük gazetesi Chicago Tribune, Türkiye'nin AB üyeliği için müzakere dönemine yaklaştığını yazdı. 
     Brüksel çıkışlı haberde, Başbakan Recep Tayyip Erdoğan'ın TCK'nın kısa sürede TBMM'den geçirilmesi ile ilgili verdiği sözün, Türkiye'yi AB müzakerelerine yaklaştırdığı bildirildi. Zina yasasının TCK'da yer almaması ve tekrar gündeme getirilmemesi ile ilgili garantinin de Türkiye'nin önünü açtığı belirtildi. Ankara'nın müzarkerelere Ocak ayında başlanması ile ilgili olarak lobi yaptığını yazan gazete, AB'nin Genişlemeden Sorumlu üyesi Günter Verheugen'in müzakerelerin kısa sürede başlaması ile ilgili olarak tavsiyede bulunacağını açıkladığını kaydetti. 
     Verheugen'in, verilen güven karşısında açıkça tavsiyede bulunmaya karar verdiğine değinilen haberde, 6 Ekim tarihinde çıkacak raporda Verheugen'in ne tür tavsiyede bulunacağı ile ilgili herhangi bir bilgi yer almadı. Haberde Verheugen'in, müzakerelerin başlaması için masada herhangi bir engel bulunmadığını vurguladığına değinildi. 
     
</TEXT>
</DOC>
