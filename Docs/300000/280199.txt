<DOC>
<DOCNO> 280199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/guncel/gun02.html </URL>
<DATE> 2004/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçek Ne varsa çıksın 
</HEADLINE>
<TEXT>


Adalet Bakanı Çiçek, Sedat Peker skandalına adı karışan yargı mensupları hakkında basında çıkan haberleri araştırması için 2 müfettiş görevlendirdi 

GÖKÇER TAHİNCİOĞLU Ankara 

Adalet Bakanı Cemil Çiçek, Kazan'a savcı olarak atanan eski Yargıtay Genel Sekreter Yardımcısı Ercan Yalçınkaya ve Ankara Başsavcısı Hüseyin Boyrazoğlu hakkında basında çıkan haberleri araştırmaları için 2 müfettiş görevlendirdiklerini söyledi. 
Çiçek, yargı mensupları hakkındaki iddialara üzüldüğünü belirterek, "Yargıda da münferit suç işleyenler olabilir" diye dedi. Peker soruşturmasında adı geçen yargı mensuplarıyla ilgili bakanlığa ulaşan dosya bulunmadığını kaydeden Çiçek, şöyle devam etti 
"Yalçınkaya, Boyrazoğlu ve diğer isimler hakkında iddialar var. Dosyaları beklemeden 2 müfettiş görevlendirdik. Ne varsa ortaya çıksın. Her haber üzerine müfettiş görevlendirmenin de sakıncaları var. Her yazılan üzerine müfettiş görevlendirdiğimizde, bu da h kim ve savcılar üzerinde başka türlü baskı anlamına gelir." 


</TEXT>
</DOC>
