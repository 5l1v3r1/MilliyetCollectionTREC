<DOC>
<DOCNO> 259189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/siyaset/axsiy01.html </URL>
<DATE> 2004/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yemeğe türban iptali 
</HEADLINE>
<TEXT>


Erdoğan, Yüksek Askeri Ş ra çalışmalarında vermesi gereken akşam yemeğini, eşinin türbanı nedeniyle iptal etti. Erdoğan, Org. Özkök'ün eşli yemeğine de katılmayacak 

Barkın Şık Ankara 


Kamusal alanda türban tartışması, Yüksek Askeri Ş ra YAŞ toplantısının 2 - 5 Ağustos günlerinde yapılacak çalışmaları öncesinde yeniden su yüzüne çıktı. Başbakan Recep Tayyip Erdoğan, Emine Erdoğan ile birlikte YAŞ üyeleri onuruna vermesi gereken akşam yemeğini, geçen toplantıda olduğu gibi, eşinin "türbanı" nedeniyle iptal etti. 
Erdoğan, ş ranın 3 gün sürecek çalışmalarına başkanlık edecek olmasına rağmen Genelkurmay Başkanı Orgeneral Hilmi Özkök'ün ev sahipliğindeki ilk günkü eşli akşam yemeğine de katılmayacak. Ş ranın ilk akşam yemeği Genelkurmay Başkanı ve eşi Özenç Özkök'ün ev sahipliğinde Genelkurmay Kararg hı'nda verilecek. Ş ra üyesi 15 orgeneral ve eşlerinin birlikte yer alacağı yemekte, Erdoğan ve Milli Savunma Bakanı Vecdi Gönül'ün bulunmayacağı belirtildi. 
Teamüllere göre YAŞ'ın ikinci günü akşam yemeği vermesi gereken Başbakan Erdoğan'ın yemeği de, eşinin türbanı nedeniyle gerçekleşmeyecek. Kendisinden önceki hükümetlerin aksine ş ranın tüm toplantılarına başkanlık eden Erdoğan'ın, yemeği eşinin türbanı nedeniyle ikinci kez gerçekleştirememesi, "sorunun bu yöntemle dondurulması" yorumlarına da neden oluyor. 
Ş ranın asker ve sivil üyeleri, üçüncü gün Cumhurbaşkanı Ahmet Necdet Sezer ve eşi Semra Sezer'in ev sahipliğinde Çankaya Köşkü'nde verilen akşam yemeğinde buluşacak. Bu yemeğe de Erdoğan'ın eşsiz, Gönül'ün ise başı açık olan eşi Sevim Gönül ile birlikte katılması bekleniyor. Geçen yılki ş rada da asker ve sivil ş ra üyeleri akşam yemeklerinde türban nedeniyle bir araya gelememişti. Komutan eşlerinin ş ra boyunca kendi aralarında düzenleyecekleri programlarda da YAŞ'ın sivil üyelerinin eşleri yer almayacak. 

Komutanlar değişiyor 

YAŞ'ta Kara Kuvvetleri Komutanı KKK Org. Aytaç Yalman ve Jandarma Genel Komutanı Org. Şener Eruygur görev sürelerini tamamlayarak, 3. Ordu Komutanı Oktar Ataman da yaş haddinden emekliye ayrılacak. Teamüller uygulanırsa, 1. Ordu Komutanı Yaşar Büyükanıt'ın, KKK'ya getirilerek 2006'da Org. Hilmi Özkök'ten Genelkurmay Başkanlığı'nı devralmasının yolu açılacak. Eruygur'dan boşalacak Jandarma Genel Komutanlığı'na Ege Ordu Komutanı Org. Hurşit Tolon ya da 2. Ordu Komutanı Org.Fevzi Türkeri getirilebilir. Deniz Kuvvetleri Komutanı Oramiral Özden Örnek ve Hava Kuvvetleri Komutanı Orgeneral İbrahim Fırtına 1 yıl daha görevlerini sürdürecek. MGK Genel Sekreterliği'nin sivillere devredilmesi ve NATO Güneydoğu Avrupa Müşterek Komutanlığı'nın lağvedilecek olması nedeniyle Org. Şükrü Sarıışık ve Org. Orhan Yöney başka görevlere atanacak. YAŞ'ta 7 korgeneralin terfileri de görüşülecek. Jandarma Genel Komutanlığı'nda da Korgeneral Hakkı Kılınç emekliye ayrılacak. 


</TEXT>
</DOC>
