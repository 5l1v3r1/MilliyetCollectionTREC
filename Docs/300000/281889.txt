<DOC>
<DOCNO> 281889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonspo04.html </URL>
<DATE> 2004/10/20/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Beşiktaş'ın düşünen adamı Bosque 
</HEADLINE>
<TEXT>

     Cezalılar döndü, müzmin yedekler de son maçta oldukça formda gözüktü. Del Bosque, ilk onbirden keseceği isimler konusunda karar veremiyor 
     
     Seç, beğen, oynat 
     Teknik adamların kaderi olsa gerek... Sakatlar ve cezalılar olur kimi oynatacağım diye düşün’, formsuzluk ve moralsizlik olur nasıl aşarız diye kafa patlat...’ Bu kadarla kalsa yine iyi, herşey yolunda gidince de, düşünmek zorundalar. İşte, Beşiktaş Teknik Direktörü Vicente del Bosque de, bugünlerde böylesine kararsız bir dönem yaşıyor. Çünkü cezalılar takıma döndü, müzmin yedekler de son haftada başarılı bir performans sergiledi. 
     
     11’i zorlayanlar 
     Tabi böyle olunca da, bu kez takımdan kimlerin kesileceği sorunu ortaya çıktı. Daha düne kadar takım kurmakta zorlanan Bosque, Tayfun, Çağdaş ve Ali’nin cezaları bitince rahatladı. Ama Diyarbakırspor karşısında başarılı futbol oynayan Emre, Mustafa, Ahmed Hassan gibi yedekler de Biz buradayız’ mesajını verdi. Bir de oyuna sonradan giren ve 2 gol atan İbrahim Akın var. Gel de çık işin içinden, kim oynayacak, kim kenarda oturacak 
     
</TEXT>
</DOC>
