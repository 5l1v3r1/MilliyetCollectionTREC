<DOC>
<DOCNO> 266754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/yasam/axyas01.html </URL>
<DATE> 2004/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İşadamına kiralık sevgili 
</HEADLINE>
<TEXT>


İşadamlarıyla para karşılığı bir hafta birlikte olduğu iddia edilen Fatma Aldemir, polisin tuzağına düştü... 

SERHAT ÜNAL İstanbul 

İstanbul Emniyet Müdürlüğü Ahlak Büro Amirliği'ne bağlı ekipler, bir istihbarat çalışması sonucu, 22 yaşındaki Fatma Aldemir'in işadamlarıyla bir haftalığına para karşılığında sevgilisiymiş gibi birlikte olduğunu belirledi. Aldemir'e müşteri bulduğu öne sürülen Arda Hoşgen ile işadamı gibi davranarak bağlantı kuran polis, Akmerkez'de buluşma ayarladı. 
Buluşma yerinde yapılan görüşmede Hoşgen, Aldemir'in bir haftalık sevgili olabileceğini, bunun için İstanbul içinde 1000 dolar, İstanbul dışına çıkılması halinde ise 1500 dolar alacağını söyledi. Polis, Aldemir'in de buluşma noktasına gelmesini istedi. Pazarlığın ardından gerçek kimliğini açıklayan polis, Aldemir ve Hoşgen'i gözaltına aldı. İfadeleri alınan Aldemir ve Hoşgen, daha sonra savcının talimatıyla Adliye'ye sevk edilmeden serbest bırakıldı. 


</TEXT>
</DOC>
