<DOC>
<DOCNO> 293990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/guncel/gun03.html </URL>
<DATE> 2004/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şiddetten kulüpler sorumlu' 
</HEADLINE>
<TEXT>


PINAR AKTAŞ İstanbul 

LOZAN'daki Spor Tahkim Mahkemesi'nin tek Türk üyesi Kısmet Erkiner, kulüp yöneticilerinin, sporda şiddetin birinci sorumlusu olduğunu söyledi. 
Avukat Erkiner, Türkiye Milli Olimyipat Komitesi ve Galatasaray Üniversitesi'nin düzenlediği "Sporda Şiddet ve Fanatizm" adlı seminerde sunduğu "Türkiye'nin Ulusal ve Uluslararası Boyutta Stat İçi ve Dışı Seyirci Sorunları" başlıklı araştırmada şu tespitlere yer verdi 
Spordaki seyirci şiddet ve fanatizminin birinci sorumlusu spor kulüpleri yöneticileridir. Yüklendikleri görevin gerektirdiği bilinç, bilgi ve birikime sahip olmadıkları sabittir.Taraftarlık seyircilikten farklıdır. Taraftarlıkta bir aidiyet duygusu vardır, uç noktası ise fanatiklerdir. Amigo diye adlandırılanları arasında, kulüplerden, başkan ve yöneticilerinden geçinen, maddi menfaat sağlayanları var.Türk futbolunda, yönetim, taraftar, amigo, gazeteci, polis arasında ilişkiler yumağı olduğu görülüyor.Yöneticiler, seyirci hareketlerini polisiye tedbirlerle önlemeye çalışırsa, bu daha örgütlü hareket etmelerine ve giderek çeteleşmelerine neden olur.Stadyumlarda oturarak maç izlenmesi, merdiven ve sahanlıkların mutlaka boş bırakılması sağlanmalıdır. Taraftar taşkınlıklarının, federasyon, kulüp başkan ve yöneticilerini hırpalama, tepki dile getirme boyutunu çoktan aştığı, ülkeye ve devlete zarar veren siyasal bir içeriğe ulaştığı görülmelidir. 

</TEXT>
</DOC>
