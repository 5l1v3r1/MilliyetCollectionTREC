<DOC>
<DOCNO> 283359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sondun04.html </URL>
<DATE> 2004/10/26/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Kerry'ye bir destek de Sarah Jessica Parker'dan 
</HEADLINE>
<TEXT>

     Ünlü Amerikan televizyon dizisi Sex and the City'nin yıldızlarından aktris Sarah Jessica Parker da ABD başkanlık seçimlerinde Demokrat Parti adayı John Kerry'yi destekliyor. 
     Doğum yeri Ohio eyaletinin Athens kentine bağlı Nelsonville kasabasında yapılan Demokrat Parti toplantısına katılan Parker'a, doğum yeri olan kasabanın bir anahtarı verildi. 
     Parker, daha sonra Athens kentine giderek, bir barda 300 kişilik bir partide Kerry'yi destekleyen bir konuşma yaptı. 
     Giydiği Kerry tişörtünü göstererek, ''Kime oy vereceğim büyük bir sır değil'' diyen Parker, demokrat başkan adayının kürtaj hakkı, sağlık hizmetleri ve eğitim gibi unsurları içeren seçim programının kadınlar için hayati öneme sahip olduğunu belirtti. 
     Parker, 2 Kasım'daki seçimin ''hayatındaki en önemli başkanlık seçimi olduğunu'' da belirtti. 
     
</TEXT>
</DOC>
