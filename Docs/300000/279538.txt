<DOC>
<DOCNO> 279538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sontur40.html </URL>
<DATE> 2004/10/12/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Ölen arkadaşının yanında 10 saat kurtarılmayı bekledi... 
</HEADLINE>
<TEXT>

     Kırıkkale'de gece meydana gelen 1 kişinin öldüğü, 1 kişinin yaralandığı trafik kazası, olaydan 10 saat sonra fark edildi. 
     AA muhabirinin aldığı bilgiye göre, Sulakyurt İlçesi'ne bağlı Kalekışla Köyü Gültepe mevkiinde Abbas Cesaretli'nin kullandığı 06 N 2952 plakalı otomobil, gece 03.00 sıralarında virajı alamayarak şarampole yuvarlandı. 
     Kazada, otomobilde bulunan Muzaffer Koç 33 öldü, sürücü Abbas Cesaretli de ağır yaralandı. Kaza yaptıkları yerin köy yolu olmasından dolayı kimse tarafından fark edilmeyen yaralı Cesaretli, ölen arkadaşının yanında 10 saat boyunca kurtarılmayı bekledi. 
     Bu sabah 10.00 sıralarında Kalekışla Köyü'nden Sulakyurt'a gitmekte olan köylüler tarafından kazanın fark edilmesi üzerine, jandarmaya bilgi verildi. 
     Jandarma ekiplerinin olay yerine gelmesiyle, yaralı Abbas Cesaretli, Sulakyurt Devlet Hastanesi'ndeki ilk müdahalesinin ardından, Kırıkkale Yüksek İhtisas Hastanesi'ne kaldırıldı. 
     Kazada ölen Koç'un cesedi de Sulakyurt Devlet Hastanesi morguna kaldırıldı. 
     Araçta bulunan kişilerin alkollü oldukları bildirildi. 
     
</TEXT>
</DOC>
