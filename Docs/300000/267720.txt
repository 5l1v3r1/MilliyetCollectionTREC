<DOC>
<DOCNO> 267720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/siyaset/siy02.html </URL>
<DATE> 2004/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK'lıyı Türkiye istedi İsveç'e iade ettiler 
</HEADLINE>
<TEXT>


STOCKHOLM ANKA 


İsveç ve Türk vatandaşı PKK'lı Heybet Açıkgöz, 2 ay Estonya hapishanesinde tutulduktan sonra Türkiye'nin de istemesine karşın İsveç'e iade edildi. Geçmişte PKK içinde görev alan Açıkgöz, 12 Eylül'den sonra Suriye'ye sığındı. 1983'te İsveç vatandaşlığına geçen Açıkgöz, ismini de değiştirerek "Hemo Amedsson" adını aldı. Açıkgöz bir süre önce, vizesiz kalma suçundan yakalandığı Estonya'da 2 ay hapse çarptırıldı. Türkiye'nin Estonya'dan Açıkgöz'ün iadesini istemesi üzerine, İsveç'teki PKK'lılar da Stockholm'de grev yaptı. "Kesinlikle İsveçliyim" gömlekleri giyen eylemciler, Açıkgöz'ün Türkiye'ye iadesi halinde işkence göreceği temasını medya ve ikili görüşmelerinde işlediler. Estonya'nın iade kararını sevinçle karşılayan PKK'lılar, İsveç'e gelen Açıkgöz'ü davul - zurna eşliğinde karşıladı. 



</TEXT>
</DOC>
