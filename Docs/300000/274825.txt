<DOC>
<DOCNO> 274825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/son/sondun26.html </URL>
<DATE> 2004/09/25/ </DATE>
<TIME> 20.31 </TIME>
<AUTHOR>  </AUTHOR>
<HEADLINE>
ETA elektrik kulelerine bomba yerleştirdiğini ileri sürdü 
</HEADLINE>
<TEXT>

     İspanya'da terör örgütü ETA'nın ülkedeki bazı yüksek gerilimli elektrik kulelerine 2 bomba yerleştirildiğini ileri sürdüğü belirtildi. 
     İspanya polisi, Bask bölgesinde yayımlanan bir gazeteyi ETA adına arayan kişinin ''Red Electrica'' adlı elektrik şirketine ait kulelere yerleştirilen bombaların ne zaman patlamaya programladığını söylemediğini belirtti. 
     Polis, Fransa sınırı yakınlarındaki bir elektrik kulesinde bulunan ve bomba uzmanlarınca kontrollü olarak patlatılan şüpheli bir nesnenin içeriğinin araştırıldığını belirtti. 
     İspanya hükümetinden bir sözcü, polisin İspanya'nın kuzeyinde bulunan Aragon bölgesinde de aramalara başladığını söyledi. 
     Terör örgütü ETA, İspanya'nın kuzeyindeki Bask Bölgesi'nin bağımsızlığı için mücadele ediyor. 
     
</TEXT>
</DOC>
