<DOC>
<DOCNO> 281939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sontur17.html </URL>
<DATE> 2004/10/20/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Sanatçı Tevfik Gelenbe'nin bilinci tamamen kapalı... 
</HEADLINE>
<TEXT>

     Tiyatro sanatçısı Tevfik Gelenbe'nin, ''bilincinin tamamen kapalı olduğu ve beyin fonksiyonlarının artık alınamadığı'' bildirildi. 
     Uzun süredir kanser tedavisi gören ve sağlık durumunun ağırlaşması üzerine önceki gece ambulansla Acıbadem Hastanesi'nde Yoğun Bakım Servisi'nde tedavi altına alınan sanatçı Gelenbe'nin sağlık durumunun kötüleştiği belirtildi. 
     Hastanenin Yoğun Bakım Servisi Sorumlusu Dr. Ceyhun Solakoğlu, A.A muhabirine yaptığı açıklamada, ''hastanelerine getirildiğinde bilinci kapalı olan Gelenbe'nin sağlık durumunun giderek ağırlaştığını'' söyledi. 
     ''Genel sağlık durumu çok kötü olan sanatçının yaşam destek ünitesine bağlı olduğunu'' ifade eden Dr. Solakoğlu, ''Koma hali devam ediyor. Bilinci tamamen kapalı. Durumu dünden daha kötü. Beyin fonksiyonları artık alınamıyor'' dedi. 
     
</TEXT>
</DOC>
