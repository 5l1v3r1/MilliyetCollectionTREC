<DOC>
<DOCNO> 292323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sondun35.html </URL>
<DATE> 2004/11/26/ </DATE>
<TIME> 19.03 </TIME>
<AUTHOR>  </AUTHOR>
<HEADLINE>
Fischer, Türkiye'ye''ancak yanlış dine ve yanlış kültüre sahipsiniz'' 
</HEADLINE>
<TEXT>

     Almanya Dışişleri Bakanı Joschka Fischer, Türkiye'ye, ''siz en iyi Avrupalılar ve en iyi demokratlar olabilirsiniz, ancak yanlış dine ve yanlış kültüre sahipsiniz'' denerek ayrımcılık yapılamayacağını söyledi. 
     Fischer, bugün başkent Berlin'de AB konusunda düzenlenen bir toplantıda yaptığı konuşmada, Türkiye'nin AB üyeliğinin önemini vurguladı. 
     Fischer, şöyle konuştu 
     ''Akdeniz bölgesi ile Ortadoğu'nun geleceği ve bu bölgelerdeki güvenlik sorunu, bizim için Soğuk Savaş dönemindeki güvenlik sorunundan daha önemli. Akdeniz bölgesinin işbirliği ya da bir çatışma bölgesine dönüşmesi gelecek yıllarda belli olacak. Bu konuda şu soru akıllara geliyor. Türkiye'ye ne yapacağız 40 yıl boyunca verdiğimiz sözlerden sonra. 'Bize uymuyorsunuz. Biz sizi her zaman aldattık. Soğuk Savaş döneminde stratejik çıkarlarımız vardı mı' diyeceğiz. Türkiye'ye bu sözler neden verildi Güney kanadı korumak için. Neden onlarca yıldan bu yana bu vaatler sürdürüldü Stratejik nedenlerden dolayı. Şimdi bir Türk hükümeti işi ciddiye alınca bu sözlerden vaz mı geçeceğiz '' ABD'nin bile Türkiye kadar büyük bir eyaleti bugüne kadar barışçı bir şekilde bünyesine almayı AB gibi başaramadığını kaydeden Fischer, şunları söyledi 
     ''Avrupalılar bununla övünmeli. Şimdi Türkiye'ye, 'Size bugüne kadar olmadığı kadar ihtiyacımız var' diyoruz. Terörizme karşı mücadele ettiğimiz ve Ortadoğu'nun transformasyonunu sağlamaya çalıştığımız bir dönemde, 'Siz en iyi Avrupalılar ve en iyi demokratlar olabilirsiniz, ancak yanlış dine ve yanlış kültüre sahipsiniz. Bu nedenle Avrupa ruhuna uymuyorsunuz ve içeri giremezsiniz' diyoruz. Bu çok önemli bir konu. Bu nedenle tartışılmalı ve bu konuda bir karar alınmalı. Benim ve hükümetimin bu konudaki tutumunu biliyorsunuz. AB'nin sorunu genişleme değil, düşüncelerin sınırlar içinde olması. Dünyadaki gelişmelere baktığımda, kendimize güvendiğimizden çok daha önemli olduğumuzu görüyorum. Asıl sorun bu.'' Ortadoğu bölgesinde bile AB'nin öneminin kendilerinin düşündüğünden daha fazla olduğunu savunan Fischer, İran ile bir çatışma ortamına girilmemesinin Irak'ta istikrarın sağlanması açısından da önemli olduğunu belirtti. 
     Avrupa'nın, medeniyetler çatışmasını isteyen köktendinci teröristlere karşı da birlikte mücadele etmesi gerektiğini ifade eden Fischer, geçmişten ders alınması için Avrupa Anayasası'nın da kabul edilmesi ve tek bir sesle konuşabilmesi için bir ''Avrupa Dışişleri Bakanlığı'' görevinin kurulması gerektiğini kaydetti. 
     Fischer, Ukrayna'daki gelişmeler ile ilgili olarak da ''Ukrayna halkının isteği seçim sandıklarına olduğu gibi ve değiştirilmeden yansımalı'' dedi. 
     
</TEXT>
</DOC>
