<DOC>
<DOCNO> 269542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sontur27.html </URL>
<DATE> 2004/09/06/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Düğünde kan aktı .. 
</HEADLINE>
<TEXT>

     Bilecik'te, yakınının düğününe katılan kişinin tabancayla rastgele ateş etmesi sonucu 1 kişi öldü, 1 kişi yaralandı. 
     Alınan bilgiye göre, merkeze bağlı İlyasca Köyü'nde yaşayan Burhan K. 44 , aynı köyde yaşayan akrabası Muhittin Kovuncu'nun düğününe katıldı. 
     Burhan Kovucu'nun, üzerindeki tabancayla rastgele çevreye ateş etmesi sonucu vücutlarının çeşitli yerlerine kurşun isabet eden Hüsniye İşlek 46 ve Ferdane Vural 46 yaralandı. İşlek ve Vural, yakınlarının yardımıyla Devlet Hastanesi'ne kaldırıldı. 
     Durumu ağır olan Ferdane Vural, Bilecik Devlet Hastanesi'ndeki ilk müdahalesinin ardından ambulansla Osmangazi Üniversitesi Tıp Fakültesi Hastanesi'ne götürülürken Eskişehir yakınlarında yaşamını yitirdi. 
     Şüpheli Burhan K, yakalanarak gözaltına alındı. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
