<DOC>
<DOCNO> 297181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/sondun10.html </URL>
<DATE> 2004/12/13/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İspanyol basını Türkiye'ye yeşil ışık yakılacak 
</HEADLINE>
<TEXT>

     BBC 

İspanyol El Pais gazetesi, zirvede Türkiye'ye yeşil ışık yakılacağını söylüyor ve "Zirve yaklaşırken Türkiye'ye direnç artıyor, Ankara-Brüksel hattındaki gerilim tırmanıyor" diyor. 
     Gazete, Türkiye için şöyle diyor 
     "Güçlü ve demokratik bir Türkiye'nin varlığı Avrupa Birliği'ne ayrı bir güç kazandıracak. Avrupalıların korkularını anlayış göstermek gerekiyor. Fakat, müzakereler uzun yıllar sürecek. 
     Yani bu korkuların silinmesini sağlayacak adımlar için yeterince zaman olacak. Türkiye'ye yeşil ışık yakılması, Türkleri daha fazla demokrasi, verimlilik ve kalkınmaya zorlayacak. Tam tersi ise iki tarafa siyasi ve kültürel açıdan büyük zarar verecek." 
     
     Le Monde Türkiye'nin üyeliği yaşamsal önem taşıyor 

     Fransız Le Monde gazetesinde yer alan bir yorumda ise "Türkiye'nin üyeliğinin Avrupa Birliği'ne Amerika'nın Orta Doğu'da yaptığının aksine, İslam dünyasıyla yakınlaşma fırsatı sunacağı belirtiliyor. 
     Le Monde'da yer alan yazı şöyle sürüyor 
     "Müslüman dünyasıyla ilişkilerimizi yeni bir zemine oturtma girişimi ancak, laiklikle İslamı uzlaştıran ve iki kutbun birbirine zarar vermesinin alternatifi olduğunu kanıtlayan Türkiye'yle başarılabilir. 
     Yüksek sesle, Avrupa'nın dünya siyasetinde başrolü oynaması gerektiğini söylemeliyiz. Bunun için de Türkiye'nin üyeliği yaşamsal önem taşıyor." 
     
</TEXT>
</DOC>
