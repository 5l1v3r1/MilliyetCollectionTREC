<DOC>
<DOCNO> 257451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sontur48.html </URL>
<DATE> 2004/07/22/ </DATE>
<TIME> 22.43 </TIME>
<AUTHOR>  </AUTHOR>
<HEADLINE>
Cumhurbaşkanı Sezer'in açıklaması... 
</HEADLINE>
<TEXT>

     Cumhurbaşkanı Ahmet Necdet Sezer, hızlandırılmış trenin Sakarya Pamukova ilçesinde raydan çıkmasıyla ilgili olarak, ''Ulusumuzun bir daha böyle üzücü olaylar yaşanmaması, ölü sayısının artmaması ve yaralılarımızın bir an önce iyileşmesi en büyük dileğimizdir'' dedi. 
     Cumhurbaşkanlığı Basın Merkezi'nden yapılan yazılı açıklamada, Cumhurbaşkanı Sezer'in olayla ilgili olarak Ulaştırma Bakanı Binali Yıldırım, Bilecik Valisi Ayhan Çevik ve Sakarya Vali Vekili Orhan Alimoğlu'ndan bilgi aldığı belirtildi. 
     Sezer'in olayla ilgili yayınladığı mesajda da şunlar kaydedildi 
     ''İstanbul-Ankara seferini yapan hızlandırılmış trenin Sakarya'nın Pamukova ilçesi yakınlarında raydan çıkması sonucu, çok sayıda yurttaşımızın yaşamını yitirmesi ve yaralanmasından büyük üzüntü duydum. 
     Ulusumuzun bir daha böyle üzücü olaylar yaşamaması, ölü sayısının artmaması ve yaralılarımızın bir an önce iyileşmesi en büyük dileğimizdir. 
     Kazada yaşamını yitiren yurttaşlarımıza Tanrı'dan rahmet, ailelerine ve Ulusumuza başsağlığı diliyor, yaralılarımıza da acil şifa dileklerimi iletiyorum.'' 
     
</TEXT>
</DOC>
