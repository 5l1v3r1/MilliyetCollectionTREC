<DOC>
<DOCNO> 265112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sontur51.html </URL>
<DATE> 2004/08/20/ </DATE>
<TIME> 18.41 </TIME>
<AUTHOR>  </AUTHOR>
<HEADLINE>
Yurtta Asayiş... Tavşan avlarken kuyuya düşen 1 kişi öldü 
</HEADLINE>
<TEXT>

     İzmir'in Bergama İlçesi'nde, yaban tavşanı avlamak isterken kuyuya düşen kişi öldü. 
     Alınan bilgiye göre, Kozak Göbeller Köyü yakınlarında Mehmet Tekin'e ait çam fıstığı bahçesinde bekçilik yapan Halil Yarma 34 , yaban tavşanı avlamak isterken 10 metre derinliğindeki su dolu kuyuya düşerek öldü. 
     Olayla ilgili soruşturma sürdürülüyor. 
     
     AĞAÇTAN DÜŞEN KİŞİ ÖLDÜ 
     Manisa'nın Salihli İlçesi'nde, meyve toplamak için çıktığı ağaçtan düşen kişi öldü. 
     Edinilen bilgiye göre, Tekelioğlu Köyü'nde, meyve toplamak için ağaca çıkan Musa Börekcigil 54 , dengesini kaybederek düştü. 
     Ağır yaralanan Börekcigil, kaldırıldığı Salihli Devlet Hastanesi'nde hayatını kaybetti. 
     
     SU MOTORU ÇALAN 3 KİŞİ TUTUKLANDI 
     Sakarya'nın Karasu İlçesi'nde, işyerinden su motoru çaldıkları iddia edilen 3 kişi tutuklandı. 
     Alınan bilgiye göre, polis ekipleri, Yalı Mahallesi İstanbul Caddesi'ndeki bir işyerinden 12 su motoru çalan İsmail A 38 , Sinan Y. 19 ve Umut Ş'yi 20 gözaltına aldı. 
     Zanlılar çıkarıldıkları mahkemece tutuklandılar. 
     
     BAGAJA SAKLANAN GENÇ KIZ GÜMRÜĞÜ GEÇMEK İSTEDİ 
     Edirne'de, otomobilin bagajına saklanarak sınırı geçmek isteyen genç kız, yakalandı. 
     Edinilen bilgiye göre, görevliler, Kapıkule Sınır Kapısı'ndan yurtdışına çıkış yapmak isteyen Ali Aydın'ın 44 kullandığı 1547 WW 08 plakalı otomobilde arama yaptı. Ekipler, bagaj ile arka koltuk arasına saklanan Pınar K'yi 20 gözaltına aldı. 
     Aydın ile genç kızın sınırı geçmesine yardımcı olduğu belirlenen Ali Dursun, çıkarıldıkları mahkemece tutuklandı. Pınar K. ise tutuksuz yargılanmak üzere serbest bırakıldı. 
     
     EDİRNE'DE YANKESİCİLİK YAPAN KİŞİ TUTUKLANDI 
     Edirne'de, bir kişi ''yankesicilik'' suçundan tutuklandı. 
     Alınan bilgiye göre, polise başvuran Ali İ 42 , Londra Asfaltı'nda, birlikte olmak istediği Cenk E'nin 18 , pantolonunun arka cebinden cep telefonu ve cüzdanını çaldığını söyledi. 
     Ekipler yaptıkları araştırma sonucu, Cenk E. ve Mehmet S'yi 25 cep telefonunu satarken yakaladı. 
     Cenk E, çıkarıldığı mahkemece tutuklanırken Mehmet S. tutuksuz yargılanmak üzere serbest bırakıldı. 
     
     ANTALYA'DA HİNTKENEVİRİ OPERASYONU... 
     Antalya'da, serada 4 bin 500 kök dişi hintkeneviri ele geçirdi. 
     Edinilen bilgiye göre, bir ihbarı değerlendiren jandarma ekipleri, Aksu Beldesi Dumanlar Köyü'nde, İ.G'ye 25 ait seraya operasyon düzenledi. Yapılan aramada, 4 bin 500 kök dişi hintkeneviri bulundu. 
     İ.G'nin gözaltına alındığı bildirildi. 
     
     BULGARİSTAN 2 TÜRK'Ü İADE ETTİ 
     Edirne'de, yasadışı yollardan Bulgaristan'a giden 2 Türk, yetkililere teslim edildi. 
     Alınan bilgiye göre, Kapıkule Sınır Kapısı'nda düzenlenen protokolle, yasadışı yollardan Bulgaristan'a giden Kerem K. 22 ile Bahattin S 19 , yetkililere teslim edildi. 
     Zanlılarla ilgili adli işlemlere başlanıldığı bildirildi. 
     
     AKHİSAR'DA UYUŞTURUCU OPERASYONU... 
     Manisa'nın Akhisar İlçesi'nde, 9.5 kilo esrar ile 715 kök dişi hintkeneviri ele geçirildi. 
     Edinilen bilgiye göre, bir ihbarı değerlendiren jandarma ekipleri, Beyoba Beldesi'nde, Hüseyin U. ve oğlu Ümit U'ya ait eve operasyon düzenledi. Yapılan aramada, 9.5 kilogram esrar ile 715 kök dişi hintkeneviri bulundu. 
     Zanlılar, gözaltına alındılar. 
     
     KAÇAK SİGARA OPERASYONU... 
     Hatay'ın Reyhanlı İlçesi'nde, 2 bin karton kaçak sigara ele geçirildi. 
     Alınan bilgiye göre, bir ihbarı değerlendiren Cilvegözü Gümrük Kapısı görevlileri, Suriye'den yurda giriş yapan Servet S'nin kullandığı 47 DP 241 plakalı tankerde arama yaptı. Yapılan aramada, 2 bin karton kaçak sigara bulundu. 
     Servet S'nin gözaltına alındığını, olayla ilgili soruşturmanın sürdürüldüğü bildirildi. 
     
</TEXT>
</DOC>
