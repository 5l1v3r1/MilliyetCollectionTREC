<DOC>
<DOCNO> 270039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/soneko09.html </URL>
<DATE> 2004/09/08/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Nemada 3. taksit ödemeleri başladı... 
</HEADLINE>
<TEXT>

     Nemada 3. taksit ödemeleri bugün başladı. Nema ödemeleri için geçen hafta Cuma günü akşamına 3 Eylül 2004 kadar başvuran kuruluşlar parasını bugün alacak. 
     A.A muhabirinin edindiği bilgiye göre, kurumsal ödemelerle yaklaşık 1.8-2 milyon arasında kişinin nema taksitinin ödenmesi öngörülüyor. 
     Kurumsal başvurularda Cuma gününden sonra başvuran kuruluşlar ise parasını müracaat tarihinden 3 gün sonra alacak. 
     Hatırlanacağı üzere bugün başlayan nema ödemeleri için kurumsal başvurular geçen ayın 18'inde Ziraat Bankası'nca alınmaya başlanmıştı. 
     
     KİŞİSEL BAŞVURULAR 

     Kurum aracılığı ile başvurmayan hak sahipleri, eskiden olduğu gibi sıralarını bekleyecek. 
     Kişisel başvurularda ödemeler, tasarrufu teşvik hesap numarasının son hanesine göre sırayla yapılacak. 
     Buna göre, bugün, Tasarrufu Teşvik hesap numarasının son hanesi 1 olan hak sahiplerine ödeme yapılıyor. 
     Son numarası 2 olan hak sahiplerine yarın, 3 olan hak sahiplerine 10 Eylül 2004, 4 olan hak sahiplerine 13 Eylül 2004, 5 olan hak sahiplerine 14 Eylül 2004, 6 olan hak sahiplerine 15 Eylül 2004, 7 olan hak sahiplerine 16 Eylül 2004, 8 olan hak sahiplerine 17 Eylül 2004, 9 olan hak sahiplerine 20 Eylül 2004 tarihlerinde ödeme yapılacak. 
     
     NEMA 1.9 ZAMLI OLACAK 

     Bu arada, Hazine'nin tespit ettiği orana göre, 3. taksit ödemeleri bir öncekine göre yüzde 1.9 zamlı olacak. 
     Bu hesaba göre, 2. taksitte 1 milyar lira nema alan hak sahipleri yaklaşık 1 milyar 19 milyon lira, 500 milyon lira alan hak sahipleri ise yaklaşık 509 milyon 500 bin lira alacak. 

     
</TEXT>
</DOC>
