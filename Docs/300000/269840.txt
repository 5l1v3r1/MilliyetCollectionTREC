<DOC>
<DOCNO> 269840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/sontur31.html </URL>
<DATE> 2004/09/07/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Taksicilerden, "durağımıza park etmeyin" eylemi .. 
</HEADLINE>
<TEXT>

     Sivas'ta, duraklarına özel otomobil park edilmesini protesto eden bir grup taksici, eylem yaptı. 
     Sularbaşı Mahallesi Paşa Camii Sokak'taki Köşk Taksi Durağı'nda çalışan bir grup taksici, İl Trafik Komisyonu kararıyla kendilerine tahsis edilen sokakta, park yasağı olmasına rağmen bazı sivil araçların durağa park ettiğini gerekçe göstererek, protesto gösterisi düzenledi. 
     Sokak girişine zincir çekerek, yaklaşık 15 dakika araç giriş- çıkışını engelleyen taksiciler, sorunlarına çözüm bulunmasını istediler. 
     Durağa gelen Sivas Şoförler ve Otomobilciler Odası Başkanı Mustafa Toy, taksicilerden zinciri kaldırarak, eylemi sona erdirmelerini istedi. 
     Toy'un ikna çabaları sonucu zinciri kaldıran taksiciler, daha sonra dağıldı. 
     
</TEXT>
</DOC>
