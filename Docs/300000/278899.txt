<DOC>
<DOCNO> 278899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/son/soneko09.html </URL>
<DATE> 2004/10/10/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Günde 53 bin televizyon ürettik... 
</HEADLINE>
<TEXT>

     Hem iç, hem de dış pazarlardaki talep artışına bağlı olarak hızla büyüyen dayanıklı eşya sektörünün üretimi hız kesmiyor. Türkiye'nin günlük ortalama televizyon üretimi bini aştı. Günlük ortalama kahverengi ve beyaz eşya üretimi ise 87.3 bine ulaştı. 
     Devlet İstatistik Enstitüsü DİE verilerinden yapılan belirlemeye göre, Ocak-Ağustos dönemindeki toplam dayanıklı eşya üretimi 21 milyon 304 bin 923 adet olarak gerçekleşti. Dayanıklı eşya üretimi, geçen yılın eş dönemindeki 14 milyon 258 bin 578 adetlik düzeyine göre yüzde 49.4 arttı. 
     Buna göre, Türkiye'nin yılın ilk sekiz ayındaki ortalama günlük dayanıklı eşya üretimi 87 bin 315 adedi buldu. 2003 yılının eş döneminde günlük dayanıklı eşya üretimi 58 bin 437 adet olmuştu. 
     
     GÜNDE 55 BİN ADEDE YAKIN TELEVİZYON 
     Sektörde en önemli paya sahip olan televizyon üretimi hızla artıyor. İlk sekiz aydaki toplam televizyon üretimi, geçen yıla göre yüzde 50.5 artarak 13 milyon 5 bin 679'a çıktı. 
     Türkiye'nin sözkonusu dönemde günlük ortalama bin 302 adet televizyon ürettiği belirlendi. 2003 yılının eş döneminde günlük ortalama televizyon üretimi 35 bin 427 adet düzeyinde kalmıştı. 
     
     BEYAZ EŞYA 
     Buzdolabı, çamaşır makinası, fırın ve bulaşık makinasından oluşan "beyaz eşya" üretimi de artışını sürdürüyor. İlk sekiz aydaki toplam buzdolabı üretimi yüzde 24.7 artarak 3 milyon 307 bin 845'e, çamaşır makinası üretimi yüzde 76.1 artarak 2 milyon 558 bin 796'ya, fırın üretimi yüzde 52.4 artarak 1 milyon 196 
     bin 486'ya, bulaşık makinası üretimi de yüzde 63 artarak 433 bin 292'ye yükseldi. Türkiye, ilk sekiz aylık dönemde günde ortalama 13 bin 557 buzdolabı, 10 bin 487 çamaşır makinası, 4 bin 904 fırın, 1776 bulaşık makinası üretti. 
     
     EN HIZLI ARTIŞ MÜZİK SETİNDE 
     En hızlı üretim artışı ise müzik setinde gözlendi. Sekiz aydaki müzik seti üretimi yüzde 250.7 artarak 129 bin 232'ye ulaştı. Günlük ortalama müzik seti üretimi 0 adet oldu. 
     Toplam elektrik süpürgesi üretimi yüzde 62.9 artarak 646 bin 590 adet, dikiş makinası üretimi yüzde 20.4 artarak 22 bin 511 adet oldu. Video üretimi ise yüzde 4.3 azalarak 4 bin 492 
     adede geriledi. Buna göre günde ortalama 2 bin 650 elektrik süpürgesi, 92 dikiş makinası, 18 video üretildi. 

ANKA 
     
</TEXT>
</DOC>
