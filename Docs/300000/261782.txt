<DOC>
<DOCNO> 261782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/sonsiy09.html </URL>
<DATE> 2004/08/09/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Baykal Sporcumuz, daha piste sokulmadan kaybetmiş durumdayız 
</HEADLINE>
<TEXT>

     Milli Atlet Süreyya Ayhan'la ilgili son gelişmeleri de değerlendiren Baykal, olayın iç yüzünü bilmediğini, konunun biraz daha aydınlanmasına ihtiyaç olduğunu vurguladı. 
     Baykal,şöyle konuştu 
     ''Dünya şampiyonluğuna aday bir sporcumuz, daha piste sokulmadan iddiamızı kaybetmiş durumdayız. Olayın iç yüzü budur. Altın madalya alması çok büyük olasılık olan sporcumuzu daha piste sokamadık. Bu gerçeği onu, bunu suçlayarak, onun, bunun hatası diye tartışma yaratarak gözden kaçıramayız. Bu kabul edilebilir bir olay değil. Hepimizin çok özel bir şekilde sahiplenmesi gereken, her türlü tehlikeden koruması gereken ve bütün Türkiye'nin ilk kez altın madalya şansını ona sağlayacak olan sporcuyu mutlaka, en azından piste sokmamız gerekirken, bunu yapamamış olmamız, bunun başarılamamış olması, hiçbir şekilde mazur görülemez. Bu, dünya çapında bir olay. Bütün dünyanın gözleri bu konuların üzerinde. Demek ki birileri bizim bazı yanlışlıklarımızı, hatalarımızı, hazırlıksızlıklarımızı, bilgisizliklerimizi değerlendirerek yarışa daha girmeden tehlikeyi ortadan kaldırmıştır. Öyle birşeye izin verilebilir mi Anlamak mümkün değil. Altın madalya olasılığımızı zaafa uğrattık. İnşallah Elvan kızımız başarılı olacaktır. Ama ne kadar hoş olacaktı en iddialı iki sporcu, ikisi de Türk. Belki birisi birinci, diğeri ikinci olacaktı. Muhteşem bir olay. Bu kaçırılır mı canım Bunu gözden kaçırmak mümkün mü Kimsenin kişisel takdiri, konusu değil, ülkemizin konusu. Bu kadar başı boş, bu kadar sahipsiz, bu kadar yanlış yönetilen, ilkel hataların yapılmasına göz yumulan anlayış içinde bu konu işlememeliydi.'' 
     
</TEXT>
</DOC>
