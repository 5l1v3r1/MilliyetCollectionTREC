<DOC>
<DOCNO> 288620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/sontur21.html </URL>
<DATE> 2004/11/13/ </DATE>
<TIME> 19.56 </TIME>
<AUTHOR>  </AUTHOR>
<HEADLINE>
Uzan "Türkiye'de yaşanabilecekleri yaşıyorum" 
</HEADLINE>
<TEXT>

     Genç Parti Genel Başkanı Cem Uzan, Sakarya'nın Pamukova İlçesi'nde gözaltına alınmasıyla ilgili olarak ''Türkiye'de yaşanabilecekleri yaşıyorum'' dedi. 
     Uzan, kefaletle tutuksuz yargılanmak üzere serbest bırakıldıktan sonra Pamukova Adliyesi çıkışında gazetecilere açıklamalarda bulundu. 
     ''Bütün bunları hanginiz yayınlayabileceksiniz ki '' diye soran Uzan, şunları kaydetti 
     ''Türkiye'de yaşanabilecekleri yaşıyorum. Kendi evimden savcılık tarafından alınıyorum. Bayram için geldim, her bayramda buraya geliyorum. Burası Hakan Uzan'ın ve benim evim.'' Uzan, Pamukova'da kalıp kalmayacağının sorulması üzerine de, ''Ne yapacağım belli olmaz, belki Adapazarı'na giderim. Ama buradan sesleniyorum, canlı yayına davet edilirsem, bütün sorularınızı yanıtlayabilirim'' dedi. 
     Uzan ve beraberindekiler daha sonra ilçedeki esnafı gezdiler. 
     
</TEXT>
</DOC>
