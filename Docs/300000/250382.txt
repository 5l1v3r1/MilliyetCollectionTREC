<DOC>
<DOCNO> 250382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/dunya/axdun02.html </URL>
<DATE> 2004/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, skandal terör raporunu düzeltti 
</HEADLINE>
<TEXT>


Washington, 2003'te terör saldırılarında azalma olduğunun iddia edildiği raporu yeniledi 


ABD Dışişleri Bakanlığı, nisan ayında yayımladığı 2003 küresel terör raporundaki yanlışı düzelterek, geçen yıl 307 değil 625 kişinin terör saldırılarında öldüğünü ve terör eylemlerinde artış olduğunu açıkladı. 
Raporda, 2002'de terör saldırılarında ölenlerin sayısının 725 olduğu belirtildi. Bakanlığın yeni raporuna göre, 2002 yılında terör saldırılarında yaralananların sayısı 2 bin 13 iken, bu sayı 2003'te 3 bin 646'ya yükseldi. Raporda, 2003 yılında dünya çapında 190'dan 208 terör saldırısının düzenlendiği belirtildi. Bakanlık, 2002 yılında 198 olan saldırı sayısını da 205'e çıkardı. 
ABD Dışişleri Bakanı Colin Powell, ilk raporun çabalarını iyi ya da kötü olarak göstermek için hazırlanmadığını, terörle gelecekte nasıl mücadele etmeleri gerektiğini tanımladıklarını kaydetti. Powell, daha önce raporun yanlışlığını itiraf etmiş ve bunun masum bir idari yanlış olduğunu, düzeltilmiş halinin yakında yayımlanacağını belirtmişti. 


</TEXT>
</DOC>
