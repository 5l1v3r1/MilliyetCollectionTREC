<DOC>
<DOCNO> 263034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/yasam/yas06.html </URL>
<DATE> 2004/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldız olacaktı 'yatalak' oldu 
</HEADLINE>
<TEXT>


Geçirdiği kaza sonrası yatağa mahk m olan sinema tutkunu genci önce eşi terk etti. Annesi kanserden öldü, babası da tüm servetini tedavisi için harcadı... 

ARZU ÇETİK İzmir DHA 

Bursa yakınlarında 2001'de geçirdiği trafik kazası sonucu yatağa mahk m olan İbrahim İşgören'in ailesi, umudunu gelecek yardımlara bağladı. Bir web sitesi açarak hayırseverlerin yardımını isteyen baba Turgut İşgören, oğluna "Umudunu yitirme koçum" diye seslendi. 
Bir şirkette satış elemanı olarak çalışan ve Cem Yılmaz'la "Her şey Çok Güzel Olacak" adlı filmde bar sahnesini paylaşan sinema tutkunu İşgören 26 , 2001'de bir arkadaşıyla çıktığı iş seyahatinde Bursa yakınlarında trafik kazası geçirdi. Kazada arkadaşı yaşamını yitirirken Eskişehir Devlet Hastanesi'ne kaldırılan İşgören beyin travması geçirdi. Ölümün kıyısından dönen ve yaşama sıkı sıkaya sarılan İşgören, doktorları yanıltarak 4.5 ay sonra gözlerini açtı. 
İşgören'in mücadelesi bundan sonra yeniden başladı. Ancak yatağa mahk m kalan İşgören, bir süre sonra eşinin kendisini terk etmesiyle bir darbe daha yedi. Oğlunun yatalak kalmasına üzülen annesi de kansere yakalanarak 2003'te öldü. Bütün bu acılara rağmen umudunu kaybetmeyen tekstilci baba İşgören, oğlunun tedavisi için tüm malvarlığını ortaya koydu. 

Malvarlığı bitti 
Maddi imk nlarını seferber eden baba, bir süre sonra şirketini kaybetti ve oğlunun tedavisini üstlenemez hale geldi. Oğlu için yeşil kart çıkaran baba İşgören, "Oğlumun adına web sitesi açtık. Tedavisi için 500 milyar lira gerekiyor. Hayırseverlerden yardımlarını bekliyoruz" dedi. 


</TEXT>
</DOC>
