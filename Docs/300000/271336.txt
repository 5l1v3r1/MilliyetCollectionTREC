<DOC>
<DOCNO> 271336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sondun23.html </URL>
<DATE> 2004/09/13/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
AB Komisyonu Türkiye uygulama için daha fazlasını yapmalı 
</HEADLINE>
<TEXT>

     Avrupa Birliği Komisyonu Sözcüsü Jean-Christophe Filori, Türkiye'nin AB üyeliğine hazırlanmak için reformlarda belirgin bir ilerleme sağladığını, ancak birliğin istediği kriterlerin uygulanması için daha fazlasını yapması gerektiğini söyledi. 
     Filori, düzenlediği basın toplantısında, ''Son yıllarda Türkiye'de büyük ilerleme sağlandı. Bu ülkede yeni bir ruh var. Etkileyici reformlar yapıldı, ancak öte yandan uygulama için daha fazlasının yapılması gerekiyor'' dedi. 
     Filori, bir gazetecinin, ''Zina suç olursa bu Kopenhag kriterlerine uyar mı'' sorusunu ise ''O zaman bu konuda bir inceleme yapmamız gerekir'' diye yanıtladı. 
     Öte yandan, AB Komisyonu kaynakları, İngiliz Financial Times gazetesinin, ''Zinayı suç haline getirmekten vazgeçmesi için AB Türkiye'ye bir ay süre verdi'' şeklindeki haberi yalanlayarak, ''Bu bilgi bizden gelmiyor'' diye konuştular. 
     
</TEXT>
</DOC>
