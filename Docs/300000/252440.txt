<DOC>
<DOCNO> 252440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/soneko28.html </URL>
<DATE> 2004/07/02/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa haftayı 18 bin 416 puanda tamamladı... 
</HEADLINE>
<TEXT>

     İMKB Ulusal-100 Endeksi 2. seansta, 1. seansa göre 18.19 puan artışla 18,416.39 puandan kapandı. 
     2. seansta hisse senetlerinin ortalama değer kazancı yüzde 0.10 oldu. 
     Endeks 2. seansa, 10.76 puan yükselerek 18,408.96 puan seviyesinde başladı. Seansın ilk yarısını 18,444.46 puandan geçen endeks, seans içinde en düşük olarak 18,274.20 puanı, en yüksek olarak da 18,490.40 puanı gördü. 
     1. seanstaki 107.89 puanlık artış dikkate alındığında, endeks günlük bazda 126.08 puan yükseldi. Hisse senetlerinin günlük ortalama değer kazancı yüzde 0.69 olarak belirlendi. 
     2. seans kapanışında, mali endeks 9.54 puan yükselerek 25,438.99 puan, sanayi endeksi 27.38 puan yükselerek 15,887.84 puana çıkarken, hizmetler endeksi 51.49 puan gerileyerek 10,466.82 puan oldu. 
     Böylece ilk seansa göre mali grup hisseler ortalama yüzde 0.04, sanayi grubu hisseler ortalama yüzde 0.17 oranında değer kazanırken, hizmet grubu hisseler ortalama yüzde 0.49 değer yitirdi. 
     2. seansta işlem gören toplam 302 hisse senedinden 70'i değer kazandı, 152'si değer yitirdi, 80'inin fiyatında değişiklik olmadı. 
     Seansta, 416 trilyon 760 milyar 586 milyon liralık işlem hacmi kaydedildi. Günlük işlem hacmi 840 trilyon 712 milyar 570 milyon lira olarak hesaplandı. 
     2. seansta Doğan Holding, Yapı Kredi Bankası, Garanti Bankası, Doğan Holding, Sabancı Holding ve Erdemir, en yoğun işlem gören hisse senetleri olarak belirlendi. 
     
</TEXT>
</DOC>
