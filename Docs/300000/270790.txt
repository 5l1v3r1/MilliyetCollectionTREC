<DOC>
<DOCNO> 270790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sonyas04.html </URL>
<DATE> 2004/09/10/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Satürn'ün yeni bir halkası bulundu... 
</HEADLINE>
<TEXT>

     Amerikalılarla Avrupalıların ortak projesi çerçevesinde Satürn'ü incelemeye giden Cassini-Huygens uzay aracının gönderdiği görüntüler sayesinde gezegen çevresinde yeni bir halka bulundu. 
     Londra Üniversitesi'nden Profesör Carl Murray, İngiltere'nin güneybatısında bulunan Exeter kentinde düzenlenen Bilim Festivali sırasında yaptığı açıklamada, "Gönderilen görüntüler arasındaki F halkasını incelerken bu küçük halkayı buldum" dedi. 
     Yaklaşık 300 kilometre genişliğindeki yeni bulunan halkanın Satürn'ün A ve F olarak adlandırılan diğer iki halkası arasında bulunduğu belirtildi. 
     NASA ile Avrupa Uzay Dairesi'nin ESA ortak yapımı olan Cassini-Huygens aracı, 1997'de fırlatıldı. 
     Cassini'nin taşıdığı Huygens sondasının, Dünya'ya yakın büyüklüğü olan Satürn'ün en büyük uydusu Titan'a 2005'te inmesi planlanıyor. 
     
</TEXT>
</DOC>
