<DOC>
<DOCNO> 261766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/soneko24.html </URL>
<DATE> 2004/08/09/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Borsa günü 60 puan yükselişle tamamladı... 
</HEADLINE>
<TEXT>

     İMKB Ulusal-100 Endeksi 2. seansta, 1. seansa göre 160.17 puan azalarak 19,248.10 puandan kapandı. 
     2. seansta hisse senetlerinin ortalama değer kaybı yüzde 0,83 oldu. 
     Endeks 2. seansa, 11.46 puan artarak 19,396.81 puan seviyesinde başladı. Seansın ilk yarısını 19,401.43 puandan geçen endeks, seans içinde en düşük 19,171.36 puana kadar gerilerken, en yüksek olarak 19,424.64 puana çıktı. 
     1. seanstaki 220.72 puanlık artış dikkate alındığında, endeks günlük bazda 60.55 puan yükseldi. Hisse senetlerinin günlük ortalama değer kazancı yüzde 0.32 olarak belirlendi. 
     2. seans kapanışında, mali endeks 269.46 puan azalarak 26,656.40 puana, sanayi endeksi 109.50 puan azalarak 17,258.69 puana, hizmetler endeksi 81.47 puan azalarak 9,947.84 puana geriledi. 
     Böylece ilk seansa göre mali grup hisseler ortalama yüzde 1.00, sanayi grubu hisseler ortalama yüzde 0.63 puan, hizmet grubu hisseler ise ortalama yüzde 0.81 değer yitirdi. 
     2. seansta işlem gören toplam 300 hisse senedinden 65'i değer kazandı, 168'i değer yitirdi, 67 hisse senedinin fiyatında değişiklik olmadı. 
     Seansta, 315 trilyon 793 milyar 465 milyon liralık işlem hacmi kaydedildi. Günlük işlem hacmi 794 trilyon 946 milyar 572 milyon lira olarak hesaplandı. 
     2. seansta Yapı Kredi Bankası, Erdemir, Doğan Holding, Garanti Gayrımenkul Yatırım Ortaklığı ve Turkcell en çok işlem gören hisse senetleri olarak belirlendi. 
     
</TEXT>
</DOC>
