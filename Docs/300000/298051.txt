<DOC>
<DOCNO> 298051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sonyas09.html </URL>
<DATE> 2004/12/15/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Evlilik bir erkeği nasıl değiştirir İşte bilimsel yanıt... 
</HEADLINE>
<TEXT>

     Bek rken çok içip çok çalışan erkek evlenince rahata eriyor İyi beslen, dış görünüşü boşver... 
     Evlilik gerçekten de erkeklere yarıyormuş. ABD'nin Harvard Kamu Sağlığı Okulu uzmanları, halk arasında yaygın olan bu görüşü bilimsel çalışmayla destekledi. 
     1986 ve 1994 yılları arasında evli, boşanmış, eşiyle ayrı yaşayan ya da ikinci evliliğini yapmış 40 bin erkek sağlık çalışanının incelendiği araştırmada, bu kişilerin beslenme alışkanlıkları ile yaşam tarzları değerlendirildi. 
     Araştırmayı yapan ekip, bir kez boşandıktan ya da karısı öldükten sonra tekrar evlenen erkeklerin, evlenmeyenlere göre daha iyi beslendiklerini, sebzeye ağırlık vererek alkolü azalttıklarını açıkladı. 
     Ancak bu gruptaki erkeklerin aynı zamanda evlilikle beraber dış görünüşlerine gösterdikleri önemin de kaybolduğu, kilo alma eğilimine girdikleri ve daha az spor yaptıkları belirtildi. Uzmanlar bu sonuçların, daha önce konuyla ilgili yapılan çalışmaları da desteklediğini söyledi. 
     Yakında yapılan başka bir araştırma, bek r erkeklerin ölüm riskinin sigara tiryakilerinden fazla olduğunu göstermişti. Araştırmacılar bek rların daha çok sosyalleşme uğruna alkol tüketimini abarttığını söylüyor. 
     Ayrıca bek rlar zaman ayıracakları eşleri olmadığı için daha fazla mesai yapıp, yemek saatlerini de atlayabiliyor. 
     Araştırmayı yürüten uzmanlardan Dr. Patricia Mona Eng, boşanmış ya da dul erkekler arasında artan alkol tüketiminin yalnız yaşamanın stresine bağlanabileceğini, eş desteğinin strese karşı etkili olduğu için içki ve sigaraya karşı da yarar sağladığını söyledi. 
     
</TEXT>
</DOC>
