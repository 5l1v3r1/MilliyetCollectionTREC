<DOC>
<DOCNO> 268695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sondun08.html </URL>
<DATE> 2004/09/03/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Bush, Amerikan halkından 4 yıl daha istedi... 
</HEADLINE>
<TEXT>

     ABD Başkanı George Walker Bush, ABD'nin tarihinin kader anlarından birinde bulunduğunu ifade ederek, Amerikan halkından kendilerine, "daha güvenli bir dünya ve daha umutlu bir Amerika" inşa etmelerinde liderlik yapmak üzere bir dört yıl daha istedi. 
     New York'ta yapılan Cumhuriyetçi Parti Kongresi'nin son gecesinde 'adaylık kabul' ve kapanış konuşmasını yapan ABD Başkanı Bush, dış politika ve güvenlik meseleleriyle iç sorunlara eşit ağırlık verdi ve adeta ilk kez başkan seçilecekmişçesine vaatlerde bulundu. 
     Amerikan askerlerinin milyonlarca insanı özgürlüklerine kavuşturduğunu ileri süren Başkan Bush, "Biz dünyanın dört bir tarafında teröristlerle, onur ve güç için değil, vatandaşlarımızın hayatı tehlikede olduğu için savaştık"dedi. 
     "Dört Yıl Daha" sloganları arasında bir saat süren konuşmasında Başkan Bush, terörizmle savaşlarının süreceğine vurgu yaparak, "Saldırıda kalacağız. Kendi topraklarımızda karşı karşıya gelmemek için teröristleri yurtdışında vurmaya devam edeceğiz" dedi. 
     
</TEXT>
</DOC>
