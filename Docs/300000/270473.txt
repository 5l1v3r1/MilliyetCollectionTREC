<DOC>
<DOCNO> 270473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sontur15.html </URL>
<DATE> 2004/09/09/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Nikah masasında doğum sancısı tutunca... 
</HEADLINE>
<TEXT>

     Ergün AYAZ - İZMİT DHA 
İZMİT Saraybahçe Belediyesi'inde resmi nikahı bulunmayan 75 çiftin nikahı kıyıldı. Nikah salonuna 9 aylık hamile olarak gelen ve salonda doğum sancısı tutan Aslı Göbekçioğlu nikah kıyılmadan hastaneye gitmek zorunda kaldı. 
     Sık sık doğum sancısı tuttuğu ve dayanılmaz ağrıları çektiğini söyleyen 1 yıldır sevgilisi ile birlikte yaşayan Aslı Göbekçioğlu, "Nikah günü sancımın tması benim için büyük bir şanssızlık oldu. 1 yıldır beklediğim özlem sona erecekti. Doğum sancım artınca hastaneye gitmek zorunda kaldım. Fakat yetkiler tekrar gelip nikah işlemimizi yaptırabileceğimizi söylediler'' dedi. 
     Maddi imkansızlıklardan dolayı resmi nikah yaptıramadıklarını belirten 25 yaşındaki Adem Göbekçioğlu ise eşiyle uzaktan akraba olduğu için ailelerinin karşı çıktığını ve başından beri sorunlar yaşadıklarını söyledi "günlük işlerde çalıştığım için maddi imkansızlıklar nedeniyle resmi nikah yaptıramadık. Kısmet bugüne derken biranda doğum sancısı başladı. Apar topar nikah salonundan ayrılmak zorunda kaldık. Yetkililere bilgi verdik. Nikah işlemimizi sürdürebileceğimizi söylediler'' dedi. 
     Özellikle nikah salonuna çocukları ile birlikte gelen çiftler dikkat çekti. Nikahın töreninin ardından çiftler müzik eşliğinde dans etti. 

     
</TEXT>
</DOC>
