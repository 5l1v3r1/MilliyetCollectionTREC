<DOC>
<DOCNO> 296599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sonsiy19.html </URL>
<DATE> 2004/12/10/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Atom bombası iddiaları TBMM gündeminde... 
</HEADLINE>
<TEXT>

     CHP Burdur Milletvekili Ramazan Kerim Özkan, Başbakan Recep Tayyip Erdoğan'a Türkiye'de atom bombası bulunup bulunmadığını sordu. 
     Özkan, TBMM Başkanlığı'na sunduğu yazılı soru önergesinde, Amerika merkezli Bulletin Of The Atomic Scienist Dergisi'nin, ABD'nin soğuk savaşın sona ermesinden 15 yıl sonra bile Avrupa'da nükleer silah bulundurduğunu yazdığını anımsattı. Aynı derginin, ABD'deki bilgi edinme yasasından yararlanarak yazdığı haberde, İncirlik Hava Üssü'nde 90 atom bombası bulunduğunu ve bu bombalardan 40'ının kullanımını Türkiye'ye bıraktığını ileri sürdüğünü bildiren Özkan, Başbakan Erdoğan'a şu soruları yöneltti 
     ''Türkiye'de ABD'ye ait atom bombası var mıdır Eğer varsa bu bombalar üzerinde Türkiye'nin kullanma hakkı var mıdır Bu bombalar ilgili ülke tarafından ne zaman ülkemizden çıkarılacaktır 
     Türkiye'nin atom enerjisine ihtiyacı var mıdır Dünyada hangi ülkeler atom bombasına ve bu atom santrallerine sahiptir Türkiye Atom Bombası üretmeyi düşünüyor mu 
     Ülkemizde atom santralleri kurulması planlanan bölgeler nerelerdir 
     Bu santrallerin kurulma aşamasından önce tehlikeye maruz kalacak halkın da görüşünü almak amacıyla, bir referandum yapılmasını düşünür müsünüz '' 
     
</TEXT>
</DOC>
