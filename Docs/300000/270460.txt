<DOC>
<DOCNO> 270460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sontur02.html </URL>
<DATE> 2004/09/09/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Baro dergisinde avukatların çizdiği hakim-savcı karikatürleri olay oldu 
</HEADLINE>
<TEXT>

     DHA 
İZMİR Barosu'nun yılda iki kez yayınladığı Kantar' adlı mizah dergisinin birinci sayısında Avukat Vehbi Cem Koç'un çizdiği vampir' karikatürü ile temizlik işçisini çöpleri hakimin kürsününün altına sürürken gösteren karikatür olay oldu. Adalet Bakanlığı, karikatürleri adliyenin manevi şahsiyetine hakeret' olarak niteyen savcının kovuşturma izni' talebini geri çevirirken, Avukat Koç derginin çıkan ikinci sayısında daha önce yayınladığı karikatürün yanına bir de nizami karikatür' koydu. 
     5 Nisan 2004'te Avukatlar Günü'nde yayımlanan Kantar' dergisinde Avukat Vehbe Cem Koç'un çizdiği karikatürlerde savcı ve hakimleri dişleri uzamış Drakula şeklinde nitelendirilen karikatür tepki topladı. Koç'un, bir başka karikatüründe ise temizlik işçisi bir kadının çöpleri hakim kürsüsünün altına doğru süpürmesi dikkati çekti. 
     İzmir hukuk camiasını karıştıran derginin tepki toplaması üzerine İzmir Basın Savcısı Ali Fuat Taşkın, adliyenin manevi şahsiyetinin basın yoluyla tahkir ve tezyif edildiği'' iddiasıyla karikatürü çizen 42 yaşındaki avukat Vehbi Cem Koç ve derginin yazı işleri müdürü 57 yaşındaki Hasan Yalçın, hakkında soruşturma başlattı. Savcı Taşkın, avukatlar Koç ve Yalçın'ın ifadelerini aldı. 
     Derginin yöneticileri karikatürlerde bir kasıt bulunmadığını, saygısızlık yapma amaçlarının olmadığını, konunun mizah ölçüleri içinde değerlendirilmesi gerektiğini savundu. Ancak Savcı Taşkın, avukatların yargılanabilmeleri için Adalet Bakanlığı'ndan kovuşturma açılması için izin istedi. Adalet Bakanlığı Ceza İşleri Genel Müdürlüğü kovuşturmaya izin vermeyince, savcı takipsizlik kararı verdi. 
     Avukat Vehbi Cem Koç, gelişmeler üzerine derginin ikinci sayısında daha önce yayımlanan ve olay yaratan karikatürlerin yanında, bir hakim heyetini gösteren nizami karikatür' de yayımladı. Avukat Koç, karikatürün altına da şunları yazdı 
     ''Tarafıma verilen dersten sonra, titreyerek kendime gelmek suretiyle çizdiğim bu nizami karikatürü, 2004 yılında hala fikir özgürlüğü, ifade özgürlüğü ve benzeri teranelerle memleketin benim gibi saf ve temiz evlatlarının kafasını bulandırarak kandıran ve yok uyum yasaları, yok Avrupa Birliği, yok İnsan Hakları Sözleşmesi diyerek, memleketin müesses nizamına kasteden gafillere -doğru yola davet anlamına gelmek üzere- ithaf ediyorum.'' 
     
</TEXT>
</DOC>
