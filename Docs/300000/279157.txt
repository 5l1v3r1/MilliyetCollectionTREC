<DOC>
<DOCNO> 279157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sonspo08.html </URL>
<DATE> 2004/10/11/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Pancu bombası .. 
</HEADLINE>
<TEXT>

     Gallardo, Mutuö derken Cim Bom’dan şimdi de Pancu sesleri yükselmeye başladı... Devre arasında mutlaka bir bomba patlatmayı planlayan Galatasaray’da yönetimin de bu konuda teknik direktör Hagi’ye tam destek verdiği öğrenildi. Popescu aracılığıyla Pancu ile görüşen ve Ocak ayını bekleö mesajını ileten Rumen hoca, Kara Kartal’ın yıldızını orta sahada kullanmayı düşünüyor. 
     
     Beşiktaş evet’ der mi 

     Sezon başından bu yana Siyah-Beyazlı ekipte inişli çıkışlı bir grafik çizen, çoğu zaman da yedek kulübesinde oturan Pancu’nun ise kendisini Romanya Milli Takımı’na alan ilk isim olan Hagi’ye net bir yanıt vermediği belirtildi. Tabii ki son sözü Beşiktaş söyleyecek. Bir ara Rumen yıldızı elden çıkarmayı aklından geçiren Kartal’ın Aslan’a evet’ demesinin çok zor olduğu kaydedildi. 
     
     Elveda Romanya 

     Önceki gece oynanan Çek Cumhuriyeti maçında Rumen taraftarların yuhaladığı Pancu, Artık milli takımda forma giymek istemiyorumö açıklamasını yaptı. 

     
</TEXT>
</DOC>
