<DOC>
<DOCNO> 286117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sonspo27.html </URL>
<DATE> 2004/11/04/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Trabzonspor Başkanı Trabzonspor Trabzon'a hapsedilemez 
</HEADLINE>
<TEXT>

     Trabzonspor Kulüp Başkanı Atay Aktuğ, İstanbul ve Ankara'da onbinlerce taraftarı bulunan Trabzonspor'un, Trabzon'a hapsedilemeyeceğini belirtti. 
     Aktuğ, Trabzonspor'un aylık resmi dergisi, ''Trabzonspor''daki yazısında, Trabzonspor'un sadece Trabzon'un değil tüm Türkiye'nin kulübü olduğunu ifade ederek,''Yönetim Kurulu olarak bütün icraatlarımızı bu doğrultuda yapmaya gayret ettik. Bundan sonra da bu yönde çalışacağız'' dedi. 
     Ankara ve İstanbul'da birçok organizasyon gerçekleştirdiklerini kaydeden Aktuğ, şunları kaydetti 
     ''İstanbul ve Ankara'da onbinlerce taraftarı bulunan Trabzonspor, Trabzon'a hapsedilemez. Anadolu kulübüyüz diye bizi Trabzon sınırları içine hapsetmeye çalışanlar bunu asla başaramayacaklardır.'' Aktuğ, maç yayınlarında Türkiye'nin en büyük camialarından biri olarak ayrımcılık yapılmasını hoş karşılamadıklarını da kaydetti. 
     
</TEXT>
</DOC>
