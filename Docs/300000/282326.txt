<DOC>
<DOCNO> 282326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/ekonomi/eko06.html </URL>
<DATE> 2004/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hisarcıklıoğlu, Eurochambers'ta 
</HEADLINE>
<TEXT>



Avrupa iş dünyasının en büyük kuruluşu olan Avrupa Ticaret ve Sanayi Odaları Birliği'nin Eurochambers önceki gün Viyana'da yapılan Genel Kurul toplantısında, Türkiye Odalar ve Borsalar Birliği TOBB Başkanı Rifat Hisarcıklıoğlu, en yüksek oyu alarak Eurochambers Yönetim Kurulu üyeliğine seçildi. 
Hisarcıklıoğlu, yönetim kurulu üyeliği süresince Balkanlar, Karadeniz, Kafkas ülkeleri ile Eurochambers arasındaki ilişkilerin geliştirilmesini sağlamaya çalışacağını söyledi. Hisarcıklıoğlu, Eurochambers Yönetim Kurulu üyeliğine seçilmesinin TOBB olarak Avrupa iş dünyası nezdinde yürütmekte oldukları lobi ve ikna çalışmalarına önemli katkı sağlayacağını belirtti. 
Eurocahambers'a üye ülkelerin iş dünyalarının en üst temsilcilerinin, 1 Nisan 2005'te İstanbul'da bir araya gelmeleri kararlaştırıldı. Eurochambers, 41 ülkede 2 bin oda ve 17 milyon işletmeyi temsil ediyor. 


</TEXT>
</DOC>
