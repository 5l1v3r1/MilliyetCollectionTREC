<DOC>
<DOCNO> 259104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sontur23.html </URL>
<DATE> 2004/07/29/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
'ATAŞ yetkilileri, itfaiye aracını içeri sokmadı' iddiası 
</HEADLINE>
<TEXT>

     ATAŞ rafinerisinde dört gün önce çıkan yangına müdahale etmek isteyen itfaiye ekiplerini, içeri sokmadıkları iddiasıyla ATAŞ yetkililer hakkında soruşturma başlatıldı. 
     Mersin Büyükşehir Belediyesi'nin iddiasına göre, 9 bin ton kapasiteli nafta tanktaki yangın, resmi kayıtlara göre geçtiğimiz pazar günü saat 10.35'te başladı. 
     CNN Türk'ün haberine göre ihbar üzerine ATAŞ'ın önüne gelen belediyeye ait yaklaşık üç itfaiye aracı, kapıdaki görevliler tarafından polisle birlikte içeri alınmadı. Bir süre sonra da tankta iki patlama oldu. 
     Patlamalarla birlikte yangının genişlemesi üzerine, tam 55 dakika sonra belediyenin itfaiye araçları içeri alındı, ancak geç kalındığı için, yangın kontrolden çıktı. 
     Bu iddialar üzerine, ATAŞ yetkilileri hakkında soruşturma başlatıldı. 
     Soruşturma sonunda, sorumlular hakkında, devlet görevlilerinin görevlerine engel olmak ve yangına neden olmak’ suçundan dava açılabileceği bildirildi. 

     
</TEXT>
</DOC>
