<DOC>
<DOCNO> 254069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sondun20.html </URL>
<DATE> 2004/07/09/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Sanal hükümet eleştirisine 19 ay hapis 
</HEADLINE>
<TEXT>

     Vietnam'da, internette devlet politikalarını eleştiren bir edebiyat profesörü 19 ay hapis cezasına çarptırıldı. 
     Vietnam mahkemesi, Tran Khue adlı 68 yaşındaki edebiyat profesörünü ''demokratik ifade özgürlüğü hakkını suiistimal etmekten'' suçlu buldu. Khue, bu suçtan dolayı 12 ay, bir mahkeme kararına itaatsizlik nedeniyle de 7 ay olmak üzere toplam 19 ay hapse mahkum edildi. 
     Mahkeme, 2002 Aralık ayından beri tutuklu yargılanan Khue'nin hapiste geçen süresi cezasının tamamını karşıladığı için serbest bırakılmasına karar verdi. 
     Khue, internette yayınlanan bir yazısında Vietnam'ın Çin'le yaptığı 1999 sınır antlaşmasını eleştirmişti. 
     İnsan hakları grupları, bir başka muhalif emekli Albay Pham Que Duong'un, yine internette hükümet politikalarını eleştiren bir yazısı yayınlandığı için bu ay mahkemeye çıkarılacağını belirtiyorlar. 
     
</TEXT>
</DOC>
