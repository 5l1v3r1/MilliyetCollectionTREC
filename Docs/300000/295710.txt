<DOC>
<DOCNO> 295710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/ekonomi/eko03.html </URL>
<DATE> 2004/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
2001 krizi ilahi cezaydı 
</HEADLINE>
<TEXT>


TMSF Başkanı, "Bu kadar suç işleyen bir sektöre ceza gerekiyordu. Ben metafizik güçlere inanıyorum. Günah çıkarmamız lazım" dedi 

ANKARA Milliyet 

Tasarruf Mevduatı Sigorta Fonu TMSF Başkanı Ahmet Ertürk, 'ilahi güçlere' dayalı kriz analizi yaptı. "Bu kadar suç işleyen bir sektör ve topluma birilerinin ceza vermesi gerekiyordu" diyen Ertürk, Maliye Teftiş Kurulu'nun 125. kuruluş yıldönümü panelinde şöyle konuştu 
"2001'deki çöküş ilahi bir afet miydi ya da piyasada elinde sopa olan birilerinin öfkelenip, sopayı başımıza indirmesi miydi. IMF dediğimiz, fazla korktuğumuz dış güçler miydi .. Bence hepsinin rolü var. Ben metafizik güçlerin olduğuna da inanıyorum. Kollektif suç süreci' yaşadık. Hepimizin gühah çıkarma seansına ihtiyacı var." 
Yüzde 100 mevduat güvencesi nedeniyle sektörün çöktüğünü savunan ve isim vermeden Erol Aksoy örneğine atıfta bulunan Ertürk, "Bir banka sahibinin bankası BDDK'ya devrolduktan sonra devlete şükrettiğini hatırlıyorum" dedi. 
1997'de kendisine kredi verilmeyen bir kişinin gidip banka satın aldığını hatırlatan TMSF Başkanı Ertürk, gazetecilerin "Vatandaş bankaların ve krizin cezasını neden hak etti" sorusuna karşılık olarak da şöyle konuştu 
"Bu cezayı toplum olarak hepimiz hakettik. Vatandaşlar da sessiz kaldıkları ve alkış tuttukları için." 


</TEXT>
</DOC>
