<DOC>
<DOCNO> 275947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sonsiy15.html </URL>
<DATE> 2004/09/29/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Başbakan'ın şirketine 1.5 trilyonluk sermaye artırımı 
</HEADLINE>
<TEXT>

     Başbakan Recep Tayyip Erdoğan'ın da ortakları arasında yer aldığı Emniyet Gıda Sanayi ve Ticaret A.Ş.'nin sermayesinde 1 trilyon 150 milyar lira artırım yapıldı. 
     ANKA'nın edindiği bilgiye göre, Emniyet Gıda'nın olağanüstü genel kurulunda şirketin sermayesinin 350 milyar liradan 1.5 trilyon liraya yükseltilmesi kararlaştırıldı. 
     Artırımın 1 trilyon 115.4 milyar liralık bölümü, şirkete ait gayrimenkulün satış karından karşılanacak. Artırımın 34.6 milyar liralık bölümünü ise ortaklar nakit olarak 31 Temmuz 2007 tarihine kadar ödeyecek. 
     Artırım sonrası Başbakan Erdoğan'ın şirket sermayesinde sahip olduğu tutar 180 milyar liraya yükseldi. Artırım sonrası ortakların pay oranlarında değişiklik olmadı. 
     Başbakan Erdoğan, şirketin yüzde 12'sine sahip bulunuyor. 
     Emniyet Gıda'da ortakların pay miktarları artırım sonrası şöyle oluştu 
     "Recep Tayyip Erdoğan 180 milyar, Reşat Sözen 270 milyar, Nuran Sözen 180 milyar, Mustafa Erdoğan 135 milyar, Ziya İlgen 135 milyar, Atilla Özokur 300 milyar, Ergün Bodur 225 milyar, Gülçin Özokur 75 milyar lira." 
     
     KAR DAĞITIMI 
     Bu arada, olağanüstü genel kurulda, Emniyet Gıda'nın 2001 ve 2002 yılı karından dağıtım yapılması da 
     kararlaştırıldı. Buna göre, şirketin söz konusu yıllardaki karlarından ikinci tertip yedek akçeler dahil 611.1 milyar liranın ortaklara dağıtılmasına karar verildi. 
     
</TEXT>
</DOC>
