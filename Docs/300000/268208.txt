<DOC>
<DOCNO> 268208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sonspo19.html </URL>
<DATE> 2004/09/01/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Konyaspor, protokol tribün biletlerini satışa sundu... 
</HEADLINE>
<TEXT>

     Konyaspor, sezonluk protokol tribünü biletlerini bir milyar liradan satışa sundu. 
     Konyaspor Kulübü Basın Sözcü Sefa Ortaç, Konyaspor Kulübü'nün, 2004-2005 futbol sezonu için bastırılan protokol tribün biletlerinin satışına başlandığını belirtti. 
     Yeşil-beyazlı ekibe maddi gelir sağlamak amacıyla satışına başlanan ve bir sezon boyunca geçerli olacak olan protokol tribün biletlerinin bir milyar liradan satıldığını ifade eden Ortaç, açıklamasında şunları kaydetti 
     ''Taraftarlarımız biletlerini, Zafer Meydanı'ndaki kulüp muhasebe servisinden veya Maliye Sarayı karşısındaki Odak Optik'ten nakit para karşılığında temin edebilirler. Camiamızın protokol tribün biletlerine yoğun ilgi göstermesini bekliyoruz. Taraftarımız, alacakları bir sezonluk biletle hem Konyaspor'un maçlarını en iyi yerden izleyecekler, hem de takıma maddi destekte bulunmuş olacaklar.'' 
     
</TEXT>
</DOC>
