<DOC>
<DOCNO> 263684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/ekonomi/eko11.html </URL>
<DATE> 2004/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Stokçular buğday fiyatını yükseltecek' 
</HEADLINE>
<TEXT>



Ziraatçılar Derneği Başkanı İbrahim Yetkin, Toprak Mahsulleri Ofisi'nin TMO piyasaya etkin bir şekilde girmeyişi nedeniyle Haziran'da 400-450 bin lira arasında değişen buğday fiyatının 300 bin lira civarına gerilediğini bildirdi. 
Yetkin, TMO'nun alım fiyatlarının dolar bazında 1997-1998 yılından itibaren düştüğünü, 2002-2003 alım döneminde ise yüzde 4 arttığını anlatan Yetkin, ancak bu dönemde TMO'nun alımlarındaki büyük düşüş nedeniyle bunun fiyatlara etki etmediğini kaydetti. 
TMO'nun ödeme sorunu nedeniyle çiftçinin elindeki buğdayı tüccara ucuza sattığını kaydeden Yetkin, TMO'nun alacağı 2 milyon ton dışındaki 18 milyon tonun fiyatlarının belirlenmesinde piyasa koşullarının uygulanması konusunda endişeleri olduğunu dile getirdi. 
Eylül'den itibaren buğday fiyatlarında görülecek artışların, buğday stokunu elinde tutan büyük tüccar kesiminin dayattığı fiyatlar olacağını öne süren Yetkin, "Ekmek pahalandığında çiftçi haksız yere suçlanmamalıdır" diye konuştu. 


</TEXT>
</DOC>
