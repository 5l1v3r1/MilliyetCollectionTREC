<DOC>
<DOCNO> 250130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/siyaset/siy02.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Öve öve bitiremediler 
</HEADLINE>
<TEXT>


Avrupa Konseyi'nde "Türkiye'nin tarihi başarısı tarihi bir kararla ödüllendirilmeli. Özür dilemeliyiz" denildi 

GÜVEN ÖZALP Strasbourg 


Avrupa Konseyi çatısı altında insan hakları ve demokrasi konusunda yıllardır eleştirilerin odağında yer alan Türkiye'ye bu kez övgü yağdı. Avrupa Konseyi Parlamenterler Meclisi'nde AKPM Türkiye konusunda söz alan 38 parlamenterden sadece Fransa'dan bir parlamenter olumsuz ifadeleriyle dikkat çekti. Yorumlardan bazıları şöyle 
Rainder Steenblock - Almanya Reformların bu kadar hızla gerçekleştirileceği kimin aklına gelirdi Dünyada her şeyin insan haklarının lehine gitmediği bir dönemde gerçekleştirilenler çok önemli. Tarihi başarı tarihi bir kararla ödüllendirilmeli. Türkiye'nin Avrupa'ya dahil edilmesi, dünyayı daha güvenli hale getirecektir. Türkiye model bir ülkedir.Rene van der Linden - Hollanda AB'nin müzakerelere yeşil ışık yakmasının eşiğindeyiz. Hükümet, yaptıkları nedeniyle takdir edilmelidir. Türkiye vazgeçemeyeceğimiz bir ortak, İslam ve hukukun üstünlüğünün birlikte olabileceğini gösteren model bir ülkedir.Matyas Eörsi - Macaristan Türk hükümeti göreve geldiğinde Avrupa'da endişeyle karşılandı. Şimdi bu endişelerden dolayı özür dilemeliyiz.Theodoros Pangalos - Yunanistan 10 yıl önce bu tartışmayı yapmak dahi mümkün olmazdı. O zaman Türkiye insan hakları sorunu olmadığını, Kürt bulunmadığını ve Kıbrıs sorununun 1974'te çözüldüğünü savunurdu. Bu tartışmanın yapılabilmesi bile büyük ilerlemeleri ortaya koyuyor. Türkiye'nin birleşik Avrupa'nın oluşumunda yer alma hakkına engel çıkarılmamalı.Luc van den Brande - Belçika Türkiye, önemli ve muhteşem bir ülke. İnsanları hayrete düşüren reformlar gerçekleştirildi. Ülkede yeni bir demokrasi dalgası mevcut.Josef Jarab - Çek Cumhuriyeti Burada Türkiye'nin geleceğini tartışırken aynı zamanda Avrupa'nın da geleceğini tartışıyoruz. Türkiye'de Atatürk ruhu ve reformları yeniden canlandı.Eric Jurgens - Hollanda Yaşanan gelişmeler nedeniyle raporumu birçok kez değiştirmek durumunda kaldım. Türkiye'de bundan birkaç yıl öncesine kadar düşünülemeyecek değişiklikler yaşanıyor. 


</TEXT>
</DOC>
