<DOC>
<DOCNO> 276028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sontur35.html </URL>
<DATE> 2004/09/29/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
İşadamı Sözen Cidde'de kaza geçirdi 
</HEADLINE>
<TEXT>

     Yalovalı işadamı, İstanbul İl Genel Meclisi üyesi Reşat Sözen'in Suudi Arabistan'ın Cidde kentinde iki gün önce geçirdiği kazada yaralandığı bildirildi. 
     Yalova merkeze bağlı Kadıköy Belde Belediye Başkanı Fikret Dursun, AA muhabirine yaptığı açıklamada, daha önce AK Parti Kadıköy Belde ve Yalova İl Başkanlığı da yapan yakın arkadaşı Sözen'in iş görüşmeleri ve ''umre'' ziyareti için gittiği Cidde Havaalanı'nda kaza geçirdiğini dün gece telefon görüşmesinde öğrendiklerini belirtti. 
     Havaalanından ayrılırken bir meydan aracının çarpması sonucu ayakları, omzu ve başından yaralanan Sözen'in, Cidde'de hastanede ameliyata alındığını ve ayak parmaklarına platin takıldığını belirten Dursun, Sözen'in yarın sabah uçakla İstanbul'a getirileceğini, tedavisinin Memorial Hastanesi'nde sürdürüleceğini dile getirdi. 
     
</TEXT>
</DOC>
