<DOC>
<DOCNO> 254194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sontur16.html </URL>
<DATE> 2004/07/09/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Bakırköy'de hastaneye giden özürlü gence taksi çarptı ve öldü .. 
</HEADLINE>
<TEXT>

     Bakırköy'de, babası tarafından hastaneye götürülen zihinsel özürlü genç, trafik kazasında öldü. 
     AA muhabirinin aldığı bilgiye göre, Ahmet Çetinkaya 65 , elinden tuttuğu zihinsel özürlü oğlu Mustafa Çetinkaya 30 ile E-5 Karayolu'nun Kadir Has Center mevkiindeki üst geçidin yakınlarında yoldan karşıya geçmek istedi. 
     Bu sırada babasının elini bırakan Mustafa Çetinkaya, karayolundan Topkapı yönüne giden Emre Baltacı yönetimindeki 34 TEF 03 plakalı taksinin çarpması sonucu olay yerinde öldü. 
     Taksi sürücüsü Baltacı, kaza sonrası gözaltına alınarak Kartaltepe Polis Merkezi'ne götürüldü. 
     Mustafa Çetinkaya'nın cesedi ise Bakırköy Dr. Sadi Konuk Eğitim ve Araştırma Hastanesi'ne kaldırıldı. 
     Mustafa Çetinkaya'nın, zihinsel özürlülere sağlanan haklardan faydalanabilmesi ve özürlü kartı alabilmesi için, babası tarafından Bakırköy Ruh ve Sinir Hastalıkları Hastanesi'ne kurul raporu almak amacıyla götürüldüğü belirtildi. 
     Bu amaçla sabah erken saatlerde oğlunu hastaneye götürmek isteyen baba Çetinkaya, kaza sonrası fenalık geçirdi. Çetinkaya'yı olay yerine gelen polisler teselli etmeye çalıştı. 
     Bu arada, taksi sürücüsü Baltacı, gazetecilerin soruları üzerine, Mustafa Çetinkaya'ya çarpmamak için elinden geleni yaptığını anlattı. 
     Çetinkaya, ''30 metre mesafedeki üst geçidi kullansalardı, sabah sabah bir cana kıymamış olacaktım'' dedi. 

     
</TEXT>
</DOC>
