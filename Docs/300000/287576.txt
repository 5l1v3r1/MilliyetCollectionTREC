<DOC>
<DOCNO> 287576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sonyas04.html </URL>
<DATE> 2004/11/09/ </DATE>
<TIME> 07.45 </TIME>
<AUTHOR>  </AUTHOR>
<HEADLINE>
29 yaşındaki kadın, 8 yaşındaki çocukla cinsel ilişki kurunca... 
</HEADLINE>
<TEXT>

     ABD'nin Connecticut eyaletine bağlı Bridgeport kentinde bir kadın ''erkek arkadaşım'' diye adlandırdığı 8 yaşındaki bir çocukla cinsel ilişkiye girmek suçundan mahkemeye sevk edildi. 
     Yetkililer, cinsel tacizde bulunmak ve reşit olmayan bir kişiyi yaralanma tehlikesiyle karşı karşıya bırakmak iddiasıyla dün mahkemeye sevk edilen Tammy Imre adlı 29 yaşındaki kadının 4 gün önce tutuklandığını belirttiler. Yargıcın Imre için 250 bin dolar kefalet belirlediği kaydedildi. 
     Polisin soruşturmaya, 8 yaşındaki 3. sınıf öğrencisinin annesinin, Imre'nin oğluna yazdığı mektubu fark ederek polise başvurması üzerine geçen ay başladığı belirtildi. Söz konusu mektupta ''Senden başka hiç kimseyi istemiyorum. Şimdi yarın yağmur yağacak deniliyor, sen her zamanki gibi uğrayabilirsin, biliyor musun seni seviyorum, seni istiyorum'' ifadelerinin yer aldığı ifade edildi. 
     Imre'nin 7 yaşındaki kızının oyun arkadaşı olduğu belirlenen çocuğun, önce başının belaya gireceğinden korkarak her şeyi inkar ettiği, ancak daha sonra polis yetkililerine Imre'nin kendisine apartman dairesinin anahtarını verdiğini ve kendisiyle cinsel ilişkide bulunduğunu söylediği belirtildi. 
     Yetkililer, Imre'nin suçlu bulunması halinde 20 yıl hapis cezasına çarptırılabileceğini kaydettiler. 
     
</TEXT>
</DOC>
