<DOC>
<DOCNO> 274860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/son/sonspo10.html </URL>
<DATE> 2004/09/25/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Alex, ligde attığı 4 golü de maçların son 7 dakikasına sığdırdı... 
</HEADLINE>
<TEXT>

     Fenerbahçe'nin Brezilyalı yıldızı Alex de Souza, attığı ve attırdığı gollerle sarı-lacivertli takıma hayat veriyor. 
     Sezonun en flaş transferi olarak Türkiye'ye gelen Brezilyalı yıldız, takımı adına ligin ilk 7 haftasında 4 kez rakip fileleri havalandırırken, bu gollerin hepsini de karşılaşmaların son 7 dakikasına sığdırdı. 
     İstanbulspor maçında son dakikada Türkiye'deki ilk golünü kaydeden Alex, Akçaabat Sebatspor deplasmanında ise 84. dakikada takımını öne geçiren gole imza attı. 
     27 yaşındaki Alex, son Gençlerbirliği maçında ise 86 ve 90. dakikalarda attığı gollerle takımına 3 puan kazandıran isim oldu. 
     Alex ayrıca, forma giydiği 6'sı Birinci Süper Lig, 1'i de Avrupa Şampiyonlar Ligi maçında toplam 4 gol, 4 asist yaparak, takımının skor yüküne büyük katkı yaptı. 
     Bu arada Fenerbahçe, Alex'in forma giydiği son 7 resmi maçı da kazanmayı bildi. 
     
</TEXT>
</DOC>
