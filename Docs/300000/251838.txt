<DOC>
<DOCNO> 251838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/yasam/yas02.html </URL>
<DATE> 2004/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Burun ameliyatına girdi topuğu yandı 
</HEADLINE>
<TEXT>


Burun ameliyatı için bıçak altına yatan hasta, ayıldığında topuğunun yandığını gördü. Hasta, topuğuna doku nakli için bir ameliyat daha oldu 

ARZU ÇETİK İzmir DHA 

Burnundaki eti aldırmak isteyen Ayten Gümüş 33 , Özel İzmir Hastanesi'nde 22 Nisan'da KBB Uzmanı Operatör Dr. Çağlar Çallı tarafından ameliyat edildi. Ameliyatta kanın hızlı pıhtılaşmasını sağlamak için kullanılan koter cihazında arıza meydana geldi. Cihaz kullanılırken, vücuttaki elektriği boşaltmak amacıyla ayak bileğine bağlanan ucunda temassızlık oldu ve hastanın topuk bölgesinde yanık oluştu. 

'İşe gidemiyorum' 
Ameliyattan sonra sol ayak topuğundaki acıyla ayılan Gümüş, iki ay tedavi için uğraştı. Son olarak Dokuz Eylül Üniversitesi'ne DEÜ giden Gümüş'e, kasığından alınan parçayla doku nakli yapıldı. 
Maddi ve manevi açıdan büyük kayba uğradığını belirterek suç duyurusunda bulunan Gümüş, "Çok ağrı çektim. Sol dizimde kilitlenmeler başladı. Dokunun tutacağı da belli değil. Ameliyattan bu yana işe gidemiyorum" diye konuştu. 
Özel İzmir Hastanesi Başhekimi Dr. Ali Haydar Sucuoğlu da, cihazın olaydan sonra kontrolden geçtiğini belirterek şunları söyledi "Sorun olmadığı belirtildi. Daha önce böyle bir olay yaşamadık. Gerekli yardımı yapmaya hazırız ama kabul etmedi." 
İlk operasyonu yapan Dr. Çağlar Çallı da sorumluluğunun arkasında olduğunu ifade ederek, "Narkozun etkisiyle hasta acı belirtisi vermediği için fark etmem mümkün değil. Çorapta da bir belirti yoktu" dedi. 



</TEXT>
</DOC>
