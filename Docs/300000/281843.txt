<DOC>
<DOCNO> 281843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/soneko22.html </URL>
<DATE> 2004/10/20/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansı 161 puanlık kayıpla tamamladı... 
</HEADLINE>
<TEXT>

     İMKB Ulusal 100 Endeksi, 161.73 puan düşerek, 1. seansı 22,389.16 puandan tamamladı. 
     1. seansta hisse senetleri ortalama yüzde 0.72 değer yitirdi. 
     Dün 22,550.89 puandan kapanan İMKB Ulusal 100 Endeksi, ilk seansa 10.81 puan düşerek 22,540.08 puandan başladı. İlk yarıyı 22,431.64 puandan geçen endeks, seans içinde en düşük 22,367.27 puana kadar gerilerken, en yüksek 22,565.52 puanı gördü. 
     Seans sonunda mali endeks 294.15 puan düşerek 30,392.38 puana, sanayi endeksi 53.53 puan düşerek 20,569.05 puana, hizmetler endeksi de 28.70 puan düşerek 12,209.58 puana geriledi. 
     Böylece, önceki kapanışa göre, mali grup hisseler ortalama yüzde 0.96, sanayi grubu hisseler ortalama yüzde 0.26, hizmet grubu hisseler ortalama yüzde 0.23 değer yitirdi. 
     1. seansta işlem gören toplam 297 hisse senedinden 119'u değer kazandı, 113'ü değer kaybetti, 65 hissenin fiyatında değişiklik olmadı. 
     Seansta, 260 trilyon 421 milyar 934 milyon liralık işlem hacmi oluştu. 
     1. seansta, Yapı ve Kredi Bankası, Doğan Holding, Koç Holding, İş Bankası C ve Sabancı Holding en çok işlem gören hisse senetleri oldu. 
     Avrupa Şampiyonlar Ligi D Grubu maçında Olmypique Lyon'a sahasında 3-1 yenilen Fenerbahçe'nin İMKB'de işlem gören hisse senetleri 1. seansta yüzde 2.61 oranında gerileyerek 11 bin 200 liraya düştü. 
     İMKB Ulusal Pazar'da dün işlem görmeye başladı AFM Uluslararası Film Prodüksiyon Ticaret ve Sanayi A.Ş hisseleri de 1. Seansı yüzde 8.40 oranında kayıpla kapayarak 10 bin 900 liraya geriledi. 
     
</TEXT>
</DOC>
