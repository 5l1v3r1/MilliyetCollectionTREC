<DOC>
<DOCNO> 287100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/soneko23.html </URL>
<DATE> 2004/11/08/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
TÜSİAD'ın Emeklilik Raporu yarın açıklanacak... 
</HEADLINE>
<TEXT>

     Türk Sanayicileri ve İşadamları Derneği'nin TÜSİAD emeklilik sistemiyle ilgili araştırma raporu, yarın İstanbul'da kamuoyuna açıklanacak. 
     The Marmara Pera Oteli'nde gerçekleştirilecek tanıtım toplantısının açılış konuşmasını Çalışma ve Sosyal Güvenlik Bakanı Murat Başesgioğlu ile TÜSİAD Yönetim Kurulu Başkanı Ömer Sabancı yapacak. 
     TÜSİAD Yönetim Kurulu Üyesi ve Sosyal İşler Komisyonu Başkanı Arzuhan Yalçındağ'ın yöneteceği, Prof. Dr. Yusuf Alper, Prof. Dr. Selahattin İmrohoroğlu, Doç. Dr. Serdar Sayan ve TÜSİAD Sosyal İşler Komisyonu ve İstihdam-Sosyal Güvenlik Çalışma Grubu Üyesi Melih Araz'ın katılacakları oturumda, raporun tanıtımı gerçekleştirilecek. 
     ''Türk Emeklilik Sisteminde Reform Mevcut Durum ve Alternatif Stratejiler'' başlıklı rapor, TÜSİAD Sosyal İşler Komisyonu altında faaliyet gösteren İstihdam ve Sosyal Güvenlik Çalışma Grubu koordinasyonunda Prof. Dr. Yusuf Alper, Prof. Dr. Selahattin İmrohoroğlu ve Doç. Dr. Serdar Sayan tarafından hazırlandı. 
     
</TEXT>
</DOC>
