<DOC>
<DOCNO> 298251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sonspo18.html </URL>
<DATE> 2004/12/16/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Hagi, Fenerbahçe maçının 18'ini Denizli deplasmanına götürdü 
</HEADLINE>
<TEXT>

     Galatasaray, Birinci Süper Futbol Ligi'nde yarın deplasmanda Denizlispor'la yapacağı ilk yarının son karşılaşması için Denizli'ye gitti. 
     Fenerbahçe ile yaptığı derbi maçını 1-0 kazanarak büyük moral kazanan sarı-kırmızılılarda, Denizlispor'u yenip ligde ilk yarıyı 3 puanla kapamanın hesapları yapılıyor. Teknik Direktör Ghegorghe Hagi, Denizlispor deplasmanına götürdüğü kadroda, derbi maçın 18'inde bir değişikliğe gitmedi. Sarı-kırmızılı kafilede şu futbolcular bulunuyor 
     Mondragon, Aykut, Cihan, Song, Tomas, Orhan, Hakan Ünsal, Bülent, Sabri, Conceiçao, Volkan, Petre, Ergün, Hasan, Ayhan, Hakan Şükür, Necati ve Arif. 
     Galatasaray'da Ümit, Saidou ve Baliç, Denizlispor maçı kafilesinde kendilerine yer bulamayan isimler olarak dikkat çekti. 
     Denizli Atatürk Stadı'nda yarın saat 20.00'de yapılacak ve Kuddusi Müftüoğlu'nun yöneteceği karşılaşmaya Galatasaray'ın, Mondragon, Cihan, Song, Tomas, Orhan, Sabri, Volkan, Conceiçao, Hasan, Necati ve Hakan Şükür 11'i ile çıkması bekleniyor. 
     Mücadele, Digitürk LİG TV'den de naklen yayınlanacak. 
     
</TEXT>
</DOC>
