<DOC>
<DOCNO> 282325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/ekonomi/eko03.html </URL>
<DATE> 2004/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılın en büyük arzı Coca-Cola'dan 
</HEADLINE>
<TEXT>



Coca-Cola İçecek hisseleri 4.800 - 5.650 lira arasında belirlenecek bir fiyatla kasım ayında halka arz edilecek. Bu rakamlar dikkate alındığında, halka arzın büyüklüğünün yaklaşık 362.4 - 426.5 trilyon lira arasında olması bekleniyor. 
Coca-Cola İçecek'ten yapılan açıklamada, kasımda mevcut sermayenin ek satış hakkı hariç, yüzde 30.8'inin halka açılmasının planlandığı kaydedildi. Talebin fazla olması durumunda 6.2 trilyon lira nominal değerli ek satış yapılacak. SPK'ya yapılan başvurudaki halka arz bilgileri şöyle "Coca-Cola İçecek'in halka arz edeceği hisse senetlerinin nominal değeri toplam 75 trilyon 475 milyar lira olacak. The Coca-Cola Export Corporation, E. Özgörkey İçecek Yatırımı ve Etap İçecek Yatırım'ın 54.1 trilyon lira nominal değerli ortak satışının yanı sıra 21.3 trilyon lira nominal değerli sermaye artırımı yapılacak." 


</TEXT>
</DOC>
