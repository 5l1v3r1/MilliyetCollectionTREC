<DOC>
<DOCNO> 262512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sontur22.html </URL>
<DATE> 2004/08/11/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İzleyici ve dinleyici en çok reklamdan şikayetçi... 
</HEADLINE>
<TEXT>

     İzleyici ve dinleyicilerin en çok reklamlardan şikayetçi olduğu ortaya çıktı. 
     RTÜK'e 2003 yılında yapılan 72 bin 471 şikayet arasında reklamlar 15 bin 105 başvuru ile birinci sırada yer alırken, ''Caldion'' reklamı 2 bin 282 başvuru ile en çok şikayet edilen reklam oldu. 
     2003 yılında Radyo ve Televizyon Üst Kurulu'na RTÜK intikal eden şikayet, beğeni ve önerilerin istatistiksel olarak derlendiği ''Radyo ve Televizyon Yayınlarına İlişkin Beğeni ve Şikayetlerin Değerlendirilmesi'' adlı kitap RTÜK tarafından yayınlandı. 
     Buna göre, 2003 yılı içinde 70 bin 887'si TV'ler, 1584'i radyolar hakkında olmak üzere RTÜK'e toplam 72 bin 471 şikayet ulaştı. 
     Bu şikayetler arasında yüzde 17.22 ile ''reklamların niteliği'' ilk sırayı alırken, bunu yüzde 8.49 ile ''program kaldırılması'' istekleri, yüzde 7.05 ile de yayınlardaki ''cinsellik ve erotizm'' konulu şikayetler izledi. 
     Ayrıca başvuranların yüzde 6.58'i yayınlarda ''çocuklara kötü örnek olunduğundan'', yüzde 6.40'ı ''ahlaka aykırı hareket ve davranış''ta bulunulduğundan, yüzde 5.75 ise yayınlarda ''Türk aile yapısına aykırı'' davranıldığından yakındı. 

     
</TEXT>
</DOC>
