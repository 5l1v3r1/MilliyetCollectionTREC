<DOC>
<DOCNO> 261322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/yasam/yas05.html </URL>
<DATE> 2004/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kickbox'çı kızdan kuzene taciz dayağı 
</HEADLINE>
<TEXT>


Uzakdoğu dövüş sporu 'kickbox' yapan Nurhayat, 'Taciz ediyor' deyip kuzeninin suratını dağıttı.. 

TUNCAY DAĞLI Adana DHA 

Gazi Üniversitesi Beden Eğitimi ve Spor Yüksek Okulu'nda 'kickbox' sporuyla ilgilenen son sınıf öğrencisi Nurhayat Hiçyakmazer, kuzenini döverek hastanelik etti. 
Beyazevler Mahallesi'nde aynı apartmanda evleri bulunan Nurhayat 24 ile aynı yaştaki kuzeni Murat Uzunağaç, dün tartıştı. Hiçyakmazer, Almanya'da koruma olan kuzenine yumruk attı. Burnu kanayıp dudağı patlayan, gözü moraran Uzunağaç, gelen polislerce hastaneye kaldırıldı. 

'İstesem gebertirdim' 
Ayakta tedavi edilen Uzunağaç ile Hiçyakmazer birbirlerinden şikayetçi oldu. Genç kız ifadesinde şunları söyledi 
"Teyzem, arkadaşlarımızı, okul yöneticilerimizi arayıp babamızın bizi erkeklere sattığını söylüyor. Oğulları da kız kardeşim Pınar'la benim fotoğraflarımı internette yayımlayıp, kendimizi pazarladığımızı yazmış. İstesem onu gebertirdim ama suratını dağıttım" dedi. 


</TEXT>
</DOC>
