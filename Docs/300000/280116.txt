<DOC>
<DOCNO> 280116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sontur25.html </URL>
<DATE> 2004/10/14/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Sedat Peker soruşturmasında adı geçen savcı emekliliğini istedi 
</HEADLINE>
<TEXT>

     Sedat Peker ve adamlarına yönelik sürdürülen soruşturmada adı geçtiği bildirilen Kartal Cumhuriyet Savcısı Hacı Hüseyin Güleçyüz, emekliliğini istedi. 
     A.A muhabirinin aldığı bilgiye göre, ''Üsküdar Cumhuriyet Savcısı olduğu dönemde kendisine gelen bir işadamına, 'Sedat Peker hakkında şikayetçi olmaması' için telkinde bulunduğu'' iddia edilen Savcı Güleçyüz, emeklilik dilekçesini Kartal Cumhuriyet Başsavcılığı'na verdi. 
     Kartal 3. Asliye Ceza Mahkemesi'nde görevli Savcı Güleçyüz'ün dilekçesi, Kartal Cumhuriyet Başsavcılığı'nca Adalet Bakanlığı'na gönderildi. 
     
     YENİ İSİMLER 

     Kelebek operasyonu kapsamında tutuklanarak cezaevine gönderilen Sedat Peker'in yargıyla olan bağlantılarında Emniyet yeni isimlere ulaştı. 
     Telefon kayıtlarında Peker'in adamlarının irtibat kurdukları yargı mensuplarından birinin de Ankara Cumhuriyet Başsavcısı Hüseyin Boyrazoğlu olduğu ortaya çıktı. 
     Savcı Poyrazoğlu, daha önce Kartal Cezaevi'nde görev yapmıştı. Boyrazoğlu'nun görev yaptığı sırada Sedat Peker ve adamları Kartal Cezaevi'nde tutuklu bulunuyordu. 
     
     Boyrazoğlu, Çakıcı'nın koğuşunu değiştirmişti 

     Boyrazoğlu, Kartal'da görev yaparken Alaattin Çakıcı'nın can güvenliği gerekçesiyle koğuşunu değiştirmiş, haber gazetelerde çıkınca da "bu normal bir olaydır. Mahkumların can güvenliği talepleri dikkate alınır" demişti. 
     Boyrazoğlu'nun Peker'in adamlarıyla yaptığı telefon görüşmeleri Savcı Boyrazoğlu'nun Sedat Peker'in yakın adamlarıyla yaptığı telefon görüşmeleri Emniyet tarafından kaydedildi. 
     
     Boyrazoğlu'dan itiraflar 

     Sedat Peker'e bazı hukukssal ve yargıya dair meselelerde yardımcı olduğu öne sürülen Boyrazoğlu, Peker'in yakın adamı Varis Bayram Küçük'le bir kahvaltıda biraraya geldiğini de kabul etti. 
     
     Boyrazoğlu ile Küçük'ü biraraya getiren Yalçınkaya 

     Boyrazoğlu ve Peker'in adamı Varis Bayram Küçük'ü kahvaltıda biraraya getiren ise Yargıtay Genel Sekreter Yardımcısı Ercan Yalçınkaya. 
     Alaattin Çakıcı'ya aracılık ettiği iddialarından sonra Yargıtay'daki görevinden ayrılan Yalçınkaya'nın Sedat Peker'in yargı çevreleriyle bağlantı kurmasına yardımcı olduğu öne sürülüyor. 
     
     Yalçınkaya, Boyrazoğlu ile Peker'in adamlarını da biraraya getirmiş 

     Ankara Cumhuriyet Başsavcısı Hüseyin Boyrazoğlu'nu da Kuşadasındaki kahvaltıda Peker'in adamlarıyla bir araya getiren isim de yine Ercan Yalçınkaya. 
     Evini taşımak bahanesiyle izine ayrılan Boyrazoğlu hakkında hazırlanan soruşturma dosyasının ilgili makamlara gönderildiği öğrenildi. 
     
</TEXT>
</DOC>
