<DOC>
<DOCNO> 292312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sondun23.html </URL>
<DATE> 2004/11/26/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Sırplar, Srebrenitza katliamını kabul etti 
</HEADLINE>
<TEXT>

     Bosna'daki Sırp Cumhuriyeti, askeri kuvvetlerinin 1995'te Srebnenitza'da soykırım yaptıklarını dolaylı olarak kabul etti. 
     Bosna Sırp Cumhuriyeti hükümetinin internet sitesinde yayınlanan bir belgeye göre, Sırp hükümeti, Uluslararası Ceza Mahkemesi'nin 35 yıl hapis cezasına çarptırdığı Radislav Krstic'in davasının temyizi sırasında sunduğu tarihi ve yaşanmış unsurlar dolayısıyla Srebrenitza'da soykırım suçlamasını kabul etmiş oluyor. 
     İnternet sitesindeki belgenin, Bosna Sırp kuvvetlerinin Temmuz 1995'te Srebrenitza'da yaptıkları katliamı soruşturmakla yükümlü resmi komisyon tarafından hazırlanan belgenin çevirisi olduğu belirtiliyor. 
     Belgede katliama Bosna Sırp Cumhuriyeti ile Sırbistan'dan bazı küçük polis birliklerinin de katıldığı kaydediliyor. 
     Raporun hazırlandığı hazirandan bu yana Bosna Sırp hükümeti, aşamalı olarak askeri güçlerinin Srebrenitza'daki katliama karıştıklarını, yaklaşık 8 bin Boşnağın öldürüldüğü katliamın büyüklüğünü kabul ediyor. 
     İngiltere'de 35 yıl hapis cezasını çekecek olan Bosnalı Sırp General Radoslav Krstic'in, Uluslararası Ceza Mahkemesi'nin Temyiz Dairesi tarafından nisan ayında suçu sabit görülmüştü. 
     İlk başta 46 yıl hapis cezasına çarptırılan Krstic'in daha sonra soykırımı planlayan isimlerin başında olmadığı gerekçesiyle cezasında indirim yapılmıştı. 
     
</TEXT>
</DOC>
