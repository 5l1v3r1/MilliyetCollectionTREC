<DOC>
<DOCNO> 296030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sontur59.html </URL>
<DATE> 2004/12/08/ </DATE>
<TIME> 20.28 </TIME>
<AUTHOR>  </AUTHOR>
<HEADLINE>
Hemzemin geçitte kaza 4 ölü 
</HEADLINE>
<TEXT>

     Mersin'in Tarsus İlçesi'nde, yolcu treninin hemzemin geçitte kamyona çarpması sonucu 4 kişi öldü. 
     Emniyet Müdürlüğü yetkililerinden alınan bilgiye göre, Mersin'den İslahiye yönüne giden makinistler Osman Şahin ve Halil Tükbeyli yönetimindeki 62102 sefer sayılı yolcu treni, Tarsus İlçesi yakınlarındaki kontrolsüz hemzemin geçitte, 01 BC 367 plakalı kamyona çarptı. 
     Kazada, kamyonda bulunan Oktay Sıkar 23 ile kimliği henüz belirlenemeyen biri kamyon sürücüsü 3 erkek, kaldırıldıkları Tarsus SSK ve Devlet hastanelerinde öldü. 
     Bir süre ulaşıma kapalı kalan demiryolu, yapılan çalışmalar sonucunda yeniden ulaşıma açıldı. 
     KAZADA ÖLENLERİN KİMLİKLERİ BELİRLENDİ Mersin'in Tarsus İlçesi'nde yolcu treninin hemzemin geçitte kamyona çarpması sonucu hayatını kaybeden diğer 3 kişinin de kimlikleri belirlendi. 
     Emniyet Müdürlüğü yetkililerinden alınan bilgiye göre, kazada yaşamını kaybedenlerin Deniz Çepe 24 , Sinan Tuga 27 ve Hasan Büyükkaya 43 olduğu tespit edildi. 
     Mersin'den İslahiye yönüne giden makinistler Osman Şahin ve Halil Tükbeyli yönetimindeki 62102 sefer sayılı yolcu treni, Tarsus yakınlarındaki kontrolsüz hemzemin geçitte, 01 BC 367 plakalı kamyona çarpmıştı. Kazada, kamyonda bulunan Oktay Sıkar 23 ve diğer 3 kişi, kaldırıldıkları Tarsus SSK ve Devlet hastanelerinde hayatını kaybetmişti. 
     
</TEXT>
</DOC>
