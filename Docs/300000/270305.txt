<DOC>
<DOCNO> 270305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/yazar/asik.html </URL>
<DATE> 2004/09/09/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Operasyon tamam 
</HEADLINE>
<TEXT>


Geçtiğimiz haftalarca gazete manşetlerinden günlerce inmeyen... İlgili ilgisiz hemen herkesin ahkam kestiği... Sonunda bütün faturanın Yargıtay Başkanı Eraslan Özkaya ve onun şahsında yargıya kesildiği Alaattin Çakıcı 'nın kaçırılması olayında son durum nedir Yargıtay'ı "içinden tanıyan" hukukçu dostumuz diyor ki 
- Olayda asıl amacın Özkaya' yı ve Yargıtay'ı yıpratmak, önümüzdeki günlerde yapılacak başkanlık seçimini iktidara yakın bir ismin kazanmasını sağlamak olduğu iyice anlaşıldı... 
- Bunu neye dayanarak iddia ediyorsunuz 
- Bakınız Yargıtay Başkanı'yla ilgili fırtınalar kopartılırken Çakıcı'nın kaçmasında esas rolü oynayan devlet görevlileri çoktan unutuldu. Veya unutturuldu. Kimse onlarla ilgili değil. H l gündemde olan sadece Sayın Özkaya ve Yargıtay... 
- Kanıtınız sadece bu mu 
- Bir başkasına bakalım... Telefonları kim dinledi Mahkeme kararıyla polis. Konuşma kayıtlarını basına kim sızdırdı Ya polis ya da savcılık. Bunlar kime bağlı Polis İçişleri Bakanı'na, savcılık Adalet Bakanı'na... Peki, açıkça suç olmasına karşın bu sızdırmalar konusunda İçişleri ya da Adalet Bakanı'nın şimdiye kadar herhangi bir soruşturma açtığını duydunuz mu 
Hukukçu dostumuz bu olayda "MİT - Yargıtay - mafya" üçgeninden değil "İktidar - mafya" paslaşmasından söz etmek gerektiği kanısındaydı... 

Diyarbakır'daki vatandaşlarımızın AB'den beklentileri Verheugen'i korkutmuş. 
Korkmasın... Türk halkı sürekli beklenti içinde olup uzun süre beklemeye alışmış bir halktır... 

Domatesin faydası Bunca tatsız haberin arasına lezzetli ve sağlıklı bir uyarı sıkıştıralım... Cerrahpaşa Tıp Fakültesi Deney Hayvanları Araştırma ve Üretim Bölümü Yöneticisi Prof. Tuncay Altuğ, dün kimi deneylerle ilgili bilgi verdi 
- Günde iki adet iri domates yiyen bir erkeğin prostat kanserine yakalanma olasılığı sıfıra yakın... Bu etkiyi domatesteki lycopen adlı madde sağlıyor... Yakında bunun hapı da çıkacak. Ayrıca yeşil çayın kanseri önleme etkisi çok büyük. Kanser hücresi verdiğimiz fareler 6 ayda kanser olurken, yeşil çay verdiğimiz fareler sapasağlam kaldı... Aklınızda bulunsun... 

Felek sana hayat diye ekşi bir limon uzattıysa, sen üstüne tekila ve tuz iste... 
Meksika atasözü 

TMSF dolapları Dün yazdık... TMSF bünyesindeki bankalara, özel şirketlerin 222 milyon dolarlık borcu Bebek Varlık şirketine 22,5 milyon dolara satıldı... Bebek Varlık devlete 22,5 milyon dolar ödeyecek, 222 milyon doların ne kadarını tahsil ederse edecek. CHP milletvekili Kemal Kılıçdaroğlu anımsatıyor 
- Devlet, vergi ya da SSK prim borcunu ödemeyenleri her yıl vergi yüzsüzleri olarak deşifre ediyor. Pek çok şirket bu korkuyla borcunu ödüyor. Aynı şey bu şirketler için de yapılabilirdi. Ama TMSF her nedense bu şirketleri koruyor. Korumuyorsa adlarını neden deşifre etmediğini açıklamalıdır. 

"Akil Adamlar" adı verilen Avrupalı devlet adamları grubu, Türkiye'de son 2 yıldır yapılan reformları "Sessiz Devrim" diye nitelemiş. 
O kadar sessiz ki... Bizim bile haberimiz olmadı... 
Serhat Ünal İzmir 

YÖK'ün infazı YÖK Genel Kurulu hayli tartışmalı ve kavgalı bir oturum sonunda 12'ye karşı 7 oyla İstanbul Üniversitesi Rektörü Prof. Kemal Alemdaroğlu'nu görevden alma kararı verdi. Karar Cumhurbaşkanı Sezer'in onayına sunuldu... 
Alemdaroğlu'nun suçu Haseki Hastanesi Kardiyoloji Enstitüsü'yle ilgili bir idari yargı kararını uygulamamak... Bir doçent hanım idari yargı kararıyla göreve dönüyor, ana bilim dalı başkanlığına atanmasını istiyor. O ana bilim dalında bir profesör vardır. Bir ana bilim dalında profesör varsa doçentin ana bilim dalı başkanı olmasına yönetmelikler engel. Prof. Alemdaroğlu bu durumda nasıl bir yol izlemesi gerektiğini YÖK'e soruyor. YÖK yönetmeliğin uygulanması önerisinde bulunuyor. Alemdaroğlu atamayı yapmıyor. 
YÖK bunun üzerine gündem dışı bir toplantıyla Alemdaroğlu'nu görevden alıyor. 
Daha da vahimi... 
Bu karar verilirken Alemdaroğlu'nun savunmasının bile alınmamış olması... 
İstanbul Barosu Genel Kurulu dün bir bildiriyle YÖK'ün kararını eleştirdi. 
Bildiride deniyor ki 
"YÖK yönetiminin bu istemini demokratik ve özerk üniversite anlayışı ile bağdaştırmak asla olanaklı değildir. Zira bu antidemokratik uygulama ile kendinizce düşünce ve davranşlarını beğenmediğiniz seçilmiş yöneticilerin idari yoldan görevden alınması yolunu açmış olursunuz. Açılacak bu hukuk dışı yoldan yarın kimlerin geçirileceğini de iyi düşünmek gerekir. 
...Bir taraftan, siyasi iktidarın üniversite yöneticilerini süreleri dolmadan görevden alınması taleplerini demokratik bulmayıp karşı çıkacaksınız, diğer taraftan yargı tarafından doğrulanmayan iddialara dayanarak idari yollarla bir rektörün görevden alınmasını talep edeceksiniz. Bu yaklaşım demokratik ve özerk üniversite anlayışının da ink rıdır." 
YÖK hükümetle flörte başladı anlaşılan... 



</TEXT>
</DOC>
