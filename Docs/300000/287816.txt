<DOC>
<DOCNO> 287816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sontur02.html </URL>
<DATE> 2004/11/10/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Gelininden 2 çocuğu olan kayınpederin savunması Baştan çıktım 
</HEADLINE>
<TEXT>

     YÜKSEL EKER Adana DHA 

Adana'da gelini F.K.'ye 24 7 yıl tecavüzü ettiği iddia edilen ve bu ilişkiden 2 çocuğu olan İzzettin K. 71 , "Tecavüz etmedim, o beni yoldan çıkardı" dedi. 
     Mithatpaşa Mahallesi'nde oturan F.K, geçen temmuzda polise giderek, kayınpederinin silah zoruyla kendisine tecavüz ettiğini iddia ederek, "Oğullarım E. 6 ve E'nin 3 babası kayınpederimdir" dedi. Polis, F.K'yi, Büyükşehir Belediyesi'nde temizlik işçisi olan eşi Ali K. 26 ile savcılığa götürdü. F.K, savcılıkta eşine durumu anlattığını belirterek, "Bir şey yapmadı. Daha önce şikayetçi olacaktım, tehditle vazgeçirdiler. Eşim bir kez babası tecavüz ederken yakaladı. 'Bir daha olmasın' diyerek sesini çıkartmadı" dedi. 
     Savcının isteği doğrultusunda çocukların babasının belirlenmesi için DNA testi yapıldı. Adli Tıp Kurumu, belediyeden emekli temizlik işçisi K'nın yüzde 99.99 ihtimalle çocukların babası olduğunu belirledi. K. hakkında "Birden fazla ırza geçmek, alıkoymak, tahdit ve hakaret" suçlarından Adana 3. Ağır Ceza Mahkemesi'nde 17 yıla kadar ağır hapis cezası istemiyle dava açılırken, F.K. çocuklarıyla Kozan İlçesi'ndeki annesinin yanına gitti. 
     Tutuksuz yargılanacak K, iddiaları redderek, gelininin 7 yıl önce evlendiği oğlunu sevmediğini öne sürerek, şunları kaydetti 
     "Yapmadım desem yalan olur. Kendi rızasıyla 2 kez beraberliğimiz oldu. 'Çocuğumuz olmuyor' diyerek beni kandırdı. Şeytana uymuşuz. Ölüm olsaydı daha iyi olurdu. 7 yıldır bunu söylemeyene ne demeli Tehditle nasıl olur. Hepimiz aynı evde oturuyoruz." Tecavüz iddialarını oğlunun da komik bulduğunu belirten K, "Oğlum da 'Baştan beri beni istemiyordu. İsteseydi, öyle olmazdı' diyor. Eşim Z.K. 62 iddialara inanmıyor. Gelininin kendisini kıskandığını söyledi" diye konuştu. 
     K.'nın kızları N.K. 28 ve Y.K. 22 de, "Yengemiz babamı kandırdı. İstese çocukları aldırabilirdi. Amacı, babamın emekli maaşına, 2 katlı 300 metrekarelik evine konabilmek" dedi. 

     
</TEXT>
</DOC>
