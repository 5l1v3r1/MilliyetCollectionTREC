<DOC>
<DOCNO> 288365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/son/sonsiy01.html </URL>
<DATE> 2004/11/12/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Kırklareli Belediye Başkanı hastaneye kaldırıldı... 
</HEADLINE>
<TEXT>

     Kırklareli Belediye Başkanı Yılmaz Şeşen, geçirdiği rahatsızlık nedeniyle hastaneye kaldırıldı. 
     Evinde rahatsızlanan Şeşen, Kırklareli Devlet Hastanesi'ndeki ilk müdahaleden sonra, Trakya Üniversitesi T.Ü Tıp Fakültesi Hastanesi'ne sevk edilerek Reanimasyon Ünitesi'nde tedaviye alındı. 
     T.Ü Rektörü Prof. Dr. Enver Duran, Şeşen'in şuurunun açık olduğunu söyledi. 
     Zehirlenmeden şüphelendiklerini belirten Duran, ''Başkan Şeşen iyi durumda. Şimdilik gıda veya ilaç zehirlenmesi diyemiyorum. Tetikler sonucu, teşhis koyacağız'' dedi. 
     Edirne Valisi Nusret Miroğlu ve Belediye Başkanı Hamdi Sedefçi de hastaneye gelerek Şeşen'in sağlık durumuyla ilgili bilgi aldı. 
     
</TEXT>
</DOC>
