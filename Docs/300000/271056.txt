<DOC>
<DOCNO> 271056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/guncel/gun02.html </URL>
<DATE> 2004/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Üçüncü köprüyü yapacağız 
</HEADLINE>
<TEXT>



Başbakan Recep Tayyip Erdoğan, İstanbul'a 2 köprü, Marmaray ve lastikli tüp geçidin yetmeyeceğini belirterek, Boğaz'a üçüncü köprüyü yapacaklarını söyledi. 
Başbakan Erdoğan, bazı açılış ve temel atma törenlerine katılmak üzere dün sabah İstanbul'dan polis helikopteriyle Tekirdağ'a gitti. Çerkezköy Organize Sanayi Bölgesi'nde yaptırılan Uğurteks Boya Terbiye Fabrikası'nın açılış töreninde konuşan Erdoğan, Trakya'yı, Avrupa'ya ve Asya'ya bağlayacak karayollarının adımlarını da attıklarını belirterek şöyle konuştu 

'Temeller atıldı' 
"Tekirdağ Limanı'nı aynı şekilde Anadolu'ya bağlayacak adımları da atıyoruz. Bazıları üçüncü köprüye muhalefet ediyor. Alt yapı çalışmalarını yapıyoruz. Çünkü İstanbul'a ne iki köprü, ne Marmaray, ne de lastikli tüp geçit yetmez. Marmaray'ın temeli atıldı. Üçüncü köprüyü yapacağız. Böylece ulaşımı Anadolu ile Avrupa arasında rahatlatacağız. Olay 3-5 yılın olayı değil, en az 50 yılı görmemiz gerekiyor." 


</TEXT>
</DOC>
