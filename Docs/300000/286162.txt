<DOC>
<DOCNO> 286162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sontur32.html </URL>
<DATE> 2004/11/04/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Kütahya'da 2 grup arasında bıçaklı kavga 6 yaralı 
</HEADLINE>
<TEXT>

     Kütahya'da 9 gün önce bir üniversite öğrencisini bıçaklayan genç ile bıçaklanan öğrencinin arkadaşları arasında bugün çıkan kavgada 6 kişi yaralandı. Yaralılardan 5'i tedavileri tamamlandıktan sonra tutuklanırken, durumu ağır olan bir kişinin tedavisi sürüyor. 
     Alınan bilgiye göre, Dumulupınar Üniversitesi öğrencisi Ebu Bekir Köse'yi, 26 Ekim'de bıçakla yaraladığı iddiasıyla yakalanan ve tutuksuz yargılanmak üzere serbest bırakılan Gökhan Demir, arkadaşı Sinan Ş. ile gezerken, Karagözpaşa İşhanı'nda, bıçaklanan gencin arkadaşı oldukları öğrenilen Orhan Tuna ile aynı aileden Mehmet, Deniz ve Fırat Yıldız ile karşılaştı. 
     İki grup arasında başlayan tartışma kavgaya dönüşünce, taraflar birbirlerine bıçakla saldırdı. 
     Olayda, ağır yaralanan Sinan Ş, Kütahya Devlet Hastanesi'nde tedavi altına alındı. Çeşitli yerlerinden hafif yaralanan Orhan Tuna, Mehmet, Deniz ve Fırat Yıldız ile Gökhan Demir ise tedavileri ayakta yapıldıktan sonra gözaltına alındı. 
     Zanlılar, sorgulamalarının tamamlanmasının ardından çıkarıldıkları nöbetçi mahkemece tutuklandı. 
     
     ÖĞRENCİNİN BIÇAKLANMASI OLAYI 
     Daha önce kendisini döven bir üniversite öğrencisinin yanında gördüğü, Dumlupınar Üniversitesi Fen-Edebiyat Fakültesi 1. sınıf öğrencisi Ebubekir Köse 18 ile 26 Ekim'de Cumhuriyet Caddesi'nde karşılaşan Gökhan Demir, tartıştığı Köse'yi bıçaklayarak yaraladıktan sonra kaçmıştı. 
     Yakalanan Demir, tutuksuz yargılanmak üzere serbest bırakılırken, Köse, bir süre Kütahya Devlet Hastanesi'nde tedavi görmüştü. 
     
</TEXT>
</DOC>
