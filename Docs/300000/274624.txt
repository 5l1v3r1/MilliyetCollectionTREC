<DOC>
<DOCNO> 274624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sontur05.html </URL>
<DATE> 2004/09/24/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Bakırköy'de hırsızlar polisten kaçamadı .. 
</HEADLINE>
<TEXT>

     Bakırköy'de, bir eve girmeye çalışırken görülen ve kaçmaya çalışan 2 kişiden 1'ine taksi çarptı. Yaralanan zanlı ile arkadaşı gözaltına alındı. 
     A.A muhabirinin edindiği bilgiye göre, Sakızağacı Mahallesi Küçükyalı Sokak üzerinde bulunan bir eve girmeye çalıştıkları görülen S.K. 18 ve arkadaşı A.K. 16 , vatandaşlarca polise ihbar edildi. 
     Kısa sürede olay yerine gelen polisleri gören 2 zanlı, değişik yönlere doğru koşmaya başladı. 
     Polislerin de yaya olarak kovaladığı 2 kişiden A.K, bir çay bahçesinde yakalandı. 
     Sahile doğru koşan S.K. ise peşinden gelen polislerden kurtulabilmek için, yolun boş olup olmadığına bakmadan Sahil Kenedy Caddesi'ne fırladı. 
     Bu sırada Zeytinburnu yönünden gelen bir taksi, S.K'ya çarptı. Kaza sonucu yolun kenarına düşen S.K, polislerce yakalandı. 
     S.K'nın yaralandığını anlayan polisler, zanlıyı ambulansla Dr. Sadık Onuk Bakırköy Eğitim ve Araştırma Hastanesi'ne kaldırdı. 
     Diğer zanlı A.K ile taksi sürücüsü ise polis merkezine götürüldü. 
     Polis yetkilileri, 2 zanlının madde bağımlısı da olduğunu belirterek, olayla ilgili soruşturmanın sürdüğünü bildirdiler. 
     
</TEXT>
</DOC>
