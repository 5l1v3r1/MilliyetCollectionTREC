<DOC>
<DOCNO> 277377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sondun03.html </URL>
<DATE> 2004/10/05/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Financial Times, Türkiye'yi şaşırtacak öneriyi yazdı... 
</HEADLINE>
<TEXT>

     BBC 
Avrupa Birliği Komisyonu'nun yarın yayımlayacağı İlerleme Raporu öncesinde, İngiliz basınında Türkiye'nin Avrupa Birliği üyeliğine ilişkin haber ve yorumlar yine öne çıktı. 
     Financial Times konuya geniş yer ayırırken, Komisyon raporunda, Türkiye ile üyelik müzakerelerine başlanmasının önerileceğini belirtti. Gazete, ancak bunun için ek koşullar da öne sürülebileceğine dikkat çekiyor ve şöyle devam ediyor. 
     "Komisyon ayrıca, Türkiye'nin insan hakları, demokrasi ve hukukun üstünlüğüne aykırı icraatlarda bulunması durumunda, müzakerelerin askıya alınabileceği yönünde bir ifadeye de yer verecek. 
     "Komisyon raporunda, Türkiye'ye, Kıbrıs Cumhuriyeti ile bağlarını güçlendirmesi yönünde bir baskıya da yer verilmesi bekleniyor. 
     "Komisyon üyelerinin çoğunluğu, bu ilişkinin müzakerelere başlanmadan önce kurulmasında ısrar ediyor." 

     
</TEXT>
</DOC>
