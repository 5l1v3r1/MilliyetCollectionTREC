<DOC>
<DOCNO> 297531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sondun61.html </URL>
<DATE> 2004/12/14/ </DATE>
<TIME> 22.31 </TIME>
<AUTHOR>  </AUTHOR>
<HEADLINE>
Bin Ladin maskesi ölümüne sebep oldu... 
</HEADLINE>
<TEXT>

     Kosta Rika'da, El Kaide lideri Usame bin Ladin maskesiyle, yoldan geçen araçların önüne çıkan bir kişi, paniğe kapılan taksi şoförü tarafından vuruldu. 
     Polis, 47 yaşındaki Leonel Arias'ın, yüzünde Bin Ladin'e benzetilmiş plastik maske ve elinde tüfeğiyle, San Jose kentinin 35 kilometre kadar kuzeyindeki Carrizal de Alajuela'da bir sokaktan geçen araçların önüne, ''şaka olsun diye atladığını'' söylediğini belirtti. 
     Önüne atladığı taksilerden birinin şoförünün iki el ateş etmesi sonucu midesinden yaralanan şakacı Kosta Rikalının, tedavi altına alındığı bildirildi. 
     ''Kendini koruduğu'' gerekçesiyle gözaltına alınmayan şoför Juan Pablo Sandoval, Kanal 7 televizyonuna yaptığı açıklamada, ''Böyle bir anda herkes en kötüsünü düşünür, ben de silahımı ateşledim'' diye konuştu. 
     
</TEXT>
</DOC>
