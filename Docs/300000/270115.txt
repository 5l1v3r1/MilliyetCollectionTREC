<DOC>
<DOCNO> 270115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sonspo12.html </URL>
<DATE> 2004/09/08/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Akçaabat Sebatspor, Fenerbahçe'ye ilk yenilgisini tattırmak istiyor 
</HEADLINE>
<TEXT>

     Akçaabat Sebatspor Teknik Direktörü Mehmet Birinci, Fenerbahçe'ye ilk yenilgisini tattırmak istediklerini söyledi. 
     Birinci, TSYD Trabzon Şubesi'nde düzenlediği basın toplantısında, ligin ilk 4 haftasında sadece 1 puan aldıklarını hatırlatarak, ''Lige iyi başlamadık, ama 2-3 hafta sonra asıl hedefimize ulaşacağız. Futbolcularımızın yaş ortalaması yüksek olduğu için form tutmaları uzayabilir'' dedi. 
     Hafta sonu sahalarında yapacakları Fenerbahçe maçına çok iyi bir şekilde hazırlandıklarını belirten Birinci, ''Fenerbahçe yenilmeyecek bir takım değil. Akçaabat'ta, Fenerbahçe'ye ilk yenilgisini tattırmak istiyoruz'' diye konuştu. Birinci, Fenerbahçe maçına iyi konsantre olacaklarını da belirterek, futbolcuların sahaya çıkıp yürekleri ile oynayacaklarını ve kendilerinde o yüreğin olduğunu söyledi. 
     
</TEXT>
</DOC>
