<DOC>
<DOCNO> 258168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/yasam/axyas02.html </URL>
<DATE> 2004/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdiki çocuklara eski moda oyunlar 
</HEADLINE>
<TEXT>


Çocuklarda obezite önemli bir sağlık sorunu haline geldi. Bununla mücadele etmenin bir yolu, çocukları seksek ve saklambaç gibi "eski tip oyunlar" oynamaya teşvik etmek 

DIŞ HABERLER 

Kılavuz dağıtılacak 
İNGİLİZ hükümeti çocuklarda önemli bir sağlık sorunu haline gelen obeziteye karşı mücadelede eski çocuk oyunlarının önemli rol oynadığını belirtti. Ebeveynlere bu oyunların nasıl oynanacağını gösteren küçük kılavuzlar dağıtılacak. Günümüz çocukları bilgisayar oyunları ve televizyon izlemeye gereğinden fazla zaman ayırıyor. 

Oyunlar tarif ediliyor 
BU da vücudun hareketsiz kalmasına ve aşırı kilo alınmasına yol açıyor. Sağlık ve spor bakanlığınca hazırlanacak kılavuzlarda eskiden yaygın olan atlama, seksek, saklambaç gibi fiziki aktivite gerektiren oyunların yeniden miniklerin günlük hayatına girmesi önerilecek ve bu oyunların nasıl oynandığı hatırlatılacak. 

Çocuğa 1 saatten fazla TV zararlı 

DIŞ HABERLER SERVİSİ 
İNGİLİZ çocukları günde en az ortalama 4 saat TV izliyor. Bu süre, uzmanların önerdiği süreden 4 kat fazla. Bir araştırma sonucunda uzmanlar çok televizyon izlemenin çocukların okuldaki başarısını engellediğini ve çocukta obezite riskini artırdığını söyledi. 
YAPILAN diğer bir araştırma sonucunda da uzmanlar, çocukların günde 1 saatten fazla TV izlememesini öneriyordu. Çocukluğunda fazla TV izleyenler ilerleyen yıllarda obez ve sigara bağımlısı olma riskiyle karşı karşıya bulunuyor. 


</TEXT>
</DOC>
