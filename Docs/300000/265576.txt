<DOC>
<DOCNO> 265576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/magazin/yazdud.html </URL>
<DATE> 2004/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz'i mutsuz eden büyük sır 
</HEADLINE>
<TEXT>


Kraliçe Reina'nın prensesleri, Balkon On5 yıkılıyo, MMC TV'de astroloji, Süper Star ve BuzADA yağmur kurbanı... 


Efendim, hafta sonu Bodrum'daydım. Ankara'nın önemli iş kadınlarından sevgili arkadaşım Nur Kalgay'ın muhteşem evinde bir davet vardı. E Bodrum'un her zaman varolan renkli yaşamı, özellikle Göltürkbükü'ndeki hareketli gün ve geceler de malum. Bodrum dedikoduları hafta sonunda gümbür gümbür gelecek. Bugün seyahatten önce ve sonra yaptığım İstanbul turumdan söz edeceğim. Yüreği güzel insan kareograf Uğurkan Erez ve İzmirli ünlü modacı Ertan Kayıtken ile bir akşam can dostum İzzet Çapa'nın Harbiye Açıkhava Tiyatrosu'nun bitişiğinde yer alan, bu yazın en favori restoran barı olan Balkon On5'ine gittik. Deniz Akkaya, Ayça Çingitaş, Aslı Tümen, ünlülerin kuaförü Hatice Bayer, fotoğraf sanatçısı Yaşar Saracoğlu, birbirlerine çok yakışan Yağmur Ünal, Barış Yaman, Mert Talu, her zaman kaliteli eğlenmesiyle dikkatimi çeken sevgili Fazıl Bilgel, Beyaz, Cem Davran ve eşi, Mine Çayıroğlu, Doğa Rutkay oradaydı. Yemekler müthiş. Mutfak şefi Ateş kardeşlerin dışında Balkon On5'in bir yıldızı daha var Ayşen Aksu. Servisi inanılmaz. O gece ortaya fırında kızartılmış orospu mantısı ve közlenmiş patlıcanlı mantı, ev tipi yaprak sarma, Grek salata geldi. Hepimiz birer parça tattık. Ana yemekte yine ortaya beğendili devekuşu ve iskender salatası söyledik. Gidip yiyin, beğenmezseniz, samimi söylüyorum, hesabı ben ödeyeceğim. Bu arada DJ Emre Koçit o kadar güzel müzik yapıyor ki biz bile yerimizde duramayıp dansettik. Bir ara baktım, sempatik işletmeci sevgili Gügü Gülsüm Sami , İzzet'in sağ kolu olan ama şu an Miami'ye yerleşmeye hazırlanan Tolga Sezgin ile pistteydi. Kısacası Balkon On5 yıkılıyordu. 

Uğurkan'dan çocuk parkı 
Efendim dünden itibaren üç aylara girdim. Yarınki mübarek Regaip Kandili'nizi şimdiden kutluyorum. Üç aylara gireceğim diye o akşam kolit falan dinlemedim, birkaç kadeh favori içkimden içtim Çakal eriğinden yapılan Ursus marka votka. Ama barmen Öztürk Koca değişik tatlar da hazırladı, çok güzeldi. O akşam bir olay dikkatimi çekti Deniz Akkaya o büyük kalabalık içinde sanki tek başınaydı. Benim kendisini incelediğimin farkına bile varmadı. Bir ara kafasının, dayandığı yastığa düştüğünü ve uyukladığını farkettim. Masadaki herkes Deniz'in mutsuz olduğuna karar verdik. Biraz araştırdım, son sevgilisi olan Kayserili genç iş adamı Ali Rıza Özderici'nin ailesi çok baskı yapıyormuş Deniz'den ayrılması için. Ali Rıza daha önce Türkiye Jokey Kulübü Başkanı Umur Tamer'in kızı, aynı zamanda okul arkadaşı olan Selen Tamer ile evlenmiş. Fakat Tamer Ailesi çok modernmiş. Kızları da şık olmayı severmiş. Özderici Ailesi ve Ali Rıza, gelini kapatmak isteyince Tamer Ailesi, tek evlatları olan Selen'i ayırmışlar. Bu kez mutluluğu bulduğunu düşünen Deniz'in son zamanlardaki durgunluğu ve üzüntüsü de Ali Rıza'nın ailesinin yaptığı baskılara bağlı olsa gerek. Sohbet sırasında sevgili Ertan Kayıtken'in son beş yıldır panik atak hastalığından ve uçak fobisinden kurtulamadığını öğrendim. Nitekim Uğurkan onu Rusya'daki Moda Fuarı'na davet etti, gidemedi. Uğurkan o akşamın sabahı hiç dinlenmeden, Türker Fuarcılık'ın Moskova'da düzenlediği Moda Fuarı'na katıldı. Ebru Güzel, Irmak Atuk, Özgül Kavruk, Hande Subaşı, Fatoş Seğmen, Duygu Ulaş, Tuğba Özay'ın manken olarak yer aldığı defileler çok başarılı geçmiş. Bir süre önce ajansından ayrılan çapkın manken Esra Eron ise yine yuvaya dönmüş. Yeri gelmişken, Uğurkan'ın bilmediğiniz bir özelliğini duyurayım istedim. Efendim, sevgili dostum acayip çevreci ve çocuklara düşkündür. Şimdilerde de Mardin'de sessiz sedasız açtığı Uğurkan Erez Çocuk Parkı'nın ikincisini hizmete sokmaya hazırlanıyor. Çıkışta kapıdan Reina'ya uğradım. Gülşad Doğan ve Yadigar Cengizer oradaydı. Aslında o saatlerde uyuyorlardı ama özel bir geceymiş. Gülşad ve Yadigar'ı 2001 yılında Laila'nın beyin takımında tanımıştım. Daha sonra birlikte Ra Ajans'ı kurdular. Şimdilerde Reina'nın medya, imaj ve halkla ilişkiler işlerini yürütüyorlar. Çırağan Kempinski Otel, sushi'de lider marka Udonya ve Yıldırım Özdemir Kuaför de Gülşad ile Yadigar'ın hizmet verdiği şirketler arasında. O gece Reina'da görev yapan ekibi inceledim. Kaliteli kızlar ağırlıktaydı. Dragon'da Aysun Gültekin, Zarifi'de Kıvılcım Bakar, Burçu Gökçek, güvenlikte Yazgül Maydas, barmaid Pınar Gülbahar zehir gibiydiler. Reina yine çok keyifli olmasına rağmen fazla kalmadım, saat 03.30'du eve girdiğimde. Bu akşam Süper Star Ajda Pekkan, BuzADA'da sahneye çıkacaktı. Hatta bu yüzden Bodrum'daki tatilini yarım bırakıp döndü. Ayrıca Bodrum'dan başta Semiramis Pekkan, Gulu Lalvani, İsmail Akkaya, Selma Türkeş Bezmen, Esra-Sinan Gürsoy olmak üzere pek çok medyatik isim de bu konsere gelecekti. Fakat BuzADA'nın ortağı Ender Sanal yağış nedeniyle bu akşamki konseri 25 Ağustos Çarşamba gününe ertelediklerini söyledi. Bilinsin istedim. Yine sevinçleriniz okyanuslar, üzüntüleriniz ise kum tanesi kadar olsun. 

Silivri'de minik tur ve MMC TV 

Efendim, çok sevgili yeğenim Evren bir süredir Selimpaşa'daki Otel Family'de Terra İlaç ve Kimya Sanayii'nin düzenlediği eğitim seminerlerine katılıyor. Firmanın İstanbul Genel Müdürü Alper Kozanoğlu, 60 gence minik bir konuşma yapmamı istemiş Evren'den. Hayata, kitabıma, magazin dünyasına yönelik olarak. Atladım gittim. Çok da keyif aldım. Bir kere Alper Bey çok kaliteli ve aydın bir insan. Ailesi ve güzel kızıyla da tanıştım. Adana'dan İzmir'e, İstanbul'dan Mersin'e, Ankara'dan Gaziantep'e kadar yurdun dört bir yanından gelen, yaşları 25-30 arası olan birbirinden zeki gençler sorularıyla beni zaman zaman sıkıştırdı ama yılların tecrübesiyle atlattım. Çok hoş oldu. Sevgili Yayın Yönetmenim Rıfat'ım Ababay'ım, görseydiniz gurur duyardınız yine. O arada oteli gezdim. Genç ve yakışıklı Genel Müdür Serkan Bilir otelde hiç boş oda kalmadığını, özellikle yurt dışı bağlantılarının çok iyi olduğunu söyledi. Üç yıldızlı ama büyük ve deniz kıyısında güzel bir aile oteli Family. Toplantı sonrası Evren'i alıp Silivri'de tur attık. Buranın sahil iskele meydanında olan Meşhur Tekirdağ Köftecisi'nde köfte, piyaz yedik. Silivri'nin caddeleri, sokakları pırıl pırıl. İnsanları içten. Meydanda bulunan umumi tuvalet pırıl pırıl. Silivri'yi gerçekten çok beğendim, kısmetse bir hafta sonunu orada geçirip sizlere izlenimlerimi aktaracağım. Efendim, favori kanallarım arasında CNN Türk, NTV, Habertürk, yani haber ağırlıklı kanallar var. Geçen gün kanallar arasında zap yaparken MMC TV'ye takıldım. Ekranda sevgili Eylem Şenkal vardı. Programın adı 'Pozitif Enerji'ydi. Saat 10.30 filandı. Acayip 
sardı beni program. Çünkü Eylem'in konukları, alanında uzmanlaşmış astrologlardı. Bir cuma akşamı da 
19.00 sıralarında 'Megamix' adlı bir müzik programına denk geldim. Güncel ve hit olmuş yabancı video klipler, Ali Tanındı'nın sunumuyla gösteriliyordu. İzledim. Şimdilerde ara sıra da olsa MMC TV'ye de takılıyorum. Özellikle astrolojiye merak saranlar o kanalın bağımlısı olabilir, çünkü çok faydalı bilgiler var. 



</TEXT>
</DOC>
