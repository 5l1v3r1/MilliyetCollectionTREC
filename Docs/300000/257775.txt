<DOC>
<DOCNO> 257775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/guncel/gun03.html </URL>
<DATE> 2004/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızını morgda buldu 
</HEADLINE>
<TEXT>


Tren faciasının kurbanlarından üniversite öğrencisi İrem Candan'ın ilk kez trene bindiği ve babasının aldığı biletin tarihini değiştirdiği ortaya çıktı... 


Türkiye'yi yasa boğan tren kazasında hayatını kaybedenlerden birisi de üniversite öğrencisi İrem Candan. Ankara'da oturan kuzeninin yanına tatile gitmek isteyen Candan, babasının aldığı bileti değiştirerek bir gün önce yola çıkınca hızlandırılmış tren faciasının kurbanı oldu. 
18 Mart Üniversitesi Biyoloji Bölümü 4. sınıf öğrencisi olan İrem Candan'ın 21 annesi Berrin Candan kazanın meydana geldiği gece Başbakan Erdoğan'dan kızının bulunması için yardım istemişti. 
Bütün gece yaralı ve ölülerin gönderildiği hastaneleri dolaşan anne Candan "Ama kimse yardım etmedi. Bir hastanede uzun saçlı bir kızın yüzünü göremedim ama İrem'e çok benzettim. Ellerine baktım ojesi yoktu, hemen sonrasında kızımın öldüğünü öğrendim" diye konuştu. 

'Türkiye için kayıp' 
Bozhöyük SSK Hastanesi'nde kızının cansız bedenini bulan anne, "Kızım sadece benim için değil, Türkiye için de bir kayıptır" diyerek şöyle konuştu 
"Özel okulda okumasına rağmen ayakkabısını tamir ettiren, söküğünü diken bir çocuktu. Hem akıllı, hem de sorumluluk sahibiydi. Ankara'ya kuzeninin yanına gidiyordu. Babası cuma günü için gidip biletini almıştı ama o stajı erken bitince babasının aldığı bileti gidip değiştirdi. Bir gün öncesine, perşembe gününe bilet aldı. Ben de çocuğumu güle oyna raylara teslim ettim." 
Kızının ölümü nedeniyle kazanın sorumluları hakkında dava açacağını da belirten anne Candan, "Davadan kazanacağım tazminatla İrem'in adını yaşatmak istiyorum" dedi. 

Ölen kondüktör trenden korkmuş 

Sakarya'daki tren kazasında hayatını kaybeden üç çocuk babası, 30 yılık kondüktör İhsan Kahraman'ın 50 son günlerde ablası Gülsenem Çankaya'ya "Abla eski raylar üzerinde hiç hızlı tren gider mi " dediği ortaya çıktı. Kahraman için Ümraniye Merkez Camii'ndeki cenaze namazına, yakınları, meslektaşları ve vatandaşlar katıldı. Karadağ'ın oğulları Serkan ve Serhat, cami avlusunda başsağlığı dileklerini kabul ederken, kızı Yasemin ile eşi Sultan güçlükle teselli edildi. Cenazenin cami avlusuna getirilmesi sırasında fenalık geçiren Sultan Kahraman, tören boyunca ağıt yaktı. 

Vali Yardımcısı annesini göremedi 

Kazada yaşamını yitiren Yalova Vali Yardımcısı Coşkun Ertürk'ün 57 hasta annesini ziyaret amacıyla Ankara'ya gittiği öğrenildi. Kars doğumlu Ertürk, 1970'te Ankara Üniversitesi Hukuk Fakültesi'nden mezun oldu. 1976'da Bolu Mengen Kaymakamlığı, 1983'te İller İdaresi Genel Müdürlüğü Şube Müdürlüğü, 1992'de Antalya Vali Yardımcılığı, 1997'de İstanbul Beykoz Kaymakamlığı yaptı. 2002'den beri Yalova Vali Yardımcısı olan Ertürk'ün, İrem adında bir kız çocuğu vardı. 

Kazada ölenlerden 32 kişinin kimliği belirlendi 

Başbakanlık Türkiye Acil Durum Yönetimi Genel Müdürlüğü Merkezi'nden yapılan açıklamaya göre, faciada ölenlerden 32'sinin ve yaralananlardan da 77'sinin kimliği belirlendi. Açıklamaya göre, ölen ve yaralananların kimlikleri belirlenenler şöyle Volkan Kuplay, Nevzat Çay, Arif Tınaz, İhsan Karadağ, İdris Nasarettin, Selçuk Sarıköse, Canan Sunal, İlker Ünaldı, Muhammet Arifoğlu, Hıdır Tınaz, Refik Ağır, Gülnihal Günay Buchauer, Manfred Buchauer, Erol Kurumlu, Fevziye Yerlikan, Coşkun Ertürk, Şaziye Çelik, Melik Aydın, Nusret Bakın Barın, Suphi Yalçınkaya, Feraha Doğramacı, Ümit Şengörür, Nazlı Tınaz, Serpil Aktüzün, İrem Candan, Aysun Kozanoğlu Tüylü, Manar Nasarettin, Ercan Keklikçi, Hala Nasarettin, Yavuz Aydın, Ahmet Ziya Dinç ve Mısra Tınaz. 

Yaralılar 

Ali Tunç, Aysun Aslan, Cengiz Özen, Engin Çolova, Hakan Bulur, Hatice Ceylanlan, Hüseyin Avni Karabeyoğlu, İsmail Hakkı Civelek, Uğur Öz, Yıldıray Çınar, Aynur Bölükbaş, Cuma Ziya Şenoğlu, Ercan Ulaş, Ergun Bölükbaş, Hatice Sonuçar, Hüseyin Gonca, Naciye Aydaç, Özlem Şenoğlu, Rahime Okur, Serkan Şenoğlu, Süleyman Esat, Taşkın Ömür, Ufuk Burak Bölükbaş, Beril Gümüşsoy, Filiz Özçelik, Gürkan Çotuk, Mustafa Okur, Mustafa Sarıkaya, Nehir Uyanusta, Serhat Sarıköse, Tuba Okur, Zehra Uyanusta, Aykut Dağlar, Barra Nasarettin, Burak Yerlihan, Eda Nur, Hatice Er, Murat Yücel, Mustafa Ergenç, Mustafa Öztürk, Oğuz Sarıışık, Seymanur Tınaz, Tefik Uyar, Zeynep Şıra, Melike Demircan, Meral Demircan, Semih Demircan, Yaşar Demircan, Alper Çabuk, Erçin Özgüntürk, Fatih Selçuk, Hatice Sonuçlar, Murat Şahin, Reyhan Özgüntürk, Salim Kervan, Saye Çabuk, Yılmaz Çetinkaya, Ahmet Türk, Esma Boz, Fethiye Çakar, Nejla Boz, Öznur Yılmaz, Alev Arın, Ayşe Özden, Bora Boyacı, Emre Kutay Özdemir, Hasan Yüksektepe, Nazım Erdoğan, Namık Kemal Özden, Ramazan İnal, Nihal Doğruöz, Sema Yavuz, Fulya İlçin, Müjgan Karayel, Orhan Aydoğdu, Semra Çakmak ve Surrat Eryiğit. 

'Uçuyoruz' dedi, öldü 

Başbakan Recep Tayyip Erdoğan'a, "Başbakan, duy sesimizi. O tren kötüydü, hızlı sefer yapamazdı. Kocam öldü. O trene binmemeliydi" diye tepki gösteren kadının, mimar Erol Kurumlu'nun eşi Mualla Kurumlu olduğu ortaya çıktı. Eskişehir'de yaşayan ve bir iş için İstanbul'a giden Erol Kurumlu, eşinin uyarısına rağmen çok merak ettiği hızlı trene bilet aldı. Kazadan 10 dakika önce eşini arayan Kurumlu, Hızlı trendeyim. Hızımıza bak, uçuyoruz. Yakın zamanda yanınızdayım" dedi. Ancak Kurumlu, çok sevdiği eşine ulaşamadan can verdi. Kazadan sonra eşinden haber alamayınca olay yerine giden Mualla Kurumlu'nun umudu hastane morgunda son buldu. Hazar Kurumlu da annesinin trene binmemesi için babasını uyardığını söyledi. 


</TEXT>
</DOC>
