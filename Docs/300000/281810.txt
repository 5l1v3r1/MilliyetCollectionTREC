<DOC>
<DOCNO> 281810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sondun33.html </URL>
<DATE> 2004/10/20/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
El Pais'te Türkiye yazısı Avantajlar çok az konuşuluyor 
</HEADLINE>
<TEXT>

     İspanyol Meclis ve Senatosu'ndaki AB İlişkiler Karma Komisyonu'nun Başkanı Ana Palacio, Türkiye'nin AB'ye katılımı tartışılırken olumlu yanların çok az konuşulduğundan yakındı. 
     İspanyol El Pais gazetesinde bugün yer alan makalesinde Palacio, ''Demokratik ve modern Türkiye'nin AB'ye katacağı ekonomik ve stratejik fırsatlar ve avantajlar çok az tartışılıyor'' ifadesini kullandı. 
     Türkiye'nin büyük pazar potansiyelinin bulunduğunu, enerji sağlamada geçiş koridoru oluşturduğunu ve Akdeniz, Ortadoğu ve Kafkasya'da Avrupa'nın geleceği açısından stratejik bir konumda bulunduğunu vurgulayan Palacio, ''Türkiye, medeniyetler çatışmasının insanlığın önüne geçemeyeceği bir alın yazısı olmadığını gösterecek'' diye yazdı. 
     İspanya'nın eski Dışişleri Bakanı ve Halk Partisi milletvekili Palacio, ''Kimiz Avrupalıların nasıl olmasını istiyoruz Birlikte ne yapmak istiyoruz Ortak projelerimizi nasıl gerçekleştirmek istiyoruz Bu soruların cevabında Türkiye de var'' ifadesini kullandı. 
     Avrupa'nın geçmişteki gibi olmadığını, projelerinin bulunduğunu kaydeden Palacio, Türkiye'nin AB'ye tam katılımının gerçekleşmesi gerektiğini belirtti. 
     
</TEXT>
</DOC>
