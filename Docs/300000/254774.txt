<DOC>
<DOCNO> 254774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/soneko12.html </URL>
<DATE> 2004/07/12/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Özelleştirmede ilk yarı geliri 744 milyon dolar 
</HEADLINE>
<TEXT>

     Özelleştirmede bu yılın ilk yarısında 744 milyon dolarlık satış gerçekleştirilirken, 1 milyar 495 milyon dolarlık özelleştirme sözleşmesi de imza aşamasına geldi. 
     Özelleştirme İdaresi Başkanlığı'nın verilerine göre, ilk yarıda 213.3 milyon dolarlık blok satış gerçekleşirken, buradan 191.7 milyon dolarlık tahsilat sağlandı. Blok olarak satılan kuruluşlar ise, Esgaz, Eti Bakır, Div-Han ve Bursagaz oldu. 
     Tesis ve varlık satışı veya devri yöntemiyle ise ilk yarıda 0.7 milyon dolarlık satış, 283 milyon dolarlık da tahsilat gerçekleşti. Bu yöntem ile özelleştirilenler arasında TEKEL, Sümer Holding, Et Balık Ürünleri A.Ş., Türkiye Denizcilik İşletmeleri ve SEKA'ya ait taşınmazlar ile Tekel Alkollü İçkiler Sanayi, Gemlik Gübre ve Tümosan da yer alıyor. 
     Bunun sonucunda her iki yöntemle 744.1 milyon dolarlık özelleştirme gerçekleşirken, yapılan tahsilat da 474.7 milyon dolar oldu. 
     Öte yandan, bu yılın ilk yarısında sözleşme imza aşamasına gelen projelerin tutarı ise 1 milyar 495 milyon doları buldu. Bunlar arasında en önemli ihale halen Danıştay aşamasında bulunan Tüpraş olarak göze çarpıyor. 
     Tüpraş dışında, Samsun Gübre, Eti Gümüş ve Eti Krom da imza aşamasında bulunan büyük özelleştirmeler olarak sırada bekliyor. 

     
</TEXT>
</DOC>
