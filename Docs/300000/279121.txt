<DOC>
<DOCNO> 279121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/soneko39.html </URL>
<DATE> 2004/10/11/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Beko Elektronik'e, ''SA 8000'' belgesi... 
</HEADLINE>
<TEXT>

     Beko Elektronik, ''SA 8000'' Sosyal Sorumluluk Standardı belgesini almaya hak kazandı. 
     Beko Elektronik'ten yapılan açıklamada, Beko Elektronik'in Türk Standardları Enstitüsü'ne başvurusunu yaparak, SA 8000'e sahip olduğu bildirildi. 
     Açıklamaya göre, SA 8000, sendikalı işçi çalıştırma, çocuk işçi çalıştırmama, işçilere eşit muamele etme, sendikalaşma ve örgütlenme özgürlüğünü engellememe gibi konuları kapsıyor. 
     Uluslararası Çalışma Örgütü'nün ILO yayınladığı yasadan, çocuklar ile ilgili uluslararası beyannamelerden ve İnsan Hakları Evrensel Beyannamesi'nden oluşan bu standart, Beko Elektronik'in yanı sıra onunla çalışan tüm yan sanayilerin de iyileştirilmesini şart koşuyor. 
     
     TUKAŞ, ''ULUSLARARASI GIDA GÜVENLİK BELGESİ'' ALDI 

     Türkiye'nin gıda sektöründeki kuruluşlarından olan TUKAŞ'ın, tüm ürün grupları için gıda güvenliğinde uluslararası geçerliliği olan ''Tehlike Analizi ve Kritik Kontrol Sistemi-Uluslararası Gıda Güvenlik Belgesi HACCP '' Belgesi aldığı bildirildi. 
     TUKAŞ'tan yapılan açıklamaya göre, Alman RWTUV firması tarafından verilen HACCP Belgesi'nin, firma tarafından Turgutlu, Torbalı ve Manyas'ta bulunan fabrikalarda yapılan denetimlerin ardından tüm ürün grupları için elde edildiği kaydedildi. 
     Açıklamada, ''HACCP'nin gıdanın hammaddeden tüketicinin mutfağına ulaşıncaya kadar süreci kapsayan bir gıda güvenlik sistemi olduğu belirtilerek, sistemde kritik kontrol noktalarına odaklanarak, gıda üretim zincirinde insan sağlığına yönelik oluşabilecek tehlikenin önlenmesi veya kabul edilebilir seviyeye indirilmesinin'' amaçlandığı ifade edildi. 
     TUKAŞ Genel Müdürü Ahmet Uysal da değerlendirmesinde, ''güvenli gıdaya ulaşmanın yolunun tarladan geçtiğine'' işaret etti. 
     Uysal, şunları kaydetti 
     ''Gıda güvenliği konusunda tüm yükümlülüklerini yerine getirmekteyiz. TUKAŞ, her ürün grubunda aldığı HACCP Belgesi ile sektöründe fark yaratmıştır. HACCP Sistemi, TUKAŞ'ın gıda güvenliği sisteminin bir parçasıdır.'' 
     
</TEXT>
</DOC>
