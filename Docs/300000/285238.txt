<DOC>
<DOCNO> 285238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sonyas15.html </URL>
<DATE> 2004/11/01/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Sibel Kekilli, bu kez 'Bambi' ödülünü aldı 
</HEADLINE>
<TEXT>

     54. Berlin Film Festivali Berlinale'de ''Gegen die Wand'' Duvara Karşı adlı filmdeki rolüyle ''Altın Ayı'' ödülünü alan Sibel Kekilli, Almanya'nın önemli film ödüllerinden ''Bambi''ye de layık görüldü. 
     Ödülü veren Burda GmbH şirketi tarafından yapılan açıklamada, ''Bambi'' ödülünün Kekilli'ye, ''Gegen die Wand'' filmindeki başarısından dolayı 18 Kasım'da Hamburg kentinde düzenlenecek törenle verileceği belirtildi. 
     Şirketin açıklamasına göre, ödülü ''Shooting Star'' kategorisinde alacak Kekilli, film sektöründeki çabalarından ve ''Gegen die Wand'' filmindeki oyunculuğundan dolayı bu ödüle layık görüldü. 
     Açıklamada, Kekilli'nin bu filmde, eski aile gelenekleri ile modernleşen ve değişen zaman arasında bocalayan bir genç kızı başarıyla canlandırdığı kaydedildi. 
     
</TEXT>
</DOC>
