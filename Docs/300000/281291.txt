<DOC>
<DOCNO> 281291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonspo36.html </URL>
<DATE> 2004/10/18/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Samsunspor pür-neşe... 
</HEADLINE>
<TEXT>

     Samsunspor Kulübü Basın Sözcüsü Ercan İnce, deplasmanda Malatyaspor karşısında alınan 2-1'lik galibiyetten büyük memnuniyet duyduklarını belirterek, ''Ligdeki yerimizi belirleme açısından önemli bir maç kazandık'' dedi. 
     İnce, Samsunspor'un, Malatyaspor gibi güçlü bir takımdan deplasmanda 3 puan almasının sevindirici olduğunu belirtti. 
     Bu galibiyetin aynı zamanda ligde üst üste alınan 4. galibiyet olduğunu ifade eden İnce, amaçlarının galibiyetler serisini sürdürmek olduğunu vurgulayarak, şunları kaydetti 
     ''Malatyaspor gibi güçlü bir takımdan 3 puan çıkarmak, Samsunspor'un ligde tüm takımları yenebilecek güçte olduğunu göstermektedir. Güçlü bir kadromuz olduğunu daha önce de söylemiştik. Ama ligin başında uyum sorunu nedeniyle bazı sıkıntılar yaşadık. Artık bu geçti ve takım istediğimiz seviyeye gelmeye başladı. Ligdeki yerimiz de yavaş yavaş belirleniyor. O nedenle ligdeki yerimizi belirleme açısından önemli bir maç kazandık.'' İnce, bu hafta içerde oynayacakları Gençlerbirliği maçından da galibiyetle ayrılacaklarına inandıklarını söyledi. 
     
</TEXT>
</DOC>
