<DOC>
<DOCNO> 261910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/guncel/gun05.html </URL>
<DATE> 2004/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk şoför BMW'nin bagajına kapattılar 
</HEADLINE>
<TEXT>


TURAÇ TOP DHA 

Irak'ta teröristlerce 28 Temmuz'da kaçırılan, çalıştığı firmanın Irak'tan çekildiğini açıklamasıyla 4 Ağustos'ta serbest bırakılan TIR şoförü Abdurrahman Demir, Manisa Salihli'de yaşayan ailesine dün kavuştu. 
Ailesinin geçimini sağlayabilmek için gerekirse Irak'a yeniden gidebileceğini söyleyen Demir, kaçırılışını şöyle anlattı 
"Tikrit yakınlarına geldiğimizde uzun namlulu silahlı kişiler önümüzü kesti. Kamyondan indirip ellerimi ve gözlerimi bağladılar. Daha sonra BMW marka bir otomobilin bagajına kapattılar. 200 km yol aldık. Hava çok sıcak olduğu için kaç kere bayılıp ayıldığımı hatırlamıyorum. Sonra bir derenin kenarına götürdüler. Başımızı suya daldırıp işkence yaptılar. Daha sonra otomobille demir kapısı olan bir eve girdik. Şirketin kamyonlarını çekmemesi halinde bizi de Murat Yüce gibi öldüreceklerini söylediler. 'Siz erzak getirmezseniz, ABD'yi 2 ayda bitiririz' dediler. Çalıştığımız firmanın Irak'tan çekilmesi üzerine beni serbest bıraktılar. Dönüşte arabanın bagajına değil, arabının içine oturttular. Ama elim ve gözlerim yine bağlıydı." 


</TEXT>
</DOC>
