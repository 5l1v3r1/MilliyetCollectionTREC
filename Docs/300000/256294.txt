<DOC>
<DOCNO> 256294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/son/sondun26.html </URL>
<DATE> 2004/07/18/ </DATE>
<TIME> 22.29 </TIME>
<AUTHOR>  </AUTHOR>
<HEADLINE>
Kabil'de roket saldırısı 1 ölü, 1 yaralı... 
</HEADLINE>
<TEXT>

     Afganistan'ın başkenti Kabil'in merkezine düzenlenen roket saldırısında 1 kişinin öldüğü, 1 kişinin yaralandığı bildirildi. 
     Afganistan'da NATO komutasındaki Uluslararası Güvenlik ve Destek Gücü ISAF sözcülerinden Binbaşı Rita LePage, bir roketin kentin merkezindeki ISAF karargahının 800 metre uzağına, İtalyan Büyükelçiliği'nin arkasındaki bölgeye düştüğünü kaydetti. 
     Görgü tanıkları da, roketin iki katlı bir evin bahçesine düştüğünü belirterek, şarapnel parçası isabet eden 1 kadının öldüğünü, 1 kişinin de yaralandığını söylediler. 
     Bu arada, Kabil havaalanının kuzeyinde de iki patlama meydana geldiği bildirildi. 
     ISAF sözcüsü, Kabil havaalanının kuzeyindeki patlamalara 1 ya da 2 roketin ya da havan topu mermisinin yol açtığının sanıldığını belirterek, olayın araştırıldığını söyledi. 
     Havaalanı yakınında meydana gelen patlamalarda ölen ya da yaralanan olduğuna dair bir bilgi bulunmadığı açıklandı. 
     
</TEXT>
</DOC>
