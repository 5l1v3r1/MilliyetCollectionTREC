<DOC>
<DOCNO> 293909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sontur30.html </URL>
<DATE> 2004/12/01/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Minibüs pastaneye girdi 
</HEADLINE>
<TEXT>

     Çankırı'da yoldaki gizli buzlanma nedeniyle kayan minibüs, bir pastaneden içeri girdi. Kazada yaralanan sürücü, tedavi altına alındı. 
     AA muhabirinin aldığı bilgiye göre, Çankırı'da gece başlayan kar yağışı, yollarda gizli buzlanmaya neden oldu. Hastane Köprüsü mevkiinde Mesut Medeni'nin 23 kullandığı minibüs, gizli buzlanma nedeniyle kayarak, yol kenarında bulunan İbrahim Demiroğlu'na ait pastanenin içine girdi. Kazada yaralanan sürücü Medeni, Çankırı Devlet Hastanesi'nde tedavi altına alındı. 
     Pastaneye giren minibüs ise vatandaşlar tarafından içeriden çıkartıldı. İşyeri sahibi Demiroğlu, minibüsün içeri girdiği bölgede şans eseri kimse bulunmadığını, bu nedenle kazada can kaybı olmadığını söyledi. 
     Bu arada, Anadolu Lisesi Köprüsü'nde ise Hakan Erdem'in kullandığı 06 AL 2357 plakalı otomobil, yine yoldaki gizli buzlanma nedeniyle orta refüjde bulunan ağaca çarptı. Kazada, araçta maddi hasar meydana geldi. 
     Yaşanan kazaların ardından, Çankırı Belediyesi tarafından yollarda tuzlama çalışması başlatıldı. Trafik ekipleri de gizli buzlanmalara karşı sürücüleri uyardı. 
     
</TEXT>
</DOC>
