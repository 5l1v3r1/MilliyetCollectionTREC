<DOC>
<DOCNO> 289129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/siyaset/axsiy02.html </URL>
<DATE> 2004/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçek Rapor entel fitne 
</HEADLINE>
<TEXT>


ANKARA Milliyet 


Adalet Bakanı Cemil Çiçek, Başbakanlık İnsan Hakları Danışma Kurulu'nun BİHDK Azınlık Hakları raporunu, "entel fitne" olarak nitelendirdi. Raporun hükümete gönderilmeden açıklanmasının, nezaketsizlik olduğunu söyleyen Çiçek, "Bir de baktık, hergele meydanında dağıtılıyor" dedi. 
Habertürk'te "Basın Kulübü" programına katılan Çiçek, "Türkiyelilik" üst kimliğinin kabul edilmesi gerektiği yönündeki görüşler nedeniyle büyük yankı uyandıran rapora sert tepki gösterdi. Raporla, toplumun dikiş noktalarına jilet atıldığını savunan Çiçek, değerlendirmeleri ise entel fitne olarak yorumladı. 

Başkanlık sistemi istedi 
Çiçek, AB İlerleme Raporu'nda etnik grupların Meclis'te temsilinin sağlanmasının önerildiğinin anımsatılması üzerine de, "Böyle denilince yüzde 10 barajı düşürülecekmiş gibi yorumlandı. Raporda barajın düşürülmesi istenmiyor. Her kesimin temsili isteniyor" diye konuştu. Çiçek, temsilde adaletin sağlanması için kişisel önerisinin de başkanlık sistemi olduğunu vurguladı. 


</TEXT>
</DOC>
