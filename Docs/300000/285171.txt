<DOC>
<DOCNO> 285171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sonspo40.html </URL>
<DATE> 2004/11/01/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Fenerbahçe, Lyon maçı için Fransa'ya gitti... 
</HEADLINE>
<TEXT>

     Fenerbahçe, Avrupa Şampiyonlar Ligi'nde 3 Kasım Çarşamba günü Olympique Lyon ile yapacağı maç için Fransa'ya gitti. Sabiha Gökçen Hava Limanı'ndan özel bir uçakla Lyon'a giden Sarı-lacivertlilerde, teknik direktör Christoph Daum, profesyonel futbol takımında forma giyen tüm oyuncuları kafileye dahil etti. 
     Havalimanı'nda bir taraftar, Başkan Aziz Yıldırım ve futbolcu Tuncay'a çiçek verdi. 
     Dünkü antremanda sinirli hareketleri ile dikkat çeken Serkan havalimanında yaptığı açıklamada, hırsından dolayı böyle davrandığını, antremandan sonra hiçbir sorunun kalmadığını söyledi. 
     İdari menajer Volkan Ballı ise Beşiktaş maçından sonra soyunma odasına giderken Serkan'ın başına yabancı bir madde geldiğini ifade ederek, ''Serkan bu yüzden tribünlere tepki gösterdi. iddia edildiği gibi teknik direktör Daum'a hiçbir tepkisi olmadı'' dedi. 
     Fenerbahçe Kulübü Başkanı Aziz Yıldırım ve bazı yöneticilerle teknik heyet ve futbolcuların yanı sıra kafileyle birlikte CHP milletvekilleri Zekeriya Akıncı, Eşref Erdem, Mehmet Sevigen ve Mehmet Ali Özpolat, İstanbul Emniyet Müdür Yardımcısı Mehmet Selvi ile Diyarbakırspor Kulübü Başkanı Ahmet Göksu da Lyon'a gitti. 
     Fenerbahçe'nin, Olympique Lyon ile Gerland Stadı'nda oynanacağı maçı İtalyan hakem Stefano Farina yönetecek. Karşılaşmada Farina'nın yardımcılıklarını Marco Ivaldi ve Paolo Calcagno yapacak. 
     
</TEXT>
</DOC>
