<DOC>
<DOCNO> 264807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/sontur30.html </URL>
<DATE> 2004/08/19/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Haraç vermeyen ''hayat kadını''nı vurdular .. 
</HEADLINE>
<TEXT>

     Kütahya'da kendilerine haraç vermediği gerekçesiyle kaçırma girişiminde bulundukları hayat kadınını ellerinden kaçırınca sırtından av tüfeği ile yaraladıkları iddia edilen 4 kişi, tutuklandı. 
     Kütahya Emniyet Müdürlüğü yetkililerinden alınan bilgiye göre, Kütahya-Tavşanlı Karayolu'nun Turgutlu Kavşağı mevkiinde bekleyen İpek G'nin 23 yanına yaklaşan, plakası açıklanmayan bir otomobildeki Ekrem Kırgöz, Hasan Baygın, Mustafa Bahadır Uçak ve Murat Çekmez, silah tehdidiyle genç kadından ''haraç'' istedi. 
     Haraç vermeyi kabul etmeyen kadın, üzerindeki yaklaşık 120 milyon lirayı zorla aldıktan sonra kendisini otomobile bindirmeye çalışan zanlıların elinden kurtularak, kaçmaya başladı. Olay yerinden uzaklaşmaya çalışan genç kadını av tüfeği ile sırtından yaralayan zanlılar, kaçtı. 
     İpek G'nin arkadaşlarının ihbarı üzerine kısa sürede yakalanan Ekrem Kırgöz, Hasan Baygın, Mustafa Bahadır Uçak ve Murat Çekmez, sorgulamalarının ardından ''silahla adam yaralama, zorla adam kaçırmaya teşebbüs ve gasp'' suçlarından çıkarıldıkları nöbetçi mahkeme tarafından tutuklandı. 
     Bu arada, Kütahya Devlet Hastanesi'nde tedavi altına alınan İpek G'nin durumunun iyi olduğu bildirildi. 
     
</TEXT>
</DOC>
