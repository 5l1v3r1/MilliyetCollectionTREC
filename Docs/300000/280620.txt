<DOC>
<DOCNO> 280620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sondun31.html </URL>
<DATE> 2005/03/15/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
El Hekim'e saldırı düzenleyen fail yakalandı... 
</HEADLINE>
<TEXT>

     Irak polisi, Şii lideri Muhammed Bager El Hekim'in hayatını kaybettiği bombalı saldırının failini yakaladıklarını bildirdi. 
     Necef polis şefi Galib el Jaziri, Musul kentinden Haşim adlı bir Kürt olan bu kişinin, kentte iki kişiyle birlikte yürürken yakalandığını, Haşim'in yanındaki iki kişinin kaçmayı başardığını belirtti. 
     ''Bu kişinin, Büyük Ayetullah Ali Sistani ile kent halkına karşı yeni saldırılar planladığını'' söyleyen el Jaziri, Sistani'ye karşı saldırının bombalı paket yoluyla planlandığını, Haşim ile suç ortaklarının ayrıca İmam Ali Türbesi yakınlarında intihar saldırıları planladığını sözlerine ekledi. 
     El Jaziri, 29 Ağustos 2003'te düzenlenen saldırıya Haşim'in dışında biri Afgan vatandaşı dört kişinin daha karıştığını kaydetti. 
     
</TEXT>
</DOC>
