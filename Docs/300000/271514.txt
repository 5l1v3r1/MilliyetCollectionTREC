<DOC>
<DOCNO> 271514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sonyas19.html </URL>
<DATE> 2004/09/13/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
'Batman' kılığındaki gösterici, Buckingham Sarayı'nın balkonunda 
</HEADLINE>
<TEXT>

     İngiltere'nin başkenti Londra'da, süper kahraman ''Batman'' Yarasa Adam kılığındaki bir göstericinin, Buckingham Sarayı'nın bir balkonuna çıktığı düzenlediği bildirildi. 
     Olay yerinde bulunan AFP muhabiri, gri ve siyah ''Batman'' kostümü içindeki maskeli göstericinin, saray muhafızlarını atlatarak binadaki bir balkona çıktığını belirtti. 
     Rahip haklarını savunan ''Adalet İçin Rahipler'' örgütünden olan göstericinin, 33 yaşındaki Jason Hatch olduğunu ifade eden örgüt sözcüsü Matt O'Connor, ''Balkondaki Batman kılığındaki kişi bizden biri'' açıklamasında bulundu. 
     Saraydan yapılan açıklamada ise olayın polise intikal ettirildiği kaydedildi. 
     Göstericinin balkona çıktığı anda İngiltere Kraliçesi Elizabeth'in sarayda bulunmadığını, İskoçya'da tatilde olduğunu açıklayan bir saray sözcüsü, sarayda kraliyet ailesine mensup hiç kimsenin bulunmadığını da vurguladı. 
     AFP muhabiri, göstericinin, ''Adalet İçin Rahipler. Çocuklarımızı görmek istiyoruz ve bunun için savaşacağız'' yazılı bir pankart açtığını belirtti. 
     Orijinal adı ''Fathers 4 Justice'' olan örgütün üyeleri, geçen mayıs ayında Avam kamarasındaki bir toplantıya girmeyi başararak, Başbakan Tony Blair'in yüzüne mor bir toz atmış ve toplantının ertelenmesine neden olmakla ün yapmıştı. Mor tozun daha sonra renklendirilmiş un olduğu ortaya çıkmıştı. 
     Rahiplerin haklarını korumak için 2002 yılında kurulan örgüt, boşanmaların ve ayrılıkların ardından çocuklarını ve torunlarını görmek isteyen yaşlı kişilerin hakları için de mücadele veriyor ve genellikle bu tür sansasyonel yolları tercih ediyor. 
     
</TEXT>
</DOC>
