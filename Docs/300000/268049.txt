<DOC>
<DOCNO> 268049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/yasam/yas07.html </URL>
<DATE> 2004/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Geceleri evine 'hapis ' 
</HEADLINE>
<TEXT>


'Amerikanvari' cezalarıyla tanınan h kim Latif Tefon, geceleri hırsızlık yapan gencin, gece sokağa çıkmasını yasakladı 

NEŞET KARADAĞ DHA 

Adana'da hırsızlıktan çok sayıda sabıkası bulunan N.Y. 16 , iki ay önce evine girdiği Nadir Kılıç'ın pantolon cebindeki 20 milyon lirayı aldı. Yakalanan ve tutuksuz yargılanan genç N.Y. suçunu kabul etti. N.Y.'yi bir yıl hapis cezasına çarptıran h kim Latif Tefon, önce 1 ay 20 güne indirdi, ardından da bir daha suç işlemeyeceğine kanaat getirerek erteledi. Ancak Tefon, N.Y.'yi deneme süresine tabi tutarak 1 yıl boyunca alkol ve sigara içilen, kumar oynanan yerlere gitmekten men etti yanında reşit biri olmadan gece sokağa çıkmasını da yasakladı. Savcılığın görevlendirdiği bir kişi, 3 ayda bir N.Y.'nin durumunu mahkemeye bildirecek. N.Y. verilen karara uymazsa önce ikaz, sonra da cezasını çekmesine ya da deneme süresinin 6 ay uzatılmasına karar verilecek. 



</TEXT>
</DOC>
