<DOC>
<DOCNO> 265324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/sontur20.html </URL>
<DATE> 2004/08/21/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Yol isteyen polisleri taş ve sopalarla dövdüler .. 
</HEADLINE>
<TEXT>

     Hakkari Emniyet Müdürlüğü'nde görevli 2 polis memuru ve 1 sivil memur, Şanlıurfa'da tartıştıkları vatandaşlar tarafından darp edildi. 
     Alınan bilgiye göre, Yılmaz Demiralp'in kullandığı resmi plakalı kamyonet ile panzer motoru tamiri için Ankara'ya giden polis memurları Murat Cihan ve Hacı Eyyüp, Akabe Mevkii'nde önünde seyreden ve ''şerit ihlali'' yaptığı bildirilen motosikletli 4 gençten yol istedi. 
     Evren Sanayi Sitesi'nde oto yıkamacı olarak çalıştıkları bildirilen Mehmet Salih A, Mahmut A, İsa B ve Mehmet Ş ile tartışan polis memurları, sanayi sitesinden gelen bir grup esnaf tarafından taş ve sopalarla darp edildi. 
     Güvenlik güçlerinin müdahalesiyle yatıştırılan kavgadan sonra, polis memurları Murat Cihan, Hacı Eyyüp ve Yılmaz Demiralp Şanlıurfa Devlet Hastanesi'nde ayakta tedavi edildi. 
     Kavgaya karışan 4 kişinin gözaltına alındığı, soruşturmanın sürdüğü bildirildi. 
     
</TEXT>
</DOC>
