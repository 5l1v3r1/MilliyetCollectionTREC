<DOC>
<DOCNO> 291401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sondun52.html </URL>
<DATE> 2004/11/23/ </DATE>
<TIME> 19.49 </TIME>
<AUTHOR>  </AUTHOR>
<HEADLINE>
Azeri Subay, bir Ermeniyi baltayla öldürdüğünü itiraf etti 
</HEADLINE>
<TEXT>

     NATO'nun Barış İçin Ortaklık projesi çerçevesinde Macaristan'da İngilizce kursuna giden Azeri subay, yıl başında bir Ermeni'yi baltayla öldürdüğünü itiraf etti. 
     Macaristan ajansı MTI'nın haberine göre, 27 yaşındaki Safrov Sahip, mahkemede, geçen Şubat ayında başkent Budapeşte'de askeri akademide odasına girdiği Ermeni kurbanını, birçok kez bıçaklayarak ve kafasına baltayla vurarak öldürdüğünü söyledi. 
     Safrov Sahip, saldırı sırasında bu denli vahşi ve zalim olmayı planlamadığını belirterek, ''işlediği cinayetle Ermenilerin Azerilere yönelik saldırılarının intikamını aldığını, Ermenilerin 8 bin Azeriye yaptığı gibi kurbanının başını baltayla parçaladığını'' bildirdi. 
     Planlı cinayetle suçlanan Safrov Sahip, suçlu bulunması halinde ömür boyu hapis cezasına çarptırılacak. 
     Sovyet Birliği'nin dağılması ve Ermenistan ile Yukarı Karabağ nedeniyle yapılan 1988 yılındaki savaş, Azeri topraklarının neredeyse yüzde 15'inin kaybedilmesine ve yaklaşık bir milyon Azeri'nin mülteci olmasına neden oldu. 
     
</TEXT>
</DOC>
