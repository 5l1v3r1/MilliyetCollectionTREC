<DOC>
<DOCNO> 286197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sonyas08.html </URL>
<DATE> 2004/11/04/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Kafası tavuk, vücudu ördek, ötüşü horoz 
</HEADLINE>
<TEXT>

     Zafer TOKUŞ DHA 

SAKARYA'nın Kaynarca İlçesi'nde bir çiftlikte bulunan kafası tavuk vücudu ördek ötüşü ise horozu andıran hayvan görenleri hayrete düşürüyor. 
     İlçede çiftçilik yapan Erdal Kutoğlu'nun çocukları İpek Kutoğlu yaklaşık 3 ay önce yumurtadan çıkan hayvanın ördek gibi yürümesi karşısında hayrete düştü. Kutoğlu, "Yumurtadan yeni çıktığı için böyle olduğunu sandık. Ama zamanla büyüdüğünde şekli de ortaya çıktı'' dedi. Kutoğlu, yarı tavuk yarı ördek olan bu hayvanı gösterdikleri veterinerin de anlam veremediğini söyledi. 
     Görütüsü nedeniyle ahırdan dışarı çıkmayan çıktığında da kümesteki diğer hayvanların saldırısına uğrayan hayvanı kesmeye karar verdiklerini belirten İpek Kutoğlu, "Kendi halinde bir hayvan. Tavuk ve ördeklerle beraber gezmiyor. Önceleri kesmek istemiştik. Ancak sonra kıyamadığımız için vazgeçtik'' diye konuştu. 

     
</TEXT>
</DOC>
