<DOC>
<DOCNO> 281601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonspo29.html </URL>
<DATE> 2004/10/19/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Şakar Galatasaray'dan geçtiğimiz yılın rövanşını alacağız... 
</HEADLINE>
<TEXT>

     Trabzonspor Asbaşkanı Nevzat Şakar, Galatasaray'dan geçtiğimiz yılın rÖvanşını alacaklarını söyledi. 
     Şakar, AA muhabirine yaptığı açıklamada, futbolcuların yorgun olduklarını, Büyükşehir Belediyesi Ankaraspor karşısında iyi bir futbol oynamadıklarını ifade etti. 
     Galatasaray maçının dönüm maçı olduğunu vurgulayan Şakar, ''Geçtiğimiz yılın rövanşını alacağız. Futbolcularımız bu maçta daha dikkatli olacaklardır'' dedi. 
     Şakar, başkan Atay Aktuğ ile aralarında hiçbir sorun olmadığını da vurgulayarak, ''Ben başkana önümüzdeki yıldan itibaren yönetimde olmayacağımı söyledim. Takıma dışarıdan destek vereceğim'' diye konuştu. 
     
</TEXT>
</DOC>
