<DOC>
<DOCNO> 291769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sonspo05.html </URL>
<DATE> 2004/11/24/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
İddaa'lı mısınız .. İşte bombalar ve bankolar... 
</HEADLINE>
<TEXT>

     Norveç ekibi Rosenborg, Avrupa iddiasını sürdürebilmek için sahasında oynayacağı maçta Panathinaikos’u devirmek zorunda. Yunan temsilcisi Devler Ligi’ndeki son 4 deplasman karşılaşmasında sadece 1 gol attı. 
     
     UEFA Kupası için 

     Şampiyonlar Ligi’nde bu gece birbirinden ilginç maçlar oynanacak. Favorileri bir kenara koyarsak Rosenborg gecenin sürprizini gerçekleştirebilecek güce sahip. Norveç Ligi’ni şampiyon olarak tamamlayan Siyah-Beyazlılar’ın Devler Ligi’nde 2. tura yükselme şansı yok gibi ama UEFA iddiasını devam ettirebilmek için Panathinaikos’u mutlaka devirmeli. Rosenborg’da tek sorun iki tecrübeli oyuncu Riseth ve Basma’nın sakatlıkları. Şampiyonlar Ligi’ndeki son 4 Avrupa maçında sadece 1 gol atabilen Yunan ekibinde ise Münch ve Andric yok. 
     
     Milan ve Barcelona 

     F Grubu’ndaki maçlarda iki favori göze çarpıyor. Milan ve Barcelona sahalarında oynayacakları maçlarda rakiplerine şans vermez. Gerçi iki takıma da turu geçmek için beraberlik yetiyor ama Milan, San Siro’da Shakthar Donetsk önüne Barcelona da Nou Camp’ta Celtic karşısına 1 puan parolasıyla çıkmaz. Riskli oynamayak isteyenlere Arsenal’i önerebiliriz. Kırmızı-Beyazlılar iyi gitmiyor fakat PSV’yi Hollanda’da devirebilir. İngiliz temsilcisi Avrupa’daki son 5 deplasman maçında yenilmedi. PSV’nin de evindeki 8 maçta 7 galibiyet, 1 beraberliği var. 
     
     CSKA Moskova kazanır 

     Günün bankolarından biri de CSKA Moskova olur. Rus ekibi, Moskova’ya altı eksikle Baia, C.Alberto, L.Fabiano, N.Valente, Meireles, Leal gelen Porto’yu geçmekte zorlanmaz. Chelsea turu garantiledi ama PSG’ye Stamford Bridge’de yenmek için elinden geleni yapacaktır. Üç ihtimale de açık G Grubu’ndaki Anderlecht-Valencia ve W.Bremen-Inter maçlarından uzak durulmalı. Essen-1860 Münih ve Leeds United-Watford karşılaşmalarında ev sahipleri galibiyete yakın. Boca Juniors’a konuk olacak Internacional ise ev sahibine kolay lokma olmaz. 
     
     Schalke banko 

     İddaa’nın bugün ve yarınki programına bakıldığında yüzde yüz banko diyebileceğimiz tek takım UEFA Kupası’nda mücadele eden Schalke... Leverkusen’i deplasmanda 3-0’la deviren Mavi-Beyazlılar yükselen form grafiğiyle Auf Arena’da Ferencvaros’a şans tanımaz. Hamit Altıntop’un top koşturduğu Alman ekibi, Macar temsilcisini geçmekte zorlanmaz. Club Brugge, Basel, Glasgow Rangers ve Benfica UEFA Kupası’nda rakipleri önünde daha ağır basıyor. 

     
</TEXT>
</DOC>
