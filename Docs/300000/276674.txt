<DOC>
<DOCNO> 276674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/magazin/amag.html </URL>
<DATE> 2004/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gılgamış durdu 
</HEADLINE>
<TEXT>


Kemerburgaz'da film için kurulan 'Uruk' kenti inşaatı, 30 işçi para alamadıkları gerekçesiyle işi bırakınca yarıda kaldı 

Bayram Kaygusuz 

Tamamı Türkiye'de çekilen ilk Hollywood filmi olacak 'Gılgamış'ın yönetmeni daha 'Motor' demeden, platoyu hazırlayan işçiler 'stop' dedi. 
Kemerburgaz'ın Akpınar köyünde inşa edilen 'Uruk kentinde çalışan işçilerden 30'u, ücretlerini alamadıkları gerekçesiyle işi bıraktı. Kaynakçı ve heykel ustaları da malzeme bittiği için çalışamadıklarını söyledi. 

'Atoori para harcasın' 
'Uruk kentini gezip inşaat başladığı günden bu yana para alamadığını söyleyen birkaç işçiye ödeme yapan yapımcı Beni Atoori, bir ABD bankasıyla kredi anlaşması yaptıklarını, ancak çekimler başlamadığı için bu parayı kullanamadıklarını söyledi. 'Gılgamış' için 1.5 milyon dolara yakın harcama yaptıklarını belirten Özen Film ve Umut Sanat yetkilileri de, "Projenin yürümesi Atoori'nin yapacağı yatırıma bağlı" dedi. 


</TEXT>
</DOC>
