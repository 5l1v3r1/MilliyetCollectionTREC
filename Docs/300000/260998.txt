<DOC>
<DOCNO> 260998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/siyaset/asiy.html </URL>
<DATE> 2004/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
2006'da Büyükanıt 
</HEADLINE>
<TEXT>


YAŞ'ta TSK'nın yeni komuta kademesi belli oldu. Komutanların terfi dizilişinde en önde bulunan isimlerin atlanması sürpriz oldu 

Barkın Şık Ankara 


Yüksek Askeri Ş ra YAŞ toplantılarında Türk Silahlı Kuvvetleri'nin TSK yeni komuta kademesi belli oldu. Orgenerallerden oluşan komuta kademesine, terfi dizilişinde en önde bulunan isimler atlanarak "üçüncü ve yedinci" sıradan yapılan terfilerde sürpriz yaşandı. KKK'dan 3 orgeneral emekli olmasına karşın, üçüncü ve yedinci sıradan 2 korgeneral bir üst rütbeye terfi etti. Kara Kuvvetleri Eğitim ve Doktrin Komutanlığı EDOK orgeneral seviyesine çıkarıldı. 
Cumhurbaşkanı Ahmet Necdet Sezer'in onayını alan YAŞ kararları ile Kara Kuvvetleri Komutanı Orgeneral Aytaç Yalman ve Jandarma Genel Komutanı Orgeneral Mehmet Şener Eruygur görev sürelerini tamamlayarak, 3. Ordu Komutanı Orgeneral Oktar Ataman da yaş haddinden emekliye ayrıldı. Terfide üçüncü sırada bulunan Işık Koşaner ve son sırada bulunan İsmail Koçman orgeneralliğe terfi etti. Koşaner, Ege Ordu Komutanı Koçman, EDOK komutanı oldu. 

Büyükanıt'a Genelkurmay yolu 
Orgeneral Yaşar Büyükanıt Kara Kuvvetleri Komutanlığı'na, Orgeneral Fevzi Türkeri Jandarma Genel Komutanlığı'na, Orgeneral Hurşit Tolon 1. Ordu Komutanlığı'na getirildi. Böylece Büyükanıt'ın 2006'da Orgeneral Hilmi Özkök'ten Genelkurmay Başkanlığı'nı devralmasının önü açıldı. Genelkurmay İkinci Başkanı Orgeneral İlker Başbuğ'un da, 67 olan yaş haddi nedeniyle zirvede 2 yıl görev yapabilecek olan Büyükanıt'ın ardından 2008'de Genelkurmay Başkanı olması bekleniyor. 

MGK'ya ilk sivil sekreter 
MGK Genel Sekreteri Orgeneral Şükrü Sarıışık 2. Ordu Komutanlığı'na, lağvedilen NATO Güneydoğu Avrupa Müşterek Komutanlığı'nın başındaki Orgeneral Orhan Yöney 3. Ordu Komutanlığı'na atandı. Yapılan yasa değişikliği çerçevesinde Sarıışık'tan boşalan koltuğa bu yıl sivil bir isim oturacak. Böylece MGK Genel Sekreterliği, 1938 yılından bu yana ilk kez sivillere bırakılacak. 

Orgeneral sayısı 14 
TSK'daki orgeneral sayısı 15'ten 14'e düştü. NATO Güneydoğu Avrupa Müşterek Komutanlığı'nın NATO'nun yeniden yapılanma çalışmaları kapsamında kapatılması, MGK Genel Sekreterliği'ne de sivil bir atamanın yapılacak olması nedeniyle 13'e düşen orgeneral sayısı, EDOK'taki korgeneral kadrosunun orgeneralliğe yükseltilmesiyle 14 olarak belirlendi. 

12 personele ihraç 
"Disiplinsizlikleri" nedeniyle s rada durumu görüşülen 12 personel hakkındaki dosyaların tamamı ihraç kararına bağlanırken, Başbakan Erdoğan ve Milli Savunma Bakanı Vecdi Gönül, kararları "yargı yolunun kapalı olması" nedeniyle şerh koyarak imzaladı. İhraç dosyalarının önemli bir bölümünün içeriğinde "irticai faaliyet" bulunduğu öğrenildi. 

28 Şubat'ın istihbaratçısı Jandarma Komutanı oldu 

Jandarma Genel Komutanlığı'na getirilen Fevzi Türkeri, 28 Şubat sürecinde tümgeneral rütbesinde Genelkurmay İstihbarata Karşı Koyma ve Güvenlik Dairesi Başkanlığı, korgeneral rütbesinde de Genelkurmay İstihbarat Başkanlığı görevlerinde bulundu. Mesleki kariyerinin büyük bölümünü Özel Harp ve İstihbarat dairelerinde geçiren ve Özel Kuvvetler Komutanlığı da yapan Türkeri, 28 Şubat döneminde basın, yargı ve üniversite mensuplarına verilen brifingleri hazırlayan isim olarak da tanınıyor. Türkeri, Jandarma Genel Komutanı olarak MGK toplantılarına katılacak. 
İstanbul'daki bazı kaymakamlıklardan istihbari bilgi toplanmasını isteyen 2. Zırhlı Tugay Komutanlığı'nın başındaki isim Tuğgeneral Kaya Varol emekliye ayrıldı. Kara Kuvvetleri Komutanlığı, "sosyetik fişleme" olarak kamuoyuna yansıyan olayın ardından açtığı soruşturmada tugayın kurmay başkanı binbaşı ve istihbarat şube müdürü hakkında idari işlem yapmıştı. 
Kara Kuvvetleri'nde, Etimesgut Zırhlı Tümen Komutanlığı'nın başında bulunan Arslan Güner birinci sıradan, eski Genelkurmay Başkanı Orgeneral Hüseyin Kıvrıkoğlu'nun yeğeni Hayri Kıvrıkoğlu da dördüncü sıradan korgeneralliğe terfi etti. Güner, Genelkurmay İstihbarat Başkanlığı'na getirildi. 
9. Cumhurbaşkanı Süleyman Demirel'in yaveri Reha Taşkesen de 3. sıradan tümgeneralliğe terfi etti. 

Silahlı Kuvvetler'de 1962 h kimiyeti 

EDOK'a getirilen İsmail Koçman ile 1962 yılında Kara Harp Okulu'ndan KHO mezun olup orgeneralliğe kadar yükselenlerin sayısı 6'ya çıktı. TSK'daki 14 orgeneralden 1962 KHO mezunu diğer isimler şöyle Hurşit Tolon, İlker Başbuğ, Fevzi Türkeri, Orhan Yöney ve Fethi Remzi Tuncel. YAŞ, 3. Kolordu Komutanı Korg. Köksal Karabay'ın, rütbesinde 1 yıl beklemesini kararlaştırdı. Terfi sırasında ilk sırada bulunan Karabay'ın görev süresinin geçen yılın ardından 1 yıl daha uzatılmasına Süleymaniye Baskını'nın neden olduğu belirtildi. 4 Temmuz 2003'te ABD askerlerince Süleymaniye'deki Özel Kuvvetler Ofisi'ne yapılan baskında 11 subay-astsubay başlarına çuval geçirilerek gözaltına alınmıştı. Karabay, bu tarihte Genelkurmay H rekat Başkanlığı görevini yürütüyordu. Baskın sırasında Özel Kuvvetler Komutanlığı görevini yürüten ve bu görevde sadece bir yılı doldurmasına karşın 2003 ş rasında Milli Güvenlik Akademisi Komutanlığı'na getirilen Tümg. Sadık Ercan emekliye ayrıldı. 4. Kolordu Komutanı Ömer Keçecigil ve 2. Kolordu Komutanı Engin Alan'ın da rütbelerindeki bekleme süresi bir yıl uzatıldı. 2. Zırhlı Tugay Komutanı iken Sultanbeyli'de Atatürk anıtı yaptıran ve dönemin RP'li belediye başkanı ile tartışmaya giren Doğu Silahçıoğlu'nun tümgeneral rütbesindeki bekleme süresi de bir yıl uzatıldı. 

Terfi listesi 

KARA KUVVETLERİ KOMUTANLIĞI 
Korgeneralliğe yükselen tümgeneraller Aslan Güner, Hasan Memişoğlu, Selahattin Uğurlu, Hayri Kıvrıkoğlu, Hüseyin Nusret Taşdeler. 
Tümgeneralliğe yükselen tuğgeneraller Tevfik Özkılıç, Raif Akbaş, Reha Taşkesen, Mehmet Emin Alpman, Mehmet Taş, Mehmet Eröz, Tuncay Çakan, Yurdaer Olcan, Necmettin Baykul, Uğur Uzal, Adem Huduti, Orhan Özlü. 
Tuğgeneralliğe yükselen albaylar Erdal Öztürk, Hüseyin Şentürk, Ferit Güler, Salih Tolungüç, Alpaslan Erdoğan, Bahadır Uçkan, İzzet Ocak, Ömer Paç, Sezai Bostancı, Bekir Memiş, Aydın Semerci, Tahsin Tank, Mehmet Daysal, Metin İyidil, Birol Erdem, Ünal Akbulut, Uğur Tarık Özkut, Ahmet Kemal Emren, Muharrem Yavaş, Mehmet Tevfik Bedük, Atakan Altıparmak, Albay Şahin Tarlan, Orhan Köprü. 

DENİZ KUVVETLERİ KOMUTANLIĞI 
Koramiralliğe yükselen tümamiral Şevki Erdal Bucak. 
Tümamiralliğe yükselen tuğamiraller Recep Bülent Bostanoğlu, Celal Parlakoğlu, Mehmet Tayfun Uraz. 
Tuğamiralliğe yükselen albaylar Mustafa Şems Aktuğ, Ramazan Cem Gürdeniz, Fikret Güneş, Ahmet Serdar Akınsel, Doğan Bozkurt, Hasan Uşaklıoğlu, Mustafa Hilmi Orhon. 

HAVA KUVVETLERİ KOMUTANLIĞI 
Tümgeneralliğe yükselen tuğgeneraller Abidin Ünal, Mehmet Veysi Ağar, Akın Öztürk, Şirin Ünal. 
Tuğgeneralliğe yükselen albaylar Mehmet Şanver, Atilla Gülan, Muzaffer Ok, Ahmet Bertan Nogaylaroğlu, Sinan Şanlı, Nedim Güngör Kurubaş, Mehmet Yılmaz Erdoğan, Osman Kapani Aktaş. 

JANDARMA GENEL KOMUTANLIĞI 
Tümgeneralliğe yükselen tuğgeneraller Osman Eker, Mehmet Tayfun Yıldız. 
Tuğgeneralliğe yükselen albaylar Mustafa Kemal Alataş, Faik Canbolat, Mehmet Çörten, Selahattin Yıldırım. 

GÜLHANE ASKERİ TIP AKADEMİSİ 
Tuğgeneralliğe yükselen albay Prof. Tabip Ersoy Işık. 
Tuğamiralliğe yükselen albay Prof. Deniz Tabip Cemil Turgut Tufan. 

ASKERİ YÜKSEK İDARE MAHKEMESİ 
Askeri H kim Albay Hıfzı Çubuklu 

Pilot Babaoğlu'na komutanlık yolu 

Genelkurmay Plan ve Prensipler Başkanı Hava Pilot Korgeneral Aydoğan Babaoğlu'nun görevinde bekleme süresi geçen yılın ardından bir sene daha uzatıldı. Bu kararla Babaoğlu'nun Hava Kuvvetleri'nin başına gelme şansı doğdu. Hava kuvvetlerinde korgeneral Reşat Turgur ve Nuri Solakoğlu emekliye ayrılırken, Yılmaz Oğuz ve Yalçın Kaya korgeneralliğe terfi etti. Deniz Kuvvetleri'nde de Koramiral Metin Ataç ve Taner Ezgü'nün görevlerinde bekleme süreleri bir yıl uzatıldı. Jandarma Genel Komutanlığı'nda Kurmay Başkanı Hakkı Kılınç emekliye ayrılırken, Tümgeneral İbrahim Açıkmeşe bir üst rütbeye terfi etti. 

'İhraçlar sınırlandı' iddiası doğrulanmadı 

Başbakan Recep Tayyip Erdoğan, ilk 2 günü askerler ve hükümet üyeleri arasında herhangi bir gerginlik yaşanmayan YAŞ'ın üçüncü gün çalışmalarına katılmadı. Ulaştırma Bakanı Binali Yıldırım hakkındaki TBMM'de yapılan gensoru görüşmelerini gerekçe göstererek toplantıya katılmayan Erdoğan, şuranın üçüncü gün çalışmalarının tamamlandığı saatlerde evinden AKP Genel Merkezi'ne geçti. Şuranın çalışmalarını saat 13.00'te tamamlaması ve TBMM'deki görüşmelerin saat 15.00'te başlaması, Erdoğan'ın gerekçesi ile örtüşmedi. Erdoğan'ın, şura çalışmaları sırasında ihraçlara ilişkin olarak kendilerine görüş sorulmadığı yolunda sitemde bulunduğuna ilişkin haberlerle, ihraç edilecek personel sayısının hükümetin müdahalesiyle 24'ten 12'ye indirildiği yolundaki iddialar ş raya katılan kaynaklarca doğrulanmadı. 


</TEXT>
</DOC>
