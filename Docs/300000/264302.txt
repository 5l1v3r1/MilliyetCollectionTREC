<DOC>
<DOCNO> 264302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/yasam/ayas.html </URL>
<DATE> 2004/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Burcu dindardı onu kandırdılar' 
</HEADLINE>
<TEXT>


Tamer Karadağlı'ya 'seks kasetli şantaj' yaptığı iddia edilen Burcu Mercan'ın Antalya'daki ailesi, "İmam hatipte 4 yıl okudu. O tip bir kız değildir" dedi 

TESLİME TOSUN Antalya DHA 

Arkadaşı Deniz Karaca'yla 23 oyuncu Tamer Karadağlı'ya 'seks tuzağı' kurup şantajla 150 bin dolar istediği iddia edilen Burcu Mercan'ın 22 imam hatip orta kısmında 3, lisesinde bir yıl eğitim gördüğü ortaya çıktı. 
Antalya Döşemealtı beldesine bağlı Kovanlık köyünde oturan ailenin babası Ömer Mercan, kızının Antalya İmam Hatip Lisesi'nde 4 yıl eğitim aldığını belirtti. Çiftçi baba Mercan 46 , "İmam hatipten sıkıldı. Lise ikinci sınıfta Gazi Lisesi'ne aldırdım. Celal Bayar Üniversitesi Eğitim Fakültesi Sınıf Öğretmenliği Bölümü'nü kazandı. Okuldan sonra İstanbul'da iş bulduğunu ve oraya yerleştiğini söylemişti" dedi. 

'Namaz kılardı' 
Kızını, 'Namazını kılan, dindar biri' olarak tarif eden baba Mercan, Burcu'yu şöyle anlattı 
"İki oğlum, iki kızım var. Burcu en küçükleri. Öyle şeyler yapacak bir kız değildi. Onu tuzağa düşürdüler. Biz kim, Karadağlı kim Arkadaşı Deniz Karaca'dan sık bahsederdi. Hatta köydeki evimize getirdi. En son 26 Temmuz'da arayıp burs kazandığını, Amerika'ya gideceğini söyledi. Birkaç gün sonra da televizyonlardan kızımın seks şantajına karıştığını öğrendim." 
Abla Emine Mercan da, kız kardeşiyle ilgili, "Burcu namaz kılan, dindar biriydi. Onu kandırmışlardır. Deniz'le çok samimiydi. Ne olduysa onunla tanıştıktan sonra oldu. Belki Deniz'i kurtarmak için kendisini yaktı" diye konuştu. Kardeşinin lükse düşkün olmasa da kendine bakmasını bildiğini söyleyen abla Mercan, sözlerini şöyle bitirdi 
"Şimdi o cezaevinde, Karadağlı Amerika'da gezmede. Burcu lisede başını kapatırdı. Hiçbir erkekle adı bile çıkmamıştı. Annem öldükten sonra sürekli Kuran okuyordu." 



</TEXT>
</DOC>
