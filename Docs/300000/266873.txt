<DOC>
<DOCNO> 266873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/soneko28.html </URL>
<DATE> 2004/08/27/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
ABD'nin büyüme rakamları revize edildi... 
</HEADLINE>
<TEXT>

     ABD ekonomisinde 2004'ün ikinci çeyreğine ilişkin büyüme rakamı revize edilerek yüzde 2.8'e düşürüldü. 
     ABD Ticaret Bakanlığı tarafından geçen ay hazırlanan ön tahminlere göre, yılın ikinci çeyreğinde ekonomideki büyüme yüzde 3 olarak duyurulmuştu. 
     Wall Street uzmanlarının beklentisi doğrultusunda gelen büyüme rakamları, 2004'ün ilk çeyreğinde yüzde 4.5 büyüyen ABD ekonomisinin hızla yavaşlama eğilimine girdiğini ortaya koyuyor. 
     Ticaret Bakanlığı'nın son verilerine göre ilk çeyreğe kıyasla yılın ikinci çeyreğinde vergi gelirlerinde de yüzde 1.2 düşüş görüldü. 
     ABD Merkez Bankası FED Başkanı Alan Greenspan'in üzerinde önemle durduğu tüketici çekirdek enflasyonu ise ilk çeyrekte yüzde 1.8 seviyesindeyken ikinci çeyrekte binde 1 gerileyerek yüzde 1.7'e indi. Böylece yılın ilk çeyreğinde yüzde 3.3 seviyesinde bulunan yıllık enflasyon ise ikinci çeyrekte yüzde 3.2'ye düşerek kontrol altında tutulduğu mesajını verdi. 
     Greenspan, enflasyon problem oluşturmadıkça FED'in faiz oranlarının kademe kademe artırabileceği sinyalini vermişti. 
     
</TEXT>
</DOC>
