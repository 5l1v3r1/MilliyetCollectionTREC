<DOC>
<DOCNO> 275818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/yasam/axyas01.html </URL>
<DATE> 2004/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeşler aynı silahla vurulmuş 
</HEADLINE>
<TEXT>


7.5 ay arayla öldürülen 'Sinema Kralı' Yavuz Çamlıca ile kardeşi Bülent Çamlıca'nın cinayetlerinde aynı silahın kullanıldığı belirlendi 

İzmİr DHA 

İzmir'de 7.5 ay arayla öldürülen Yavuz Çamlıca ile kardeşi Bülent Çamlıca'nın aynı tabancayla öldürüldüğü ortaya çıktı. 
"Sinema Kralı" olarak tanınan Yavuz Çamlıca'nın 52 , 2 Şubat'ta şoförü Enver Aktaş 44 ile birlikte otomobilinde öldürülmesinin ardından, kardeşi Bülent Çamlıca 46 ve koruması Ramadan Dinarlı da, 13 Eylül'de kurulan pusuda hayatını kaybetti. 
İki olayın ardından yapılan balistik incelemede, toplam 13 boş kovan ve mermi çekirdeklerinin üzerindeki izleri karşılaştırıldı. Her iki olayda kullanılan 9 milimetre çapındaki iki tabancanın aynı olduğu saptandı. 
Zanlıların, polisin ilk olayın ardından boş kovan ve çekirdeklerle ilgili balistik inceleme yaptığını bilmelerine rağmen, ikinci cinayette de aynı silahı kullanmaları dikkati çekti. 




</TEXT>
</DOC>
