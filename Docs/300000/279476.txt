<DOC>
<DOCNO> 279476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sonspo13.html </URL>
<DATE> 2004/10/12/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Beşiktaş'a hipnoz önerisi... 
</HEADLINE>
<TEXT>

     Süper Lig'in en çok para harcanarak kurulan takımları arasında yer almasına karşın kötü bir dönem geçiren Beşiktaş'ın ''hipnoz'' sayesinde sorunlarından kurtulabileceği ileri sürüldü. 
     Selçuk Üniversitesi Beden Eğitimi ve Spor Meslek Yüksekokulu Sporda Psikososyal Alanlar Anabilim Dalı Başkanı Yrd. Doç. Dr. Yalçın Kaya, AA muhabirine yaptığı açıklamada, Yıldırım Demirören'in başkan seçilmesinin ardından Beşiktaş'ın şampiyonluk umutlarıyla lige giriş yaptığını söyledi. 
     Çok büyük paralar harcanarak oluşturulan takımın, buna rağmen lige kötü bir başlangıç yaptığını ve adeta kazanamama sorunuyla karşı karşıya kaldığını belirten Kaya, şunları kaydetti 
     ''Bireysel yetenekleri çok iyi olan futbolculardan kurulu Beşiktaş gerçekten zor günler geçiriyor. Takım halinde tüm futbolcuların kendine olan inancının ve güveninin azaldığı gözlemleniyor. Kendine güveni azalan oyuncular maça kaybetme duygusuyla çıkarsa doğal olarak karşılaşmadan puansız ayrılırlar.'' 

     
</TEXT>
</DOC>
