<DOC>
<DOCNO> 267924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sontur18.html </URL>
<DATE> 2004/08/31/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Bilişimin şöleni TÜYAP'ta başlıyor 
</HEADLINE>
<TEXT>

     CEBIT Bilişim Eurasia Fuarı, TÜYAP Fuar alanından yapılacak Almanya'nın Hannover kentindeki CeBIT'ten sonra dünyanın ikinci büyük bilgi teknolojileri organizasyonu bugün İstanbul'da kapılarını açıyor. 
     Beylikdüzü TÜYAP'ta 31 ağustos 5 eylül tarihleri arasında 7 salon 55 bin metrekarelik alanda düzenlenen 'Bilişimden Güç Alın' temalı CeBIT Bilişim Eurasia Fuar'na 800 firma katılıyor. 
     
     160 bin ziyaretçi bekleniyor 

     Farklı ölçek ve sektörlere yönelik bilişim çözümlerini biraraya getirecek CeBIT Bilişim Eurasia Fuarı'na 160 bin ziyaretçinin katılması bekleniyor. 65 ülkeden ziyaretçi beklenen fuarda, bilgi ve iletişim alanında son teknoloji ürünlerini sergileyecek 800'ün üzerinde firma olacak. 
     
     Tematik bölümler de var 

     'Bilişimden güç alın' sloganıyla düzenlenen CeBIT'in tematik bölümleri ise 'Gelecek Parkı', 'Türkiye'den Küreye', 'Kamu'dan e-dönüşüm'. 
     
     Bilişim Zirvesi, Lütfi Kırdar'da 

     TÜYAP'taki Fuar'ın yanısıra Lütfi Kırdar Uluslararası Kongre ve Sergi Sarayı'nda işadamları, bilişim profesyonelleri, akademisyenler, bürokratlar ve çok sayıda bilişim sektörüyle ilgili konuk Bilişim Zirvesi'nde buluşacak. 
     
     Şirketler teknoloji şov yapacak 

     CEBIT Bilişim Eurasia'da bilişim şirketlerinin bu yıl sergileyecleri son teknoloji ürünleri, ziyaretçilerin aklını başından alacağa benziyor. Dünyanın en büyük cep telefonu üreticisi Nokia ürettiği en son cep telefonu modellerini CeBIT Bilişim Eurasia'da sergileyecek. 
     Vestel, Ar-Ge ve üretim üssü Vestel City'de geliştirdiği yeni ürünleriyle fuarda boy gösterecek. Vestel fuar kapsamında, kablosuz güvenlik ve ev otomosyon sistemleri ürünü 'Vestel Angel'ı ilk kez tüketicilerin beğenisine sunuyor. 
     
     Turkcell birçok ürününü tanıtacak 

     Turkcell de CeBIT'te mobil bilet 'BiletCELL'den alarm sistemi 'Otomubul'a, Java'lı haber servisinden kurumlar için geliştirilen mobil uygulamalara kadar birçok ürünü tanıtacak. 
     Turkcell, fuar boyunca ayrıca farklı yerlere kurulacak 'TurkcellExtra Her Şey Burada" noktalarında da ziyaretçileri ürün ve hizmetleri hakkında bilgilendirecek. 
     
     Avea yeni tarifelerini tanıtacak 

     CEBIT Bilişim Eurasia'da kurumsal ve bireysel pazara yönelik ürünlerini sergileyecek olan GSM operatörü Avea, hizmet çeşitliliğiyle dikkat çekiyor. 
     Avea hem yeni servisleri hem de tarifeleriyle ziyaretçilerin gözdesi olmayı hedefliyor. 

     
</TEXT>
</DOC>
