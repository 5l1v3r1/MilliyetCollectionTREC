<DOC>
<DOCNO> 256633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sonyas06.html </URL>
<DATE> 2004/07/19/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Mariel Hemingway, Terminatör'ün eşini oynayacak 
</HEADLINE>
<TEXT>

     Ünlü yazar Ernest Hemingway'in torunu Mariel Hemingway, eski ABD Başkanı John F. Kennedy'nin yeğeni, California Valisi Arnold Schwarzenegger'in eşi Maria Shriver'i canlandıracak. 
     Arnold Schwarzenegger'in, Avusturyalı bir genç olarak başladığı hayatında önce ünlü bir aktör, sonra da California valisi olmasının anlatıldığı ''See Arnold Run'' filminin çekimlerine 26 Temmuz'da San Diego'da başlanacak. 
     Filmde Schwarzenegger'i Jurgen Prochnow canlandıracak, Roland Kickinger ise genç Schwarzenegger rolünü üstlenecek. 
     Suikaste kurban giden Demokrat Partili eski ABD Başkanı John F. Kennedy'nin yeğeni olan Shriver, Schwarzenegger ile 18 yıldır evli. 
     Shriver, Schwarzenegger'in California valisi seçilmesinden sonra, vali eşi olarak üzerine düşenleri yerine getirmek için geçen şubatta 18 yıldır çalıştığı NBC News'deki işinden ayrıldı. 
     Filmde Shriver'i canlandıracak olan ünlü yazarın torunu Hemingway, 1980'de Manhattan filmindeki rolüyle Oscar'a aday gösterilmişti. 
     
</TEXT>
</DOC>
