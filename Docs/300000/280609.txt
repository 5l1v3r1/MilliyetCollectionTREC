<DOC>
<DOCNO> 280609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sondun20.html </URL>
<DATE> 2005/03/15/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Mashadov'un yerini ihbar edenlere 10 milyon dolar ödendi... 
</HEADLINE>
<TEXT>

     Çeçen lider Aslan Mashadov'un yerini ihbar edenlere 10 milyon dolar ödül verildiği bildirildi. 
     İtar-Tass, Rus gizli servisi FSB'nin halkla ilişkiler merkezi tarafından itirafçı veya itirafçılara taahhüt edilen ödemenin yapıldığını açıklandığını duyurdu. 
     Mashadov'un yeriyle ilgili bilgi karşılığında 10 milyon dolar ödendiği kaydedilen FSB açıklamasında, ''Eylül 2004'den sonra terörist liderlerin yerinin bildirilmesiyle ilgili 10 milyon dolar ödeneceğini ilan etmemizden dolayı, FSB'ye bağlı kuruluşlar kendilerine gerekli bilgileri sağlayan belirli kişilere ödeme yaptı'' denildi. 
     Paranın terörist liderin yerinin bildirilmesinin yanı sıra özel operasyonun yapılmasına yardımcı olanlara verildiği kaydedilen açıklamada, ''Bahsettiğimiz vatandaşlar ödülün tamamını aldı. Ayrıca gerekli olması halinde Rusya'nın başka bir bölgesine veya başka bir Müslüman ülkeye taşınmaları konusunda kendilerine yardımcı olunacak'' denildi. 
     Açıklamada, gelecekte de teröristlerin yerlerini bildirenlerin can güvenliğinin sağlanacağı ve vaat edilen ödüllerin tam olarak ödeneceği kaydedildi. 

     
</TEXT>
</DOC>
