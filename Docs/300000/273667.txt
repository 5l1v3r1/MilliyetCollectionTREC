<DOC>
<DOCNO> 273667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sonspo02.html </URL>
<DATE> 2004/09/21/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Futbol Federasyonu Başkanı Bıçakçı "Trabzon halkıyla bir sorunum yok" 
</HEADLINE>
<TEXT>

     Futbol Federasyonu Başkanı Levent Bıçakçı, ''Trabzon halkıyla bir sorunu olmadığını, bu kente yine gideceğini'' söyledi. 
     Kalyon Otel'de gerçekleştirilen ''11 Altın Adam'' yarışmasının ödül töreninden sonra, bir basın mensubunun, Trabzonspor-Gaziantepspor maçında taraftarların kendisine yönelik tepkilerini devam ettirdiklerini hatırlatarak, düşüncelerini sorması üzerine Levent Bıçakçı, ''Benle ilgili bir problem yok. Belirli bir grup tarafından yapılıyor bunlar. Trabzon halkıyla bir sorunum yok. Bundan sonra da Trabzon'a gideceğim. Bir grup bu tür spekülasyonlar yapıyor'' dedi. 
     Bıçakçı, bir gazetecinin, ''Özür dileyecek misiniz '' sorusunu ise ''Bir şey yapsaydım, dilerdim. Ama ben bir şey yapmadım'' şeklinde yanıtladı. 
     
</TEXT>
</DOC>
