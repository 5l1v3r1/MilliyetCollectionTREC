<DOC>
<DOCNO> 276920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/son/sondun08.html </URL>
<DATE> 2004/10/03/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Hindistan'da bisiklete bağlanan bomba infilak etti 15 yaralı... 
</HEADLINE>
<TEXT>

     Hindistan'ın kuzeydoğusundaki Assam eyaletinde bir bisiklete bağlanan bombanın infilak etmesi sonucu 15 kişinin yaralandığı belirtildi. 
     Polis, patlamanın, Assam eyaletinin başkenti Gauhati'nin 170 kilometre kuzeyinde yer alan Dhekiagula köyündeki kalabalık bir markette olduğunu söyledi. 
     Bu arada, Hindistan'ın Nagaland ve Assam eyaletlerinde dün düzenlenen saldırılarda ölenlerin sayısının 50'yi bulduğu, 100'den fazla kişinin yaralandığı belirtiliyor. 
     Polis, şu ana kadar kimsenin üstlenmediği saldırılardan isyancı grupların sorumlu olduğu ihtimali üzerinde duruyor. 
     
     ASSAM'DA BİR PATLAMA DAHA 3 ÖLÜ 

     Hindistan'ın kuzeydoğusundaki Assam eyaletinde, taşıdıkları bombanın infilak etmesi sonucu 3 kişinin öldüğü bildirildi. 
     Polis, Sunitpur bölgesinde meydana gelen olayda ölenlerin, ayrılıkçı Bodo kabileleri örgütü ''Bodoland Ulusal Demokratik Cephesi'' üyesi olduğunu tahmin ediyor. 
     Assam eyaletinin başkenti Gauhati'nin 170 kilometre kuzeyinde yer alan Dhekiagula köyünde bir bisiklete bağlanan bombanın infilak etmesi sonucu 15 kişi yaralanmıştı. 
     Bu arada, Nagaland ve Assam eyaletlerinde dün düzenlenen saldırılarda ölenlerin sayısının 50'yi bulduğu, 100'den fazla kişinin yaralandığı belirtiliyor. 
     Hindistan hükümetiyle 1997'de ateşkes imzalayan bölgedeki en büyük ayrılıkçı grup Nagaland Ulusal Sosyalist Konseyi NUSK , saldırılardan Nagaland'daki barış sürecine karşı olan grupların sorumlu olabileceğini bildirdi. 
     Saldırılara ilişkin bilgi verene para ödülü vereceklerini açıklayan NUSK'un liderlerinden Phungthing Shimray, ''Kim yaptıysa bulacağız. Bu, barış sürecine karşı olan güçlerin işi'' dedi. 
     Hindistan'ın dağlık kuzeydoğu kesiminde onlarca grup, yönetime karşı mücadele veriyor. 
     
</TEXT>
</DOC>
