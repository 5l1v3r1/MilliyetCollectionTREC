<DOC>
<DOCNO> 282617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/siyaset/siy01.html </URL>
<DATE> 2004/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıç, yargıcı suçladı 
</HEADLINE>
<TEXT>


"Neşter - 2" davasında tanık olarak dinlenen yargıçların, 'aracılık yapan' bazı Yargıtay üyelerine yönelik ağır suçlamaları, mahkeme tutanaklarına geçti 

ANKARA Milliyet 


Yargıçları baskı altına alarak ilgilendikleri davaların sonucunu etkilemeye çalıştıkları iddiasıyla 19 kişi hakkında açılan "Neşter - 2" davasında tanık olarak dinlenen yargıçların, bazı Yargıtay üyelerine yönelik ağır suçlamaları mahkeme tutanaklarına geçti. Ankara 11. Ağır Ceza Mahkemesi'nde önceki gün yapılan duruşmaya, sanıklardan Yargıtay üyesi Ergül Güryel'in avukat oğlu Cenk Güryel ile işadamı Haldun Erdavran'ın da aralarında bulunduğu 6 sanık katıldı. Tanık sıfatıyla ifade veren 4 yargıç şunları söyledi 
Eski Ankara 1. Ticaret Mahkemesi Başkanı Aydemir Ersoy Turkcell'in bizim mahkememize düşen bir itirazında, tedbir kararını Turkcell aleyhine kaldırdık. Kararı vermeden bir süre önce Yargıtay üyesi Hüseyin Demirörs beni arayarak, "Sana iki kişiyi göndereceğim, bir dinler misin" dedi. Daha sonra Orhan Gemicioğlu ve Yayha Zabunoğlu yanıma geldi.Ankara 1. Asliye Ticaret Mahkemesi Üyesi Mehmet Bülent Selçuk Turkcell aleyhine verilen bir karara muhalif kaldım. Başkan Cemalettin Koçak odama gelerek, "Yargıtay üyesi Ergül Güryel'in kendisini aradığını, Turkcell aleyhine verilen kararı yanlış bulduğunu, koskoca bir Yargıtay üyesinin bu işlerle uğraşmasından üzüntü duyduğunu" ifade etti. Güryel, Koçak'ı aramış. Vedat isminde bir Turkcell yetkilisinin ziyarete geleceğini söylemiş. Bu kişi de başkana, "Siz bu ihtiyati tedbir kararını kaldırırsanız, biz devlete olan borçlarımızı daha rahat öderiz" demiş. Bu adamın Erdavran olduğu ortaya çıkmış.Ankara 4. Sulh Hukuk Mahkemesi H kimi Refik Karakoç Erdavran odama gelerek, "Yargıtay'ca bozma verilen bir davada, yerel mahkemenin ilk kararında direnmesi gerektiğini" söyledi. Ben de, "H kim dosyaları inceler, gereğini yapar" dedim. Erdavran beni arayarak, "O h kimin Ankara 7. Asliye Hukuk Mahkemesi H kimi İsmail Demirtaş ilk kararnamede tayini çıkacak" dedi.Ankara 7. Asliye Hukuk Mahkemesi H kimi İsmail Demirtaş Adalet Bakanlığı'ndan Nihat Ömeroğlu, Erdavran'la odama geldi. Erdavran, Turkcell'in bir davası için, "O dosya üzerinde direnirsen mesleki itibarın açısından daha iyi olur. Önün açılır. Zaten genel kurul da böyle karar verecek. HSYK'da tanıdıklarım var, Yargıtay'a üye seçilebilirsin" dedi. 


</TEXT>
</DOC>
