<DOC>
<DOCNO> 265851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/guncel/gun10.html </URL>
<DATE> 2004/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Alibeyköylü istimlakta evini saray yaptı 
</HEADLINE>
<TEXT>


Belediyeye istimlak için başvuran vatandaşlar, evleri için 200 milyar lira bedel istedi 

MEHMET DEMİRKAYA İstanbul 

Alibeyköy'de, geçtiğimiz hafta meydana gelen su baskınlarının ardından başlatılan istimlak çalışmaları kapsamında, İstanbul Büyükşehir Belediyesi'nce Eyüp Belediyesi'nde açılan "Kamulaştırma Bürosu"na 10 kişi başvuru yaptı. Ancak vatandaşlar evleri için 200 milyar liraya kadar bedeller isteyince görüşmeler çıkmaza giriyor. 
Dilekçeyle başvuran vatandaşların istediği fiyatların çok yüksek olduğunu belirten bir belediye yetkilisi, "'Evime çok emek harcadım, üstüne kat çıkacaktım' diyerek 200 milyar kamulaştırma bedeli isteyenler var. "Evimin değeri 90 milyar ama selden eşyalarım da zarar gördü. 120 milyar istiyorum' diyen vatandaşlar da bulunuyor. Uzlaşma sağlanamazsa yasal süreç başlayacak" dedi. 

'Bilirkişi tarafından hesaplanır' 
İstanbul Büyükşehir Belediyesi Emlak İstimlak Daire Başkanı Mevlüt Karataş da, yüksek bedel istendiğini, ancak hukuken bedel tespiti için kıstaslar olduğunu vurgulayarak, şunları kaydetti "Eğer bu değerlerde uzlaşma sağlanamazsa, aynı işlem mahkeme vasıtasıyla bilirkişiler tarafından yapılır. Yine aynı noktaya geliriz, ama zaman kaybı olur." 
İstimlak için hukuki sürecin 25 Ağustos Çarşamba günü başlayacağını belirten Karataş, vatandaşın ev ve arsasının değerini belirleneceğini, bu değerle vatandaşın talebi arasında fark olması halinde anlaşma yoluna, olmazsa hukuki yollara gidileceğini kaydetti. Karataş, "O zaman h kim kararıyla istimlak yapılır. Bile bile vatandaşı ölüme terk edemeyiz. Dileyene para, dileyene ev vereceğiz" diye konuştu. 


</TEXT>
</DOC>
