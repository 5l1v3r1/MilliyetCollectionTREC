<DOC>
<DOCNO> 296113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/spor/spo02.html </URL>
<DATE> 2004/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım'a yeni kulüp 
</HEADLINE>
<TEXT>


Fenerbahçe Başkanı, dün esrarengiz bir konuk ağırladı. Yıldırım'ın, adı sır gibi gizli tutulan bir İsrail takımının başkanıyla pazarlığa oturduğu ve kulübün yüzde 50 hissesini almak istediği iddia edildi 

MEHMET DEMİRCAN 


Yemekte konuştular 
FENERBAHÇE Başkanı Aziz Yıldırım, bir yandan Sarı - Lacivertliler'in başarısı için uğraşırken, diğer yandan İsrail'de bir kulübün hisselerine de göz dikti. İstanbul'da adı sır gibi saklanan kulübün başkanını dün ağırlayan Yıldırım'ın yüzde 50 hisse konusunda pazarlığa oturduğu ifade edildi. Yemekte bir araya gelen iki başkanın, ilk görüşmesinin olumlu geçtiği de belirtildi. 

Rahatsız oldular 
İSRAİL'DE yayınlanan bir gazetede bunun haber olarak çıkması, tarafları rahatsız etti. Pazarlık tamamlanmadan olayın kamuoyunda konuşulmasını ve tartışılmasını istemeyen tarafların, bundan dolayı büyük sıkıntı yaşadıkları vurgulandı. Konuk başkanın, haberi yapan gazeteciyle de sert bir tartışma yaşadı ve bu konuda sitem etti. 

Lyon zirvede 5-0 

ŞAMPİYONLAR Ligi'nde Fenerbahçe'nin yer aldığı D Grubu'ndaki diğer karşılaşmada Lyon, Sparta Prag'ı 5 - 0 mağlup etti. Essien, Nilmar 2 , Idangar ve Bergougnoux'nun golleriyle rahatça sonuca giden Fransız ekibi, böylece grup maçlarını zirvede tamamladı. Sparta Prag ise Şampiyonlar Ligi'ne galibiyet alamadan ve tek puanla veda etti. 


</TEXT>
</DOC>
