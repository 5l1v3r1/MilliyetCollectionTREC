<DOC>
<DOCNO> 297416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/guncel/gun07.html </URL>
<DATE> 2004/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Adliyeye hırsız girdi 
</HEADLINE>
<TEXT>


LUBE AYAR İstanbul 

İstanbul'daki birçok şirketin icra takiplerinin yürütüldüğü Şişli İcra Tetkik Merci H kimliği ve Sulh Hukuk mahkemeleri kalemlerine önceki gece hırsız girdi. Şişli Cumhuriyet Başsavcılığı, hırsızlıkla ilgili inceleme başlattı. Önceki gece meydana gelen hırsızlık olayını, dün sabah mesaiye başlayan adliye personeli fark etti. Şişli 2. ve 3. Tetkik Merci h kimliklerinde görevli personel, kapıların zorla açıldığını, içerideki evrakın karıştırılarak dağıtıldığını görünce olayı polise ve savcılığa bildirdi. Ekiplerin ilk incelemesinde, kasaların zorlanmadığı tespit edildi. Polis, kasalardan yüklü miktarda damga pulu çalındığını belirtti. Kasalardan herhangi bir senet ya da sözleşme alınıp alınmadığı araştırılmaya başlandı. 




</TEXT>
</DOC>
