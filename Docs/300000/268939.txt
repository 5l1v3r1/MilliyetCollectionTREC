<DOC>
<DOCNO> 268939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/spor/spo03.html </URL>
<DATE> 2004/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan doğru yolda 2-1 
</HEADLINE>
<TEXT>


Galatasaray, hazırlık maçında National Bükreş'e şans tanımadı, Romanya lig lideri karşısında galibiyete Necati ve Özgürcan'ın golleri ile ulaştı 


PAF'tan takviye 
GALATASARAY, hazırlık maçında Romanya lig lideri National Bükreş'i ikinci yarıda bulduğu gollerle geçti. Sarı - Kırmızılılar, PAF Takımı takviyeli kadrosu ile mücadele ettiği karşılaşmada rakibine oranla daha üstün bir oyun ortaya koydu. Maçın ilk yarısı golsüz kapanırken Galataray aradığı golleri ikinci 45 dakikada buldu. 70'te Necati Cim - Bom'u öne geçirdi, 81'de Özgür Can 2 - 0'lık üstünlüğü getirdi. Son dakikada Savu'nun sayısı maçın skorunu belirledi. 

Maçın karnesi 
HAKEMLER Orhan Erdemir, Can Filat, Mesut Doğukan 
GALATASARAY Aykut 7 Faruk Dk.75 5 - İbrahim 6 Harun Dk.80 , Tomas 7 , Orhan 6 , Hakan Ünsal 6 Cihan Can Dk.71 5 - Mülayim 6 Özgürcan Dk.60 7 , Conçeicao 6 Cihan Haspolatlı Dk.46 6 , Volkan 6 Orçun Dk.85 , Ayhan 6 Aydın Dk.85 - Necati 7 Zafer Dk.75 6 , Cafer Can 6 
NATIONAL BÜKREŞ Viorel 6 - Michael 5 Chiacu Dk.78 5 , Jonathan 5 , Canu 5 , Panc 5 - Abiodun 5 , John 5 Herea Dk.85 , Catalin 5 Savu Dk.46 6 , Daniel 6 İancu Dk.85 - Popescu 5 , Octavian 5 Mitroviç Dk.46 5 
SARI KARTLAR Cihan Can, Orhan Galatasaray 
GOLLER Necati Dk.70 , Özgürcan Dk.81 , Savu Dk.90 

AVEA ile 5 yıl daha 

RAŞİT ALTUN 

TV ve radyo yok 
GALATASARAY, sponsoru Avea ile olan anlaşmasını 5 yıl daha uzattı. Sportif A.Ş.'nin çalışmaları hakkında bilgi veren Genel Müdür Ebru Köksal, bu anlaşmadan Sarı - Kırmızılılar'ın kasasına yıllık yaklaşık 3 milyon dolar geleceğini açıkladı. Televizyon ve radyo kurma çalışmalarını askıya aldıklarını vurgulayan Köksal, kulüplerin televizyon ve radyodan kar etmediğini belirtti. 

2 milyon dolar 
CİM - BOM'UN lisanslı ürünlerinden gelen kazancın, 2 milyon dolara ulaştığını da açıklayan Köksal, bununla yetinmeyeceklerini bu rakamın artması için çalışmaları sürdürdüklerini ifade etti. Sportif A.Ş. Genel Müdürü, ayrıca UEFA Kupası finalindeki soyunma odaları, yolculuk, maç öncesi ve seyahat gibi görüntülerin DVD şeklinde piyasaya sürüleceğini vurguladı. 


</TEXT>
</DOC>
