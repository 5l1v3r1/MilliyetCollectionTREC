<DOC>
<DOCNO> 259796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/son/sontur12.html </URL>
<DATE> 2004/08/01/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
İzmir'de alkollü sürücü dehşet saçtı 1 ölü, 6 yaralı 
</HEADLINE>
<TEXT>

     İzmir'de alkollü bir sürücünün neden olduğu kazada 1 trafik polisi öldü, 6 kişi de yaralandı. 
     Alınan bilgiye göre, Üçkuyular Levent Marina döner kavşağında, Ufuk Kılıç 26 yönetimindeki 34 BBJ 57 plakalı otomobil, önce kırmızı ışıkta bekleyen bir otomobile, ardından da görevli trafik polisi Kemal Yahşi'ye çarptı. Daha sonra karşı şeride geçen otomobil, yine kırmızı ışıkta bekleyen Mahmut Bürkük'ün kullandığı 35 AC 2188 plakalı otomobile çarptı ve yol kenarındaki ışıklı trafik levhalarına girdikten sonra durabildi. 
     Kazada yaralanan 11 yıllık evli 2 çocuk babası trafik polisi Kemal Yahşi 32 , kaldırıldığı Dokuz Eylül Üniversitesi Tıp Fakültesi Hastanesi'nde kurtarılamadı. 
     Kazaya neden olan otomobilin sürücüsü Ufuk Kılıç, arkadaşları Volkan Kaba ve Mehmet Özen ile çarptıkları araçta bulunan Mahmut Bürkük, Vildan Bürkük ve Aylin Dinçer çeşitli yerlerinden yaralanarak, Atatürk Eğitim ve Araştırma Hastanesi'ne kaldırıldı. 
     Olay sonrası Adli Tıp Kurumu'na gönderilen sürücü Ufuk Kılıç'ın alkollü olduğu tespit edildi. 
     Olayla ilgili soruşturmanın sürdürüldüğü belirtildi. 
     
</TEXT>
</DOC>
