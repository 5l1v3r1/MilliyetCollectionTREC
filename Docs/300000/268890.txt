<DOC>
<DOCNO> 268890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/ekonomi/eko03.html </URL>
<DATE> 2004/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliyet-kira, enflasyonu çift haneye taşıdı 
</HEADLINE>
<TEXT>


Ağustosta kira artışları tüketici fiyat endeksini, yükselen maliyetler ise toptan eşya fiyat endeksini yıllık bazda tekrar yüzde 10'un üzerine çıkardı. Çekirdek enflasyonun yüzde 1.5 çıkması da tedirginlik yarattı 

EKONOMİ SERVİSİ 

Ağustosta maliyetlerin yükselmesi toptan eşya fiyatlarını TEFE , başta kira olmak üzere hizmet fiyatlarının artması da tüketici fiyatlarını TÜFE yıllıkta yine çift haneye taşıdı. Ağustosta TEFE, aylık yüzde 0.79, yıllık yüzde 10.52 olurken TÜFE aylıkta yüzde 0.58, yıllıkta da yüzde 10.04 oldu. 
Devlet İstatistik Enstitüsü DİE , yılın sekiz ayında fiyat artışlarını TEFE'de yüzde 7.33, TÜFE'de yüzde 3.87 olarak hesapladı. 12 aylık ortalamalara göre yıllık enflasyon ise TEFE'de yüzde 11.62, TÜFE'de yüzde 13.97 oldu. 
TEFE'nin yükselmesinde kamu ve özel sektördeki maliyet artışları etkili oldu. Kamu fiyatları yüzde 2.3 artarken özel sektör fiyatlarında artış yüzde 0.2 oldu. Enflasyona puan olarak bakıldığında ise 0.79 puanlık TEFE artışının 0.49 puanı kamu, 0.30 puanı ise özel sektör zamlarından kaynaklandı. 

Çekirdek yüzde 1.5 
TEFE'nin alt kollarından imalat sanayinde fiyat artışları yüzde 1.8 olurken madencilikte fiyatlar yüzde 4.1 arttı. Yüzde 2.5 düşen tarım fiyatları TEFE'yi düşürücü yönde etki yaptı. 
Temmuzda yüzde 0.3 olan çekirdek enflasyon Özel sektör imalat sanayinde fiyat artışı ise ağustosta yüzde 1.5'e çıkarak eylül için endişe yarattı. 

TÜFE'nin nedeni hizmet fiyatlarındaki katılık Merkez Bankası'nın enflasyonda dikkat edilmesi gereken unsurlar arasında ilk sırada saydığı hizmet fiyatlarındaki katılık ağustos ayında yüzde 0.58 çıkan TÜFE'nin temel nedeni oldu. Bankanın özellikle dikkat çektiği kira fiyat artışları ağustosta yüzde 1.7 olurken konuttaki artış yüzde 1.2 düzeyinde gerçekleşti. 
0.58 puan olan TÜFE'nin 0.3 puanı konuttaki fiyat artışlarından kaynaklandı. Hizmet sektörlerinden bir diğeri olan eğitim alt kaleminde fiyatlar aylık bazda yüzde 9.2 artarken TÜFE'ye puan olarak etkisi 0.2 oldu. İlaç fiyatlarına yapılan zamlar sağlık fiyatlarının yüzde 1.6 artmasına neden olurken yüzde 3.2 düşen giyim fiyatları TÜFE'yi 0.2 puan düşürücü yönde etki yaptı. 

Özel okullar zam şampiyonu Tüketici fiyatlarında zam şampiyonu özel okul ve özel kurs ücretleri oldu. Temmuza göre yüzde 15.7 artan özel okul fiyatları son bir yılda yüzde 16.7 zamlanırken özel kurs fiyatları aylık yüzde 12.7, yıllık yüzde 22.6 arttı. Bu iki kalemi yüzde 9.6 ile yumurta, yüzde 9.3 ile kabak, yüzde 9.2 ile elma, yüzde 8.5 ile karpuz izledi. 
TEFE'de ise ilk sırayı yüzde 28.8 zamlanan yemek odası takımı aldı. Bu ürünü yüzde 25.1'lik fiyat artışıyla elma, yüzde 18.8 ile çinko levha izlerken fiyatı en fazla artanlar listesinde 10'uncu sırayı, dünyada da 50 dolara çıkarak tedirginlik yaratan ham petrol fiyat artışları aldı. Ham petroldeki aylık fiyat artışı yüzde 7.5 oldu. 

İstanbul'da fiyat artışı yüzde 0.3 İstanbul Ticaret Odası İTO , İstanbul'da ağustos ayında perakende fiyatların yüzde 0.3, toptan fiyatların yüzde 1.1 arttığını açıkladı. İTO tarafından hazırlanan 1995 bazlı ücretliler geçinme endeksine göre, yıllık ortalama artışlar perakende fiyatlarda yüzde 14.5, toptan fiyatlarda yüzde 14.9 olarak gerçekleşti. Bir önceki yılın aynı dönemi ile kıyaslandığında ise perakende fiyatlar yüzde 8.7, toptan fiyatlar yüzde 10 artış gösterdi. 
İzmir Ticaret Odası'nın İZTO hazırladığı tüketici fiyatları endeksi ise ağustosta yüzde 2.5 arttı. İZTO toptan eşya fiyatlarının ise yüzde 0.7 arttığını bildirdi. İZTO, geçen yılın aynı ayına göre yüzde 9.8 ve 12 aylık ortalamalara göre yıllık yüzde 11.8'lik artış hesapladı. 

Eğitim hizmetleri zamda önde TÜFE Ürün Aylık Yıllık Özel okul ücreti 15.7 16.7 Kurs ücretleri 12.7 22.6 Yumurta 9.6 5.6 Kabak 9.3 9.1 Elma 9.2 0.4 Karpuz 8.5 82.8 İlaçlar 8.4 -7.8 Spor biletleri 7.8 5.4 Yemek odası tk. 7.1 29.6 Salatalık 6.8 2.7 

TEFE'de zam şampiyonu mobilya Ürün Aylık Yıllık Yemek odası tk. 28.8 22.9 Elma 25.1 -3.2 Çinko levha 18.8 66.2 Fındık 16.4 146.9 Deri ceket 15.2 18.1 Demir kütük 14.1 66.7 Salatalık 12.6 -12.7 Lif levha 10.1 10.1 İlaçlar 8.5 -4.8 Ham petrol 7.5 29.3 

Giyim TÜFE'yi 0.2 puan düşürdü Sektör Puan olarak artış Aylık enf. Konut 0.3 1.2 Gıda 0.1 0.1 Eğitim 0.2 9.2 Sağlık 0.1 1.9 Ev eşyası 0.1 1.6 Giyim -0.2 3.2 TÜFE 0.6 0.6 



</TEXT>
</DOC>
