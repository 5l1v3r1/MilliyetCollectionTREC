<DOC>
<DOCNO> 253357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sonspo16.html </URL>
<DATE> 2004/07/06/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Beşiktaş kampında sıkı yönetim... 
</HEADLINE>
<TEXT>

     Yeni sezon hazırlıklarının ikinci etabı için Avusturya'nın Anif bölgesinde dünden itibaren kampa giren Beşiktaş ilk çalışmasını bu sabah yaptı. 
     Isınma hareketinden sonra takımı iki gruba ayıran teknik direktör Del Bosque, futbolculara top çalışması yaptırdı. Yaklaşık bir saat süren ve hafif yağmur altında geçen sabah antrenmanı yarı sahada top kapma çalışması ile sona erdi. 
     Kaldıkları Salzburg Point otelinde istirahata çekilen siyah- beyazlıların, akşam mahalli saatle 18 00'de ikinci bir antrenman yapacakları açıklandı. Teknik direktör Del Bosque, ''taktik çalışması'' yaptıracağı akşam antrenmanının basına kapalı yapılacağını söyledi. 
     Beşiktaş, yarın akşam da Alpen Cup turnuvası çerçevesinde Danimarka'nın Brondy takımı ile ilk hazırlık maçını yapacak. 
     Takımın yabancı oyuncularından Cordoba ile Mısır milli takımı oyuncusu Ahmet Hasan kamptaki ilk antrenmanda yeralmadılar. Cordoba'nın, yarın veya öbür gün takıma katılacağı bildirildi. 

     
</TEXT>
</DOC>
