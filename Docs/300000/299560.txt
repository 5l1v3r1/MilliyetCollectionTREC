<DOC>
<DOCNO> 299560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sonspo25.html </URL>
<DATE> 2004/12/21/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Beşiktaş'ta Sergen dahil 8 kişi kadroda yok... İşte muhtemel 11 
</HEADLINE>
<TEXT>

     Beşiktaş, Göztepe ile yarın oynayacağı Türkiye Kupası maçının hazırlıklarını tamamladı. 
     Teknik direktör Vicente Del Bosque yönetiminde BJK Nevzat Demir Tesisleri'nde basına kapalı olarak gerçekleştirilen idmanda, siyah-beyazlı futbolcuların taktik ağırlıklı bir idman yaptıkları öğrenildi. 
     Antrenmana izin alarak ülkelerine giden Oscar Cordoba, Ronaldo Guiaro, ile sakatlıkları süren Ahmet Yıldırım, Tayfun Korkut ve John Carew katılmadı. 
     
     8 FUTBOLCU KADRODA YOK 
     Beşiktaş'ta sakatlıkları bulunan Carew, Ahmet Yıldırım ve Tayfun'un yanı sıra, Sergen, İbrahim Toraman, izin alarak ülkelerine giden Cordoba, Ronaldo ve bugün ülkesine gidecek olan Juanfran İzmir'e götürülmeyecek. 
     Beşiktaş'ın yarın saat 13.00'te İzmir Alsancak Stadı'nda yapılacak ve Özgüç Türkalp'in yöneteciği maça şu muhtemel 11 ile çıkması bekleniyor 
     Ramazan, Fatih, Emre, Çağdaş, İbrahim Üzülmez, Ahmed Hassan, Tayfur, Okan, Tümer, Veysel ve Pancu. 
     Siyah-beyazlılar özel bir uçakla akşam saatlerinde İzmir'e gidecek. 
     
</TEXT>
</DOC>
