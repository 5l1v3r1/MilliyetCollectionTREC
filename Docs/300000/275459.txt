<DOC>
<DOCNO> 275459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/guncel/axgun01.html </URL>
<DATE> 2004/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da kiralık ev yok 
</HEADLINE>
<TEXT>


Kiraların yüzde 116 artış gösterdiği İstanbul'da kiralık daire, hatta gecekondu bulunamıyor. Promosyona başlayan emlakçılar, kiralık ev getirene altın veriyor 

OSMAN KARA İstanbul 

Sürekli göç alan İstanbul'da kiralık daireler karaborsaya düştü. Emlak piyasasının en hareketli olduğu eylülde gecekondu bölgelerinde bile kiralık daire bulmak neredeyse imk nsız hale geldi. Emlakçılar işsizlikten, vatandaşlar ise ev bulamamaktan şik yetçi. 
Kiralık daire bulmak için gezdiğimiz Güngören, Esenler, Bağcılar, Bahçelievler ilçelerinde kiralık daireye rastlayamadık. Sadece Fatih'te birkaç kiralık ev bulabildik. Bahçelievler'de Veysel Emlak'ın sahibi Murat Uluğ, "Taleplerden bunalınca dükk n girişine 'kiralık daire yok' yazdık. Günde en az 15 kişi geliyor" diyor. Çakmak Emlak sahibi Abdurrahman Sögüt ise 'Kiralık ev getirene bir altın hediye ediyoruz' promosyonu başlatmış. 
TURYAP Yönetim Kurulu Üyesi Başak Sezer, "Üniversitelere yakın semtlerde aşırı talep ve ciddi fiyat artışları var. Ev sahibi bir aileye 500 milyona vereceği dairesini 4-5 öğrenciye 700 milyon lira kiraya veriyor" dedi. 
Tüketiciler Birliği Başkanı Avukat Bülent Deniz, "Kiraya yüzde 40-45 oranında zam yapmak isteyen ev sahipleriyle ilgili yoğun şik yetler alıyoruz. Bu yüzden ev sahipleriyle kiracılar arasında açılmış 50 binin üstünde dava var" diye konuştu. 
İstanbul Emlakçılar Odası Başkanı Sabri Ateş ise hükümetin yüzde 8 ile sınırlamaya çalıştığı kiraların geçen yıla oranla yüzde 7 ile 116 arasında arttığını söyledi. Ateş, en fazla artışın Bahçelievler, Altunizade ve Büyükçekmece'de, en az artışın ise Fulya ve Florya'da gerçekleştiğini söyledi. 

Semt semt fiyatlar Semt 2003 2004 Acıbadem 400-650 550-800 Bostancı 400-750 500-1.000 Çengelköy 300-450 350-550 Göztepe 350-650 400-750 Kadıköy 300-450 400-700 Kartal 125-200 250-450 Maltepe 200-300 250-450 Suadiye 450-700 750-1.500 Üsküdar 250-325 400-600 Aksaray 200-500 350-750 Ataköy 450-850 600-1.200 Avcılar 175-200 250-450 Bahçelievler 175-350 350-750 Bakırköy 350-450 450-850 Beşiktaş 450-750 650-1.100 Büyükçekmece 150-250 300-500 Florya 800-2.000 1.000-2.000 Fulya 450-1.000 500-750 Küçükçekmece 150-200 250-350 Sarıyer 450-850 500-1.500 Şişli 450-650 700-1.000 


</TEXT>
</DOC>
