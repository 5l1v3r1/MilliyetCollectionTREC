<DOC>
<DOCNO> 280761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sonspo38.html </URL>
<DATE> 2005/03/15/ </DATE>
<TIME> 22.37 </TIME>
<AUTHOR>  </AUTHOR>
<HEADLINE>
PFDK kararları... Tuncay ve Song'a maç cezası geldi 
</HEADLINE>
<TEXT>

     Futbol Federasyonu Profesyonel Futbol Disiplin Kurulu, Fenerbahçeli Tuncay Şanlı, Galatasaraylı Rigoberg Song ve Sakaryasporlu Fatih Şen'e 2'şer maç oynanama cezası verdi. İstanbulspor Teknik Direktörü Erol Tok 22 gün hak mahrumiyeti cezası alırken, Galatasaray Kulübü'ne de toplam 22 bin 500 YTL para cezası verildi. 
     Kurul, bugün yaptığı toplantıda, Birinci Süper Lig'in 23. haftasında oynanan Malatyaspor-Fenerbahçe maçında rakibine fiili harekette bulunduğu gerekçesiyle Fenerbahçeli futbolcu Tuncay'a 2 maç oynamama cezası verdi. 
     Galatasaraylı futbolcu Song, aynı haftada takımının Beşiktaş ile yaptığı derbi maçta rakibine yaptığı hareket nedeniyle 2 maç ceza alırken, Sakaryasporlu Fatih de Büyükşehir Belediyesi Ankaraspor ile yaptıkları 23. hafta maçında rakibine yaptığı fiili hareketi nedeniyle 2 maç müsabakalardan men cezasına çarptırıldı. 
     Bu arada, Samsunspor ile yaptıkları maçta hakeme yönelik sportmenliğe aykırı davranışları nedeniyle İstanbulspor Teknik Direktörü Erol Tok'a 22 gün hak mahrumiyeti cezası veren PFDK, Galatasaray Kulübü'ne, Diyarbakırspor maçında taraftarının kötü ve çirkin tezahüratı nedeniyle 2 bin 500 YTL ve Beşiktaş derbisinde sahaya yabancı madde atılması, taraftarının kötü ve çirkin tezahüratı nedeniyle 20 bin YTL olmak üzere toplam 22 bin 500 YTL para cezası uyguladı. 
     
     ÖTEKİ CEZALAR 

     Futbol Federasyonu Profesyonel Futbol Disiplin Kurulu'nun verdiği öteki cezalar ise şöyle 
     2 maç seyircisiz oynama Yalovaspor 
1 maç seyircisiz oynama Tokatspor, Siirtspor, Eskişehirspor 
3 maç Ayhan Bilir Tokatspor , İbrahim Öztürk Karamanspor , Hüseyin Ulusal Ofspor 
2 maç Muharrem Zengin Giresunspor , Doğan Altınkaya Gaziantepspor PAF 
60 gün hak mahrumiyeti Eşref Yılmaz Siirtspor Kulübü Doktoru 
1 ay hak mahrumiyeti Hasan Arıcan Ankaragücü malzemecisi , Yakup Şahintürk Güngören Belediyespor yöneticisi , Mehmet Ünlü Aksaraysporlu yönetici , Zülküf Ceylan EGO Sporlu yönetici 
22 gün hak mahrumiyeti Hakan Karaahmet Giresunsporlu yönetici , Sinan Vardar Beşiktaşlı yönetici 
7.500 YTL Malatyaspor 
5.000 YTL Gaziantepspor, Trabzonspor, Beşiktaş 
4.000 YTL Yalovaspor 
3.000 YTL Eskişehirspor 
2.500 YTL Diyarbakırspor, Sakaryaspor, Ankaragücü, Kayserispor, Akçaabat Sebatspor, İstanbulspor, Kocaelispor, Karşıyaka, Ünyespor 
1.500 YTL Kahramanmaraşspor 
1.000 YTL Elazığspor, Tarsus İdmanyurdu 
500 YTL Güngören Belediyespor 
250 YTL EGO Spor 
     
</TEXT>
</DOC>
