<DOC>
<DOCNO> 283369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sondun14.html </URL>
<DATE> 2004/10/26/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
'Rumlarla Türkleri kaynaştırmaya çalışmak, para israfı olabilir' 
</HEADLINE>
<TEXT>

     ABD Uluslararası İlerleme Ajansı, Kıbrıslı Rumlarla Türkleri kaynaştırmaya çalışmanın, para israfı olabileceğini bildirdi. 
     ABD Uluslararası İlerleme Ajansı'nın hazırlattığı rapora göre, ajansın adanın iki tarafında hükümet dışı yerel örgütlere NGO ayırdığı, yaklaşık 6,4 milyon dolarlık yardımın yüzde 35-40'lık bölümünün, uzlaşmaya teşvik amacıyla hiçbir şeye harcanmadığı ya da çok az şeye harcandığı belirtildi. 
     Reuters ajansının metnini ele geçirdiği raporda, ilerleme projesinin BDP sürdürülmeye değer olup olmadığının sorgulandığı kaydedildi. 
     Raporda, Kıbrıslı Rumların geçen nisan ayında referanduma sunulan BM planına ''hayır'' demesine ilişkin olarak, ''Kıbrıslı Rumların planı reddetmesiyle, BDP ya da Kıbrıslı Rumları 'barış için oy kullanmaya' ikna etmeye tahsis edilen herhangi bir diğer yabancı yardım programı sürdürülmeli mi veya sürdürülecek mi, net değil'' denildi. 
     Ajansın raporunda, bu vatandaşları uzlaşmayı reddetmeye iten unsurların, bu tür herhangi bir programın başarılı olmasını engelleyecek kadar güçlü olabileceği dile getirildi. 
     Nisan referandumundan bir gün sonra tamamlanan raporda, 6,4 milyon dolarlık yatırım için Kıbrıslı Rumlarla Türklere ait NGO'ların gelişimini izlemek ve değerlendirmek için daha üstün çabanın gösterilmiş olması gerektiği bildirildi. 
     
</TEXT>
</DOC>
