<DOC>
<DOCNO> 291104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/soneko31.html </URL>
<DATE> 2004/11/22/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Hisarcıklıoğlu Odalar Birliği'ne siyaseti sokmayacağız 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu, Odalar Birliği'ne siyaseti sokmayacaklarını bildirdi. 
     Hisarcıklıoğlu, Türk Oda Geliştirme Programı'na ilişkin düzenlenen toplantıdan sonra gazetecilerin sorularını yanıtladı. 
     Anavatan Partisi ve Doğru Yol Partisi'ndeki son gelişmelere bağlı olarak, merkez sağda liderlik için adının geçtiği hatırlatılan Hisarcıklıoğlu, ''Böyle bir şey düşünüyor musunuz '' sorusu üzerine, şunları söyledi 
     ''3 yıl önce TOBB Genel Kurulu'nda şunu ifade etmiştik, hem Türk kamuoyuna hem delegelerine, TOBB'a siyaseti sokmayacağız ve biz siyasetin içinde olmayacağız. Türk iş aleminin en üst kuruluşu olan TOBB olarak, TOBB Başkanı olarak en büyük idealimiz, Türkiye'yi dünyanın gelişmiş ilk 10 ülkesi arasına sokmak, yaklaşık 5 ile 10 milyon arasındaki işsize iş bulmak, halkın refah düzeyini yukarı çıkartmak.'' Bu noktalarda çaba sarfetmenin kendileri için büyük onur ve gurur vesilesi olduğunu belirten Hisarcıklıoğlu, ''Kısaca söylediğim şey şu, Odalar Birliği'ne siyaseti sokmayacağız'' dedi. 
     Hisarcıklıoğlu, Türkiye'yi zenginleştirecek, refaha kavuşturacak yerin iş alemi olduğunu ifade ederek, iş aleminin başkanlığını yapıyor olmanın zaten en büyük görev ve onur olduğunu vurguladı. 
     ''Yani düşünmüyorsunuz'' sözü üzerine Hisarcıklıoğlu, ''Hayır'' yanıtını verdi. 
     
</TEXT>
</DOC>
