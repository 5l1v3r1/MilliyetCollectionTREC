<DOC>
<DOCNO> 281340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sontur42.html </URL>
<DATE> 2004/10/18/ </DATE>
<TIME> 20.29 </TIME>
<AUTHOR>  </AUTHOR>
<HEADLINE>
Cem Uazn anjiyo oldu 
</HEADLINE>
<TEXT>

     Genç Parti GP Genel Başkanı Cem Uzan, İnternational Hospital'da koroner anjiyografi oldu. 
     Eşi Dilara Uzan ile saat 16.00 sıralarında hastaneye gelen Uzan'a Kardiyoloji Bölüm Başkanı Doç. Dr. Tuğrul Okay tarafından koroner anjiyografi yapıldı. 
     Müdahale sonrası hastanede düzenlenen basın toplantısında konuşan Doç. Dr. Okay, Kalp Hastalıkları Uzmanı Dr. Işık Erdoğan'ın takibindeki Cem Uzan'ın, 12 Ekim'de göğüs ağrısı şikayetiyle kendilerine başvurduğunu söyledi. 
     Tetkiklerde Uzan'a anjiyografi yapılmasının kararlaştırıldığını belirten Okay, şunları kaydetti 
     ''Koroner anjiyografide, ana damarlarda çok kritik olmayan 'yüzde 30-40' gibi darlıklar, ana damarların yan dallarında daha ince olan kısımlarda biraz daha fazla 'yüzde 70-80' gibi darlıklar görüldü. Koroner anjiyografi sonucu başka herhangi bir girişime gerek görülmedi. Şu aşamada kendisini ilaçlı tedaviyle takip edeceğiz.'' Soruları da yanıtlayan Okay, ''hastalığın strese bağlı olup olmadığının'' sorulması üzerine, ''kalp-damar hastalıklarında genelde birçok faktörün rol oynayabildiğini, tek başına stresi göstermenin çok doğru olmadığını'' söyledi. 
     Cem Uzan'ın bu akşam evine gidebileceğini de belirten Okay, ancak kendisini en az 6 saat hastanede tutacaklarını kaydetti. 
     Uzman Dr. Işık Erdoğan da Cem Uzan'ı 3 yıldır takip ettiğini, daha önce herhangi bir şikayetinin bulunmadığını söyledi. 
     Erdoğan, bu süre içinde Uzan'ın rutin kontrollerini yaptıklarını, daha önce göğüs ağrısı şikayeti olmadığını belirtti. 
     
</TEXT>
</DOC>
