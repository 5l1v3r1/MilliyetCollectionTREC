<DOC>
<DOCNO> 296549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/soneko21.html </URL>
<DATE> 2004/12/10/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Borsa birinci seansı 136 puan yükselişle tamamladı... 
</HEADLINE>
<TEXT>

     İMKB Ulusal 100 Endeksi dünkü kapanışa göre 136.22 puan artarak, 1. seansı 22,816.10 puandan tamamladı. 
     1. seansta, hisse senetleri ortalama yüzde 0.60 değer kazandı. 
     Dün 22,679.88 puandan kapanan İMKB Ulusal 100 Endeksi, ilk seansa 75.56 puan düşerek 22,604.32 puandan başladı. İlk yarıyı 22,833.72 puandan geçen endeks, seans içinde en düşük 22,526.36 puana kadar gerilerken, en yüksek olarak 22,946.88 puanı gördü. 
     Seans sonunda mali endeks 248.54 puan artarak 31,515.77 puana, sanayi endeksi 123.18 puan artarak 19,982.08 puana ve hizmetler endeksi 14.55 puan artarak 12,920.47 puana yükseldi. 
     Böylece önceki kapanışa göre, mali grup hisseler ortalama yüzde 0.79, sanayi grubu hisseler ortalama yüzde 0.62 oranında ve hizmet grubu hisseler ortalama yüzde 0.11 oranında değer kazandı. 
     1. seansta işlem gören toplam 296 hisse senedinden 171'i değer kazandı, 54'ü değer kaybetti, 71 hissenin fiyatında ise değişiklik olmadı. 
     Seansta, 421 trilyon 222 milyar 377 milyon liralık işlem hacmi oluştu. 
     1. seansta Yapı ve Kredi Bankası, Doğan Holding, Türk Hava Yolları, İş Bankası C ve Koç Holding, en çok işlem gören hisse senetleri oldu. 
     Borsa uzmanları, ilk seansta hafif toparlanan endeksin sabah açılışta 22,500 seviyelerine çekildikten sonra bu seviyelerde artan para girişi ve işlem hacmi yardımıyla toparlandığını ifade ederken, 23,000 direncine deneyen endeksin bu seviyeyi aşamadığını ve 22,800 desteğinin üzerinde ilk seansı tamamladığını belirtti. 
     Uzmanlar, teknik olarak endeksin 23,000 seviyesinin üzerinde bir kapanış yapmasının piyasayı rahatlatabileceğini, ancak piyasanın henüz bu seviyeyi aşacak gücü toparlayamadığını savunuyor. 
     
</TEXT>
</DOC>
