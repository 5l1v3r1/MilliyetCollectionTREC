<DOC>
<DOCNO> 278403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sonsiy03.html </URL>
<DATE> 2004/10/08/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
İlerleme Raporu'nda Kürtlere azınlık statüsü direkten dönmüş 
</HEADLINE>
<TEXT>

     Dışişleri Bakanı Abdullah Gül, Kürtler'in AB tarafından azınlık statüsünde görülmesine karşı çıkarak, bunun İlerleme Raporu'na girmesini engellediklerini söyledi. 
     Dışişleri Bakanı Gül, Kanal D'de Fatih Altaylı'nın İlerleme Raporu'na ilişkin sorularını yanıtladı. Gül, İlerleme Raporu'nun hazırlandığı süreçte Kürtler'den "azınlık" olarak bahsedildiğini, hatta basına sızdırılan bazı metinlerde de böyle ifadelerin yer aldığını belirterek, "Gerek Başbakan, gerekse hükümet olarak buna şiddetle karşı çıktık" dedi. Gül, Türkiye'deki azınlıkların tanımının Lozan Anlaşması'nda yapıldığını anlattıklarını ve bunun sonucunda da Rapor'da böyle bir ifadenin yer almasını engellediklerini kaydetti. 
     
     "MÜZAKERELER 2005'İN İLK AYLARINDA BAŞLAR" 
     Dışişleri Bakanı Gül, 2002 Kopenhag Zirvesi'nde devlet ve hükümet başkanlarının İlerleme Raporu'nun olumlu çıkması durumunda "Türkiye ile müzakerelere gecikmeksizin başlanır" taahüdünde bulunduklarını hatırlattı. Gül, "Müzakelerin Mart'ta, bu belki bir kaç ay oynayabilir ama başlayacağına inanıyorum" dedi. 
     Gül, AB'ye üye 25 ülkenin daha önce pozisyonlarını ikiye ayırdıklarını belirterek, aralarında İngiltere ve Almanya'nın da bulunduğu bazı ülkelerin açık olarak Türkiye'ye desteklerini açıkladıklarını vurguladı. Gül, "Bunlardan bir kısmı ise biz raporu bekleyeceğiz dediler. 
     Dolayısıyla kendilerini otomatiğe bağladılar. Rapor ne dedi 'evet' dedi. Dolayısıyla bu ülkeler de rapor yönünde karar alacaklardır" diye konuştu. 
     "Aralık'ta referandum kararı çıkabilir mi " şeklindeki bir soruya ise Gül, "Böyle bir şey olmaz. Aralık'ta tam üyelik için müzakere tarihi alınacak. Ama 6 sene sonra bazı ülkeler Türkiye'nin üyeliği için referandum kararı alabilir. 
     6 sene sonraki şartlar ile şimdiki şartlar çok farklı 
     olacaktır. Bunu o zaman konuşmak lazım" yanıtını verdi. 
     
     "AB ÜLKELERİNDEKİ SEÇİMLER ÜYELİĞİ ETKİLER Mİ" 
     "2007 yılında bir çok AB ülkesinde seçimler yapılacak ve büyük bir ihtimalle de Türkiye'nin üyeliğine karşı olan Hıristiyan Demokratlar iş başına gelecek. Bu durum üyeliği etkiler mi " şeklindeki bir soruya ise Gül, "Bizim iktidarımızın takdir edilecek yanı burada. Biz iki6957x 03 1 yılda o kadar hızlı adımlar atarak öyle yol aldık ki, İlerleme Raporu'nda tavsiye kararının çıkmasını sağladık. Dolayısıyla Hıristiyan demokratlar Türkiye'nin önünü kesemeyecekler" karşılığını verdi. 
     
</TEXT>
</DOC>
