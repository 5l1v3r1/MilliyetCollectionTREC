<DOC>
<DOCNO> 283661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/yazar/guclu.html </URL>
<DATE> 2004/10/27/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Bilim erozyonunda AB de bizden farklı değil 
</HEADLINE>
<TEXT>


Dünyaya yön veren en önemli faktörlerden biri de bilim. Hatta en önemlisi. Dünya bilimine katkı sıralaması ile gelişmişlik düzeylerine baktığınızda ciddi bir paralellik görürsünüz. Bilimsel üretkenlikte önde olan, kalkınmışlıkta da en önde. 
Bu açıdan bakıldığında Avrupa'nın da bizden farklı bir yanı yok. Onlarda da beyin göçü, bizdekinden farklı değil. 2003'te yapılan bir araştırma, AB doğumlu 400 bin bilim insanının ABD'de çalıştığını ortaya koyuyor. Dahası, bu kişilerden ancak dörtte biri ülkesine dönmeyi düşünüyor. Çünkü, Türk bili adamları gibi onlar da ABD'de kendilerine sunulan olanakların kendi ülkelerinde mevcut olmadığını biliyorlar. 
ABD, GSMH'sinin yüzde 2.7'sini üniversiteler için harcarken, bu oran Fransa ve İngiltere'de 1.1, diğer ülkelerde ise daha da az düzeyde. Bizde ise bu oran bırakın yüzdeyi, bindelerle ifade ediliyor. 
AB önceki yıl, ABD ve Japonya'nın teknolojideki hegemonyası karşısında ar-ge'ye ayrılan kaynakların GSMH'nin en az yüzde 3 oranına çıkarılması kararı aldı. Almanya gibi bazı ülkeler, bu oranı yüzde 6'ya çıkarmayı hedefliyor. Ya biz ne yapıyoruz Binde 6 olan payı daha da daraltıyoruz .. 

Neden ABD 
Türk bilim adamları gibi AB'li bilim insanlarının ABD'yi tercih etmesi elbette boşuna değil. İşte araştırma sonucu ortaya çıkan gerekçelerden bazıları 
ABD, eğitime, bilime ve bilimsel araştırmalara AB'den ve Türkiye'den çok daha fazla kaynak ayırıyor.ABD'de, bilim adamlarına verilen maaşlar ve araştırmacılara ödenen ücretler, başka ülkelerle kıyaslanamayacak oranda yüksek.AB ve Türkiye'de üniversiteler genelde tek ayak üzerinde. Devlet desteğiyle ayakta duruyor. Öğrencilerden yüksek harç alınmıyor. Üniversitelerin paten gelirleri de çok fazla değil. Oysa ABD'de üniversitelere çok yönlü kaynak akışı var. Bu da her açıdan ekonomik rahatlama getiriyor. 

En iyi üniversiteler 
Dünyanın en iyi üniversiteleri ve en iyi araştırma laboratuvarları kuşkusuz ABD'de. Cambridge, Oxford dışında ilk 10'a giren Avrupa üniversitesi yok. Hatta ilk 40'ta bile. Peki ya Türkiye Maalesef bizde de ilk 500'e giren bulunmuyor. 
Üniversiteleri üniversite yapan elbette milyar dolarlık bütçeleri değil. Onları cazibe merkezi haline getiren öğretim üyesi kadroları ve öğrencilerdir. ABD bu konuda da bir hayli şanslı. Sadece değerli bilim adamları değil, en iyi öğrenciler de ABD üniversitelerinin kapılarını aşındırıyor. 
AB ülkelerinde bir profesörün ortalama geliri 50 ile 80 bin dolar arasında değişiyor. ABD'de bu rakam 200 bin dolara kadar, hatta yaptığı projeye göre çok daha yukarılara çıkabiliyor. Biz de ise profesörlerin yıllık gelirleri 20 bin dolar bile değil. 
ABD'de çok çalışan, çok üreten, çok kazanıyor. Bizde ve AB'de ise çalışsan da, çalışmasan da maaşını alıyorsun. Sözleşmeli statüye pek çok ülke gibi biz de hiç sıcak bakmıyoruz. 
Özetin özeti Bugün olduğu gibi gelecekte de en değerli hazine, iyi eğitilmiş, üretken beyinler olacak. Bu konuda örneğimiz AB değil, ABD olmalı. Göstergeler bunu ortaya koyuyor... 



</TEXT>
</DOC>
