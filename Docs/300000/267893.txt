<DOC>
<DOCNO> 267893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sonspo27.html </URL>
<DATE> 2004/08/31/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Futbol Federasyonu, Efes Pilsen ile sözleşmesini yeniledi... 
</HEADLINE>
<TEXT>

     Futbol Federasyonu, A Milli Takım'ın ana sponsoru Efes Pilsen ile sözleşme yeniledi. 
     Polat Renaissance Otel'de düzenlenen törende Futbol Federasyonu Başkanı Levent Bıçakcı, Efes İçeçek Grubu Başkanı Muhtar Kent ile yeni sözleşmeyi imzaladı. 
     Levent Bıçakcı, milli takımın ana sponsoru Efes Pilsen'in sponsorluk anlaşmasını 4 yıl daha uzattıklarını söyledi. 
     Muhtar Kent ise 2002 yılında milli takıma ana sponsor olduklarını belirterek, ''Beraber çok güzel başarılara imza attık. Şimdi sözleşmeyi 4 yıl uzattık. Bu güzel günleri tekrarlamak istiyoruz'' dedi. 
     Yeni sponsorluk sözleşmesi kapsamında A Milli Takım'ı tüm resmi ve özel karşılaşmalarda destekleyecek olan Efes Pilsen'in, ayrıca Türk futbolunun gelişimi ve dünya standartlarına ulaşması için federasyonun yapacağı çalışmalara da destek vermeye devam edeceği bildirildi. 
     İmza törenine federasyon yönetim kurulu üyeleri, A Milli Takım teknik heyet ve futbolcuları da katıldı. 
     Tören sonunda hep beraber toplu fotoğraf çektirildi. 
     
</TEXT>
</DOC>
