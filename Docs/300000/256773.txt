<DOC>
<DOCNO> 256773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sondun45.html </URL>
<DATE> 2004/07/20/ </DATE>
<TIME> 21.11 </TIME>
<AUTHOR>  </AUTHOR>
<HEADLINE>
Irak ve Ürdün güvenlik anlaşmaları imzalandı 
</HEADLINE>
<TEXT>

     Irak ve Ürdün, başta ortak sınırın güvenliği olmak üzere bir dizi güvenlik anlaşması imzaladı. 
     Yurtdışı ziyaretlerinin ilk durağı olan Ürdün'de bulunan Irak Başbakanı İyad Allavi, gazetecilere yaptığı açıklamada, ''Lojistik güvelik desteğinin yanı sıra kadroların eğitimini talep ettik, Ürdünlü yetkililer, sınırda bireysel hareketler ve uyuşturucu kaçakçılığı konusunda istihbarat sağlamayı kabul etti'' dedi. 
     Yarın Mısır'ı ziyaret edecek olan Allavi, Mısır'ın ardından gideceği Suriye, Lübnan, Suudi Arabistan, Birleşik Arap Emirlikleri ve Kuveyt'in de Irak'a yardım etmelerini umduğunu söyledi. 
     Irak'ta neredeyse her gün meydana gelen saldırıların sadece Irak için değil komşu ülkeler için de sorun yarattığını söyleyen Allavi, Irak'ın güvenlik alanındaki çabalarının desteklenmesi ve sınırlarının kontrolünün gerekliliğinin altını çizdi. 
     
</TEXT>
</DOC>
