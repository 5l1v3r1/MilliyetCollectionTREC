<DOC>
<DOCNO> 253367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sonspo26.html </URL>
<DATE> 2004/07/06/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Olimpiyat Meşalesi, Sultanahmet Meydanı'nda coşkuyla karşılandı... 
</HEADLINE>
<TEXT>

     2004 Atina Olimpiyat Oyunları Meşale Koşusu İstanbul'da sürerken, meşale Sultanahmet Meydanı'nda çoşkuyla karşılandı. 
     Ataköy Olimpiyatevi'nde düzenlenen törenin ardından başlayan koşuda, ilk mola yeri olan Sultanahmet Meydanı'na meşaleyi İstanbul Kültür ve Sanat Vakfı Başkanı Görgün Taner ve Beşiktaşlı atlet Beyhan Mısır beraber getirdi. 
     Taner ve Mısır, meydana gelirken, burada bulunan vatandaşlar ve turistler tarafından sevgi gösterileriyle karşılandı. Ellerindeki bayrakları sallayan vatandaşlar, meşaleyi taşıyan ikiliye destek verdi. 
     Görgün Taner, meşalenin olimpiyatlara aday olan İstanbul için olimpik ruhun canlandırılması açısından kaçırılmaz bir fırsat olduğunu belirterek, meşaleyi taşıyan biri olduğu için çok mutlu olduğunu söyledi. 
     Meydanda verilen molada yapılan halk oyunları gösterisini turistler ve vatandaşlar ilgiyle izledi. 
     Molanın ardından Hürriyet Gazetesi Yayın Koordinatörü Fikret Ercan, meşale ile birlikte Topkapı Sarayı'na doğru koşmaya başladı. 
     Meşale tekrar sahil yoluna inerek deniz otobüsü iskelesine getirildi ve özel bir yatla İstanbul Boğazı'nı geçiyor. 
     Bu arada, meşaleyi taşıyan koşucunun etrafındaki görevlilerin basın mensuplarını itip-kakması gazetecilerin tepkisine neden oldu. 
     
</TEXT>
</DOC>
