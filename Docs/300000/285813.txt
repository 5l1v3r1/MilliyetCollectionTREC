<DOC>
<DOCNO> 285813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sonspo37.html </URL>
<DATE> 2004/11/03/ </DATE>
<TIME> 20.57 </TIME>
<AUTHOR>  </AUTHOR>
<HEADLINE>
Samsunspor'da Gaziantepspor maçı hazırlıkları... 
</HEADLINE>
<TEXT>

     Samsunspor, cumartesi günü oynayacağı Gaziantepspor maçının hazırlıklarını sürdürüyor. 
     Teknik Sorumlu Ertuğrul Sağlam gözetiminde, akşam yaptığı antrenmanla Gaziantepspor maçı hazırlıklarını sürdüren Karadeniz ekibinde, çalışmaya tüm futbolcular katıldı. 
     Kırmızı-beyazlı futbolcular, yaklaşık 1,5 saat süren idmanda, kondisyon çalışmasının ardından gruplara ayrılarak pas çalışması yaptı. 
     Ertuğrul Sağlam, AA muhabirine yaptığı açıklamada, Gaziantepspor'un zor bir rakip olduğunu belirterek, şunları kaydetti 
     ''Denizlispor karşısında ligdeki en kötü futbolumuzu oynadık. Hafta sonunda kaybettiğimiz 3 puanı Gaziantepspor maçını kazanarak telafi edeceğiz. Bundan sonra hedefimiz oynayacağımız diğer maçları da kazanarak ilk yarıyı iyi bir sırada bitirmektir.'' 
     
</TEXT>
</DOC>
