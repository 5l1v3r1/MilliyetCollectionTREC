<DOC>
<DOCNO> 293118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sonspo03.html </URL>
<DATE> 2004/11/29/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
İzmirspor, Gürpınar ile yol ayrımında... 
</HEADLINE>
<TEXT>

     İkinci Futbol Ligi B Kategorisi A Grubu ekibi İzmirspor'da, kulüp profesyonel futbol şubesi sorumlusu Metin Akpınar, teknik direktör Nejat Gürpınar'ın istifasını beklediklerini söyledi. 
     Metin Akpınar, Nejat Gürpınar'ın sözleşmesinin feshedilmesi konusunda İzmirspor'un zarar görmemesini istediklerini bildirdi. 
     Gürpınar'dan istifa etmesini beklediklerini belirten Akpınar, ''Teknik direktörün bir yerde durması gerektiğini düşünüyoruz. Gürpınar'ın onurlu bir şekilde istifa etmesini bekliyoruz'' dedi. 
     Gürpınar'ın istifa etmemesi durumunda ''onu pasivize edeceklerini'' ifade eden Akpınar, ''Yalnızca adı teknik direktör olur'' diye konuştu. 
     Akpınar, konunun yarın yapılacak yönetim kurulu toplantısında da değerlendireceğini anlattı. 
     Öte yandan teknik direktör Nejat Gürpınar, sözleşmesinin sezon sonuna kadar olduğunu söyledi. Gürpınar, ''Görevimin başındayım. Yönetimin benden böyle bir talebi olmadı. Olduğu zaman oturur konuşuruz'' dedi. 
     
</TEXT>
</DOC>
