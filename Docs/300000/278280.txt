<DOC>
<DOCNO> 278280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/spor/ygokberk.html </URL>
<DATE> 2004/10/08/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Neler oluyor hayatta 
</HEADLINE>
<TEXT>



Hep yarıda bırakan Milli Takım'ın yeni teknik adamının teknik'i değil ama "adamlığı" hep tartışılacak demiştim... Hoş artık "Teknik"i de tartışılıyor ya... 
Şükür'ün niye bu kadroya alınmadığından herkesin haberi var da almayanın mı haberi yok. 
Yoksa bu kadar bihaber birinin Türk Milli Takımı'nın başında ne işi var. 
Varsa ve bile bile saptırıyorsa, durum daha da vahim tabi durumu da. 
Altı üstü, tek başarısı "iyi futbol oynatıyor" olan adamdan Milli Takım'ın en başındaki tek adamı bu kadar çabuk yaratırlarsa olacağı da buydu zaten. 
Bir sendrom yaşıyor o şimdi. Gençlerbirliği teknik direktörlüğünden acilen ve bence erken Milli Takım teknik direktörlüğüne geçirilen birinin, geçirdiği ve daha da belli bir süre geçireceği "milli takım teknik direktörlük sendromu". 
Söylemesi gereken sadece birkaç cümleydi 
"Hakan Şükür saha içinde herkesin bildiği gibi birinci sınıf bir oyuncudur. Ama saha dışında pek kimsenin bilmediği gibi huzursuzluk yaratıp huzurumuzu kaçırıyor. Atina'da sahaya çıkıp antrenman yapması sabrımı taşırdı ve...." 
Böylesi daha erkekçe olurdu. 
Tabi yemedi .. Sonra onu da yiyebilirlerdi. 
Ayrıca... 

Uzakdoğu 'friend'leri 
Şükür'ün Milli Takım'a alınmamasına takılacağım ve Şükür'ü savunacağım doğrusu hiç aklıma gelmezdi. Daha doğrusu, Hakan'ın savunulacak duruma düşeceği 
Şükür'ün Japonya ve Kore'de ona arka çıkan friend'lerinden Milli Takım'da kalanlarının şimdi Şükür Milli Takım dışında kalınca "gık"ını bile çıkaramaması da ilginç tabi. Daha ilginci de Yanal'ın boyunu aşan bu olayda doğrusu kimden icazet aldığı. 
Dünya'nın her tür takımına karşı her tür sistemde oynayıp başarılı olan Hakan Şükür'ün, Kazakistan ve Danimarka'ya karşı oynanacak sistemde "tu-tu kaka" olması, hem bir yalan hem de kendilerinden başka herkesi Yanal'ın eşşşek yerine koyması tabi. 
Sanki Yunanistan'daki maçta bir sistem vardı da... 

Komşu bile yapmaz 
Üstelik Yanal açık açık söyleyemediğini açık saçık söylemeye çalışıyor ki, bu da en rahatsız edici olanı. Hiç oynamayan Bülent Korkmaz'ı abi lik için alıp bence de Kaptan takımın başında olmalı "hiç" oynayan friend Buruk'u alarak hem Şükür'ü daha da acıtmaya çalışıyor hem de provoke ediyor. Ve de "ufak işlerle" uğraştığını gösteriyor.. 
En önemlisi de en teknolojik denilen "bilimsel" Yanal'ın, bir milli takım teknik direktörünün bir olmazsa olmazı olan psikolojide bu kadar "tın tın" olması... 
Üstelik hem Şükür'ün babasının belki de istemeyerek "uluorta" Bülent Korkmaz'a laf atmasına sebep oluyor, hem Şükür'ü hem Korkmaz'ı, hem Galatasaray'ı, hem milli takımı, hem de iki önemli maç öncesi kamuoyunu yıpratıyor. Hani "komşu" bile bu kadarını yapmazdı, "bu kadarı da komşuya ayıp olur" diye. 
Hiç oynamadığı dönemlerde Milli Takım'ın onbirinde olan Şükür'ün Türkiye'ye kesin dönüş yaptıktan sonra en formda olduğu döneminde Milli Takım'ın onsekizinde bile olmaması, düşünün bu karışıklığın içindeki en önemsiz nokta. Anlayın işin perde arkasını... 
Ve tabi bir şey belli oldu Ersun Hoca bu göreve kafa olarak hiç hazır değilmiş demek ki... 

Düdük yerine İtalya, fena mı 

Bir eski hakem mail atmıştı bana "İyi ki bir İtalya'n var, iyi ki Floransa da okumuşsun be kardeşim... Sıktın artık". 
Hayatının zirvesi "ben bilmem ne finalinde düdük çaldım" olan birinin hep düdük anlatmasına ben doğrusu hak veriyordum ama, o Dünya'nın en önemli güzel sanatlar akademilerinden biri olan okulumdan bahsetmeme nedense gıcccık kapıyordu babam bile iki sene inanamamıştı, o okulun giriş sınavını kazandığıma . 
Ne tuhaf. 
Hani düdük mü İtalya mı 
Üstelik ben ona "İyi ki, bir düdük çalmışsın" bile demedim o zaman. Ama şimdi diyorum .. Üstelik hepsine... "İyi ki, bi düdük çalmışsınız" . 
Bu işin suyu çıkıyor artık. Trabzonspor maçındaki Ali Güneş'in düşürülüşü Ahmet Çakar'a göre penaltı, Ali Aydın'a göre penaltı değil, ama "verilebilir" filan falan, Erman Toroğlu'na göre de penaltı değildi. İşin "Türkiş komik" tarafı, üçünün birden Kuddisi'ye kızmasıydı. Hani verse de vermese de birisi fırça atacaktı zavallı Kuddusi'ye. 
"Türkiş trajikomik" tarafı da, dün lerde TV'lerdeki hakem yorumcularına iş koyan MHK'nin peruklu eski presidentinin bu günlerde TRT'de hiç utanmadan sıkılmadan elinde sopayla hakem yorumlaması idi. Üstelik hakemliğinin "son"unu getirdiği Ali Aydın'ın TRT'deki sonunu da getirerek. 
Evlerinde hadi eşlerini boş verin çocukları da mı söylemiyor onlara baş başa kaldıklarında... 
"Ne düdükmüş be baba sıktın artık". 

Yapma be Hıncal abi 

Hıncal abi, "Edward Dahlberg 1900 - 1977 Amerikalı bir yazar ve eleştirmen bir şeyi anlamamak çok zaman alır demiş" diye başlıyor yazısına... Ve ekliyor 
"Kimin için demiş senin için demiş sevgili Bilgin Gökberk, senin için. Altı aydır anlamadın hala anlamıyorsun. Ben mizah yazdığın için eleştirmiyorum. Harika yazıyorsun güzel. Yaz, hatta hafta sonu ilavelere ayrıca mizah yazısı yaz. Müthiş bir yeteneğin var." 
Sonra, yine bildiğiniz ona göre "basketbolsuz" bana göre basketbollu basketbol yazılarım filan falan. 
Sonra da son kez yazıyorum filan falan... 
Hıncal abi nedense ısrarla anlamak istemiyor. Ne yapabilirim ki bir gün bir yerlerde karşılaşırsak birbirimizi daha iyi anlarız belki... 
Ben de son kez yazıyorum ve ben mizah yazmıyorum diyorum... Ama Aziz Nesin'in dediği gibi Hıncal abi... 

BİLGİN'DEN 
Heeey sen 
Büyü be biraz... 
Ne inatçısın... 
Bebeğim büyüsene biraz. 
Hadi be büyü, büyü, biraz büyü be... Ben. 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 




</TEXT>
</DOC>
