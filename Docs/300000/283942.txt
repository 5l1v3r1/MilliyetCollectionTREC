<DOC>
<DOCNO> 283942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/guncel/gun04.html </URL>
<DATE> 2004/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet, bayram trafiği için uyardı 
</HEADLINE>
<TEXT>



İstanbul Emniyet Müdürlüğü, 29 Ekim'deki Cumhuriyet Bayramı törenleri nedeniyle bazı cadde ve güzerg hlar trafiğe kapalı olduğu için sürücüleri uyardı. 
Açıklamaya göre, Vatan Caddesi'ndeki geçit töreni nedeniyle Mahmutbey çıkışı ve Anıtmezar arası ile buralara çıkan tali yollar, 08.00 -16.00 saatleri arasında trafiğe kapatılacak. 
Oğuzhan Caddesi, Millet Caddesi ile Molla Gürani Sokak ve buralara çıkan tali yollardan araç girişine izin verilmeyecek. Üsküdar Şemsipaşa Bulvarı ile Sahil Yolu'nun Harem'den Üsküdar Meydanı'na kadarki kısmı, 07.30'dan itibaren trafiğe kapatılacak. Bağdat Caddesi, Bostancı Meydanı'ndan Göztepe Işıklar'a kadar 07.30'dan itibaren, Suadiye Işıklar - Göztepe Parkı arası da 18.00'den itibaren araç trafiğine kapalı olacak. 
Dolmabahçe Sarayı önünden başlayıp Çırağan Caddesi -Muallim Naci Caddesi-Kuruçeşme Parkı güzergahı ve tüm bağlantı yolları 18.00-20.45 arasında trafiğe kapatılacak. 

Alternatif güzerg hlar 
Sürücüler için alternatif güzerg hlar da belirlendi. Buna göre, D-100 Karayolu'ndan Vatan Caddesi'ne gidecek sürücülerin Haliç Tüneli, Edirnekapı, Fevzipaşa Bulvarı, Aksaray veya Haliç Tüneli Ayvansaray ışıklardan Balat yolunu takiben Unkapanı ve Sirkeci istikametini kullanmaları gerekiyor. 


</TEXT>
</DOC>
