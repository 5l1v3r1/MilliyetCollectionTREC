<DOC>
<DOCNO> 255937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/sonspo10.html </URL>
<DATE> 2004/07/16/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Gençlerbirliği, Tunuslu Gtari ile 3 yıllık sözleşme imzaladı... 
</HEADLINE>
<TEXT>

     Gençlerbirliği, Tunuslu Sami Gtari ile 3 yıllık sözleşme imzaladı. 
     Beştepe İlhan Cavcav Tesisleri'nde yapılan imza töreninde konuşan basın sözcüsü Muammer Akyüz, bu sezon beşinci yabancıyı reklerine bağlayarak transferleri sonlandırdıklarını belirtti. Akyüz, ''Bu sezon Gtari ile transfere son noktayı koyduk. Gerçi 1 yabancı hakkımız daha var. Ancak bunu kullanmayı düşünmüyoruz. Gençlerbirliği'ne çok şey verecek bir futbolcu'' dedi. 
     Tunus'un Etiol Sahat takımından transfer edilen Tunus asıllı 23 yaşındaki forvete dönük ortasaha futbolcusu Gtari de biran önce takım ile uyum sorununu çözerek, takıma faydalı olmak istediğini söyledi. 
     
     GENÇLERBİRLİĞİ 3. ETAP İÇİN AVUSTURYA YOLCUSU 

     Öte yandan, kırmızı-siyahlı ekip, yeni sezon hazırlıkları için Avusturya'ya gitti. 
     Avusturya'nın Kafferberg kentinde 13 gün sürecek kampta 5 hazırlık maçı yapacak olan Gençlerbirliği kafilesine genel menajer Cem Onuk başkanlık ediyor. Genç Milli takımda bulunan Hakan, Ali ve Orhan'ın yer almadığı kafilede 22 futbolcu bulunuyor. 
     Gençlerbirliği kamp süresince 18 Temmuz Pazar günü Bölge Karması, 20 Temmuz Salı günü İtalya'nın Juventus, 22 Temmuz Perşembe günü Avusturya'nın FC Brunn ve 24 Temmuz Cumartesi günü Sturm Graz ile 26 Temmuz Pazartesi günü Yunanistan'ın Panathinaikos takımlarıyla hazırlık maçı yapacak. 
     Başkent ekibi, 29 Temmuz Perşembe günü Ankara'ya dönecek ve 30 Temmuz'da sezon açılışı yaparak. 31 Temmuz, 1 Ağustos tarihleri arasında yapılacak olan TSYD Ankara Şubesi dörtlü futbol turnuvasına katılacak olan Gençlerbirliği, lig başlayana kadar çalışmalarını kendi tesislerinde sürdürecek. 

     
</TEXT>
</DOC>
