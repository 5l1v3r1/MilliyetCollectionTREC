<DOC>
<DOCNO> 258597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sontur38.html </URL>
<DATE> 2004/07/27/ </DATE>
<TIME> 19.35 </TIME>
<AUTHOR>  </AUTHOR>
<HEADLINE>
Bingöl'de şehit olan er toprağa verildi. 
</HEADLINE>
<TEXT>

     Bingöl'ün Genç İlçesi Yeniyazı Köyü Kelepiş Tepe mevkiinde teröristlerle çıkan silahlı çatışmada şehit olan Jandarma Mekanize Er Zafer Turan toprağa verildi. 
     Elazığ'da düzenlenen törenin ardından Ankara üzerinden Konya'nın Doğanhisar İlçesi'ne getirilen şehit er Turan'a, memleketi Çınaroba Beldesi'nde askeri tören düzenlendi. 
     Törenden sonra Turan'ın cenazesi, gözyaşları arasında toprağa verildi. Törenin sonunda tabuta sarılan Türk Bayrağı'nın teslim edildiği baba Niyazi Turan, bayrağı öperken ağladı. 
     Törene, Turan'ın ailesi ve yakınları, Konya Vali Yardımcısı Mustafa Işık, İl Jandarma Alay Komutanı Albay Sinan Kutal ile çok sayıda vatandaş katıldı. 
     
</TEXT>
</DOC>
