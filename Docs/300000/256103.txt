<DOC>
<DOCNO> 256103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/sondun20.html </URL>
<DATE> 2004/07/17/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Irak'ta bir Ürdünlü kamyon sürücüsü öldürüldü... 
</HEADLINE>
<TEXT>

     Irak'ın batısında bir Ürdünlü kamyon sürücüsünün, uğradığı silahlı saldırıda öldüğü, gözleri oyulmuş haldeki cesedin yol kenarına bırakıldığı bildirildi. 
     İsmi Ayid Nessir olarak açıklanan şoförün başkent Bağdat'ın 110 kilometre batısındaki Ramadi kenti yakınlarında saldırıya uğradığı, atılan 7 kurşundan 2'sinin başına ve göğsüne isabet ettiği belirtildi. 
     Televizyon, saldırıdan hemen sonra Ramadi'de bir hastaneye götürülen cesedin gözleri oyulmuş haldeki görüntülerini yayınladı. 
     Nessir ile aynı konvoyda bulunan kamyon şoförleri, Ürdünlü şoförün gözlerinin öldürüldükten sonra oyulduğunu söylediler. 
     Ürdün'ün başkenti Amman'dan Irak'a malzeme taşırken saldırıya uğrayan Nessir'in iki çocuğu olduğu kaydedildi. 
     
</TEXT>
</DOC>
