<DOC>
<DOCNO> 274014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sonspo22.html </URL>
<DATE> 2004/09/22/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
''12 Dev Adam'' Estonya'yı devirdi. 76 - 78 
</HEADLINE>
<TEXT>

     34. Avrupa Erkekler Basketbol Şampiyonası elemelerinde E Grubu'nda bulunan A Milli Takım, gruptaki 5. maçında, deplasmanda Estonya'yı 78-76 yenerek üstüste 5. galibiyetini elde etti. 
     Mücadeleye iki takım da karşılıklı basketlerle başlarken Estonya, hücumda Türkiye'nin skor bulmakta zorlandığı dakikalarda Müürsepp'in sayılarıyla 11-4 öne geçti. 
     Daha sonra pota altında Ermal'ın sayılarıyla ilk dakikalardaki tutukluğunu üzerinden atan milliler, 7. dakikada farkı 2 sayıya indirdi 11-9. Alan savunmasına dönen Estonya karşısında Cenk ve Kerem Gönlüm ikilisiyle kolay basketler bulan Türkiye, son dakikaya da 19-18 önde girdi. Son dakikada Kullanae ile turnike basket bulan Estonya, ilk periyodu 20-19 önde tamamladı. 
     2. periyoda da hızlı giren evsahibi ekip Kikerpill, Kriisa ve Kullanae üçlüsüyle bulduğu dış atışlar sonrasında 13. dakikada farkı 7 sayıya çıkardı 31-24. Hidayet'in çabasıyla yeniden toparlanan milliler, yakaladığı 10-4'lük seriyle 16. dakikada farkı 1 sayıya indirdi 35-34. Bu dakikadan sonra Ender ve Ermal ikilisiyle 3'er sayılık basketler bulan Türkiye, ilk yarıyı da 46-44 önde kapadı. 
     İkinci yarıya Hidayet ve Barış ikilisinin basketleriyle giren milliler, skor bulmakta zorlanan rakibi karşısında Ender'in de devreye girmesiyle dış şutlardan sayılar bulan milli takım, farkı da 11 sayıya çıkardı 56-45. 
     Kullanae'nin basketleriyle oyuna yeniden ortak olmayı başaran Estonya, hücumda organize olmakta zorlanan milliler karşısında kolay basketler buldu ve 3. periyod sonunda farkı 1 sayıya dek indirdi 61-60. 
     Son periyoda alan savunmasıyla giren Estonya karşısında pota altından Kerem Gönlüm ile basketler bulan milli takım, skoru da 65-62'ye getirdi. İki takımın da skor bulmakta zorlandığı dakikalarda Hidayet ve Kerem Tunçeri ikilisiyle basketler bulan milli takım, farkı da 8 sayıya çıkardı 72-64. 
     Bu dakikadan sonra karşılıklı basketlere sahne olan mücadelede n Müürsepp ile 3 sayılık basket bulan Estonya, skoru da 72-69'a getirdi. Mücadelenin son dakikasına 3 sayı farkla önde giren milliler, Hidayet'in kritik 3 sayılık basketi sonrasında farkı 4 sayıya çıkardı. Son dakikalarda yapılan taktik faulleri sayıya çeviren milli takım, maçtan 78-76 galibiyetle ayrılmayı başardı. 
     Türkiye, son maçını 25 Eylül Cumartesi günü Den Bosch kentinde Hollanda ile yapacak. 
     KÜNYE 
     

ESTONYA 76 - TÜRKİYE 78 Salon Tallinn Hakemler Virginijus Dovidavicius xxx Litvanya , Lahdo Sharro xx İsveç , Juris Kakainis xx Letonya Estonya Tein xx 4 , Kriisa xxx 15 , Müürsepp xxx 23 , Kikerpill xx 4 , Kullanae xxx 14 , Armpalu xx 6 , Allingu xx 5 , Pehka xx 5 Türkiye Kerem Tunçeri xx 7 , Hidayet xxx 21 , Ender xx 5 , Kerem Gönlüm xxxx 20 , Ermal xxx 13 , Barış xx 4 , Cenk xx 7 , Semih x 1 1. Periyot 20-19 Devre 46-44 Türkiye lehine 3. Periyot 60-61      
</TEXT>
</DOC>
