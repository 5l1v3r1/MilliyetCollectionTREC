<DOC>
<DOCNO> 268003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/guncel/gun12.html </URL>
<DATE> 2004/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Celal Şengör Fransa yolcusu 
</HEADLINE>
<TEXT>


SERHAT OĞUZ İstanbul 

Amerikan Ulusal Bilimler Akademisi'ne seçilen ilk Türk bilimadamı Prof. Dr. Celal Şengör, bu kez Fransa yolcusu. 
Prof. Dr. Şengör'ü, Fransa'nın önemli eğitim kurumlarından College de France ders vermesi için davet etti. College de France, uluslararası saygınlığı bulunan bilim adamlarını bünyesinde barındırabilmek için her yıl iki bilim adamına kürsü ayırıyor. Şengör, bir yıl boyunca, "Eski zamanlardan bugüne tektoniğin tarihçesi" konulu ders verecek. 
Daha önce Kaliforniya Teknoloji Enstitüsü'nde yıllık 135 bin dolar maaşla ders veren Şengör, College de France'ın yüksek akademik maaşları verdiğini, ancak izin almadan maaşı açıklayamayacağını söyledi. Şengör, yine de Türkiye'deki maaşlarla kıyaslanamayacağını sözlerine ekledi. 



</TEXT>
</DOC>
