<DOC>
<DOCNO> 290491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sontur20.html </URL>
<DATE> 2004/11/20/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Gelin almaya giden damat ve kuzeni kazada öldü, 6 kişi yaralandı 
</HEADLINE>
<TEXT>

     Kars'ın Sarıkamış İlçesi'nde meydana gelen trafik kazasında, gelin almaya giden damat ile kuzeni öldü, 6 kişi yaralandı. 
     AA muhabirinin edindiği bilgiye göre, Sarıkamış İlçesi'ne bağlı Beşyol Köyü'ne giden Zakir Kasırga idaresindeki 36 AV 963 plakalı otomobil, yolun buzlanmadan dolayı kaygan olması nedeniyle, Sarıkamış-Erzurum Karayolu'nun 10. kilometresinde, karşı yönden gelen Mehmet Doğan idaresindeki 36 M 9050 plakalı yolcu minibüsüyle çarpıştı. 
     Kazada, otomobilde bulunan Şakir Kasırga 25 ile amcasının oğlu Gökhan Kasırga 20 öldü. 
     Yaralanan otomobil sürücüsü Zakir Kasırga ile yolcu minibisündeki Mehmet Doğan, Sönmez Yıldız, Ahmet İlhan, Serpil Kırmızıtaş ve Sercan Yılmaz, Sarıkamış Devlet Hastanesi'ne kaldırıldı. 
     Durumunun ağır olduğu bildirilen Zakir Kasırga'nın Erzurum'a sevk edildiği öğrenildi. 
     Kazada ölen Şakir Kasırga'nın bugün düğünün olacağı, kardeşi Zakir ve amcasının oğlu Gökhan Kasırga ile Beşyol Köyü'ne gelin almaya gittikleri öğrenildi. 
     
</TEXT>
</DOC>
