<DOC>
<DOCNO> 295021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/son/sonyas06.html </URL>
<DATE> 2004/12/05/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
'Kadınlar ne ister'in yanıtları 
</HEADLINE>
<TEXT>

     Nobel ödüllü ekonomist Daniel Kahneman, 'Kadın ne ister ' sorusuna yanıt aradı. Kadın için onu mutlu edecek bir işte çalışmanın çok kazanmak ya da medeni halden daha önemli olduğu sonucuna vardı. 
     'Hedonistik eğilim' denilen bu duruma göre, şartları gelişen insanın yeni pozisyonuyla ilgili tatmin duyguları çok çabuk kayboluyor. İşe duyulan güven veya evli olup olmama gibi 'genel durumlar'ın günlük hissedişe olan etkisi çok küçük. 
     Kahneman'ın başkanlığındaki ekip Science dergisinde yer alan araştırma için ABD'nin Teksas eyaletinde çalışan 909 kadınla görüştü. Kadınlardan her gün bir önceki günün kısa özetini yazmaları, daha sonra günlükteki aktiviteleri puanlamaları istendi. 
     En çok puan alan arkadaşlarla sohbeti, çalışma arkadaşlarıyla yemek, yalnız TV izlemek, bir eşle alışverişe çıkmak ve yalnız yemek yapmak izledi. Son sırada yalnız yolculuk ve patronla görüşmek yer aldı. 
     
</TEXT>
</DOC>
