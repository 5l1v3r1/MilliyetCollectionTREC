<DOC>
<DOCNO> 294310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/guncel/gun91.html </URL>
<DATE> 2004/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
TEKZİP 
</HEADLINE>
<TEXT>



01 09 2004 tarihinde yayınlanan Milliyet Gazetesinin "Vatandaş Ağaç nöbeti tutuyor" başlıklı yapılan asılsız habere cevabımızdır. 
Öncelikli olarak bilinmesi gereken 
Ferizli İlçesi, İstihkam tepe devlet ormanın da içinde bulunduğu, 3997,31 hektarlık alanın tamamı İR 3508 nolu ruhsat ile Türkiye Cumhuriyeti Başbakanlığa bağlı kuruluş olan Türkiye Demir Çelik İşletmeleri A.Ş TDÇİ ne ait maden işletme sahasıdır ve maden işletme hakları rödovans sözleşmesi ile Gökay madencilik firmasına devredilmiştir. Bahse konu saha da madencilik için belirlenen tüm izin ve ruhsatlar alınmıştır. 
Ferizli İstihkam tepe devlet ormanı üzerindeki ağaçlar, Orman Genel Müdürlüğünün 02 08 2004 tarih ve 2294 sayılı olurları ile Söğütlü Orman işletme şefliğince kesilip, emvalleri de yine Orman İşletme şefliğince kaldırılmıştır. Bu kesme işlemleri takribi 11 gün sürmüş olup, ağaç kesim ihalesi de Ferizli Belediye Başkanlığı marifeti ile de ilan edilmiştir. 
Anılan sahaya şirketimiz iş makineleri bu işler bittikten sonra, 28 08 2004 tarihinde münhasıran madencilik faaliyeti için girmiştir. Ağaç kesimi ile Gökay madencilik şirketinin hiçbir ilgi ve alakası yoktur. 
T.C. Başbakanlık TDÇİ A.Ş adına Ferizli İstihkam tepe devlet ormanında yapmış olduğumuz demir cevheri işletme faaliyetlerimiz tamamen yasalara uygundur. 
Madencilik faaliyetinin gerçekleştirildiği araziler, kullanım sonrası tatbik edilecek yeniden yapılandırma uygulamaları ile Düzeltme - dolgu - ağaçlandırma vb... Ormancılık ve tarım için kullanılabilir durumuna getirilir. Bu faaliyetin temini için, Orman Genel Müdürlüğüne gerekli noter onaylı taahhüt senedi verilmiştir. 
Gökay madencilik olarak amacımız Yörede bizden önce faaliyet göstermiş olan, diğer maden şirketlerinden farklı olduğumuzu, her yer ve her şartta belirttiğimiz gibi bundan sonra da karşılıklı güven içinde sosyal ve ekonomik gelişmeye katkıda bulunacak, mevcut en iyi teknolojiyi kullanarak, en uygun çevre standartlarını uygulayarak kalıcı ve ekonomisi yüksek bir madencilik yapmaktır. 
Kamuoyunun bilgi ve takdirlerine saygı ile duyurulur. 

Gökay Madencilik Sanayi ve Ticaret Ltd. Şti. Vekili Avukat 
Hürkan Karaboğa 


</TEXT>
</DOC>
