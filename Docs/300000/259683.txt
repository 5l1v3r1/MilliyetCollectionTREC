<DOC>
<DOCNO> 259683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/spor/spo04.html </URL>
<DATE> 2004/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan'dan revizyon 
</HEADLINE>
<TEXT>


Trabzonspor Teknik Direktörü, Skonto maçında beraberliği kurtaran Yattara ile Mehmet Yılmaz'a ilk 11'de şans vermeyi düşünüyor. Augustine ve Hasan Üçüncü'nün ise yedek soyunacağı öğrenildi 


Her şey tur için 
ŞAMPİYONLAR Ligi ön elemesinde Skonto Riga ile çarşamba günü kritik bir maça çıkacak olan Trabzonspor'da Teknik Direktör Ziya Doğan, turu geçebilmek için ince hesaplar yapıyor. Bordo - Mavili çalıştırıcının, ilk maçta on birde forma verdiği Augustine ile Hasan Üçüncü'yü kenara oturtacağı, bu isimlerin yerine Yattara ile Mehmet Yılmaz'a görev vereceği öğrenildi. 

Celaleddin solda 
SKONTO ile oynanan maçın 82. dakikasında oyuna giren ve Mehmet Yılmaz'a attırdığı golle takımını tur için umutlandıran Yattara'nın, Emrah'ın önünde orta sahada görev vereceği ifade edildi. Doğan'ın, Celaleddin'e de savunmanın sol kanadında forma şansı tanıyacağı, Mehmet Yılmaz'ın da Augustine'nin yerine gol ümidi olarak sahaya süreceği vurgulandı. 

Mütevazı kutlama 

TRABZONSPOR, 38. kuruluş yıldönümünü bugün Mehmet Ali Yılmaz Tesisleri'nde düzenleyeceği sade bir törenle kutlayacak. Saat 19.30'da gerçekleştirilecek olan kutlamada, camianın önde gelen isimleri, eski yöneticilerle birlikte Trabzon protokolü bir araya getirilecek. Bordo - Mavililer, takımın 2 Ağustos'ta kampa girmesi nedeniyle kutlamanın 1 Ağustos'a alındığı açıklandı. 

D'Haene çıldırttı 

Doğan azarladı 
SKONTO maçının stresi, Trabzonspor Teknik Direktörü Ziya Doğan'ı iyice tedirgin etti. Bordo - Mavililer'in taktik idmanında futbolculara yüklenen Doğan, önce önde baskı yapmayan Fatih'e, sonra orta sahadaki tüm oyunculara, ardından da rakibi uzaktan kapattığı gerekçesiyle Karel D'Haene'ye bağırdı. 

'Siz uyarın' 
FATİH'İ, rakibi kovalamadığı için azarlayan Ziya hoca, ardından da D'Haeneve Mehmet Yılmaz'ı yanına çağırdı. Teknik Direktör Ziya Doğan şöyle devam etti "Mehmet, defans adamı rakibe yakın duracak. Gol vuruşu olacak yerlerde engelleyici olacak. Ona kaç kere anlattım, anlamıyor. Şu adamı artık siz uyarın." 


</TEXT>
</DOC>
