<DOC>
<DOCNO> 277595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/ekonomi/eko05.html </URL>
<DATE> 2004/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
YTL mucitlere yaradı 
</HEADLINE>
<TEXT>


"YTL tuşuna" basılınca ekrandaki rakamdan altı sıfır atan hesap makinesinin YTL'ye uyum sürecinde ilgi görmesi bekleniyor 

SERHAT OĞUZ İstanbul 

Türk Lirası'ndan altı sıfır atılması, girişimcilere yeni iş kapıları açtı. Yaratıcı girişimciler, iki boyutlu para dönüşüm cetveli, YTL uyumlu hesap makinesi ve madeni paramatik üretti. 
Promosyon Fuarı'nda bu ürünlerle dikkat çeken Ran Ajans Tanıtım Hizmetleri'nden Orhan Erduran, özellikle iki boyutlu dönüşüm cetvellerine bankaların büyük ilgi gösterdiğini, çok sayıda bankayla milyonlarca ürün için görüşmeler yaptıklarını söyledi. İki boyutlu dönüşüm cetvelinde, küçük bir el hareketiyle Türk Lirası'nın Yeni Türk Lirası olarak değerini görmek mümkün. Fiyatı ise 400 bin lira. 
Çin'de özel olarak üretilen hesap makinesinde ise yapılan hesaplar, YTL tuşuna basarak YTL'ye çevirebiliyor. Altı gözlü ve yaylı madeni para taşıma kutusu da cepte paraların taşınmasını kolaylaştırıyor. 


</TEXT>
</DOC>
