<DOC>
<DOCNO> 284232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/ekonomi/eko10.html </URL>
<DATE> 2004/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Havaalanı'nda kota kuyruğu 
</HEADLINE>
<TEXT>


SİNAN TOROS İstanbul 

Rusya'nın, vatandaşlarının Türkiye'den kargoyla getirdikleri mallar için 50 kilogram sınırı getirmesi, Atatürk Havalimanı'nda bavul dağları oluşmasına neden oldu. Eskisi gibi aldıkları malları gemi ve TIR'larla gönderemeyen Ruslar, tonlarca ağırlıktaki bavul ve paketlerini uçakla götürmek isteyince havalimanı kargo terminaline döndü. Daha önceden özellikle Laleli'den aldıkları malları kargo şirketleri aracılığıyla Rusya'ya gönderen hatta Türkiye'ye gelmeden sipariş veren Ruslar, hükümetlerinin sınırlamasıyla zor duruma düştü. Kargoya veremedikleri malları, uçakta götürmeye başladılar. Uygulama, Atatürk Havalimanı'nda 100 metrelik kuyruklar ve bavul dağları oluşmasına neden oluyor. 


</TEXT>
</DOC>
