<DOC>
<DOCNO> 269241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/son/sontur02.html </URL>
<DATE> 2004/09/05/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Dövüp hareket halindeki trenden attılar... 
</HEADLINE>
<TEXT>

     DHA 
İSTANBUL Haydarpaşa- Adapazarı arasında sefer yapan ekspres trenlerde polisin çabalarına rağmen bir türlü önlenemeyen çeteler bu kez 18 yaşındaki Çetin Uçar adlı genci dövdükten sonra hareket halindeki trenden attı. 
     Olay dün öğle saatlerinde meydana geldi. Adapazarı'na gitmekte olan Çetin Uçar, bilinmeyen bir nedenle tartıştığı bir grup genç tarafından dövüldü. Bazı görgü tanıklarına göre tren çetesi olduğu belirtilen bu gençler, Çetin Uçar'ı daha sonra Dilovası yakınlarında hareket halindeki trenden aşağıya attı. 
     Çevreden olayı gören vatandaşlar tarafından Gebze Devlet Hastanesi'ne kaldırılan Çetin Uçar, durumu ağır olduğu için buradan Kartal Devlet Hastanesi'ne sevkedildi. Gencin sağlık durumunun ciddi olduğu belirtildi. Gebze polisi, genci dövenlerin yakalanması için soruşturma başlattı. 
     
</TEXT>
</DOC>
