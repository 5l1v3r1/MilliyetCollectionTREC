<DOC>
<DOCNO> 289460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sondun09.html </URL>
<DATE> 2004/11/17/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Bir kamyon şoförü esaretten kurtarıldı, Bağdat'ta patlamalar... 
</HEADLINE>
<TEXT>

     Irak'ın başkenti Bağdat'ta şiddetli patlamalar olduğu bildirildi. 
     Patlamaların nedeni, hangi bölgede olduğu ve ölüme yol açıp açmadığı konusunda henüz bilgi edinilmezken, Amerikan ordusu konuyla ilgili açıklama yapmadı. 
     Öte yandan, Amerikan askerlerinin desteğiyle Bağdat yakınlarında baskın düzenleyen Irak kuvvetlerinin, rehin tutulan Iraklı bir kamyon şoförünü kurtardığı bildirildi. 
     Amerikan ordusundan yapılan açıklamada, şoförün, kentin güneyindeki Mahmudiye'de düzenlenen ortak operasyon sırasında kurtarıldığı kaydedildi. 
     Koalisyon kuvvetleri için çalıştığı gerekçesiyle kaçırıldığı belirtilen şoförün kimliği açıklanmadı. 
     Bu arada, Ramadi'de Amerikan askerleriyle direnişçiler arasında çatışmalar çıktığı bildirildi. 
     Havan topu ve hafif silahların kullanıldığı çatışmaların kentin merkezinde yoğunlaştığı, ölü veya yaralı sayısı hakkında bilgi verilmediği belirtildi. 
     
</TEXT>
</DOC>
