<DOC>
<DOCNO> 265168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/magazin/axmag01.html </URL>
<DATE> 2004/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Profesörün tavrı faşistçe' 
</HEADLINE>
<TEXT>


Teoman, sahnede sigara içtiği için kendisini mahkemeye verdiğini açıklayan Prof. Orhan Kural için ağır konuştu... 

DENİZ ALTUNTAŞ 

Teoman, sahnede sigara içerek gençlere kötü örnek olduğunu iddia eden ve kendisini mahkemeye verdiğini açıklayan Prof. Dr. Orhan Kural'a tepki gösterdi. 
Teoman, "Benim bir sigara firmasıyla anlaşmam olduğunu iddia ediyor. Biliyorsa ispatlasın. Gerekirse iftira davası açacağım" dedi. 
Kimseyi sigara içmeye teşvik etmediğini vurgulayan Teoman, şunları söyledi "1.5 yıldır sigara içiyorum. Zararlı, farkındayım. Keşke bırakabilsem. Çünkü sesime zarar veriyor. Ama Kural ve benzeri insanların sigara içenlere karşı tavrı faşistçe. Bu vücut benim, kanunlar çerçevesinde istediğimi yaparım. O sahne de benim, istediğimi yaparım. İnsanlara kötü örnek olmamaya dikkat ediyorum. Keyfim yerinde olunca sigaramı yakıyorum. İnsanların beni görüp sigaraya başlayacaklarını zannetmiyorum. Ama Kural'ın tavrını hiç hoş bulmuyorum." 

Alışverişe çıktılar 

Teoman, birkaç gece önce Beyoğlu Mojo'da eğlendiği ve 'Sadece arkadaşım' dediği manken Sinemis Candemir'le önceki gün alışverişteydi. 


</TEXT>
</DOC>
