<DOC>
<DOCNO> 253017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/soneko23.html </URL>
<DATE> 2004/07/05/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Hazine ihalesinde dönemsel faiz yüzde 7.95 oldu... 
</HEADLINE>
<TEXT>

     Hazine tarafından bugün gerçekleştirilen 3 ayda bir değişken faiz ödemeli tahvil ihalesinde ortalama dönemsel faiz oranı yüzde 7.95 olurken, 1 katrilyon 714.3 trilyon liralık net satış gerçekleşti. 
     İhaleye 2 katrilyon 20.5 trilyon liralık nominal teklif gelirken, nominal satış miktarı 1 katrilyon 714.3 trilyon lira olarak gerçekleşti. 
     Kamuya net satışın 289.7 trilyon lira, piyasa yapıcılarına net satışın da 234.5 trilyon lira olduğu ihalede toplam net rot satış 524.2 trilyon lira düzeyinde yapıldı. 
     İhraç tarihi 7 Temmuz Çarşamba ve geri ödemesi 14 Haziran 2006 olarak öngörülen tahvil ihalesinde, satılacak kağıtların ilk kupon ödemesi, 15 Eylül 2004 tarihinde yapılacak. Kupon ödemesine esas teşkil edecek faiz oranı 16 Haziran 2004 ihraç tarihli referans bono ihalesinde belirlendi. 
     
     BU HAFTA 7.3 KATRİLYON LİRALIK İÇ BORÇ ÖDEMESİ VAR 
     Öte yandan Hazine, bu hafta, tamamı Türk Lirası cinsinden olmak üzere 7 katrilyon 2 trilyon lira iç borç ödemesi yapacak. 
     Hazine'nin bu hafta yapacağı iç borç ödemesinin 6 katrilyon 1 trilyon lirası piyasaya, 722 trilyon lirası da kamu kurumlarına yapılan satışların geri ödemesi şeklinde olacak. 
     Hazine bu hafta ayrıca, 582.4 milyon dolar tutarında konsolide bütçe ve Hazine garantili dış borç ödeyecek. 
     
</TEXT>
</DOC>
