<DOC>
<DOCNO> 255706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sontur03.html </URL>
<DATE> 2004/07/15/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Adana... Karısını sokak ortasında öldürdü... 
</HEADLINE>
<TEXT>

     Adana'da, bir kişi, karısını sokak ortasında tabancayla öldürdü. 
     Emniyet Müdürlüğü yetkililerinden alınan bilgiye göre, Gülbahçe Mahallesi 144 Sokak Odabalar Caddesi kavşağında, sabaha karşı, Kemal İ. 49 ve karısı Aynur İ. 35 arasında tartışma çıktı. Tartışmanın kavgaya dönüştüğü sırada, Kemal İ, yanındaki tabancayla 5 el ateş ederek karısını vurdu. Kadın, olay yerinde öldü. Zanlı, olay yerine gelen polis ekiplerince gözaltına alındı. 
     Kemal İ'nin, emniyette, kahvehaneden dönüşte geldiği evde eşinin kapıyı geç açtığını ve bu sırada bir kişinin koşarak ayrıldığını gördüğünü söylediği belirtildi. Kemal İ'nin, ''Kim olduğunu sorduğumda, tartıştık. Hızla evden çıktı. Peşinden koşup yakaladım. Tartışma sokakta da sürdü. Sinirlenip vurdum'' şeklinde ifade verdiği kaydedildi. 
     Yetkililer, olayla ilgili soruşturmanın sürdürüldüğünü bildirdiler. 

     
</TEXT>
</DOC>
