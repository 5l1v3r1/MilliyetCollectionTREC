<DOC>
<DOCNO> 253759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/spor/yguven.html </URL>
<DATE> 2004/07/08/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Devlete el koyduranlar... 
</HEADLINE>
<TEXT>



Can Ataklı'nın Sabah Gazetesi'nde zirve yıllarıydı. Her yazdığı gündem oluşturur, her önerisi bürokratlar ve siyasilere "ayet" etkisi yapardı. Eh günlük yazı yazmak kolay değildi. Konu kıtlığında, bir gün sayın Ataklı'nın aklına şu sarı basın kartları takılıverdi. Doğrusu kendi kartı hiçbir işine yaramıyordu. Ne telefon faturası bilirdi, ne trene binerdi. Otobüs desen, sadece lüks arabasının yolunu tıkayan bir dertti. 
Oturdu, plazadaki geniş ofisinden bir güzel yazı döşendi o gün 
Sarı basın kartına uygulanan tren, otobüs ve telefon indirimleri eşitlik ilkelerine tersti. 
Balıklama atladı zamanın hükümeti. Gazetecilerin basın kartlarına sağlanan ufak tefek ayrıcalıklar zevkle törpülendi. 
Zaman geçti, sayın Can Ataklı Sabah'tan ayrılmış ve işsizdi. Henüz televizyon dünyasına da adım atmamıştı ama ekrandaki söyleşilere katılarak yavaş yavaş ısınıyordu. İşte öyle bir programda, bir zamanlar odasının önünden geçmesi bile kovulma gerekçesi sayılabilecek bir genç gazeteci, can alıcı noktaya değindi 
"Sayın Ataklı, siz yolun başındaki bir gazetecinin hangi koşullarda görev yaptığını, yaşadığını biliyor muydunuz basın kartı indirimlerine karşı çıkarken " 
Yutkundu Ataklı... "Doğrusu bilmiyordum" dedi. Özür diledi. Hatasını kabul etti. Neye yarar, ok yayadan çıkmıştı. 

Cami avlusundaki futbol 
Niye yazdım bunu .. "Futbola devlet ve hükümet el koysun" tezinin bayraktarlarına gönderme yapmak için Çünkü senaryo aynı. 
Hani neredeler "el konsun"cular sahi .. İşte istediklerinin dik alası oldu. Niye çıkıp bağırmıyorlar, birçok meselede çatır çatır yaptıkları gibi "benim sayemde oldu" diye .. Niye eserleriyle övünmüyorlar Çünkü biliyorlar ki boşboğazlık etmişler. Bir de olaya referans olmak istemiyorlar. Havaya bakarak ıslık çalıyorlar şimdi. Hatta, Futbol Federasyonu seçimlerine siyasetin egemen olduğundan kendileri bile şikayet edebiliyorlar ufaktan. 
Sonuçta, cami avlusuna bırakılan gayrımeşru bebek gibi siyasetin kapısına koydular futbolu. Bunda başbakanın, bakanın, hükümetin de kusuru yok doğrusu. Politikacılar da bir yere kadar dayanır .. Kapıdaki bebek, altın bir beşikte yatmaktadır. Köşe yazarları da yalvarıyorlar bir yandan "Gel, şu işi bir ele al"... Nasıl dayansın politikacılar ... Koyarsın bir bürokratını, futbolu yönetirsin. İlçe ve beldelere kadar ikinci bir parti örgütlenmesine çevirirsin futbol denilen modern çağ tutkusunu. Henüz yapılmıyorsa helal olsun doğrusu. Bu kadar çanak tutan varken, yine iyi dayandılar .. 
Evet... Bitirmeden Can Ataklı kaderin garip bir cilvesiyle emekçi gazetecilerin sözcüsü durumuna gelmişti ilerleyen zamanda. Bir gün özerkliğin kuyusunu kazanlar da en büyük özerklik savaşçısı olursa şaşırmayacağız. Onlar ne yapsa yeridir. Biliyoruz ki yaptıkları yapacaklarının garantisidir. 
Futbol ise, özelleştirmeden geri dönen batık bir milli servet gibidir artık. 

Hagi ne yapmak istiyor 

Hagi Bey de Ali Sami Yen'de oynamak istiyormuş .. 
Buyrun bakalım. Yıllarca Galatasaray'da oynamışsın. Şimdi hoca olmuşsun. Yönetimle toplantı yapıyorsun, konuşuyorsun. Herhalde onlara da söylemiş ve yanıtını almış olmalısın... 
Ali Sami Yen'in oynanacak yeri kalmış olsa acaba senin söylemeni mi beklerlerdi yöneticiler Hagi Bey .. 
Futbol tarihinin en büyük sosyal baskısı altında, stat yüzünden çok derin yaralar alarak ayakta kalmaya çalışan yöneticiler, kitlesel umutsuzluk pahasına Ali Sami Yen'e dönemeyeceklerini üzeri kapalı da olsa ortaya koyuyorlar... Kulüp profesyonellerinin en üst sırasındaki Hagi, bu durumdan habersiz gibi "yuvamız orası" diyor. 
Nedir bunun adı popülizm mi 
Hacıyağı mı Gaflet mi, boş bulunmak mı Hır çıkarmak mı Nedir 
Şayet taraftara şirin görünmek için yöneticileri ateşe atmaktan kaçınmıyorsa... Ve bunu bilerek yapıyorsa, ağzıyla kuş tutsa fark etmez Hagi. 
Lafın nereye gideceğini tahmin etmeden söylediyse... O zaman da Galatasaray'ın teknik direktörlüğüne henüz hazır değildi demek ki. 
Ne demişler hacı hacı olmaz gitmekle Mekke'ye, dede dede olmaz gitmekle tekkeye. 

O ne biçim meşale 

Olimpik sporlara yıllarca dirsek çürütmüş bir gazeteci olarak olimpiyat meşalesini dünya gözüyle görmek istedim. Konuşlandığım yer Bağdat Caddesi'ydi ve saat 17.00 civarı hayatımda gördüğüm en tuhaf meşale benim önümden geçti. Puro irisi bir çubuk. Taş devrindeki çıraların modernize edilmişi gibi. Fazla çomaklamayalım son derece antipatikti. 
Neyse, önemli olan sembolize ettiği değerler değil mi .. Bir de Türk insanı adına o meşaleyi menziline ulaştırmaya çalışan vatandaşlarımız. Ama o da ne, meşaleyi taşıyan Ahmet Özhan. Hafif de kilolanmış, ağır ağır koşuyor ünlü sanatçı. Ben sayın Özhan'ın Mevlevi yönünü bilirdim ama dönmüyor. İki yanında dizilmiş motosikletli güvenlik elemanları arasında yer çekimine meydan okuyarak süzülüyor. Bari hafiften bir şarkı mırıldansa diyorum kendi adıma. Şöyle hicaz makamında... 
27 ülkeyi dolaşan Olimpiyat meşalesini nasıl renklendirdik ama 
Neyse ki, büyük meşalenin yakılışını akşam ekrandan izledim de moralim düzeldi. Naim Süleymanoğlu ile final, muhteşemdi. Ateşini bile sevdik olimpiyatın. Gönlündeki olimpiyat ateşi ile hepimizi tutuşturan o büyük adamı hatırladım. Ruhun şad olsun Sinan Erdem ağabey. 

Vatan ve aile 

Daum, "Türkiye benim ikinci vatanımdır, Fenerbahçe ise ikinci ailem" demiş ve eklemiş 
"Başkanımla aynı yolda yürüyoruz. Bizi bölmek isteyenlere müsade etmem". 
Sizin içiniz rahat etti mi bilemem... Ama bu mesaj beni kesmedi. 
Bir kere hem vatanın, hem de ailenin "birincileri" var değil mi .. 
Birinci vatandan "gel" emri duyulursa, birinci aile de "kalk gidelim" buyurursa kim tutabilir Daum'u 
Ya da ona rağmen kalırsa .. O zaman birinci vatan ile birinci ailesini dinlemeyenin ikincilere ne kadar bağlılığı vardır sorusu gelir akıllara. 
Bölmek isteyenlere gelince... Burada öyle bir kimse yok. O mesaj olsa olsa Almanya'ya... 
En iyisi profesyonel ilişkileri bu kavramlarla açıklamamak galiba. 
Bir de şu yabancı meselesi var gündeminde Sayın Daum'un. Alman hoca, h l yabancı kontenjanının altıya indirilmesine takılı. Oysa Euro 2004'te dibe vuran Avrupa'nın zengin futbol devleri, UEFA ve Şampiyonlar Ligi'nde takımlarına yabancı kontenjanı koymak projelerine kafa patlatmaya başladılar bile. Bu bir korunma refleksi. Bakmayın Avrupa'nın "birliği"ne falan. Her ulus kendi pasaportunu taşıyanlara emanet ediyor futbolunu sonunda. Yabancı futbolcu iyi hoş da şu Milli Takımlar olmasa. 

Ahmet Dursun kim gitsin 

Ahmet Dursun, en iyisi futbolu bıraksın gelsin Beşiktaş Tesisleri'nde otursun ABD başkanına direkt bağlı CIA gibi, Beşiktaş başkanlarıyla artı-eksi örtülü bir ilişkisi var şu Ahmet'in sanki. Garip ve gizemli. 
"Ahmet Dursun, Seba gitsin" dendi oldu... Ahmet'i gönderen Bilgili yönetimi sezonu bitiremeden koltuğundan oldu. Şimdi de sırada Yıldırım Demirören... Ahmet Dursun başkanla konuşmuş, Beşiktaş'a dönmek istiyormuş. Yandı başkan. Alsa bir türlü, almasa bir türlü. Alıp da göndermeye niyetlenmek en kötüsü. 
En iyisi alsın Ahmet'i... Takıma değil, başka bir göreve. Bir kenarda dursun. 



</TEXT>
</DOC>
