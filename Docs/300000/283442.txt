<DOC>
<DOCNO> 283442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/soneko24.html </URL>
<DATE> 2004/10/26/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Rıza Moghadam Türkiye'den ayrıldı... 
</HEADLINE>
<TEXT>

     Uluslararası Para Fonu IMF Türkiye Masası Şefi Rıza Moghadam, Türkiye ile yapılacak yeni Stand-by düzenlemesine ilişkin ikinci tur görüşmelerin tamamlanmasının ardından bugün Türkiye'den ayrıldı. 
     Edinilen bilgiye göre, Moghadam başkanlığındaki IMF heyetinin, bankacılık, vergi ve sosyal güvenlik reformu alanındaki yasal düzenlemelerin netleşmesinin ardından, Kasım ayının ikinci yarısında yeniden Türkiye'ye gelerek müzakereleri tamamlaması bekleniyor. 
     IMF Türkiye temsilciliğinden bugün yapılan açıklamada, orta vadeli makroekonomik çerçeve ve para politikası konusundaki çalışmaların oldukça ileri bir aşamaya geldiği ifade edilirken, ''Hükümet, önümüzdeki birkaç hafta içinde bu politika alanlarında etkin bir uygulama yapılmasını sağlayacak çalışmalarını nihai hale getirmeyi hedeflemektedir'' görüşüne yer verilmişti. 
     
</TEXT>
</DOC>
