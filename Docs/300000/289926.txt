<DOC>
<DOCNO> 289926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sontur29.html </URL>
<DATE> 2004/11/18/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Kasiyeri, ABD'yi protesto etmek için rehin almış .. 
</HEADLINE>
<TEXT>

     İzmir Emniyet Müdürü Halil Tataş, TANSAŞ'ın Bornova mağazasında kasiyeri rehin alan zanlının olay sırasında aşırı alkollü olduğunu ve gasp amacı bulunmadığını söyledi. 
     İzmir Emniyet Müdürü Tataş, gazetecilere yaptığı açıklamada, Bornova TANSAŞ mağazasındaki kasiyer Seçkin Çakmak'ı 22 rehin alan Avni Tansel Bilici'nin 25 polis tarafından ikna edilerek etkisiz hale getirildiğini bildirdi. 
     İşsiz olan Bilici'nin olay sırasında aşırı alkollü olduğunu belirten Tataş, zanlının gasp amacının olmadığının anlaşıldığını ve psikolojik tedavi gördüğünü kaydetti. 
     Tataş, Bilici'nin polise verdiği ifadede, son zamanlarda Irak'ta gelişen olayları televizyon ve gazetelerden okuduktan sonra etkilendiğini ve rehin alma eyleminde ABD'yi protesto amacının da bulunduğunu söylediğini belirtti. 
     Otomobil hırsızlığı ve sahte para kullanmak suçlarından poliste kaydı bulunan Bilici'nin öğleden sonra ''adam rehin alma'' ve ''ruhsatsız silah bulundurmak'' suçlarından adliyeye sevk edileceği bildirildi. 
     İzmir'in Bornova İlçesi'nde dün akşam TANSAŞ mağazasına gelerek kasiyer Seçkin Çakmak'ı tabancayla rehin alan Avni Tansel Bilici, polis tarafından ikna edilerek etkisiz hale getirilmişti. 
     
</TEXT>
</DOC>
