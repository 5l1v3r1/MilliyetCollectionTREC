<DOC>
<DOCNO> 295827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sondun44.html </URL>
<DATE> 2004/12/08/ </DATE>
<TIME> 18.23 </TIME>
<AUTHOR>  </AUTHOR>
<HEADLINE>
Almanya'da dövülen kadının bebeği olaydan önce ölmüş... 
</HEADLINE>
<TEXT>

     Almanya'nın Münih kentinde dövüldüğü için bebeğini kaybettiği bildirilen Sibel Taş 21 adlı kadının bebeğini olaydan önce kaybettiği tespit edildi. 
     Münih polisi, ölü bebeğin üzerinde yapılan otopsi sonucunda, Taş'ın bebeğini çok daha önce kaybettiğinin belirlendiğini açıkladı. 
     Polis, buna rağmen, aralarında 2 yabancı çocuğun da bulunduğu 7 saldırgan genç hakkındaki soruşturmanın sürdürüldüğünü bildirdi. 
     Söz konusu gençler, geleneksel bir oyun nedeniyle taktıkları plastik maskelerle, yoldan geçenlere yaptıkları gibi Taş'a da ellerindeki sopalarla saldırmışlar, hamile kadının sırtına ve karnına vurmuşlardı. 
     Daha önce bebeğini bu nedenle kaybettiği sanılan Taş'ı Münih Başkonsolosu Babür Hızlan da dün hastanede ziyaret etmişti. 
     
</TEXT>
</DOC>
