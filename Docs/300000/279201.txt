<DOC>
<DOCNO> 279201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sontur20.html </URL>
<DATE> 2004/10/11/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Erzincan Belediye Başkanı, apandisit şüphesiyle hastaneye kaldırıldı 
</HEADLINE>
<TEXT>

     Erzincan Belediye Başkanı Mehmet Buyruk, apandisit şüphesiyle hastaneye kaldırıldı. 
     AA muhabirinin edindiği bilgiye göre, dün gece aniden sancılanan ve Erzincan Devlet Hastanesi'ne kaldırılan Buyruk, bugün Erzurum Aziziye Araştırma Hastanesi'ne sevkedildi. 
     Aziziye Hastanesi Genel Cerrahi Bölümü'nde tedavi altına alınan Buyruk'un rahatsızlığı konusunda henüz bir teşhis konulmadığı, ancak apandisitten şüphelenildiği bildirildi. 
     Hastanede gazetecilere açıklama yapan Buyruk, dün gece uzun süren şiddetli bir sancı yaşadığını belirterek, ''Şu an sağlık durumum biraz daha iyi. Rahatsızlığımın teşhisi tam olarak konuluncaya kadar hastanede kalacağım'' dedi. 
     Bu arada Erzurum Valisi Celalettin Güvenç de, Buyruk'u hastanede ziyaret ederek geçmiş olsun dileğinde bulundu. 
     
</TEXT>
</DOC>
