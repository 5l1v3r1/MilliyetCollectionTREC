<DOC>
<DOCNO> 280692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sonsiy06.html </URL>
<DATE> 2005/03/15/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Türk milletvekillerine Rumsfeld jesti 
</HEADLINE>
<TEXT>

     YASEMİN ÇONGAR Washington 

Son dönemde ilişkileri etkileyen bir dizi pürüze rağmen, Türk - Amerikan diyaloğunun önemini ve samimi havasını koruduğu dün Washington'da gerçekleşen sürpriz bir buluşmayla kanıtlandı. Bir haftadır Washington'da temaslarını sürdüren Türk milletvekilleri, ABD Savunma Bakanı Donald Rumsfeld'la programda olmayan bir görüşme yaptı. AKP'den 5, CHP'den 3 milletvekilinin yer aldığı heyet, dün sabah Pentagon'da ABD Savunma Bakan Yardımcısı Paul Wolfowitz ile biraraya geldi. Toplantı sürerken birden kapı açıldı ve Rumsfeld içeri girdi. 
     Rumsfeld'in bu hareketini bir "jest" olarak değerlendiren milletvekilleri, daha sonra ABD Savunma Bakanı ile hatıra fotoğrafı çektirdi. Heyette yer alan milletvekilleri Agah Kafkas, Faruk Çelik, Nimet Çubukçu, Orhan Erdem, Selami Yiğit, Muzaffer Remzi Kurtulmuşoğlu, Nezzat Doğan ve Zeynep Damla Gürel. 
     
</TEXT>
</DOC>
