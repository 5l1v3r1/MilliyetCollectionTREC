<DOC>
<DOCNO> 278808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/siyaset/siy04.html </URL>
<DATE> 2004/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Daha zor olabilirdi' 
</HEADLINE>
<TEXT>



Dışişleri Bakanı Abdullah Gül, Lüksemburg'un dönem başkanlığında müzakerelerin başlayacağına inandıklarını söyledi. Kayseri'de gazetecilere konuşan Gül, "İngiltere müzakereleri 12, İspanya 7.5 yılda tamamlamış, Portekiz gibi büyük ülkelerin tamamlaması uzun yıllar almış. Bizimki de böyle olacaktır" dedi. Gelecekte Avrupa'nın siyasi ikliminin nasıl olacağını tahmin etmenin zor olduğunu da söyleyen Gül, "Daha zor şartlarla karşı karşıya kalınabilirdi. Bu nedenle büyük memnuniyet duyuyoruz" diye konuştu. 

Kırmızı 'uçan' halı 

KAYSERİ DHA 

Dışişleri Bakanı Gül'ü Kayseri'ye getiren Sikorsky polis helikopterinin rüzg rı, alana serilen kırmızı halıyı protokolde bekleyenlerin üzerine uçurdu. Halı düzeltilirken, Gül kendisini karşılamaya gelenlerle tokalaştı. Kahvaltı için gittiği Beştepeler Tesisleri'nde de Gül'e fesleğen ve gül verildi. Fesleğeni uzun süre elinde tutarak koklayan Gül, "Bu kokuya hasret kalmıştık. Gençliğimi ve çocukluğumu hatırladım" dedi. 


</TEXT>
</DOC>
