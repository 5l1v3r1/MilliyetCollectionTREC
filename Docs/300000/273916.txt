<DOC>
<DOCNO> 273916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sondun45.html </URL>
<DATE> 2004/09/22/ </DATE>
<TIME> 21.59 </TIME>
<AUTHOR>  </AUTHOR>
<HEADLINE>
"Örümcek Adam" lakaplı Alain Robert işbaşında... 
</HEADLINE>
<TEXT>

     ''Örümcek adam'' lakaplı Fransız Alain Robert, bu kez de Paris'in merkezinde bulunan Montparnasse Kulesi'ne tırmandı. 
     Dünyanın birçok kentinde sırf ellerini kullanarak yüksek binalara tırmandığı için ''örümcek adam'' unvanını alan Robert'in 42 , 59 katlı binaya, ''tırmanışlarının'' konu alındığı bir kitabın tanıtımını yapmak amacıyla tırmandığı belirtildi. 
     Kendisini aşağıda bekleyen polisler, Robert'i gözaltına aldılar, ancak kendisine herhangi bir suç yöneltilmedi. 
     ''Örümcek adam'', daha önce de Paris'teki Eyfel kulesi, New York'taki Empire State Building ve Kuala Lumpur'daki Petronas kulesi gibi yüksek yapılara tırmanmıştı. 
     Binalara çoğu kez izinsiz tırmanan Robert'in başı sık sık güvenlik güçleriyle derde giriyor. 
     
</TEXT>
</DOC>
