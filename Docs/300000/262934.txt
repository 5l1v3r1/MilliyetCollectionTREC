<DOC>
<DOCNO> 262934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sonyas02.html </URL>
<DATE> 2004/08/12/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Şimdi çıplak haberler... 
</HEADLINE>
<TEXT>

     İngiltere'de yayın yapan SkyTV yeni bir hizmetle izleyenlerinin ilgisini çekmeyi planlıyor. SKYTV, ABD'de büyük ilgi görüp reyting rekorlarını altüst etmesi üzerine 16 Ağustos'tan itibaren İngiltere'de de "Çıplak Haberler"in yayınına başlayacak. 
     Sunuculuğunu Lily Kwan ve Samantha James'ın yapacağı program daha önce kanalı izleyemeyen Britanyalı seyircilere de ulaşacak. 
     Sunucuların giyinik olarak ekranda belireceği haber bülteninde, spordan eğlenceye kadar tüm dünyadaki gelişmeler aktarılacak. Spikerler, bülten ilerledikçe üzerlerindeki giysilerinden birini çıkartıp yavaş yavaş soyunacak. 
     Avrupa'da ilk kez gerçekleşecek olan "Çıplak Haberler", SKY uydu kanalı 235'den izlenecek. Programın Fransız versiyonunun ise Fransız televizyonunda gelecek ay içinde başlaması bekleniyor. 
     

     
</TEXT>
</DOC>
