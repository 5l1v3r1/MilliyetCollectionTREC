<DOC>
<DOCNO> 290154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/soneko28.html </URL>
<DATE> 2004/11/19/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Borsa ikinci seansın ilk yarısını 158 puanlık kayıpla geçti... 
</HEADLINE>
<TEXT>

     İMKB Ulusal-100 Endeksi 2. seansta, 1. seansa göre 32.00 puan artarak 23,176.70 puandan kapandı. 
     2. seansta, hisse senetlerinin ortalama değer kazancı yüzde 0.14 oldu. 
     Endeks 2. seansa, 5.78 puan artarak 23,150.48 puan seviyesinde başladı. Seansın ilk yarısını 22,985.86 puandan geçen endeks, seans içinde en düşük 22,955.36 puanı, en yüksek olarak da 23,188.12 puanı gördü. 
     1. seanstaki 12.11 puanlık artış dikkate alındığında, endeks günlük bazda 44.11 puan yükseldi. Hisse senetlerinin günlük ortalama değer kazancı yüzde 0.19 olarak belirlendi. 
     2. seans kapanışında, mali endeks 61.22 puan artarak 31,553.72 puana, hizmetler endeksi 13.34 puan artarak 13,280.02 puana yükselirken, sanayi endeksi 25.34 puan düşerek 20,932.74 puana geriledi. 
     Böylece ilk seansa göre mali grup hisseleri ortalama yüzde 0.19, hizmet grubu hisseler ortalama yüzde 0.10 oranında değer kazanırken, sanayi grubu hisseleri ortalama yüzde 0.12 oranında değer yitirdi. 
     2. seansta işlem gören toplam 303 hisse senedinden 88'i değer kazandı, 142'si değer yitirdi, 73 hisse senedinin fiyatında değişiklik olmadı. 
     Seansta, 432 trilyon 298 milyar 858 milyon liralık işlem hacmi kaydedildi. Günlük işlem hacmi, 895 trilyon 22 milyar 329 milyon lira olarak hesaplandı. 
     2. seansta Yapı ve Kredi Bankası, İş Bankası C , Doğan Holding, Tofaş Otomobil Fabrikaları ve Garanti Bankası en çok işlem gören hisse senetleri oldu. 
     
</TEXT>
</DOC>
