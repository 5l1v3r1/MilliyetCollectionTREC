<DOC>
<DOCNO> 272920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/son/sonsiy09.html </URL>
<DATE> 2004/09/18/ </DATE>
<TIME> 20.28 </TIME>
<AUTHOR>  </AUTHOR>
<HEADLINE>
Perinçek "Telafer harekatında ABD ordusuna hizmet edildi" 
</HEADLINE>
<TEXT>

     İP Genel Başkanı Doğu Perinçek, Irak'ın Telafer kentindeki olaylarla ilgili olarak, ''Telafer harekatında ABD ordusuna hizmet edildi'' dedi. 
     Perinçek, partisinin Tekirdağ Belediye Kültür Merkezi'nde düzenlediği ''AB-Avrasya Seçeneği'' adlı konferansta yaptığı konuşmada, ''Türk hükümeti, Türkmenlerin ölmelerine göz yummasının yanında, onları Sünni-Şii ayırımıyla bölmeye çalışıyor'' iddiasında bulundu. Perinçek, şöyle dedi 
     ''Türk ordusu Türkmenlere bisküvi dağıtıyor. ABD Türkmen kentini yıkıyor. Buna karşı, Türk hükümeti çadır dağıtıyor. ABD Türkmen halkını öz yurdundan çıkarıyor. Telafer harekatında ABD ordusuna hizmet edildi. Türkmenler sindirilerek, Kürtler ön plana çıkarılıyor ve yavaş yavaş Irak'ta yavru bir İsrail devleti büyütülerek kuruluyor. 
     Türkiye AB kapılarına dayandı ve bu psikolojiyi ülkenin geneline ABD enjekte ediyor. Türkiye, Kemalist devrimi tamamlamak zorunda. ABD, AB yoluyla Türkiye'yi tamamen kendisine bağlamaya çalışıyor.'' 
     
</TEXT>
</DOC>
