<DOC>
<DOCNO> 266469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/yasam/ayas.html </URL>
<DATE> 2004/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayalet köy canlanıyor 
</HEADLINE>
<TEXT>


Kaderine terk edilen Fethiye Kayaköyü'nün de aralarında bulunduğu birçok tarihi mek n ihaleyle işletmeye açılacak 

Ali Eyüboğlu 

Kültür Bakanlığı, yıllardır kaderine terk edilmiş tarihi mek nlara hayat getirmek için bir dizi proje hazırladı. Kültür Bakanlığı Müsteşarı Prof. Dr. Mustafa İsen, üzerinde çalıştıkları projeleri Bakan Erkan Mumcu'nun gelecek ay kamuoyuna açıklayacağını belirtirken şöyle konuştu 
"İhalelerle devri yapılacak kültür eserlerinin nasıl kullanılacağının sınırlarını çiziyoruz. Çalışma bittikten sonra eylülde Türkiye'de 10 ayrı yer için ihale yapacağız. Buraları, Kültürel Yatırımları Teşvik Yasası'nın da desteğiyle kültür dünyasına kazandıracağız." 
Projeyle kültür varlıklarına ilgiyi artırmayı hedeflediklerini söyleyen İsen, şöyle devam etti "Projelerimiz arasında İstanbul'da Süleymaniye, Zeyrek ve Beyoğlu'nda birer sokak, Edirne'nin Karaağaç bölgesi, Kayaköyü, Harput, Diyarbakır'da Kaleiçi, Amasra, Taraklı, Çanakkale Gelibolu, Bursa Muradiye, Urfa ve Mardin için hazırladığımız projeleri Türkiye'nin gündemine taşıyacağız." 

Kayaköyü'nün ilk talibi Mimarlar Odası oldu 

Mimarlar Odası, 1922'de bölgede yaşayan Rumların ayrılmasından sonra 82 yıldır hayalet köy konumunda olan Kayaköyü'ne talip oldu. Mimarlar Odası'nca oluşturulan "Kayaköyü Komitesi"nin Başkanı Ali Rüzgar, şunları söyledi "Burası Barış ve Dostluk Köyü olsun istiyoruz. Projemizi Dünya ve Avrupa Mimarlar Birliği'ne götürdük, çok benimsendi. UNESCO ile temasa geçtik, TÜRSAB'la protokol yaptık. Kayaköyü'nün turistik tesis olarak kullanılması bize sıcak gelmiyor. Zor ve farklı bir proje ama kültürün de bir ekonomik değer taşıdığı bizde de anlaşılmaya başlandı." 






</TEXT>
</DOC>
