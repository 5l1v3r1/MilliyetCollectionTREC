<DOC>
<DOCNO> 274300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sonsiy17.html </URL>
<DATE> 2004/09/23/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
AKP bütün sorumluluğu CHP'ye yıktı 
</HEADLINE>
<TEXT>

     AKP Grup Başkanvekili Faruk Çelik, zina konusundaki tartışmaların CHP Genel Başkanı Baykal tarafından gündeme getirildiğini öne sürerken, anamuhalefet partisini "AB sürecini inkıtaya uğratmaya çalışan çevreler, olmayan konu üzerinde birçok spekülasyonları ortaya attı" dedi. 
     "Zina konusunda fikrim net, zina suçtur. Olmadığını nasıl söylersiniz" diyen AKP'li Çelik, Başbakan Erdoğan'ın, "Türk kadının onurunu korumak isitiyoruz" şeklindeki sözlerini anımsatılınca da "Türk kadını onurludur, hep onurlu kalacaktır" demekle yetindi. 
     
     SORULAR 

     Tekriri müzakere önergelerini CHP ile görüşüp görüşmeyeceklerinin sorulması üzerine de Çelik, şöyle konuştu 
     ''CHP'nin bu süreç içinde sağlıklı bir sınav vermediğini açık ve net bir şekilde ifade etmek istiyorum. Bu bahse konu tartışmaların altında Sayın Baykal vardır. Günlerdir Türk kamuoyunu hatta Avrupa kamuoyunu meşgul eden zina tartışmalarının kaynağında Sayın Baykal'ın Adalet Bakanımıza, Başbakanımıza ve son olarak da grubumuzun ziyaretinde ifadelerinin yattığını açıkça ifade etmek istiyorum. Görüşmelerdeki tüm değerlendirmeleri CHP yetkilileri, kamuoyunda iç politika malzemesi olarak kullanmıştır. Oysa biz AB sürecini milli bir mesele olarak görüyoruz. CHP'liler bu süreci maalesef iç politika malzemesi yaptılar. Tekriri müzakereyi gerektirecek düzenlemeleri de CHP ile istişare edeceğiz.'' 
     
     ZİNA 

     Çelik, bir gazetecinin, ''söylediklerinizden zina konusunda bir önerge verilmeyeceği anlamını çıkarabilir miyiz '' şeklindeki sorusunu şöyle cevapladı 
     ''Bu konuyla ilgili ortada olan hiçbir şey yok. Olmayan şeyleri tartışır hale getirenlere sormak lazım. Bununla ilgili bir düzenleme yok. TCK'nın 343 maddesi Meclis'ten geçti. Böyle bir madde var mı Yok... Bunun AB nezdinde tartışılmasına bir anlam vermedik. Meclis'ten 343 madde geçiyor, içinde tek kelimelik bir düzenleme yok, önerge yok ama olmayan bir konu çok fazla tartışıldı. Ülkelerin kritik ve önemli günleri bir test günleridir. Bence bazı kesimler başta muhalefet partisi olmak üzere iyi sınav verememişlerdir... Bu süreçte sorumsuzluklar hakim olmuştur maalesef. Kim bu sürece katkıda bulundu, kim süreci farklı yerlere çekmeye çalıştı bunu ibretle izledik.'' 
     
     ''ZİNA SUÇTUR'' 

     Bir gazetecinin ''şahsi fikrinizi soruyorum, sizce TCK'de zina suçu yer almalı mıydı '' sorusuna Çelik, ''Benim fikrim gayet net... Zina suçtur. Zinanın suç olmadığını nasıl söylersiniz '' karşılığını verdi. 
     Çelik, bir başka soru üzerine de CHP Genel Başkanı Deniz Baykal'ın yapılan görüşmelerde, ''zina dahil bütün konuları görüşelim'' ifadesi üzerine CHP yöneticilerine ''elinizde bir hazırlık var mı Getirin değerlendirelim. Nasıl bir düzenleme istiyorsunuz '' sorusunu yönelttiklerini, ancak, ''Genel Kurul'u terk ederiz'' cevabı aldıklarını söyledi. 
     Faruk Çelik, şöyle konuştu 
     ''Her biraraya gelişte siz bu konuları gündeme getireceksiniz. Fakat nedir bu konu diye sorduğumuzda da Genel Kurul'u terk ederiz diyeceksiniz. Bu iç politikaya oynamaktır. Her biraraya gelişte Sayın Baykal'ın bu konuyu dile getirmesi çok anlamlıdır. Sonra da kamuoyuna CHP'nin bu konuya aktarışında bir çelişki var.'' 
     
</TEXT>
</DOC>
