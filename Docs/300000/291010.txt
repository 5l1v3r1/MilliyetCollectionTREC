<DOC>
<DOCNO> 291010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/yazar/akyol.html </URL>
<DATE> 2004/11/22/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Bir profesörün hazin hik yesi 
</HEADLINE>
<TEXT>


18 KASIM 1933... Osmanlı'dan gelen Darülfünun'un kapatılmasıyla yeni kurulan İstanbul Üniversitesi'nde ilk ders veriliyor. Kürsüde Hikmet Bayur, konu inkılap tarihi... 
Ve dünya çapında itibara sahip bir tıp profesörü büyük bir üzüntü içinde evinde oturmaktadır Prof. Hamdi Suat Aknar... 
"1933 Üniversite Reformu" denilen kanunla İstanbul Üniversitesi'nden atılmıştı "Dosyası bulunamadığı için" emekli maaşı da bağlanmamıştı 
Kuleli Askeri Lisesi'nin bitirdikten sonra Mektebi Tıbbiyei Şahane'den yüzbaşı rütbesiyle mezun olmuştu. Üstün yeteneği ve bilgisi sebebiyle Almanya'ya gönderilmişti. 
Almanya'da dört üniversitede çalışarak Leipzig'de dönemin büyük tıp bilginlerinden Marchand'ın yanında "Patolojik Anatomi" doktorasını tamamladı. 

TÜRKİYE'YE dönüşünde askeri ve sivil bölümlerin birleştirilmesiyle kurulan Haydarpaşa Tıp Fakültesi'ne atandı. 
Birinci Dünya Savaşı sırasında gönüllü olarak Hilali Ahmer Kızılay heyetine katıldı, Erzurum cephesinde askerler arasında yaygın olan tifüs konusunda incelemeler yaptı ve bulgularını 1916'da yayımladı. 
Tıp Fakültesi'nde Patolojik Anatomi kürsüsünü, laboratuvarını ve 1800 kadar kavanozdan oluşan anatomi müzesini kurdu. 
1914'te otopsi konusunda ilk bilimsel kitabını yayımladı. Üniversiteden atıldıktan sonra da bu kitabı okutulmaya devam edecekti 
1927 ve 1929'da iki defa Alman Patoloji kongrelerine davet edildi. 1930'da Bakü Sovyet Patoloji Kongresi'ne, üniversiteden atılmadan önce 1933'te Madrid Kanser Kongresi'ne ve Marsilya'da Akdeniz Hijyen Kongresi'ne katıldı. 
45 tane bilimsel yayını vardır. Bunlardan 39 tanesi Avrupa bilimsel yayınlarında çıktı. 
Türkiye'de ilk "Kanser Araştırma Merkezi"nin kurucusudur. Üniversiteden atılınca bu merkez maalesef dağıldı 

MİLLİ Eğitim Bakanı Reşit Galip, "inkılapçı üniversite" kuracağını söyleyerek, 'reform'u şekillendirmiş, profesörlerin yarısını üniversiteden atmıştı 
Bunlardan tarihçi Ahmet Refik Altınay yoksulluk içinde öldü 'Tarih tezi'ne karşı çıkan Zeki Velidi Togan yurtdışına çıkmak zorunda kaldı, Viyana Üniversitesi'ne gitti Böyle isimler çoktur. Prof. Emre Dölen'in İstanbul Bilgi Üniversitesi tarafından yayımlanacak "Üniversite Tarihi"nde bu konularda çok geniş bilgiler var. 
Atatürk, üniversiteye dönmesi için Hamdi Suat Aknar'a haber gönderdi ama çok kırılmış olan Aknar bunu kabul etmedi. 
Sağlık Bakanı Prof. Refik Saydam arkadaşıydı, işsiz kalmasın diye onu Gureba Hastanesi'ne patolog olarak atadı, bu görevi kabul etti. 
13 Mart 1936'da hayata veda ettiğinde vefak r öğrencileri onun cenazesi için İÜ'de tören yapmak istediler. Fakat Rektör Cemil Bilsel, kapılara kilit vurmuştu 
Öğrencileri kilidi kırdılar ve bu büyük limi, hayatını adadığı üniversiteden ebediyete uğurladılar. 
1939'da "Birinci Maarif Ş rası" toplandığında herkes profesör kıtlığını yüksek sesle dile getiriyordu artık. Refik Saydam ve Fahrettin Kerim gibi bilim adamları "üniversite dışında kalmış değerli limlerin" üniversiteye alınmasını istiyordu. 



</TEXT>
</DOC>
