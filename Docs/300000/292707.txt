<DOC>
<DOCNO> 292707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sonyas08.html </URL>
<DATE> 2004/11/27/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Küresel grip salgını geliyor... Nasıl korunmalıyız 
</HEADLINE>
<TEXT>

     Sağlık Bakanlığı Dünya Sağlık Örgütü'nün, "Küresel grip salgını tehlikesi her zamankinden daha yakın" açıklamasına karşı geleneksel korunma yöntemlerinin geçerli olduğunu bildirdi. 
     Dünya Sağlık Örgütü'nün uyarısına karşın Bakanlıkta şu ana değin herhangi bir bilimsel toplantı yapılmadığı öğrenildi. 
     
     BOL MEYVE TÜKETİN 
     Bakanlık, vatandaşlara "bol meyve tüketin" önerisini yinelerken, "Gripten korunmanın başlıca yolu vücut direncinin düşmesini engellemekten geçer. Bu nedenle mevsim özelliklerine uygun giyinmeli, bol sıvı gıdalar, taze meyve ve sebze tüketilmelidir. Hastalar ile yakın temastan, ortak eşya kullanımından kaçınılmalıdır" önerisinde bulundu. 
     Dünya Sağlık Örgütü, yeni bir küresel grip salgınının kapıda olduğunu ve böyle bir salgında 2-7 milyon kişinin hayatını kaybedebileceğini bildirmişti. 
     
</TEXT>
</DOC>
