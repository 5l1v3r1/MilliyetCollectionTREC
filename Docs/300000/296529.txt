<DOC>
<DOCNO> 296529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/soneko01.html </URL>
<DATE> 2004/12/10/ </DATE>
<TIME> 02.05 </TIME>
<AUTHOR>  </AUTHOR>
<HEADLINE>
Moody's 17 Aralık'ın sonucu Türkiye'nin kredi notunu değiştirmeyecek 
</HEADLINE>
<TEXT>

     İhsan DÖRTKARDEŞ DHA 

ULUSLARARASI kredi derecelendirme kuruluşu Moody's'in Başkan Yardımcısı Kristin Lindow, Türkiye'ye 17 Aralık'taki AB Zirvesi'nde ne yanıt verilirse, verilsin Türkiye'nin kredi notunu değiştirmeyeceklerini açıkladı. 
     Amerika'nın Sesi Radyosu, birçok siyasi gözlemcinin AB'den 17 Aralık'ta çıkacak beklenmedik bir kararın Türk ekonomisi üzerinde olumsuz sonuçları olabileceğini dile getirdiğini dünya finans çevrelerinin kalbi konumundaki Wall Street'in, zirveden çıkabilecek her türlü sonuca karşılık Türkiye'nin kredi notunu değiştirmeyeceğinin sinyallerini verdiğini bildirdi. Kredi derecelendirme kuruluşu Moody's'in Başkan Yardımcısı Kristin Lindow, zirvede 2005'in ilk yarısı için değilse bile hemen ertesinde bir müzakere süreci için anlaşma sağlanacağını tahmin ettiğini anlattı. Lindow, 17 Aralık'ta Türkiye ile ilgili çıkacak kararın kredi notunu değil, para piyasalarını etkileyeceğini kaydederek, şöyle dedi 
     "Türkiye'nin şu andaki kredi notu ile 17 Aralık arasında fark olmasını beklemiyoruz. Zirvede 2005'in ilk yarısı için değilse bile hemen ertesinde bir müzakere süreci için anlaşma sağlanacağını tahmin ediyoruz. Şu anda Türkiye'ye verdiğimiz kredi notundan çok eminiz ve zirvede karar ne olursa olsun, notumuzu değiştirmeyi düşünmüyoruz. Kredi notunda bizi ilgilendiren Türkiye'nin h al a yüksek olan borç yüküyle aynı zamanda bu borçların uzunluğu ve vadesinin ne zaman biteceği. Türkiye'nin çok hızlı büyümesi ve uzun vadede AB üyesi olma ihtimali Türkiye'yi şu anda cazip konuma getiriyor.'' "BORCUN DÖVİZ KURUNA BAĞLI OLMASI KAYGILANDIRIYOR'' Türkiye'nin içinde bulunduğu borcun zaman içinde azalacağını tahmin ettiklerini anlatan Lindow, derecelendirme kuruluşlarını kaygılandıran asıl konunun bu borcun h al a aşırı değer biçilmiş döviz kuruna bağlı olması olduğunu vurguladı. Moody's'in Başkan Yardımcısı Kristin Lindow, şöyle devam etti 
     "Türkiye'nin borcunun zaman içinde yavaş yavaş azalacağını tahmin ediyoruz. Bizi kaygılandıran konu bu borcun h al a aşırı değer biçilmiş döviz kuruna bağlı olması. Ancak, döviz kuruna tutarlı olarak aşırı değer biçileceğini beklemek doğru değil. Şu anda doların çok zayıf olması Türkiye'nin lehine. Ancak, yine de Türk lirası dünya pazarlarında rekabet gücüne sahip değil. Eğer Türk lirasının değeri daha da düşerse o zaman şimdi Türkiye'nin lehine gözüken durum aleyhine çevrilebilir.'' 
     
</TEXT>
</DOC>
