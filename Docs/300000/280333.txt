<DOC>
<DOCNO> 280333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/soneko08.html </URL>
<DATE> 2004/10/15/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
DPT'ye göre, bu yılın sonunda işsizlik yüzde 9.3'e inecek... 
</HEADLINE>
<TEXT>

     Devlet Planlama Teşkilatı DPT , bu yılın sonunda işsizliğin yüzde 9.3'e ineceğini tahmin etti. 
     Resmi işsizlik oranı, 2003 yılı sonu itibarıyla yüzde 10.5 düzeyindeydi. 
     Önceki gün gerçekleştirilen Yüksek Planlama Kurulu YPK toplantısına sunulan DPT tahminlerine göre, bu yıl milli gelirin Gayri safi milli hasıla yüzde 18.9'u oranında, sosyal harcama olacağı öngörülüyor. 
     Bu kapsamda, milli gelirin yüzde 4.1'i eğitime, yüzde 5.5'i sağlığa, yüzde 9.2'si de sosyal güvenliğe harcanmış olacak. 
     
     BORÇ, FAİZ 
     DPT öngörülerine göre, 2003'te 70.5 olan net kamu borç stokunun, bu yıl sonunda milli gelire oranının yüzde 68'ine ineceği hesaplanıyor. 
     Bu yıl faiz oranlarının ortalama yüzde 24.8 olacağı öngörülürken, bütçeden yapılacak faiz ödemelerinin GSMH'ya oranı da yüzde 13.8 olarak tahmin ediliyor. 
     
     CARİ AÇIK NEREDEN KAYNAKLANIYOR 
     Öte yandan cari açığın nedeni olarak, ''ertelenmiş talep, ham petrol ve demir çelik gibi bazı ithal ürünlerdeki fiyat artışı ile TL'nin reel değer kazanması sonucu ithalatın ucuzlaması ve yerli ara mal kullanımının ithal ara mal kullanımına kayması'' gösteriliyor. 
     Ertelenmiş talip kapsamında ise tüketim malları ithalatının 8.9 milyar dolar, otomotivin 6.7 milyar dolar, kazan ve makina ithalatının da 8.5 milyar dolarak olarak gerçekleşeceği öngörülüyor. 
     
</TEXT>
</DOC>
