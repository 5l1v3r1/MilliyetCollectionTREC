<DOC>
<DOCNO> 294501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sonspo12.html </URL>
<DATE> 2004/12/03/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
NBA'in ''devleri'' şov yaptı... 
</HEADLINE>
<TEXT>

     ABD Profesyonel Basketbol Ligi'ne, ''devlerin'' adeta şov yaptığı 2 maçla devam edildi. 
     Dallas Mavericks'in, sahasında Houston Rockets'ı 113-106 yendiği maçta Alman forvet Dirk Nowitzki, rakip potaya tam sayı göndererek, Dallas Mavericks Kulübü tarihinin şimdiye dek bir maçta en fazla sayı atan oyuncusu unvanına erişti. 
     Nowitzki ayrıca, 16 ribaunt, 2 asist, 3 top çalma ve 4 blokla double-double yaparak günün yıldızı oldu. 
     Takımına galibiyeti getiren Nowitzki, oyunda 49 dakika kalarak 2 sayılık atışlarda 27'de 13, 3 sayılık atışlarda 5'de 2 ve serbest atışlarda 22'de 21 isabet buldu. 
     Mavericks'de, Jason Terry ve Marquis Daniels 14'er sayıyla galibiyete katkıda bulundu. 
     Orlando Magic'den Rockets'a bu sezon transfer olan Tracy McGrady ise, Nowitzki'nin bu performansına 48 sayı, 9 ribaunt, 9 asist, 2 top çalma ve 3 bolkla karşılık verdi ve sezonun en yüksek rakamına ulaştı. 
     McGrady de sahada 49 dakika ter dökerek, 2 sayılık atışlarda 23'de 13, 3 sayılık atışlarda 13'de 6 ve serbest atışlarda 7'de 4 isabet buldu. 
     Rockets'da Jim Jackson 17 sayı ve 4 ribauntluk performans sergiledi ancak Rockets'ın üstüste 5. yenilgisini almasını engelleyemedi. 
     Ligdeki diğer maçta ise Cleveland Cavaliers, deplasmanda Denver Nuggets'ı 92-73 yendi. 
     Cleveland'da LeBron James, 17 sayı, 8 ribaunt ve 9 asist, Jeff McInnis, 15 sayı, 2 ribaunt ve 6 asist, Robert Traylor da 15 sayı, 9 ribaunt ve 1 asistle galibiyeti getiren isimler oldular. 
     Denver'da ise Carmelo Anthony'nin 14 sayı ve 4 ribaunt, Andre Miller'ın da 10 sayı, 5 ribaunt ve 5 asisti yenilgiyi engelleyemedi. 
     Lige, yarın yapılacak 9 maçla devam edilecek. 

     
</TEXT>
</DOC>
