<DOC>
<DOCNO> 285367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sondun36.html </URL>
<DATE> 2004/11/02/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Kraliçe Elizabeth Almanya'da... 
</HEADLINE>
<TEXT>

     İngiltere Kraliçesi Elizabeth, eşi Prens Philip ile birlikte 3 günlük resmi ziyaret için Almanya'nın başkenti Berlin'e geldi. 
     Berlin-Tegel havaalanında şeref kıtası tarafından top atışlarıyla karşılanan Kraliçe Elizabeth, Charlottenburg Sarayı'nda Almanya Cumhurbaşkanı Horst Köhler tarafından askeri törenle karşılandıktan sonra Başbakan Gerhard Schröder ile görüşecek. 
     Elizabeth'in ziyareti dolayısıyla Berlin'de, özellikle kalacağı Adlon otelinin çevresinde sıkı güvenlik önlemleri alındı. Ziyaret çerçevesinde yaklaşık 1000 polis görev yapıyor. 
     
     KÖHLER VE BAŞBAKAN SCHRÖDER'LE GÖRÜŞTÜ 

     Almanya'nın başkenti Berlin'e gelen İngiltere Kraliçesi İkinci Elizabeth, Cumhurbaşkanı Horst Köhler ve Başbakan Gerhard Schröder ile görüştü. 
     Kraliçe İkinci Elizabeth, Charlottenburg Sarayı'nın önünde Cumhurbaşkanı Köhler tarafından askeri törenle karşılandı. 
     İki ülkenin milli marşlarının çalınmasından sonra Kraliçe Elizabeth, Köhler ile kısa süreli bir görüşme yaptı. 
     Başbakanlıkta daha sonra Schröder ile görüşen Kraliçe Elizabeth, bu akşam Köhler tarafından onuruna verilecek akşam yemeğine katılacak. 
     
</TEXT>
</DOC>
