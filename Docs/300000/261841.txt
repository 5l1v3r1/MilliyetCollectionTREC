<DOC>
<DOCNO> 261841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/sontur18.html </URL>
<DATE> 2004/08/09/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Eğitim-Sen Kayıtta, bağış adı altında zorla para alımı engellensin 
</HEADLINE>
<TEXT>

     Eğitim Sen Genel Başkanı Alaaddin Dinçer, okullara kayıtlar sırasında ''bağış'' adı altında zorla para alınmasının engellenmesini istedi. 
     Dinçer, yaptığı yazılı açıklamada, kayıtların başlamasıyla birlikte zorla alınan bağışların da gündeme geldiğini kaydetti. Her yıl yetkililerin zorla bağış alınmayacağı yönünde açıklamalar yaptığına işaret eden Dinçer, şunları kaydetti 
     ''Kayıt parasının yasak olduğunu ifade eden yetkilileri, bağış adı altında zorla para alımını engellemeye davet ediyoruz. Artık biz bu filmi görmüştük demek istemiyoruz. Velileri de çocukları için en temel hak olan nitelikli ve parasız eğitim hakkını sahiplenmeye ve kendilerinden bağış adı altında zorla alınmaya çalışılan paraları ödememeye çağırıyoruz.'' 
     
</TEXT>
</DOC>
