<DOC>
<DOCNO> 255617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sondun41.html </URL>
<DATE> 2004/07/15/ </DATE>
<TIME> 23.06 </TIME>
<AUTHOR>  </AUTHOR>
<HEADLINE>
İnsanlar okyanus canlılarını tehdit ediyor... 
</HEADLINE>
<TEXT>

     İnsan faaliyetlerinin son 200 yıldır yol açtığı karbondioksidin yaklaşık yarısının okyanus suları tarafından çekildiği ve bu durumun deniz canlılarını tehdit ettiği belirlendi. 
     Bu sürecin devam etmesi, özellikle kabuklu canlıları tehdit ediyor. Çözünmüş karbondioksit, bu canlıların kalsiyumlu kabuklarını zayıflattığı için, onları korumasız bırakıyor ve azalmalarına yol açıyor. Bu durum da, diğer canlıları kapsayan beslenme zincirini bozuyor. 
     ABD'nin ''Ulusal Okyanus ve Atmosfer Çalışmaları İdaresi''nden Christopher L. Sabine başkanlığındaki bir ekibin yaptığı ve Science dergisinde yarın yayımlanacak çalışmaya göre okyanusun, son 200 yıldır salgılanan karbondioksidin yüzde 48'ini emdiği anlaşıldı. 
     Çalışmada bir notu yer alan, ''Pacific Marine Environmental Laboratory''dan Richard A. Feely, karbondioksidin okyanus sularından çözünmüş halinin asitik olduğunu ve bunun canlıları tehdit ettiğini kaydetti. 
     Çalışmaya göre, okyanus, atmosferdeki karbondioksidi çekme özelliğini daha yüzyıllarca koruyabilecek. 
     
</TEXT>
</DOC>
