<DOC>
<DOCNO> 290467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sonspo18.html </URL>
<DATE> 2004/11/20/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Sakaryaspor 4 - Samsunspor 2 
</HEADLINE>
<TEXT>

     Birinci Süper Lig'de Sakaryaspor, Samsunspor'u 4-2 yendi. 
     Sürekli yağan yağmur altında başlayan mücadelede Sakaryaspor ilk dakikalardan itibaren maça ağırlığını koydu. 
     3. dakikada Ragıp'ın Samsunsporlu Celil'e yaptığı hareketi hakem faul olarak değerlendirdi. Celil'in kullandığı serbest vuruşta, kaleci Oumar topu çift yumrukla uzaklaştırdı. 
     14. dakikada Sakaryasporlu Ragıp'ın sol taraftan kullandığı köşe atışında, Ali Cansun topu kafayla kaleci Shorumnu'nun solundan ağlara gönderdi 1-0. 
     17. dakikada Sakaryasporlu Fatih'in ceza alanı içine gönderdiği topla buluşan Ali Cansun, sert bir vuruş yaptı. Kaleci Shorumnu'dan dönen topu Ragıp yeniden kaleye gönderdi. Kaleciyi geçen topu savunma oyuncuları çizgiden çıkardı. 
     20. dakikada Fatih Şen'in orta alandan ceza alanına gönderdiği topu iyi izleyen Burak'ın kafa vuruşunda, meşin yuvarlak Samsunspor ağlarıyla buluştu 2-0. 
     25. dakikada Samsunsporlu Cenk'in Sakaryaspor ceza alanı içinde Aydın'a yaptığı hareketi sert bulan hakem, bu futbolcuyu kırmızı kartla oyun dışı bıraktı. 
     39. dakikada Ragıp'ın orta alandan ceza alanı önüne gönderdiği topa Ali Cansun sert vurdu. Kaleci Shorumnu'nun ellerinden seken top 3. kez Samsunspor ağlarına gitti. 
     41. dakikada Samsunspor kalecisi Shorumnu'nun geri pastan gelen topa yaptığı vuruş, Sakaryasporlu Ali Cansun'un önünde aldı. Kaleciyi de geçen Ali Cansun'un vuruşunda, top az farkla auta çıktı. 
     İlerleyen dakikalarda başka gol olmayınca, ilk yarı bu sonuçla tamamlandı. 
     
     İKİNCİ YARI 

     Maçın ikinci yarısına Samsunspor daha etkili başladı. İlerleyen dakikalarda Sakaryaspor oyunun kontrolünü yeniden ele aldı ve 4. golü buldu, ancam sonraki dakikalarda rakibinin penaltıdan kazandığı 2 gole engel olamadı. 
     56. dakikada Gökhan Çalışal'ın sol taraftan yaptığı ortada topla buluşan Aydın sert vurdu. Kaleci Shorumnu, topu son anda kornere çeldi. 
     66. dakikada Fatih Ceylan'ın sol taraftan yaptığı ortaya Burak yerden sert ve düzgün vurdu. Top, kalecinin sağından ağlara gitti 4-0. 
     67. dakikada Kaies'in sağ taraftan ortaladığı topa, Kenan uygun pozisyonda olmasına karşın istediği gibi vuramadı. Top farklı biçimde auta gitti. 
     72. dakikada Cemil'in ceza alanı içinde Kaies'i düşürmesini hakem penaltı olarak değerlendirdi. Aynı futbolcunun kullandığı atışta top, Samsunspor golü olarak ağlara gitti 4-1. 
     74. dakikada ceza alanı içinde Kaies'i bir kez daha düşürüldü ve hakem 2. kez penaltı noktasını gösterdi. Kaies bu atışı da gole çevirdi 4-2. 
     90. dakikada Sakaryasporlu Fatih Ceylan'ın ceza alanı içine gönderdiği topa Murat'ın vuruşunda, kaleci Shorunmu topu uzaklaştırdı ve maç, evsahibi ekibin 4-2 üstünlüğüyle sona erdi. 
     
     KÜNYE 

     

Stat Adapazarı Atatürk. Hakemler Orhan Erdemir xx, Alpaslan Dedeş xx, Turan Ökke xx. Sakaryaspor Oumar xx, Mesut xxx, Emre xx, Ragıp xxx, Aydın xxx Dk. 72 Mahmut x , Burak xxx, Cemil xxx, Gökhan Kök xxx, Fatih Şen xx Dk. 30 Fatih Ceylan xx , Gökhan Çalışal xxx, Ali Cansun xxx Dk. 63 Murat xx . Samsunspor Shorumnu x, Kaies xx, Celil x Dk. 55 Anisayari x , Adnan xx, Ali Akdeniz xx, Cenk x, Tamer x Dk. 61 Musa x , Ergün xx, Şenol xx, Kenan x, Ivanov x Dk. 73 Caner x . Goller Dk. 14 ve 39 Ali Cansun, Dk. 20 ve 66 Burak, Dk. 72 penaltıdan ve 74 penaltıdan Kaies. Sarı Kartlar Dk. 42 Ali Cansun, Dk. 75 Oumar Sakaryaspor , Dk. 51 Ali Akdeniz Samsunspor . Kırmızı Kart Dk. 25 Cenk Samsunspor .      
</TEXT>
</DOC>
