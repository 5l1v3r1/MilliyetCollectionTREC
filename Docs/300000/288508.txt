<DOC>
<DOCNO> 288508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/yasam/axyas01.html </URL>
<DATE> 2004/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk katil ölüm saçtı 
</HEADLINE>
<TEXT>


Belçika'da önceki gün 4 kişiyi öldürüp evlerini kundaklayan, 2 kişiyi de ağır yaralayarak ülkede panik yaratan kişi Türk çıktı. Ölenler, katilin eşi, eşinin kızkardeşi, eski eşi ve 62 yaşında bir kadın.. 

GÜVEN ÖZALP Brüksel 

Belçika'nın Flaman bölgesindeki Gent ve Alost kentleri yakınında önceki gece 4 kişiyi öldürüp, 2 kişiyi yaralayan ve daha sonra cesetleri yakamak için 2 evi kundaklayan katil Türk çıktı. Polisi alarma geçirdikten sonra teslim olan Osman Çallı'nın 35 cinayetleri "namus" nedeniyle işlediği öne sürüldü. 
Afyon'un Emirdağ İlçesi'nden olan Çallı, cinayet serisine Gent'te karısı ve kız kardeşinin yaşadığı evi basarak başladı. 23 yaşında bir Türk olan ancak adı açıklanmayan karısını ve kız kardeşi Hacer Çallı'yı 19 sandalyelere bağladı. Çallı daha sonra silahla 2 kadını öldürdü ve evi kundakladı. İhbar üzerine olay yerine gelen polis ve itfaiye ekipleri 2 genç kadının kömürleşmiş cesetleriyle karşılaştı. 
Çallı'nın daha sonraki hedefi Alost kenti yakınlarındaki Nieuwerkerken bölgesi oldu. Çallı, geçmişte birlikte olduğu, 2 çocuğunun annesi Belçikalı bir kadının evinin kapısını çaldı. Kapıyı açmak için camdan bakan bir adamı kurşunlayan Çallı, daha sonra kapıyı kırarak eve girdi. Evde karşısına çıkan 39 yaşındaki Belçikalı erkek ile bu kişinin 62 yaşındaki annesine ve eski sevgilisine ateş açan Çallı, 2 kadını öldürdü. Kurşunladığı adam ağır yaralandı. Olay sırasında Çallı ile Belçikalı kadının 3 ve 8 yaşlarındaki 2 çocuğu da evde bulunuyordu. 
Tekrar Gent'e dönerken arabası arıza yapan Çallı, bu kez de silah zoruyla bir kadını rehin aldı. Gent'e bu kadının arabasıyla giden katil, Biçer Erbil'in 30 evine girdi. Bu sırada rehine alınan kadın kaçmayı başardı. Eşiyle ilişkisi olduğunu ileri sürdüğü Erbil'i uykusunda kurşunlayan Çallı, bu kişinin ağır yaralanmasına neden oldu. Erbil'in komada olduğu bildirildi. 
Çallı, sabah saatlerinde de polise giderek teslim oldu. Cinayetlerde 2 silah kullanan Çallı'nın 2003'te çocuklarını kaçırma suçuyla 12'si tecilli olmak üzere 18 ay hapis cezasına çarptırıldığı belirtildi. 


</TEXT>
</DOC>
