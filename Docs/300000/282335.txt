<DOC>
<DOCNO> 282335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/guncel/gun04.html </URL>
<DATE> 2004/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayısal Loto yine rekora 
</HEADLINE>
<TEXT>


Sayısal Loto'da bu hafta 6 bilenlere en az 6 trilyon lira ikramiye ödenmesi bekleniyor. Milli Piyango, "Kuyruğa kalmayın, şimdi oynayın" diye uyarıyor 

ANKARA Milliyet 

Milli Piyango İdaresi MPİ Genel Müdürlüğü'nden yapılan açıklamada, Sayısal Loto'da 2 trilyon 573 milyar, Şans Topu'nda 463 milyar, On Numara'da da 109 milyar lira tutarındaki ikramiyenin, bu haftaya devrettiği belirtildi. Buna göre, 3 oyunda bu haftaya devreden toplam ikramiye tutarı, 3 trilyon lirayı aştı. 

Yoğun talep 
Milli Piyango İdaresi, geçen haftayla birlikte 2 haftadır devreden Sayısal Loto'da 6 bilenlere bu hafta 6 trilyon liranın üzerinde ikramiye verileceğini tahmin ediyor. 18 Eylül tarihinde yapılan çekilişte, 6 bilen 14 kişi, toplam 7 trilyon 950 milyar lira kazanmıştı. 
Bu rakamın, Şans Topu'nda 5 1 bilenler için en az 1 trilyon lira, On Numara'da 10 bilenler için en az 250 milyar lira olması bekleniyor. MPİ, yoğun talepten kaynaklanacak kuyrukların oluşmaması için sayısal oyunların şimdiden oynanmasını öneriyor. 


</TEXT>
</DOC>
