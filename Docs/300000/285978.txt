<DOC>
<DOCNO> 285978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/yazar/uras.html </URL>
<DATE> 2004/11/04/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Bush'un yaptıkları, yapacaklarının göstergesidir 
</HEADLINE>
<TEXT>


Bush, 4 yıl daha ABD'nin başında kalacak... Bush'un başkanlık koltuğunda oturmaya devam etmesi önemli ama, onun arkasındaki "Cumhuriyetçi Parti" daha da önemli. Cumhuriyetçi Parti "muhafazakar" ve de "muhafazakarlığı gittikçe artan, sertleşen bir parti." Nedir "muhafazakar Cumhuriyetçiler'in özellikleri Cumhuriyetçiler zengin... Ve de zengini seviyor. Cumhuriyetçiler Yahudiler hariç azınlıklardan, fakir ülkelerden hoşlanmıyor. Cumhuriyetçiler ABD'nin dünya hakimiyetinin güçlenmesini arzuluyor. Cumhuriyetçiler askeri harcamalara ağırlık verilmesinden yana. Bush'un geçen 4 yılda yaptıklarına bakarak, gelecek 4 yılda neler yapabileceğini tahmin edebiliriz. Bush'un geçen 4 yılda yaptıklarını Osman Ulagay Milliyet'teki köşesinde şöyle özetlemişti 
Bush yönetimi ekonomiyi canlı tutmak ve büyümeyi sürdürmek için, öncelikle varlıklı kesime yarayan vergi indirimleri yaptı ve kamu harcamalarını artırdı. Bir yandan da para pompalayarak faizleri düşük tuttu. Bu sayede ekonomi büyüdü Clinton'ın son yılında 236 milyar dolar fazla veren bütçenin açığı Bush'un son yılında 500 milyar dolara yaklaştı.ABD'nin dış açıkları GSYİH'sinin yüzde 5'ini geçerken bu açıkları finanse etmek için dünyadaki tasarrufların yüzde 71'ini çekmek zorunda kalması doların değerini düşürdü ve doların kaderi Asya merkez bankalarının politikasına bağlandı.Ekonomideki büyümeye karşın istihdam artmadı, tersine son dört yılda 585.000 kişilik azalma oldu. George W. Bush, 72 yıldan bu yana, başkanlık dönemi boyunca ABD'deki toplam çalışan sayısını düşüren ilk başkan oldu.ABD'de gelir dağılımı daha da bozulurken yoksulların sayısı yeni bir rekora erişti.Bush'un Ortadoğu'da ve dünyada gerilimi artıran dış politikası petrol fiyatlarındaki tırmanışı besleyen etkenlerden biri oldu ve dünya ekonomisini olumsuz etkiledi. 
Bush'un politikaları bizi, "Ayşe Hanım Teyzem"i nasıl etkiliyor Bundan sonra nasıl etkileyecek Bizim için önemli olan budur. 
Bush'un faiz politikası bizi etkiler. ABD'de işsizlik sorunu devam ettikçe ABD'de faiz oranı yükselmez. Bu bizim yararımıza olur. Ekonomi canlanır ve faiz oranları yükselirse, biz pahalı kredi kullanmak zorunda kalırız.Bush'un bütçe ve cari işlemler döviz açıkları büyük boyutlarda kaldıkça dolar değerlenemez. Euro değerini korur. Bu da borcumuzda "dolar" ihracatımızda ise "euro" ağırlıkta olduğu için iyidir.Türkiye az çok ABD pazarına tekstil ürünü ihraç ediyor. Yakında kotalar da kalkıyor. Bush ekonomiyi canlandırırsa bizim mallara talep artar.Bush Türkiye'yi tanıyor. Türkiye'yi yönetenleri tanıyor. Bu bizim için bir avantaj. Bush bize doğrudan hibe yapamaz. Kredi sağlayamaz. Ama bizi destekledikçe IMF ve uluslararası kredi kurumlarıyla ABD'nin sermaye çevreleri bize daha başka gözle daha sıcak bakar.Bush şimdilik Afganistan, Irak, Kafkasya'daki operasyonları için, ileride daha başka ülkelerde başlatacağı operasyonlar için Türkiye'den yararlanmak arayışında. Bunun iyi yanı da var, kötü yanı da. Bu Türkiye'yi riske atıyor ama, öte yandan bizim ABD ile iyi ilişkilerimizin devamını sağlıyor.Bush'un ve Cumhuriyetçiler'in askeri harcamalara verdiği önem, Türkiye'yi de etkileyecek. Bizim askeri harcamaları azaltmamız güç hale gelecek.Bush'un petrol politikasındaki başarısızlığın faturasını pahalı petrole döviz ödeyerek Türkiye de paylaşacak. Pahalı tüpgaz, pahalı dolmuş, pahalı elektrik, pahalı doğalgaz "Ayşe Hanım Teyzem"leri üzecek.Bush, Türkiye'nin AB üyeliğini destekliyor... Ama es kaza AB ülkeleri bize dirsek çevirirse Türkiye mecburen "Bush'un kucağına" düşecek. Bush değil de Kerry kazansaydı ne olurdu Kerry, demokrat ama, "Amerikalı Demokrat". Amerikalılar bile onu tanımıyordu. Amerika için ne yapacağını kimse bilemiyordu. İyi de yapabilirdi, kötü de yapabilirdi. Bush'u az çok Amerikalılar da tanıyor, biz de tanıyoruz. Ne yapacağını az çok tahmin edebiliyoruz... Haydi hayırlısı. 



</TEXT>
</DOC>
