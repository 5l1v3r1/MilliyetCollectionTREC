<DOC>
<DOCNO> 259117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sontur36.html </URL>
<DATE> 2004/07/29/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Tecavüz ettiği kızla evlenebilmek için karısından boşandı... 
</HEADLINE>
<TEXT>

     Adana'da, Kasım Çağlayan isimli kişi, tecavüz ettiği iddia edilen B.O 15 ile evlenebilmek için karısından boşandı. 
     Adana 4. Ağır Ceza Mahkemesi'ndeki duruşmada, tutuklu sanıklar Kasım Çağlayan 23 , Ramazan Tozkoparan 19 , Mahmut Balkaya 19 , Tahir Dalçek 23 , Musa Acar 19 , S.T. 17 , H.D. 17 , M.A.T. 17 ve mağdure B.O 15 ile babası Ali O. hazır bulundu. Tutuksuz yargılanan Adem Akgönül 26 , M.Ç. 17 ve M.Ç 17 duruşmaya katılmadı. Haklarında gıyabi tutuklama kararı çıkarılan Sait Ayvaz ile Recep Menteş ise yakalanamadıkları için duruşmaya getirilemedi. 
     Tecavüz sonucu doğan ve Sosyal Hizmetler Çocuk Esirgeme Kurumu'nda koruma altına alınan ''Nazlı'' bebeğin babası olduğu, Adli Tıp Kurumu'nca yapılan DNA testi sonucunda belirlenen sanık Kasım Çağlayan, mağdure ile evlenmek istediğini söyledi. Bunun için karısından da boşandığını açıklayarak, avukatı aracılığıyla belgeyi mahkemeye sunan sanık Kasım Çağlayan, ''Tecavüzle suçlandığım için değil, çocuğumun annesi olduğu için izin verirseniz müştekiyle evlenmek istiyorum'' dedi. 
     

     
</TEXT>
</DOC>
