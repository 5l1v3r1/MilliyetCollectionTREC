<DOC>
<DOCNO> 298256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sonspo23.html </URL>
<DATE> 2004/12/16/ </DATE>
<TIME> 19.20 </TIME>
<AUTHOR>  </AUTHOR>
<HEADLINE>
Ortega'nın hayali 2006... 
</HEADLINE>
<TEXT>

     Newell’s Old Boys'u Arjantin Açılış Ligi’i şampiyonluğu yaşayan Ariel Ortega, 2006 Dünya Kupası’nda milli takım formasını giymek istediğini söyledi. 
     Fenerbahçe’den olaylı bir şekilde ayrıldıktan sonra 19 ay futboldan ayrı kalan Ariel Ortega, Newell’s Old Boys ile yaşadığı lig şampiyonluğundan sonra yeni hedefini yeniden milli takıma seçilmek’ olarak açıkladı. 
     Üç ay önce Newell’s Old Boys’a transfer olan ve takımını Arjantin Açılış Apetura Ligi’nde zirveye taşıyan Ortega, Almanya’da düzenlenecek 2006 Dünya Kupası’nda Arjantin Milli Takım formasını giymek istediğini açıkladı. 
     
     "Çok çalışacağım" 

     30 yaşındaki Ortega, 2003 yılının şubat ayında Fenerbahçe’yi izinsiz terkettiği için sarı-lacivertli kulüp tarafından FIFA’ya şikayet edilmiş, FIFA da, Ortega’nın Fenerbahçe’ye 11 milyon dolar ödememesi halinde futbol oynamasına izin vermeyeceğini açıklamıştı. 
     Fenerbahçe’nin, dört milyon dolar karşılığında Newell’s Old Boys’ta oynamasına izin verdiği Arjantinli yıldız, Almanya’da Arjantin Milli Takımı’nın formasını giymek için çok çalışacağını belirtti. Ortega, dördüncü kez Dünya Kupası’nda yer almak için elimden geleni yapacağımö diye konuştu. 
     
     "Kötü günlerdi" 

     Futboldan uzak kaldığı 19 aylık zamanı öbenim için çok kötü bir dönemdi. Hayatta en sevdiğim şey futbol oynamakö sözleriyle değerlendiren Ortega, Arjantin Milli Takımı’nda 86 kez yer aldı ve 17 gol kaydetti. 
     Eylül ayından beri Newell’s Old Boys’da görev yapan Ariel Ortega, yeni takımı lig şampiyonluğuna ulaşırken ikisi penaltıdan olmak üzere üç gol attı. 
     
</TEXT>
</DOC>
