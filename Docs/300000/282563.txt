<DOC>
<DOCNO> 282563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sonyas01.html </URL>
<DATE> 2004/10/22/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kadınlar sanıldığı kadar sadık değilmiş 
</HEADLINE>
<TEXT>

     Dünya genelinde yapılan bir araştırma, kadınların erkeklere oranla eşlerini çok daha fazla aldattıklarının ortaya koydu. Üstelik kadınlar, sevgililerini sık sık hemcinsleriyle de aldatıyor Ünlü erkek dergisi FHM, dünya genelinde cinsellik ve aldatma üzerine geniş kapsamlı bir araştırma yaptı. Çeşitli ülkelerden 75 bin kişinin katıldığı anketten ilginç sonuçlar çıktı. Araştırmaya göre, artık kadınlar erkeklerden daha çapkın. Neredeyse ankete katılan her iki kadından biri yüzde 45 sevgilisini veya eşini en az bir kere aldattığını itiraf ederken, erkeklerin sadece yüzde 35'i eşlerini ve sevgililerini aldatmış. 
     Kadınların önemli bölümü hemcinsleriyle ilişki yaşamakta sakınca görmüyor. Erkekler ise erkekle ilişki konusunda daha tutucu. Araştırmaya göre kadınların yüzde 37'si en az bir kere bir kadınla birlikte olduklarını söylerken, erkek erkeğe ilişkiye girenlerin oranı ise sadece yüzde 9. 
     Erkeklerin ve kadınların karşı cinste aradığı özellikler de birbirinden farklı. Erkekler, bir kadını çekici kılan unsurların gözler, kalça ve göğüsler olduğunu savunurken, kadınlar öncelikle erkeklerin kalçasına bakıyor. Liste, bacaklar, eller, güç ve para şeklinde uzuyor. Kişiliğin önemli olduğunu düşünen erkeklerin oranı sadece yüzde 5, kadınlarda ise yüzde 11. 

     
</TEXT>
</DOC>
