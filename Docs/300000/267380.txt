<DOC>
<DOCNO> 267380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/son/sonspo14.html </URL>
<DATE> 2004/08/29/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Van Hooijdonk, 2. sezonuna daha iyi başladı... 
</HEADLINE>
<TEXT>

     Fenerbahçe'nin Hollandalı golcüsü Pierre Van Hooijdonk, sarı-lacivertli ekipteki ikinci sezonuna daha iyi başladı. 
     Geçen sezon 34 maçta forma giyerek takımına 24 gol kazandıran Van Hooijdonk, yeni sezonun ilk 4 haftasında sergilediği performansla yine takımının gol yükünü sırtlanacağını gösterdi. 
     2003-2004'de ligin başındaki 4 maçta 3 kez rakip fileleri havalandıran Van Hooijdonk, bu sezon 4 maçı attığı 5 golle tamamladı. 
     2004-2005 sezonuna Çaykur Rizespor maçında 1'i penaltıdan olmak üzere attığı 2 golle başlayan golcü futbolcu, İstanbulspor maçında da 1 kez fileleri havalandırdı. Van Hooijdonk, Kayserispor maçında attığı gollerle 4. haftada 5 gole ulaşarak, gol krallığı yarışında da iddiasını ortaya koydu. 
     Hollandalı futbolcu, 4 haftalık dönemde bir de penaltı kaçırdı. Hollandalı yıldız, Samsunspor maçında 44. dakikada kullandığı penaltı atışını gole çevirebilseydi, gol sayısı 6 olacaktı. 
     
</TEXT>
</DOC>
