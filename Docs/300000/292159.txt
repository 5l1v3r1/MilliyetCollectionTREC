<DOC>
<DOCNO> 292159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sontur56.html </URL>
<DATE> 2004/11/25/ </DATE>
<TIME> 20.23 </TIME>
<AUTHOR>  </AUTHOR>
<HEADLINE>
Irak'ta bekleyen tır şoförleri yurda döndü 
</HEADLINE>
<TEXT>

     Irak'ta, malzeme teslimatı sonrasında ABD askerlerince dönüşlerine izin verilmeyen 24 TIR şoförü, Hatay'ın Reyhanlı İlçesi Cilvegözü Sınır Kapısı'ndan yurda giriş yaptı. 
     ABD askerleri tarafından ''gerekçesiz olarak'' Rabia Sınır Kapısı'nda 22 gündür bekletilen şoförlerin Türkiye'ye giriş yapması, Dışişleri Bakanlığı, Hatay Valiliği ve Reyhanlı Kaymakamlığı'nın girişimleri sonucunda sağlandı. 
     Şoförler Hasan Bağlan, Hıdır Kara, Behzat Büyükaşık, Mehmet Çulhacılar, Mehmet Mercimek, Abdo Mercimek, Bekir Dadı, Mehmet Kirikoğlu, İbrahim Altın, Hasan Keskin, Mehmet Geney, Ömer Keskin, Bostan Toksay, Mehmet Göktepe, Malik Kara, Salah Soğuksu, Sahit Bilmez, Salih Recimoğlu, Kazım Çiçek, Remzi Çolak, Murat Varlı, Hasan Güçlü, Mustafa Kaplan ve Ahmet Karabulut, Cilvegözü Gümrük Kapısı'ndan giriş yaptılar. 
     Daha sonra Reyhanlı Kaymakamlığı'nı ziyaret eden şoförler, Kaymakam Ünal Çakıcı'ya teşekkür ettiler. 
     Ailelerine kavuştukları için sevinçli olduklarını ifade eden şoförler, bekletildikleri sürede TIR'ların içinde kaldıklarını ve yiyecek sıkıntısı çektiklerini söylediler. Kaymakam Çakıcı da hükümetin, vatandaşlarının can ve mal güvenliğini her şeyin üzerinde tuttuğunu belirterek, şoförlerin ve ailelerin mutluluğuna ortak olduğunu kaydetti. 
     Kaymakamlık ziyaretinde, Belediye Başkanı Hüseyin Şanverdi ve Emniyet Müdürü Akif Berber de bulundu. 
     
</TEXT>
</DOC>
