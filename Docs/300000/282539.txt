<DOC>
<DOCNO> 282539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sontur13.html </URL>
<DATE> 2004/10/22/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Ceazevine girerken eşini eniştesine emanet etti ama... 
</HEADLINE>
<TEXT>

     İsmail AKDUMAN DHA 

SAMSUN'da esrar içmek suçundan tutuklanan 36 yaşındaki Sami T., cezaevine girerken emanet ettiği eşi 23 yaşındaki F.T.'ye, eniştesi 38 yaşındaki Ali Acun'un tecavüz ettiğini ileri sürdü. Sami T., iki çocuk annesi eşi F.T.'den boşanmak için dava açarken, eniştesinden de davacı oldu. 
     Atakent Beldesi'nde geçen yıl esrar içmek suçundan yakalanan Sami T., tutuklandı. 4 ay cezaevinde kalan Sami T., eşi F.T.'yi koruması için ablasının eşi olan eniştesi Ali Acur'a bakması emanet' etti. Cezaevinden çıktıktan sonra Ali Acur'un eşine tecavüz ettiğini duyan Sami T. önce boşanma davası açtı. Ardından eniştesi Ali Acur'u şikayet etti. Tecavüz suçundan tutuksuz yargılanan Ali Acur, Samsun 2'nci Ağır Ceza Mahkemesi'nde ilk kez hakim karşısına çıktı. Suçlamaları kabul etmeyen Acur, "Sami cezaevine girince evine ben baktım. Çıktıktan sonrada benden satmak için esrar istedi. Vermeyincede eşiyle bir olarak bana bu iftirayı attılar. Ben bunlara insanlık yaptım'' diye konuştu. Sami T. ise eniştesinin yalan söylediğini belirterek, "Cezaevinden çıktıktan sonra hep birlikte bir yakınımın evine gittik. Bu adam gözümün önünde eşimin kalçasını elledi. Hiç bir şey demedim. Eve gidince eşime sordum. Önce inkar etti. Sonrada ben cezaevindeyken eve gelen eniştemin, kendisine tecavüz ettiğini söyledi. Ben de kendisinden boşandım. Eniştemden şikayetçiyim'' dedi. 
     Duruşmada ifade veren F.T. ise, "Ali Acur, eşim cezaevindeyken eve geliyordu. Önce elle taciz ediyordu. Daha sonra evde beni sıkıştırarak tecavüz etti. Yuvamı yıktı. Şimdi de burada yalan söylüyor. Kimseye söylemeyeyim diye de beni sürekli tehdit etti'' diye konuştu. Dava tanıkların dinlenmesi için ertelendi. 
     

     
</TEXT>
</DOC>
