<DOC>
<DOCNO> 288766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/son/soneko14.html </URL>
<DATE> 2004/11/14/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
İngiltere'yi Fransa'yı b ağlayan tünel zarar ettirdi 
</HEADLINE>
<TEXT>

     Manş Denizi'nin altından geçerek İngiltere ve Fransa'yı birbirine bağlayan Kanal Tüneli'nde çalışan tren şirketi Eurostar, yıllardır zarar etmekten kurtulamadı. 
     BBC'nin haberine göre, 14 Ekim 1994'te seferlerine başlayan ve 10'uncu yılını geride bırakan Eurostar, bu yıl 7 milyonun üzerinde yolcu taşıyarak rekor kıracak. 
     Hizmete girdiği 1994 yılından bu yana toplam 59 milyon yolcu taşıyan ve Ekim'de 641 bin 957 kişiye hizmet vererek en yüksek aylık yolcu sayısına ulaşan Eurostar'ın en erken 2007'de kar etmeye başlayabileceği bildiriliyor. 
     Londra'yı Fransa'nın Lille, Paris ve Brüksel'e bağlayan Eurostar demiryolu hattının en büyük rakibi ise ucuz havayolu şirketleri. Ucuz havayollarına yolcu kaptırmamak için bilet bedelini düşük tutmak zorunda kalan Eurostar'ın zararı, 2002'de 92 milyon sterlin, 2003'te ise 42 milyon sterlin oldu. 
     Bu yıl zararını daha da düşürmeyi hedefleyen şirketin en büyük maliyeti, gelirlerinin yüzde 60'ını alan Kanal Tüneli işletmesi. 
     Eurostar, tünelle pazarlığa oturarak geçiş bedellerinin düşürülmesini talep etmeye hazırlanıyor. 
     
</TEXT>
</DOC>
