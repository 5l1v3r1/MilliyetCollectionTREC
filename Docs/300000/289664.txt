<DOC>
<DOCNO> 289664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/ekonomi/eko02.html </URL>
<DATE> 2004/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'İhracat 55 milyar dolara yaklaştı' 
</HEADLINE>
<TEXT>


Devlet Bakanı Kürşad Tüzmen, 1 Ocak - 16 Kasım arasındaki ihracatın 54.5 milyar doları, 12 aylık ihracatın ise 61.2 milyar doları aştığını belirtti 

ANKARA Milliyet 

Devlet Bakanı Kürşad Tüzmen, ihracatçı birlikleri rakamlarına göre, 1 Ocak - 16 Kasım itibariyle ihracatın, yüzde 32.3 artışla 54 milyar 544 milyon dolar olduğunu açıkladı. Tüzmen, kurun fazla yardımcı olmamasına rağmen 12 aylık ihracatın da 61 milyar 219 milyon dolar seviyesinde gerçekleştiğini kaydetti. 
Türkiye İhracatçılar Meclisi, yılın ilk on ayı için ihracatı 51 milyar 522 milyon dolar olarak açıkladı. Bu rakamlara göre kasımın ilk 16 gününde ihracat 3 milyar 22 milyon dolar oldu. 
Öte yandan Tüzmen, işadamlarıyla birlikte bugün Azerbaycan'da, 20 - 21 Kasım'da da Afganistan'da temaslarda bulunacağını söyledi. Azerbaycan ile mal, hizmet ve sermayenin serbest dolaşımını sağlamak için anlaşma imzalamak istediklerini dile getiren Tüzmen, 2004'te Azerbaycan'la ihracat hacminin 280 milyon, ithalat hacminin ise 93 milyon dolara ulaştığını açıkladı. 

Irak'taki kayıp 2.5 milyar dolar Devlet Bakanı Kürşad Tüzmen, Irak'ta yaşanan gelişmelerden en fazla zararı Türkiye'nin gördüğünü söyledi. Savaş olmasa Irak'a olan ihracatın 4 milyar dolara ulaşacağına işaret eden Tüzmen, "Yıllık ihracat kaybımız 2 - 2.5 milyar doları geçti" dedi. Öte yandan Afganistan'a 10 yılda 25 milyar dolar finansman sağlanacağını kaydeden Tüzmen, bundan yaklaşık 1 milyar dolarlık pay almayı hedeflediklerini bildirdi. 

Kasımın ilk yarısında 3 milyar dolarlık ihracat milyon dolar Kasım 2003 4.013 Aralık 2003 4.929 Ocak 2004 4.676 Şubat 3.790 Mart 5.308 Nisan 5.315 Mayıs 4.953 Haziran 5.373 Temmuz 5.674 Ağustos 4.724 Eylül 5.794 Ekim 5.915 1 - 16 Kasım 3.022 
Kaynak TİM 


</TEXT>
</DOC>
