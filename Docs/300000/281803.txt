<DOC>
<DOCNO> 281803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sondun25.html </URL>
<DATE> 2004/10/20/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Denktaş, hükümeti kurma görevini kime verece 
</HEADLINE>
<TEXT>

     KKTC Cumhurbaşkanı Rauf Denktaş, ''hükümeti oluşturabilecek 26 milletvekili sayısına ulaşabilecekse yeni hükümeti kurma görevini Ulusal Birlik Partisi'ne UBP vereceğini'' açıkladı. 
     Girne Amerikan Üniversitesi'nin 20. kuruluş yılı kutlama etkinliklerine katılan Cumhurbaşkanı Denktaş, gazetecilerin soruları üzerine, bugün veya yarın, mecliste en fazla milletvekili olan UBP Genel Başkanı Derviş Eroğlu ile görüşeceğini söyledi. 
     Denktaş, ''Mecliste 26'yı bulabilecek durumda olması halinde yeni hükümeti kurma görevini UBP'ye vereceğini'' açıkladı. 
     Cumhurbaşkanı Rauf Denktaş, bu sabah istifa eden Başbakan Mehmet Ali Talat başkanlığındaki hükümetin, yeni hükümet kuruluncaya kadar görevine devam edeceğini kaydetti. 
     
</TEXT>
</DOC>
