<DOC>
<DOCNO> 257146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/son/sonspo30.html </URL>
<DATE> 2004/07/21/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Çaykur Rizespor'a 2 Mısırlı oyuncu... 
</HEADLINE>
<TEXT>

     Çaykur Rizespor, dış transferde Mısır Milli Takımı'nda forma giyen 2 oyuncuyla sözleşme imzaladı. 
     Kulüp asbaşkanı Erol Yıldırım, AA muhabirine yaptığı açıklamada, kulüp başkanı Ekrem Cengiz'in İstanbul'daki ofisinde Mısır milli takımının oyuncuları Besheer El Tabei ve Amir Azmy ile 3'er yıllık sözleşme imzaladıklarını söyledi. 
     Yıldırım, Mısır'ın Zamelek takımında oynayan Besheer El Tabei'nin 27 yaşında libero oyuncusu olduğunu ve Mısır Milli takımında görev yaptığını bildirdi. 
     Amir Azmy'in ise 21 yaşında orta alan oyuncusu olduğunu kaydeden Yıldırım, bu futbolcunun geçen sezon Besheer El Tabei ile aynı takımda forma giydiğini ve ümit milli takımda yer aldığını kaydetti. 
     Yaptıkları transferlerle güçlerine güç kattıklarını kaydeden Yıldırım, ''Geçen sezon Mısır'da şampiyonluk yaşayan oyuncuları kadromuza kattık. Bu futbolcular Çaykur Rizespor'a da önemli katkı sağlayacaklardır'' diye konuştu. 
     
</TEXT>
</DOC>
