<DOC>
<DOCNO> 274210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sondun15.html </URL>
<DATE> 2004/09/23/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
AB'den haksız yere 922 milyon euro almışlar 
</HEADLINE>
<TEXT>

     Avrupa Birliği'nin Dolandırıcılıkla Mücadele Birimi'nin OLAF raporuna göre, birliğe üye ülkeler Avusturya, Almanya, İspanya ve İtalya AB'nin destekleme fonundan haksız yere toplam 922 milyon euro aldı. 
     AB Dolandırıcılıkla Mücadele Birimi OLAF temsilcisi Michaele Schreyer, yaptıkları araştırma sonucu, Avusturya, Almanya, İspanya ve İtalya'nın bugüne kadar ''tarım, altyapı ve gümrük sektörlerini destekleme fonundan haksız yere toplam 922 milyon euro aldıklarının saptandığını'' açıkladı. 
     AB destek fonlarını dolandıran ülkelerin güvenlik birimleriyle ilişkiye geçerek ''haksız olarak alınan paraların en azından bir kısmını tahsil etmeye çalıştıklarını'' belirten Schreyer, ''Almanya'nın altyapı, İspanya'nın tarım, İtalya'nın gümrük, Avusturya'nın ekonomik olarak az gelişmiş bölgelere yardım fonlarından haksız yere para aldıklarının belirlendiğini ve toplam 8177 dolandırıcılık olayı belirlediklerini'' söyledi. 
     
</TEXT>
</DOC>
