<DOC>
<DOCNO> 291882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/guncel/gun06.html </URL>
<DATE> 2004/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yöneticiler tekme tokat 
</HEADLINE>
<TEXT>


Konya DHA 

Konya'da Selçuk Üniversitesi ile Adana Bilfem Koleji basketbol takımları arasında oynanan müsabaka sonrasında her 2 takım yöneticileri tekme tokat birbirine girdi. Türkiye 2. Basketbol Ligi A Grubu'nda mücadele eden Selçuk Üniversitesi ile Adana Bilfem Koleji takımları, Konya'daki Alaaddin Keykubat Kampusü 19 Mayıs Spor Salonu'nda karşı karşıya geldi. Karşılaşmayı deplasman takımı olan Bilfem Koleji 83 - 79 kazandı. Maç sonunda Adana Bilfem Kolejli taraftarlarından bazıları salona inerek sevinç gösterisi yapmaya başladı. Selçuk Üniversitesi yöneticileri olaya tepki gösterince ortalık karıştı. Soyunma odası koridorlarında her iki takım yöneticileri tekme tokat birbirine girdi. Yöneticileri salon görevlileri ile sporcular ayırdı. Yöneticiler, araya girenlere rağmen uzun süre koridorda tartıştı. Yöneticiler güçlükle sakinleştirilebildi. 



</TEXT>
</DOC>
