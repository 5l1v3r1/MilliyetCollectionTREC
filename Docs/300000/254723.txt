<DOC>
<DOCNO> 254723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sondun07.html </URL>
<DATE> 2004/07/12/ </DATE>
<TIME> 00.35 </TIME>
<AUTHOR>  </AUTHOR>
<HEADLINE>
Srebrenitza katliamının 9. yılında 338 cenaze 
</HEADLINE>
<TEXT>

     Avrupa'nın İkinci Dünya Savaşı'ndan bu yana yaşadığı en büyük katliam sayılan Srebrenitza katliamının 9'uncu yıldönümünde, düzenlenen özel bir törenle, 300'ü aşkın kişinin cesedi bugün Bosna'da toprağa verildi. 
     BBC'nin haberine göre, 1995 yılının Temmuz'unda yedi bini aşkın Müslüman öldürülmüştü Serebrenitza'da. Toplu cenaze töreni de kasabanın yakınlarında yapıldı. Törene Bosna'nın çeşitli yerlerinden binlerce kişi katıldı. 
     Gözyaşlarını ve acılarını dindiremeyen dullar, analar, kız evlatlar, akrabalar ve dostlar, Bosna'nın doğusunda, tarladan kabristana dönüştürülen yöreye akın etti her yıl olduğu gibi. 
     Bu yıl, basit tabutlarla konmuş 338 cesedin kalıntıları toprağa verildi. 
     11 Temmuz 1995'te, Srebrenitza kasabası, Bosna-Sırp güçlerinin eline geçtikten sonra, yedi bini aşkın Müslüman yetişkin erkek ve erkek çocuk, katledilmişti. 
     Her yıl, yöreyi çevreleyen tepelerde ve vadilerde ortaya çıkarılan yeni toplu mezarlarda, o günkü katliamda öldürülen başka insanların cesetleri bulunuyor. Ama bu yıl durum biraz farklı. Birkaç hafta önce, Bosna-Sırp yetkilileri ilk kez, kuvvetlerinin 1995 yılındaki katliamı gerçekleştirdiğini kabul etti. 
     
     SIRP TARİHİNDE KARA BİR SAYFA 
     Bosna-Sırp Cumhurbaşkanı, Srebrenitza katliamını, Sırp halkının tarihinde kara bir sayfa olarak niteledi. 
     Bu tür açıklamalar, Bosna'daki eski düşman güçleri yeniden yakınlaştırmak isteyen uluslararası kamuoyunun kulağına hoş gelen sözler ama, Srebrenitza'da eşlerini, babalarını, oğullarını yitiren ya da bugün bile kayıplarına ne olduğunu belirlemeye çalışan dullar, analar ve kız evlatlar için pek bir anlam taşımıyor. 
     Seretrenitza katliamının üzerinden dokuz yıl geçmesine rağmen, operasyonu yürüten Bosnalı Sırp General Ratko Mladiç, 1996 yılında, soykırım ve savaş suçu işlemekle suçlanmış olmasına rağmen h l özgürce hareket ediyor bölgede. Mladiç'in Bosna ile komşu Sırbistan'da yaşadığı tahmin ediliyor. 
     Aynı şekilde o dönemde Bosnalı Sırplar'ın siyas lideri olan Radovan Karaciç de, soykırımla suçlanmasına ve tutuklanıp teslim edilmesi yolundaki sayısız çağrı ve girişimlere rağmen, h l serbest. 
     Ancak Batı yanlısı reformcu kesim, bu durumunda yakında değişebileceğini, Sırbistan'ın bugün and içerek göreve başlayan yeni Cumhurbaşkanı Boris Tadiç'in, ülkesini NATO ve Avrupa Birliği'ne taşımak istiyorsa, General Mladiç ile diğer savaş suçlularını teslim etmek zorunda kalacağını ifade ediyor. 
     
</TEXT>
</DOC>
