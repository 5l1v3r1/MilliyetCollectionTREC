<DOC>
<DOCNO> 277683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sondun08.html </URL>
<DATE> 2004/10/06/ </DATE>
<TIME> 07.05 </TIME>
<AUTHOR>  </AUTHOR>
<HEADLINE>
Türk turistler için Yunanistan'a vizesiz giriş istemi... 
</HEADLINE>
<TEXT>

     Yunanistan'ın 12 Adalar, Sakız, Midilli, Sisam adalarının valileri, Atina'dan Türk turistler için Yunanistan'a 48 saatlik vizesiz giriş sağlanmasını istediler. 
     Atina Haber Ajansı'nın ANA haberine göre, Dışişleri Bakan Yardımcısı Yannis Valinakis'e başvuran valiler, vize uygulamasının Türkiye ile Yunanistan arasındaki turizm dengesini bozduğunu vurguladılar. 
     Türk turistlerin Ege adalarını ziyaret konusunda ilgilerinin arttığına da dikkati çeken valiler, Yunanistan'a giriş sırasında yapılan uygulamanın Türkiye'nin Yunan vatandaşlarına uyguladığının tersine çok zahmetli ve zaman alıcı olmasının bölgenin kalkınmasına da olumsuz etki yaptığını vurguladılar. 
     Valiler, ayrıca bu konunun detaylı bir biçimde ele alınması gerektiğini vurgulayarak, Valinakis ile bir görüşme talep ettiler. 
     
</TEXT>
</DOC>
