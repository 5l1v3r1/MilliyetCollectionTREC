<DOC>
<DOCNO> 269123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/siyaset/siy03.html </URL>
<DATE> 2004/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelev suç alanı oluyor 
</HEADLINE>
<TEXT>


GÖKÇER TAHİNCİOĞLU GÜNSELİ ÖNAL Ankara 



Zinanın cezalandırılmasına ilişkin taslak ne öngörüyor 
- Eşlerden birinin, farklı bir kişiyle cinsel ilişkiye bir kez bile girmesi zina suçu sayılacak. Zina yapan kişinin eşi 6 ay içinde şik yetçi olursa, savcılık eylemi soruşturacak. 

Resmi evliliğin yanı sıra imam nikahıyla süren ilişki zina sayılacak mı 
- AKP'li TBMM Adalet Komisyonu Başkanı Köksal Toptan'ın açıklamasına göre, evet. Bu kişiler "İmam nik hım var" savunmasıyla cezadan kurtulamayacaklar. 

Eşi bir başkasıyla imam nik hı ile yaşayan bir kadın, 6 aylık süreyi geçirdiği için şik yette bulunamayacak mı 
- Adalet Komisyonu çalışmalarına katılan CHP'li Orhan Eraslan'a göre, "her ilişki yeniden zina" olacağından resmi nik hlı eş şik yet edebilecek. 

Zina yapılan da ceza alacak mı 
- Evet. Evli olduğunu bilerek şik yet edilen eşle birlikte olan kişi hakkında, evli ya da bekar olmasına bakılmaksızın hapis istemiyle dava açılacak. 

Eski düzenlemede zinanın cezası neydi 
- 1998'de tümüyle ortadan kaldırılan zina suçu 1 yıldan 3 yıla kadar hapisle cezalandırılıyordu. 

Yeni düzenlemede ne kadar ceza öngörüldüğü belli mi 
- Henüz değil. Zinanın, yine 1 - 3 yıl veya alt sınır olmaksızın 2 yıl hapisle cezalandırılabileceği kaydediliyor. 

Geneleve giden evli erkek zina suçlusu mu sayılacak 
- Eşi şik yet ederse, evet. Eski düzenlemede, erkeğin zinayla suçlanması için "Eşi dışında biriyle karı - koca hayatı sürdürmesi" gerekti. Yeni düzenlemede tek cinsel ilişki suç sayılacağı için, genelevler evli erkekler için artık "şik yete bağlı suç alanı" olacak. Hayat kadını da ceza alabilecek. 

Genelevlerde kontrol nasıl olacak 
- Evli erkeklere yasaklanmaması durumunda mahkeme kararıyla genelevlere baskınlar düzenlenebilecek. Kimlik kontrolleri yapılabilecek. 

Eşcinsel ilişki zina kapsamında sayılacak mı 
- Bu konu tartışılıyor. Orhan Eraslan, TCK'nın yürürlükten kalkan maddesinde sadece "karşı cins"ten biriyle ilişkinin suç sayıldığını anımsatırken, "Yeni düzenlemede eşcinsel ilişki zina sayılacak mı Birçok hukukçu ile konuştum, o konuda oybirliği içinde değiller" diyor. 

Suç nasıl kanıtlanacak 
- Tartışmayı sembolize eden eylem bu aşamada gerçekleşecek ve devlet yatak odasına girebilecek. Aldatılan eş, suçüstü yaptırabilecek. Uygunsuz ya da yarı çıplak yakalanmak zinaya karine belirti sayılabilecek. Aldatılan eş, eylemden sonraki günler içinde şik yetçi olursa, zinayı kanıtlayacak deliller sunması gerekecek. Savcılar, fotoğraf, telefon konuşması vb. delillerle soruşturma açabilecek. Tanık beyanı da etkili olabilecek. 


</TEXT>
</DOC>
