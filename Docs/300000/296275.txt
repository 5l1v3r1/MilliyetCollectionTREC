<DOC>
<DOCNO> 296275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sonsiy14.html </URL>
<DATE> 2004/12/09/ </DATE>
<TIME> 19.18 </TIME>
<AUTHOR>  </AUTHOR>
<HEADLINE>
Tarım ürünleri için '' Lisanslı depolar''... 
</HEADLINE>
<TEXT>

     TBMM Genel Kurulu'nda, tarım ürünlerinin ticaretini kolaylaştırmak, depolanması için yaygın bir sistem oluşturmak, ürün sahiplerinin mallarının emniyetini sağlamak ve kalitesini korumak amacıyla hazırlanan Tarım Ürünleri Lisanslı Depoculuk Yasa Tasarısı'nın maddelerine geçildi. 
     Sanayi ve Ticaret Bakanı Ali Coşkun, Genel Kurul'da yaptığı konuşmada, tasarının üreticilere, sanayicilere, ürün borsalarına ve pek çok kesime yarar sağlayacağını söyledi. 
     Coşkun, tasarının üreticilere mahsullerini güvenli, sigortalı depolarda sağlıklı depolama, fiyatların düşük olduğu hasat döneminde ürünlerini satmak yerine lisanslı depolarda karşılığında alınacak ürün senetlerini teminat göstererek uygun koşullarda kredi sağlama ve ürünlerin standardı belirlenerek kalite durumlarına göre ürününe fiyat isteme olanağı getirdiğini dile getirdi. 
     Ali Coşkun, tasarının üreticiye nakliye maliyetini en aza indirme, ürününü çevresindeki tüccara satmak yerine ürün senedinin ürün borsalarında satışa sunulması ve çok sayıda alıcının rekabetinden yararlanma ve daha yüksek pazar elde etme gibi yararlar sağlayacağını kaydetti. 
     Sistemin sanayicilere ve tacirlere de kolaylıklar ve yararlar getirdiğini belirten Coşkun, şunları söyledi 
     ''Tasarı, sanayici ve tüccarı, depolama sorumluluğundan kurtulup asli faaliyet konusuna yoğunlaşma, talep edilen ürün kadar ürünü elektronik ortamda en kısa sürede temin etme, ürün senetleri ile ilerde oluşacak fiyat hareketlerinden koruma, işletmelerinin kar zarar durumunu tahmin etme, bu senetleri teminat olarak kullanarak bankalardan kredi sağlama imkanı getiriyor. Tasarı, ellerinde ürün senedi bulunan sanayici ve taciri, kendilerine en yakın depodan ürününü alarak gereksiz nakliye masrafından da kurtaracak.'' Lisanslı depoculuğun ürün borsalarına da kolaylıklar ve yararlar getireceğini vurgulayan Coşkun, sistemin alıcı ve satıcıları çok daha büyük platformda biraraya getirerek gerçek fiyat oluşumunu sağlayacağını söyledi. Coşkun, böylece işlem hacminin büyüyeceğini, elektronik ticaretin gelişerek ürün ticaretinin yaygınlaşacağını, borsaların gerçek işlevlerine döneceğini, Türkiye'nin içinde bulunduğu coğrafi bölgedeki diğer ülkelerin ürünlerini de pazarlayarak ticaretten daha büyük pay alacağını anlattı. 
     
     İHTİSAS BORSALARI 

     Tasarının zayıf, verimsiz ticaret borsalarını birleşmeye ve ürün ihtisas borsalarına dönüşmeye teşvik ettiğini de dile getiren Coşkun, ürün senedi aracılığıyla yatırımcılar için döviz, altın, faiz gibi yatırım araçlarına alternatif yatırım aracı da oluşacağını söyledi. 
     Ali Coşkun, ''Söz konusu tasarı özellikle kayıt dışı işlemler kayıt altına alınması ve üreticiler için yeni pazarlama imkanları sağlamanın yanı sıra ülke ekonomisine birçok alanda katkı sağlama gayesiyle hazırlanmıştır. Getirilecek olan sistem aynı zamanda kesimler arasındaki haksız rekabeti de önleyecektir'' görüşünü dile getirdi. 
     
     ''HUKUKİ ALTYAPI YETERSİZ'' 

     CHP grubu ve şahsı adına söz alan Adana Milletvekili Tacidar Seyhan, tasarıyı desteklediklerini ancak bazı sakıncaları ve tehlikelere de işaret etmek istediğini söyledi. 
     Seyhan, lisanslı depoculuğun tarım politikalarından ayrı yürütüleceğini, bunun da üretici için büyük sıkıntılar doğurabileceğini ifade etti. 
     Ülke çapında ürün standardı belirleyecek sistemin bulunmadığını kaydeden Seyhan, lisanslı depoculuk için hukuki altyapının da yetersiz olduğunu kaydetti. Yeterli bilgi işlem altyapısının da bulunmadığına işaret eden Seyhan, devletin kamu stokunu mutlaka yapması gerektiğini, tasarının bunu da öngörmediğini ifade etti. 
     AK Parti Aydın Milletvekili Ahmet Rıza Acar ise tasarının büyük bir yenilik ve reform olduğunu söyledi. En az 50 yıl önce çıkması gereken bir sistemin bugün ancak getirilebildiğini kaydeden Acar, birtakım eksiklikler olabileceğini bunun da zaman içinde giderileceği görüşünü dile getirdi. 
     COŞKUN ''TASARI, KAYIT DIŞI TİCARETİ KAYIT ALTINA ALACAK, ÜRETİCİYE PAZARLAMA İMKANI GETİRECEK VE KESİMLER ARASINDAKİ HAKSIZ REKABETİ ÖNLEYECEK'' TBMM Genel Kurulu'nda, tarım ürünlerinin ticaretini kolaylaştırmak, depolanması için yaygın bir sistem oluşturmak, ürün sahiplerinin mallarının emniyetini sağlamak ve kalitesini korumak amacıyla hazırlanan Tarım Ürünleri Lisanslı Depoculuk Yasa Tasarısı'nın maddelerine geçildi. 
     Sanayi ve Ticaret Bakanı Ali Coşkun, Genel Kurul'da yaptığı konuşmada, tasarının üreticilere, sanayicilere, ürün borsalarına ve pek çok kesime yarar sağlayacağını söyledi. 
     Coşkun, tasarının üreticilere mahsullerini güvenli, sigortalı depolarda sağlıklı depolama, fiyatların düşük olduğu hasat döneminde ürünlerini satmak yerine lisanslı depolarda karşılığında alınacak ürün senetlerini teminat göstererek uygun koşullarda kredi sağlama ve ürünlerin standardı belirlenerek kalite durumlarına göre ürününe fiyat isteme olanağı getirdiğini dile getirdi. 
     Ali Coşkun, tasarının üreticiye nakliye maliyetini en aza indirme, ürününü çevresindeki tüccara satmak yerine ürün senedinin ürün borsalarında satışa sunulması ve çok sayıda alıcının rekabetinden yararlanma ve daha yüksek pazar elde etme gibi yararlar sağlayacağını kaydetti. 
     Sistemin sanayicilere ve tacirlere de kolaylıklar ve yararlar getirdiğini belirten Coşkun, şunları söyledi 
     ''Tasarı, sanayici ve tüccarı, depolama sorumluluğundan kurtulup asli faaliyet konusuna yoğunlaşma, talep edilen ürün kadar ürünü elektronik ortamda en kısa sürede temin etme, ürün senetleri ile ilerde oluşacak fiyat hareketlerinden koruma, işletmelerinin kar zarar durumunu tahmin etme, bu senetleri teminat olarak kullanarak bankalardan kredi sağlama imkanı getiriyor. Tasarı, ellerinde ürün senedi bulunan sanayici ve taciri, kendilerine en yakın depodan ürününü alarak gereksiz nakliye masrafından da kurtaracak.'' Lisanslı depoculuğun ürün borsalarına da kolaylıklar ve yararlar getireceğini vurgulayan Coşkun, sistemin alıcı ve satıcıları çok daha büyük platformda biraraya getirerek gerçek fiyat oluşumunu sağlayacağını söyledi. Coşkun, böylece işlem hacminin büyüyeceğini, elektronik ticaretin gelişerek ürün ticaretinin yaygınlaşacağını, borsaların gerçek işlevlerine döneceğini, Türkiye'nin içinde bulunduğu coğrafi bölgedeki diğer ülkelerin ürünlerini de pazarlayarak ticaretten daha büyük pay alacağını anlattı. 
     
     İHTİSAS BORSALARI 

     Tasarının zayıf, verimsiz ticaret borsalarını birleşmeye ve ürün ihtisas borsalarına dönüşmeye teşvik ettiğini de dile getiren Coşkun, ürün senedi aracılığıyla yatırımcılar için döviz, altın, faiz gibi yatırım araçlarına alternatif yatırım aracı da oluşacağını söyledi. 
     Ali Coşkun, ''Söz konusu tasarı özellikle kayıt dışı işlemler kayıt altına alınması ve üreticiler için yeni pazarlama imkanları sağlamanın yanı sıra ülke ekonomisine birçok alanda katkı sağlama gayesiyle hazırlanmıştır. Getirilecek olan sistem aynı zamanda kesimler arasındaki haksız rekabeti de önleyecektir'' görüşünü dile getirdi. 
     
     ''HUKUKİ ALTYAPI YETERSİZ'' 

     CHP grubu ve şahsı adına söz alan Adana Milletvekili Tacidar Seyhan, tasarıyı desteklediklerini ancak bazı sakıncaları ve tehlikelere de işaret etmek istediğini söyledi. 
     Seyhan, lisanslı depoculuğun tarım politikalarından ayrı yürütüleceğini, bunun da üretici için büyük sıkıntılar doğurabileceğini ifade etti. 
     Ülke çapında ürün standardı belirleyecek sistemin bulunmadığını kaydeden Seyhan, lisanslı depoculuk için hukuki altyapının da yetersiz olduğunu kaydetti. Yeterli bilgi işlem altyapısının da bulunmadığına işaret eden Seyhan, devletin kamu stokunu mutlaka yapması gerektiğini, tasarının bunu da öngörmediğini ifade etti. 
     AK Parti Aydın Milletvekili Ahmet Rıza Acar ise tasarının büyük bir yenilik ve reform olduğunu söyledi. En az 50 yıl önce çıkması gereken bir sistemin bugün ancak getirilebildiğini kaydeden Acar, birtakım eksiklikler olabileceğini bunun da zaman içinde giderileceği görüşünü dile getirdi. 
     
</TEXT>
</DOC>
