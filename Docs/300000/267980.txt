<DOC>
<DOCNO> 267980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/astro/index.html </URL>
<DATE> 2004/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Taze enerjiler 
</HEADLINE>
<TEXT>


Koç burcuna geçen Ay yenilikler, heves ve yükselen enerjiler getirmekte. Özellikle akşam saatlerinde esin alarak harekete geçebilir, yaratıcı hayal gücünden yararlanabiliriz. Bugün insancıl konular da öne çıkacak. Koç'lar dikkat çekebilecekleri günlerindeler. Onlar için hızlı adımlar ve kararlar almaları gereken konular önemli olacak. Boğa'lar daha dikkatli hareket etmeli. Düşüncelerini netleştirmeye çalışırken geçmişe ait konulara fazla girmemek onlara rahatlık sağlayabilir. İkizler bugün pozitifler ve kendilerine güvenerek hareket edebilirler. Yalnız ileriye dönük planlarında acele kararlardan uzak kalınmalı. Yengeç'ler için iş hayatında cesur kararlar almaları gereken bir gün. Bu alanda onları öne çıkaracak fırsatlar var. Kararlılık gerekiyor. Aslan'lar hareketli olacakları bir gündeler. Yeni konular ve ilgi alanları onlara güven veriyor. Yabancılarla ilişkilerde ılımlı olunmalı. Başak'lar duygusal olarak kendilerini baskı altında hissedecekler ancak tutarlılık göstermeleri halinde kişisel amaçlarda başarıya çok yakınlar. Terazi'ler yakın ilişkilerde dikkati elden bırakmamalı. Ortaklaşa alanda yeni kararlar gündeme gelirken ani fikirlerle hareket etmekten kaçınılmalı. Akrep'ler tamamlanması gereken konulara yoğunlaşmaları gerekiyor. Günlük işlerini organize etmekte zorlansalar da hızlı hareket ederek üstesinden gelecekler. Yay'lar pek çok konuda hevesli ve coşkulu olacaklar. Yaratıcı alanda öne çıkabilecekleri koşulları zorlamak gerekiyor. Sosyal hayatta renklilik var. Oğlak'lar kendilerini toparlamak, ellerindeki işlerini halletmek için çaba göstermeliler. Yeni adımlar atmaları zorunlu hale gelebilir. Kova'lar için yakın çevrelerinde hareket söz konusu. Düşüncelerini ortaya koymak için acele etmekten kaçınmalı ve eğitim konularına öncelik vermeliler. Balık'lar maddi konularda düşünceli davranmak durumunda. Ellerindeki maddi kaynakları daha iyi kullanmaya özen göstermeleri gereken bir gündeler. 

</TEXT>
</DOC>
