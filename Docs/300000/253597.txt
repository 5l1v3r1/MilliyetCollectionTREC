<DOC>
<DOCNO> 253597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sonsiy11.html </URL>
<DATE> 2004/07/07/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
TCK değişiyor... "Yetersiz bulunan" 312. maddede değişiklik kabul edildi 
</HEADLINE>
<TEXT>

     TBMM Adalet Komisyonu, TCK'nın 312. maddesinde değişiklik yapılmasını benimsedi. 
     Komisyon'un dünkü görüşmelerinde Alt Komisyon tarafından yapılan değişikliğin ''yetersiz'' bulunması nedeniyle bugüne bırakılan madde, aynen benimsendi. 
     Buna göre, halkın sosyal sınıf, ırk, din, mezhep veya bölge bakımından farklı özelliklere sahip bir kesimini diğer bir kesimi aleyhine kamunun güvenliği için tehlikeli tarzda kin ve düşmanlığa alenen tahrik eden kimse, 1 yıldan 3 yıla kadar hapis cezasına çarptırılacak. 
     Halkın bir kesimini sosyal sınıf, ırk, din, mezhep, cinsiyet veya bölge farklılığına dayanarak alenen aşağılayan kişi hakkında 6 aydan 1 yıla kadar hapis cezası istenecek. 
     Halkın bir kesiminin benimsediği dini değerleri alenen aşağılayan kişi, fiilin kamu barışını bozmaya elverişli olması halinde 6 aydan 1 yıla kadar hapis cezası ile cezalandırılacak. 
     
</TEXT>
</DOC>
