<DOC>
<DOCNO> 262327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/yazar/gunes.html </URL>
<DATE> 2004/08/11/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Ya petrolün varili 50 doları aşarsa... 2 
</HEADLINE>
<TEXT>


Dünyada petrolün geçici olarak fiyatı belki arz artışıyla, belki de risklerin azaltılmasıyla düşürülebilir. Ama ortada bir gerçek var. Dünyada tüketimde ciddi bir artış gözleniyor. 
Bu tüketimi karşılayabilmek için de rezervlerde artış, ya da kapasite artışı gerekiyor. İşte bu da zaman alıcı bir süreç. Ya da yeni enerji kaynaklarını teşvik etmek gerek. 

1982-2002 DÜNYA PETROL TÜKETİMİ milyar varil gün K.Amerika L.Amerika D.Avrupa B.Avrupa Asya Pasifik TOPLAM 1982 17,097 4,334 10,282 11,940 9,579 56,799 1983 16,737 4,174 10,239 11,746 9,698 56,513 1984 17,220 4,181 10,134 11,797 9,988 57,200 1985 17,154 4,261 10,043 11,677 10,008 57,059 1986 17,671 4,462 10,073 12,066 10,391 58,530 1987 18,126 4,657 10,148 12,202 10,863 60,045 1988 18,748 4,734 10,076 12,454 11,591 61,794 1989 18,844 4,871 9,882 12,477 12,323 62,628 1990 18,369 4,907 9,649 12,628 12,957 62,872 1991 18,029 5,014 9,143 12,992 13,506 62,079 1992 18,344 5,163 7,852 13,078 14,328 63,512 1993 18,628 5,252 6,751 13,065 15,083 63,699 1994 19,178 5,506 5,852 13,152 15,923 64,559 1995 19,183 5,609 5,757 13,417 16,805 65,861 1996 19,817 5,740 5,403 13,686 17,692 67,544 1997 20,273 6,034 5,534 13,768 18,537 69,455 1998 20,556 6,295 5,373 14,029 17,936 70,048 1999 21,192 6,261 5,125 13,958 18,906 71,289 2000 21,347 6,340 4,833 13,826 19,470 71,825 2001 21,522 6,270 5,006 13,906 19,440 72,332 2002 21,571 6,196 4,812 13,970 19,960 72,811 
Yandaki tabloda da görüldüğü gibi 1982 yılında dünyada petrol tüketimi günde 56,8 milyar varildi. Şimdi ise neredeyse 73 milyar varile çıkmış durumda. Yani 20 yılda yüzde 28 artmış. Gerek Amerika'da, gerekse batı Avrupa'da da bir miktar tüketim artışı olsa da doğu Avrupa ülkelerinde ise tüketim azalması gözleniyor. 

Türkiye için handikap 
Ancak Asya Pasifik ülkelerinin tüketimine baktığımızda artışın yüzde 108 olduğunu gözlüyoruz. İşte temel konu da bu talebin gelecekte nasıl karşılanacağı. 
Malum talep arttığında fiyat da kontrol edilemez. Petrol üretemeyip de tüketen, hele Türkiye gibi emekleyen ülkeler için, petrol fiyatlarının artması çok ciddi bir handikap. Gerçi petrol ithalatı milli gelir içinde yüzde 2 civarında bir paya sahip. Yani olağanüstü yüksek değil. Ama artan fiyatlar ve yüksek büyüme ile bu yüzde 5 düzeyine çıkabilir ve yük de artar. 
Petrol fiyatlarının yakın gelecekte 40-50 dolar aralığında gezmesi, ABD'deki canlanma potansiyelini elbette düşürecektir. Dünyada beklenen canlanma olmayınca Türkiye'nin ihracatı da olumsuz etkilenecek, ama sıcak para için uygun bir ortam oluşacaktır. 
ABD'de canlanma çabuk olmayınca faiz artışları hemen gerçekleşemeyecek, sıcak para da yüksek reel faize, yani yeniden Türkiye'ye akacaktır. 

Talebi olumsuz etkiler 
Demek ki, yüksek petrol fiyatı Türkiye'de maliyetleri yükseltecek, dış talebi ve dolaylı yoldan da iç talebi olumsuz etkileyecek, ama belki faizler yüksek olduğu için sıcak parayı kışkırtarak geçici bir iç tüketim baskısı yaratabilecektir. 
Neresinden bakılırsa bakılsın, petrol fiyatlarının bu denli yüksek bir düzeyde seyretmesi gerek dünya, gerekse Türk ekonomisi için hasar verecektir. Bu hasar da hem enflasyon üzerinde, hem de büyüme üzerinde kendisini gösterecektir. 



</TEXT>
</DOC>
