<DOC>
<DOCNO> 278505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sontur54.html </URL>
<DATE> 2004/10/08/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Acıbadem'de su birikintisi yüzünden araçlar kanala düştü .. 
</HEADLINE>
<TEXT>

     İstanbul'un Anadolu Yakası'nda etkili olan sağanak yağış nedeniyle D-100 Karayolu'nda biriken su, bazı araçların yol kenarındaki kanala düşmesine yol açtı. 
     D-100 Karayolu Acıbadem Mevkii'ndeki Otosan Köprüsü altında biriken yağmur suları yolu tamamen kapatırken, askeri servis aracı, yolcu minibüsü ve bir minibüs yol kenarındaki kanalı fark etmeyerek içine düştü. 
     Askeri servis aracındakiler itfaiyenin sağladığı merdivenle bir halk otobüsüne nakledilirken, Gebze-Harem hattında çalışan minibüsün yolcuları ise kendi imkanlarıyla araçtan çıktılar. 
     Askeri servis aracı, daha sonra itfaiye tarafından çekilerek sudan çıkarıldı. 
     Diğer iki araç da, çekici ve çevredeki araçlarla kurtarıldı. 
     Ayrıca trafik yoğunluğundan dolayı, bir TIR'ın 34 MCV 75 plakalı otomobile çarpması sonucu maddi hasarlı kaza meydana geldi. 
     D-100 Karayolu'nda uzun süre ulaşımın aksamasına neden olan su birikintisinin tahliyesinin ardından trafik normale döndü. 

     
</TEXT>
</DOC>
