<DOC>
<DOCNO> 291207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sontur24.html </URL>
<DATE> 2004/11/22/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Yine düğün magandası yine ölüm .. 
</HEADLINE>
<TEXT>

     Osmaniye'nin Düziçi İlçesi'nde, düğünde, alkol aldığı belirtilen kişinin, kutlama amaçlı tabancayla ateş açması sırasında seken kurşun, bir çocuğun ölümüne neden oldu. 
     Emniyet Müdürlüğü yetkililerinden alınan bilgiye göre, Karacaoğlan Mahallesi'nde meydana gelen olayda, alkollü olduğu bildirilen Mehmet I. 28 , yanında getirdiği, Şanlıurfa'da polis memuru olarak görev yapan ağabeyi Yılmaz I'nın 32 , beylik tabancası ile rasgele ateş etti. Bu sırada, seken kurşun düğün yerinde bulunan Çavuş Kapçak'a 7 isabet etti. 
     Ağır yaralanan Çavuş Kapçak, yakınları tarafından hastaneye kaldırılırken yolda öldü. 
     Yetkililer, Mehmet I'nın gözaltına alındığını, soruşturmanın sürdürüldüğünü bildirdiler. 
     
</TEXT>
</DOC>
