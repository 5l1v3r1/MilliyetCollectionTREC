<DOC>
<DOCNO> 265938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sondun25.html </URL>
<DATE> 2004/08/24/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Kuzey Kore Kendini dünya imparatoru sanan Bush faşist bir tiran... 
</HEADLINE>
<TEXT>

     ABD ve ABD Başkanı George Bush'a sözlü saldırılarda bulunmaya devam eden Kuzey Kore, son olarak ''kendini dünya imparatoru sanan Bush faşist bir tiran'' yakıştırmasında bulundu. 
     Kuzey Kore'nin bir tiranlık olduğunu söyleyen Bush'a daha önce ''Hitler'den beter bir şahsiyet'', ''siyaseten geri zekalı'' yakıştırmalarında bulunan Kuzey Kore resmi ajansı KCNA, ABD Başkanı'nı Irak ve Afganistan'daki savaşları başlattıktan sonra masumları öldürmekle suçlayarak, ''Bush, faşist bir tiran ve faşist savaş doktrinini canlandıran bir katildir'' ifadesini kullandı. 
     KCNA'daki haberde, ''siyaseten bir idyot ve bir insan kırıntısı olan Bush'un dünyanın tek süper gücünün hala başkanı olması ABD için trajedilerin en berbatıdır'' denildi. 
     Kuzey Kore yönetimi, dün Kore yarımadasındaki nükleer sorunla ilgili olarak düzenlenen 6'lı görüşmelerin, ''ABD'nin düşmanlık politikasından dolayı sürmesinin mümkün olmadığını'' açıklamıştı. 
     6'lı görüşmelere Kuzey ve Güney Kore, Japonya, Rusya, ABD ve Çin katılıyor. 
     
</TEXT>
</DOC>
