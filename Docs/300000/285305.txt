<DOC>
<DOCNO> 285305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/yasam/axyas02.html </URL>
<DATE> 2004/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Saltanat' dediğin budur 
</HEADLINE>
<TEXT>


İngiltere Kraliçesi Elizabeth, sadece 3 gün sürecek Almanya gezisine, içinde tam 120 çift ayakkabı, 20 çift eldiven, çeşit çeşit çay ve reçel bulunan 3 ton ağırlığında 150 bavulla çıktı 


İngiltere Kraliçesi Elizabeth, bugün başlayacak 3 günlük Almanya gezisine 150 bavulla çıkıyor. 
Alman 'Bild' gazetesi, toplam 3 ton ağırlığındaki bavullarda Kraliçe Elizabeth'in çayı ve portakal reçelinin yanı sıra 120 çift ayakkabı, 20 çift eldiven, şapkalar ve acil durumlar için siyah kıyafetlerin yer aldığını kaydetti. Kraliçe'nin kalacağı Adlon Oteli'nde, yardımcıları için de toplam 70 oda ayrıldığı belirtildi. Gazete, Kraliçe'nin çantasını sağ kolunda taşıması durumunda, bunun yardımcılarına "sıkılıyorum" anlamına gelen bir işaret olduğunu da vurguladı. 
İngiliz şapkacı Philip Somerville'nin Kraliçe Elizabeth için her yıl yaklaşık 65 yeni şapka imal ettiğinin anlatıldığı haberde, kıyafetlerin de Alman modacı Karl - Ludwig Rehse'ye yaptırıldığı yer aldı. Yılda yaklaşık 11.4 milyon euro kazanan Kraliçe Elizabeth, genelde sadece 3 sıradan oluşan inci kolyesiyle inci küpe takıyor. 


</TEXT>
</DOC>
