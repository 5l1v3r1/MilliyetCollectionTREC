<DOC>
<DOCNO> 257425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sontur22.html </URL>
<DATE> 2004/07/22/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Çektirdiği fotoğraftan yakalandı .. 
</HEADLINE>
<TEXT>

     İzmir'de, önceki gece fotoğraf makinesini almak istediği Japon turisti, direnmesi üzerine bıçakla yaralayarak kaçan zanlı, turiste çektirdiği fotoğraf sayesinde yakalandı. 
     Alınan bilgiye göre, olayla ilgili soruşturmayı sürdüren Asayiş Şube Gasp Büro Amirliği ekipleri, bıçakla yaralanan Yurchu Murao'nun, olaydan önce zanlının kız arkadaşıyla birlikte hatıra fotoğrafını çektiğini söylemesi üzerine, inceleme başlatıldı. Polis, 2 gün boyunca sürdürdüğü çalışmalar sonucu, olayın faili olduğu belirlenen M.E'yi 17 Kadifekale semtinde yakalayarak gözaltına aldı. 
     Yaşının küçük olması nedeniyle ifadesine başvurulamayan M.E, Çocuk Şube Müdürlüğü ekiplerine teslim edildi. 
     M.E'nin, olay günü kız arkadaşıyla Kadifekale surları içinde dolaşırken karşılaştığı Japon turistlerle hatıra fotoğrafı çektirdiği, kız arkadaşından ayrıldıktan sonra tekrar kale içine dönerek, bıçak zoruyla eşyalarını gasp etmek istediği turisti bıçaklayıp kaçtığı bildirildi. 
     M.E, İzmir Adliyesi'ne sevk edildi. 
     
</TEXT>
</DOC>
