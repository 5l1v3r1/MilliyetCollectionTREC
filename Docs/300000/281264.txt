<DOC>
<DOCNO> 281264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonspo08.html </URL>
<DATE> 2004/10/18/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Barcelona durdurulamıyor, Real nefes aldı, Valencia'ya şok 
</HEADLINE>
<TEXT>

     İspanya La Liga'da lider Barcelona, Espanyol deplasmanından da zaferle döndü. Sezona çok kötü başlayan Real Madrid ise Real Betis önünde 1 puan çıkarabildi. 
     Yaptığı flaş transferlerle şampiyonluğun en büyük adayı olarak gösterilen ve şu anda liderlik koltuğunda oturan Barcelona'yı galibiyete orta sahadaki yıldızı Deco'nun golü götürdü. Olaylı geçen derbide bir grup Espanyol taraftarı tribünde taşkınlık yaparak mavi sis mombaları yaktı. Daha sonra polisle çatışan taraftarlar güçlükle sakinleştirilirken, Barcelona aldığı galibiyetle 19 puana yükseldi. 
     Ligin ilk 6 haftasında 3 mağlubiyet alarak taraftarlarını şoka uğratan Real Madrid, haftayı 1 puanla kapadı. Real Betis deplasmanına çıkan beyaz-şimşekler beraberliği Ronaldo'nun golüyle kurtardı. 
     
     SOCIEDAD YİNE MAĞLUP 

     Nihat Kahveci’nin takımı Real Sociedad deplasmanda Real Zaragoza’ya 2-1 mağlup oldu. 30. dakikada Villa’nın golüyle yenik duruma düşen Mavi-Beyazlılar, 35’te Karpin’in penaltısıyla eşitliği yakaladı. İlk yarı bu skorla kapandı. 65. dakikada Savio ev sahibine galibiyeti getirdi. İlk 11’de 81 dakika forma giyen Nihat Kahveci sarı kart gördü. Sociedad bu sonuçtan sonra 5 puanla 17. sırada kaldı. 
     Lider Barcelona'nın takipçisi Valencia, 7 sarı 3 kırmızı kartın çıktığı maçta konuk ettiği Sevilla'ya 2-1 yenilerek büyük yara aldı. Valencia, hafta içinde Şampiyonlar Ligi'nde Emre'li Inter'i ağırlayacak. 
     İşte bugünün programı... 
     

Deportivo La Coruna 2 1 Getafe Athletic Bilbao 1 0 Malaga Mallorca 1 1 Villarreal Numancia 1 3 Levante Atletico Madrid 1 0 Racing Santander Osasuna 3 2 Albacete      

     
</TEXT>
</DOC>
