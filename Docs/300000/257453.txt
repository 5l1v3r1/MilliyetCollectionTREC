<DOC>
<DOCNO> 257453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sontur50.html </URL>
<DATE> 2004/07/22/ </DATE>
<TIME> 22.49 </TIME>
<AUTHOR>  </AUTHOR>
<HEADLINE>
İstanbul Büyükşehir Belediyesi "Kurtarma Ekibi" yolladı 
</HEADLINE>
<TEXT>

     İstanbul Büyükşehir Belediye Başkanı Kadir Topbaş, hızlandırılmış trenin raydan çıktığı Sakarya'ya kurtarma ekibi yolladıklarını bildirdi. 
     Topbaş, AA muhabirine yaptığı açıklamada, şu ana kadar kendilerine gelen bilgilere göre, 40'ın üzerinde ölü ve çok sayıda yaralı olduğunu ifade ederek, şunları kaydetti 
     ''Kurtarma ekibini yola çıkardık. Ekipte ambulans, jeneratör ve diğer malzemeler yer alıyor. Şu anda olay yerinde en büyük sıkıntının jeneratör eksikliği olduğu belirtiliyor. Bununla ilgili olarak İstanbul Valiliği Afet Yönetim Merkezi de devreye girdi. Onlar da gerekli ekipmanları gönderecek.'' Kadir Topbaş, kazanın çok üzücü olduğunu ve bunun tedbirinin alınması gerektiğini belirterek, ''İnşallah bu son olur. Ölenlere Allah'tan rahmet, yaralılara da acil şifalar diliyorum'' dedi. 
     Topbaş, kazanın oluş nedeni konusunda henüz kendilerine bir bilgi ulaşmadığını sözlerine ekledi. 
     
</TEXT>
</DOC>
