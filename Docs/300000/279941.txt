<DOC>
<DOCNO> 279941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/spor/spo04.html </URL>
<DATE> 2004/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kime niyet kime kısmet 
</HEADLINE>
<TEXT>



Rota değişti 
TRABZONSPOR'DA Ziya Doğan'ın, "Mutlaka alınsın" dediği Wisla Krakowlu Miroslaw Szmkowiak'ın son durumunu görmek için Polonya'ya giden heyet farklı bir ismi liste başına çekti. Krakow'un UEFA Kupası'ndaki D.Tiflis maçını izleyen Bordo-Mavililer, sahaya kaptan çıkan ve orta sahadan hücuma dönük oynayan Marcies Zurawski'ye hayran kaldı. 

Tekzip yediler 
BORDO - Mavililer'in, Malatyasporlu Ayman ve Gençlerbirliği'nden El Saka ile ilgili transfer haberlerini yalanlamaları çelişki yaratıyor. Ayman'ın, "Teklif aldım. Kulübümle anlaşma olursa giderim" açıklamasından sonra, El Saka da, "En ciddi teklifi Trabzon'dan aldım. Hedefi olan bir takımda oynamak istiyorum" demesi yöneticileri zor durumda bıraktı. 

İbrahim Ege başlıyor 

SEZON başında Almanya kampında adı taciz olayına karışan ve yönetim tarafından süresiz kadro dışı bırakılan İbrahim Ege, nihayet Trabzonspor'a döndü. Genç futbolcu, dün akşam tesislere gelerek, Teknik Direktör Ziya Doğan ile görüştü. Ege daha sonra Futbol Şube Sorumlusu Erda Aygün ile bir araya geldi. Genç oyuncunun, bugünden itibaren bir antrenör nezaretinde idmanlara başlayacağı bildirildi. 


</TEXT>
</DOC>
