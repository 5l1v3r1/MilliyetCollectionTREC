<DOC>
<DOCNO> 289046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sontur12.html </URL>
<DATE> 2004/11/15/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Akraba ziyaretine giderken kaza yaptılar 4 ölü, 5 yaralı 
</HEADLINE>
<TEXT>

     Bursa'nın Orhangazi İlçesi'nde meydana gelen trafik kazasında 4 kişi öldü, 1'i ağır 5 kişi yaralandı. 
     Alınan bilgiye göre, Yalova'dan akraba ziyareti için Bursa'ya gelen Engin Çeker'in 30 kullandığı 77 DA 615 plakalı otomobil, ilçeye bağlı Keramet Köyü kavşağında, Mehmet Biçer 19 yönetimindeki 16 H 7772 plakalı minibüsle çarpıştı. 
     Çarpışma sonrasında hurdaya dönen otomobilde bulunan sürücü Engin Çeker, kardeşi Ergin Çeker 25 , oğlu Murat Çeker 4 olay yerinde, annesi Rukiye Çeker 50 ise hastaneye götürülürken yolda hayatını kaybetti. 
     Kazada ağır yaralanan Çeker'in eşi Nurcan Çeker 26 ve babası Recep Çeker ise Orhangazi Devlet Hastanesi'ndeki ilk müdahalenin ardından Bursa Devlet Hastanesi'ne sevk edildi. 
     Kazada hafif yaralanan minibüs sürücüsü Mehmet Biçer 19 ile yolculardan Rıfkı Şengün 19 ve İlhan Şentürk 16 Orhangazi Devlet Hastanesi'nde tedavi altına alındı. 
     Minibüs sürücüsü Mehmet Biçer'in gözaltına alındığı kazayla ilgili soruşturma başlatıldığı bildirildi. 
     
</TEXT>
</DOC>
