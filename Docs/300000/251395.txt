<DOC>
<DOCNO> 251395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/sondun21.html </URL>
<DATE> 2004/06/28/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Söz artık geçici yönetimin... Irak'ta bugüne kadar neler oldu 
</HEADLINE>
<TEXT>

     Irak'ta ABD başkanlığındaki koalisyon yönetimi, egemenliği, öngörülenden iki gün önce, bu sabah geçici Irak hükümetine devretti. 
     Irak'ta savaşın başlamasından bugüne kadarki belli başlı gelişmeler şöyle 
     20 Mart 2003 - Irak savaşı başladı. Amerikan uçakları Saddam ve yardımcılarının bulunduğu sarayları bombalarken, kara birlikleri Kuveyt'ten Irak'a girdi. 
     9 Nisan 2003 - Saddam Hüseyin kaçtı. Firdevs Meydanı'ndaki Saddam heykeli yıkıldı. Bu Bağdat'ın düşüşünün sembolü oldu. 
     12 Mayıs 2003 - Tuğgeneral L. Paul Bremer, Jay Garner'ın yerine işgal yönetiminin başına geçti. 
     13 Temmuz 2003 - ABD, Iraklılardan oluşan 25 üyeli Geçici Yönetim Konseyi'ni GYK belirledi. 
     15 Kasım 2003 - Bremer ile GYK arasında, egemenliğin 1 Temmuz 2004'e kadar geçici Irak hükümetine devredilmesini öngören anlaşma yapıldı. 
     13 Aralık 2003 - Saddam Hüseyin Tikrit'in güneyindeki Advar'da yakalandı. 
     8 Mart 2004 - GYK geçici anayasayı imzaladı. 
     28 Mayıs 2004 - GYK İyad Allavi'yi geçici Irak hükümetinin başbakanı olarak seçti. 
     1 Haziran 2004 - GYK Gazi Meşhal Acil El Yaver'i geçici hükümetin devlet başkanı olarak seçti. GYK kendini feshetti. 
     8 Haziran 2004 - BM Güvenlik Konseyi, geçici hükümet, seçimler ve anayasanın benimsenmesiyle ilgili olarak ABD ve İngiltere tarafından belirlenen takvimi kabul etti. 
     
</TEXT>
</DOC>
