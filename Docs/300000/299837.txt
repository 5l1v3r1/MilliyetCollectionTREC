<DOC>
<DOCNO> 299837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sondun68.html </URL>
<DATE> 2004/12/22/ </DATE>
<TIME> 23.16 </TIME>
<AUTHOR>  </AUTHOR>
<HEADLINE>
Myers "Musul'daki muhtemelen intihar saldırısı" 
</HEADLINE>
<TEXT>

     ABD Genelkurmay Başkanı Richard Myers, Irak'ın Musul kentinde ABD üssündeki patlamanın muhtemelen intihar saldırısı olduğunu söyledi. 
     Myers yaptığı basın toplantısında, ''Müfettişler patlamanın tam sebebi üzerindeki araştırmalarını tamamlamak üzereler. Şu noktada bu, bir saldırganın üzerinde patlayıcı taşıması gibi görünüyor'' dedi. 
     Ancak Myers, bunun bir intihar saldırısı olduğunu gösteren delilin ne olduğu konusunda bilgi vermedi. 
     Myers ve birlikte basın toplantısı yaptığı Savunma Bakanı Donald Rumsfeld, Irak'taki saldırılar ve şiddete karşın ABD öncülüğündeki güçlerin isyancılara karşı savaşı kazanmakta olduklarını söylediler. 
     Ölenlerin ailelerine başsağlığı dileyen Rumsfeld, Pentagon'un Amerikan askerlerine yeterince koruyucu techizat sağlamadığını eleştirilerini reddederek, askerlere üzüntüsünden geceleri uykularını kaçırdığını söyledi. 
     Irak'ta seçimlerden sonra barış ve esenliğin hüküm sürmesini beklemenin yanlış olacağını itiraf eden Rumsfeld, ''Seçimlerden sonra huzura kavuşmuş bir Irak beklemek hata olur beklentilerimiz gerçekçi olmalı'' diye konuştu. 
     Rumsfeld, seçimlerin Irak'taki direnişi sona erdirmeyeceğini belirtti. 
     Saldırıda ölen 22 kişinin 13'ünün Amerikan askeri, 5'nin sivil, 3'ünün Iraklı güvenlik görevlisi ve diğerinin de bir başka kişi olduğu belirtildi. 
     Myers, saldırıda yaralanan 69 kişinin 44'nün Amerikan askeri, 7'sinin Amerikalı müteahhit, 5'nin Savunma Bakanlığı'ndan sivil, 2'sinin Iraklı sivil, 10'nun diğer ülkelerden müteahhit olduğunu, birinin uyruğunun ve mesleğinin bilinmediğini söyledi. 
     
</TEXT>
</DOC>
