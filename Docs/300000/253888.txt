<DOC>
<DOCNO> 253888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sonspo14.html </URL>
<DATE> 2004/07/08/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Kayserispor'un adı, Kayseri Erciyesspor oldu... 
</HEADLINE>
<TEXT>

     İkinci Futbol Ligi A Kategorisi takımlarından Kayserispor'un adı ''Kayseri Erciyesspor'' olarak değiştirildi. 
     Kayseri Büyükşehir Belediyesi Meclis Salonu'nda gerçekleştirilen olağanüstü genel kurula 34 üye katıldı. Tek gündem maddesinin görüşüldüğü genel kurulda, kulübün adının Kayseri Erciyesspor olarak değiştirilmesi, oy birliği ile kabul edildi. 
     Kulüp başkanı Enver Kemaloğlu, genel kurulun ardından yaptığı konuşmada, isim değişikliğinin Kayseri'ye ve Türk sporuna hayırlı olmasını dileyerek, ''Kulübümüz bundan sonra ligde yeni adıyla mücadele edecek. Planladığımız transferlerin tümünü gerçekleştirdik. Bu sezon daha başarılı olacağımıza inanıyorum. Taraftarlarımıza zevkli maçlar izlettireceğiz'' dedi. 
     Bu sezon Birinci Süper Futbol Ligi'ne yükselen Kayseri Erciyesspor'un adının da yarın yapılacak olağanüstü genel kurul toplantısında ''Kayserispor'' olarak değiştirilmesi bekleniyor. 

     
</TEXT>
</DOC>
