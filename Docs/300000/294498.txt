<DOC>
<DOCNO> 294498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sonspo09.html </URL>
<DATE> 2004/12/03/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Galatasaray ile Gençlerbirliği ligde yarın 67. maça çıkıyor... 
</HEADLINE>
<TEXT>

     Galatasaray ile Gençlerbirliği, yarın lig tarihinde 67. kez karşı karşıya gelecek. 
     İki takım arasında şimdiye kadar yapılan 66 maçta, sarı-kırmızılılar 33, kırmızı-siyahlılar ise 17 galibiyet elde etti. Taraflar 16 maçta ise eşitliği bozamadı. 
     Lig maçlarında Galatasaray'ın toplam 109 golüne, Gençlerbirliği 71 golle yanıt verdi. 
     İki takım arasında geçen sezon yapılan maçlarda Galatasaray İstanbul'da 2-1 galip gelmiş, Ankara'daki karşılaşma 2-2 berabere sonuçlanmıştı. 
     
     ANKARA'DAKİ MAÇLAR 

     Galatasaray, deplasmanda yaptığı maçlarda başkent temsilcisine üstünlük kuramazken, rakibiyle eşit sayıda galibiyet elde etti. 
     Galatasaray ile Gençlerbirliği arasında Ankara'da yapılan maçlarda her iki takım da 13'er galibiyet elde ederken, 7 karşılaşma da berabere sonuçlandı. 
     Ankara'daki maçlarda sarı-kırmızılılar 45 gol atarken, Gençlerbirliği ise buna 42 golle karşılık verdi. 
     
     EN FARKLI SKORLU GALİBİYETLER 

     Galatasaray, Gençlerbirliği karşısında en farklı skorlu galibiyetini 1999-2000 sezonunda 6-0'lık sonuçla elde etti. 
     Sarı-kırmızılılar ayrıca, 1992-93 sezonunda 5-2, 1961-62 ve 2000-2001'de de 4-1'lik farklı galibiyetler alırken, Ankara temsilcisi ise Galatasaray karşısında 1960-61 ve 1962-63 sezonlarında 3-0 galip geldi. 

     
</TEXT>
</DOC>
