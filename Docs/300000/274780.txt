<DOC>
<DOCNO> 274780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/yasam/yas18.html </URL>
<DATE> 2004/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



AYDIN 

Çiftlikte tavuk katliamı 
DHA 
AKP Aydın Milletvekili Ahmet Ertürk, önceki akşam çiftliğine gelerek tavukları kontrol etti. Çiftlikten ayrılan Ertürk'ün hemen ardından beyaz bir Mercedes'le çiftliğe gelen 2 yabancı, bekçiyi darp ettikten sonra, kümese hava veren fanların bağlı olduğu şalteri indirerek kaçtı. Kesime hazır 15 bin tavuktan 8 bini havasızlıktan boğularak telef oldu. 

SAMSUN 

Zabıta, banklar için uyarmış 
DHA 
Samsun Büyükşehir Belediyesi, "motorize ahlak zabıtası"nın sahilde el ele oturan çiftleri, "Banklara zarar vermeyin" diye uyardığını öne sürdü. Belediyenin valiliğe gönderdiği yazıda, "motorize ekiplerin mobilyalara kesici aletlerle zarar verilmemesi için uyarılar yaptığı, park ve bahçelerde bulunan ağaç ve çimlerin korunmasını sağladığı" iddia edildi. 

BİLECİK 

Evli kadına imamdan tecavüz 
BİLECİK DHA 
Bilecik'in Osmaneli ilçesine bağlı Günören köyünde önceki gece yarısı meydana gelen olayda, Halil Hatun, eşi M.H.'yi evli ve 3 çocuk babası imam Muammer Altay'la 42 , evinde sevişirken yakaladı. Altay kaçarken, M.H., "İmam bana zorla tecavüz etti" diyerek şik yetçi oldu. Altay ise "Sadece sohbet ediyorduk" dedi. Adliyeye sevk edilen Altay tutuklandı. 


</TEXT>
</DOC>
