<DOC>
<DOCNO> 285386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sondun55.html </URL>
<DATE> 2004/11/02/ </DATE>
<TIME> 22.05 </TIME>
<AUTHOR>  </AUTHOR>
<HEADLINE>
AB, zenginleştirilmiş Uranyum konusunda İran'a uzlaşma teklif etti 
</HEADLINE>
<TEXT>

     Avrupa Birliği AB , İran'a bir uzlaşma teklif ederek İran'ın uranyum zenginleştirme çalışmalarını askıya almasını artık istemeyeceğini bildirdi. 
     Diplomatlar, Fransız, İngiliz ve Alman büyükelçilerin Tahran'a bu konuda bir teklif götürebileceklerini belirttiler. 
     Fransa, Almanya ve İngiltere'nin AB ile nükleer işbirliği yapması karşılığında, uranyum zenginleştirme çalışmalarını durdurmaya ikna etmek için İran'la Cuma günü Paris'te görüşebilecekleri kaydedildi. 
     Almanya, İngiltere ve Fransa, Viyana'da İran'a, uranyum zenginleştirme çalışmalarını süresiz askıya alması karşılığında, hafif su nükleer reaktörü sağlamayı da kapsayan nükleer teknoloji vermek ve ticaret görüşmelerine yeniden başlamak dahil çeşitli önerilerin bulunduğu bir anlaşma teklif etmişti. 
     İran, AB'nin uranyum zenginleştirme çalışmalarını durdurması karşılığında nükleer teknoloji desteği verme önerisini reddetmişti. 
     
</TEXT>
</DOC>
