<DOC>
<DOCNO> 266694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sonyas16.html </URL>
<DATE> 2004/08/26/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
İşteki memnuniyetsizlik hastalık riskini iki katına çıkarıyor 
</HEADLINE>
<TEXT>

     İşinden memnun olmayan kişilerin kalp ve dolaşım hastalıklarına yakalanma ve depresyona girme riskinin iki misli artığı belirtildi. 
     Bilim adamı Johannes Siegrist, Almanya'nın Mainz kentinde yapılan Uluslararası Davranış Tıbbi Kongresi'nde, ''İşlerinde çok yorulan ve ödüllendirilmeyen kişilerde, stres hormonlarının ve kan basıncının belirgin ölçüde artığını kanıtlayabildik'' diye konuştu. 
     Çalışanların yüzde 10 ila 30'unun bu tür bir ''ödüllendirme krizinden'' etkilendiğini kaydeden Siegrist, iş stresinin erkeklere daha çok olumsuz etki ettiğini söyledi. 
     Siegrist'e göre, stresi artıran en önemli faktörler arasında, yapılan işler karşılığında üstlerden ''teşekkür'' ve ''ödül'' alınmaması, yükselme şansının ve iş güvencesinin olmaması bulunuyor. 
     Avrupa çapında binlerce kişi üzerinde yapılan araştırmanın sonucunda, 5-10 yıl içinde stres kaynaklı hastalıklara yakalanma ya da bu hastalıklardan ölme riskinin iki misli arttığı ortaya çıktı. 
     
</TEXT>
</DOC>
