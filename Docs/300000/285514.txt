<DOC>
<DOCNO> 285514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sontur12.html </URL>
<DATE> 2004/11/02/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Mahkeme ile pazarlık yaptı 
</HEADLINE>
<TEXT>

     Nail KAHRAMAN BURSA, DHA 

BURSA'da, "davacı mısın'' diye soran mahkeme heyetine, kendisini bıçaklayan sanıkların madde bağımlısı olduğunda ısrar eden mağdur Koray İçerler, "Eğer hastaneye yatırılırlarsa davacı değilim. Aksi halde davacıyım'' dedi. 
     İhsaniye Mahallesi'nde 1.5 ay önce, birbirlerine laf atma meselesi yüzünden çıkan kavgada Koray İçerler'i 21 bıçakla yaraladıkları iddiasıyla tutuklu yargılanan F.E. 17 ile H.S. 17 , 3'üncü Ağır Ceza Mahkemesi'nde ilk kez hakim karşısına çıktı. 
     Mahkeme heyeti, mağdur Koray İçerler'e, kendisini bıçaklayan F.E. ile H.S.'den davacı olup olmadığını sordu. Sanıkların madde bağımlısı olduğunu öne süren İçerler, "Efendim, ben sanıkları tanıyorum. Bunlar madde bağımlısı. Eğer aileleri onları tedavi için hastaneye yatırırsa davacı olmam. Ancak yatırmazlarsa davacıyım'' dedi. 
     Ailelere böyle bir yaptırımlarının olmayacağını belirten mahkeme heyeti, İçerler'i davacı olarak kayıtlara geçirdi. Adam öldürmeye tam teşebbüs' suçundan 18 yıla kadar hapis cezası istemiyle yargılanan tutuklu sanıklar F.E ile H.S haklarındaki suçlamaları kabul etmedi. 
     Sanıklar, olay akşamı içki içen Koray İçerler'in kendilerine kırık bira şisesiyle saldırdığını ve kendilerini korumak için yanlarındaki bıçakları rastgele salladıklarını iddia etti. Sanıkların tahliye talebi reddedilirken, eksik evrakların tamamlanması için duruşmayı ertelendi. 
     
</TEXT>
</DOC>
