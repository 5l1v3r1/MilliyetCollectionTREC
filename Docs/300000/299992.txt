<DOC>
<DOCNO> 299992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sontur17.html </URL>
<DATE> 2004/12/22/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Kokain alemine baskın 
</HEADLINE>
<TEXT>

     Yurtdışından getirilen kokainle bir evde parti düzenledikleri belirtilen ve aralarında Bilkent Üniversitesi öğrencilerinin de yer aldığı 14 kişi gözaltına alındı. 
     Ankara Emniyet Müdürlüğü Kaçakçılık ve Organize Suçlar Şubesi Narkotik Büro Amirliği görevlileri bir istihbaratı değerlendirerek, Almanya'da işçi olarak çalışan Atilla Zafer C'nin yurtdışından kokain getirdiğini tespit ettiler. Atilla Zafer C'nin getirdiği kokaini Bilkent ve Bahçelievler bölgesinde gelir seviyesi yüksek kişilere sattıkları tespit edilen Hakan Nuri K. ve Orhan Kemal K. narkotik ekipleri tarafından takibe alındı. 
     Yapılan araştırmalar sonucu bu kişilerin organizasyonu sonucu Anıttepe'de bir evde uyuşturucu partisi düzenlendiği tespit edildi. Anıttepe'de bulunan eve yapılan baskın sonucu aralarında Bilkent Üniversitesi öğrencilerinin de yer aldığı 14 kişi gözaltına alındı. 
     Gözaltına alınan Atilla Zafer C, Hakan Nuri K. ve Orhan Kemal K. Saadet Asiye Ç, Ahmet T, Burak A, Mustafa S, Buğra T, Sinem Ö, Mutlu Ş, Arda Ö, Tolga Y, Ömer Ö. ve Tunar D. ile 30 gram kokain, 10 gram hintkeneviri ele geçirildi. Bu kişilerle birlikte ayrıca zehirli mantarın kurutulmasından elde edilen 75 gram civarında yeni bir tür uyuşturucu maddesi de bulundu. 
     Öte yandan Altındağ ilçesi Yenidoğan semtinde yapılan iki ayrı operasyonda 2 kilo 130 gram hintkeneviri bitki kırıntısı ile 945 adet sentetik uyuşturucu hap ele geçirildi. Bu operasyonda Ferhat T, Değer A, Kerem K, Hasan O, Mustafa C, Yunus T, Sami T, Kutlay Y, Osman B, Bülent S, Halil İbrahim D, Cem Sinan E, Alpay A, Şener O, İbrahim Ö, İlkay Ç. gözaltına alındı. Adliyeye sevk edilen söz konusu kişilerden 8'inin tutuklandığı bildirildi. 
     
</TEXT>
</DOC>
