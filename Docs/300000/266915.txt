<DOC>
<DOCNO> 266915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sonspo13.html </URL>
<DATE> 2004/08/27/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Beşiktaş, İstanbul'a hiç bu kadar yaklaşmadı .. İzmit'e bir-iki 
</HEADLINE>
<TEXT>

     Beşiktaşlılar, pazar günü İnönü'nün önünden kalkacak otobüslerle Kocaeli İsmetpaşa Stadı'na akın edecek 
     
     İsmetpaşa’da idman 
     İki sezondur Süper Lig heyecanına hasret kalan Kocaelililer, pazar günü Beşiktaş ve Gaziantepspor’u ağırlayacak. Bu nedenle İzmit İsmetpaşa Stadı’nda da yoğun bir çalışma var. Teknik direktör Vicente Del Bosque’nin isteğiyle Siyah-Beyazlı takım bugünkü idmanını İzmit’e giderek bu statta yapacak. FANATİK, bir gün önceden İsmetpaşa’yı inceledi. Görüntüye bakılırsa gerek İzmit, gerekse İsmetpaşa Stadı her haliyle bu karşılaşmaya hazır... 
     
     Biletler satışta 
     Bu arada karşılaşmanın biletleri de dünden itibaren İnönü Stadı Şeref Tribünü ve biletix bayilerinde satışa çıkartıldı. Bilet fiyatları numaralı tribün 100 milyon lira, kapalı tribün 40 milyon lira, kale arkası tribünler 10 milyon lira olarak açıklandı. Kombine kartları olanların, ücret ödemeden bilet temin edebileceği vurgulandı. Yönetimin pazar günü İnönü Stadı’ndan otobüs kaldırarak taraftarı Kocaeli’ne götüreceği kaydedildi. 
     
</TEXT>
</DOC>
