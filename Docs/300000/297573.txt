<DOC>
<DOCNO> 297573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/soneko40.html </URL>
<DATE> 2004/12/14/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Şekerbank Rabobank ile daha geniş bir ürün yelpazesi oluşacak 
</HEADLINE>
<TEXT>

     Şekerbank, banka ile Rabobank ortaklık görüşmelerine ilişkin olarak, ''Bu ortaklığın gerek Türkiye'de gerek yurt dışında faaliyet gösteren müşterilere daha geniş bir ürün yelpazesi ile hizmet verme imkanını getireceğini'' bildirdi. 
     Şekerbank T.A.Ş Personeli Munzam Sosyal Güvenlik ve Yardımlaşma Sandığı Vakfı ile Rabobank arasında, Rabobank'ın Şekerbank T.A.Ş üzerinde çoğunluk hissedarı olmasına yönelik ortaklık görüşmelerine başlanılmasına ilişkin olarak, Şekerbank Genel Müdürlüğü'nden bir açıklama yapıldı. 
     Açıklamada, bu ortaklığın, Rabobank'ın ismi, sermaye desteği ve tecrübesi ile Türk bankacılığında köklü bir geçmişi olan Şekerbank'ın bankacılık piyasasındaki yerine çok önemli katkıları olacağı belirtilerek, Şekerbank'ın bankacılık sektörünün öncülerinden biri haline geleceğinin beklendiği kaydedildi. 
     Açıklamada, ''Bu ortaklık, gerek Türkiye'de gerek yurtdışında faaliyet gösteren müşterilere daha geniş bir ürün yelpazesi ile hizmet verme imkanını getirecektir'' denildi. 
     Hollanda'da bireysel bankacılık alanında, bu ortaklığın yaratacağı sinerjinin katkılarının da araştırılacağı belirtilen açıklamada, zaman içinde Şekerbank T.A.Ş'nin Rabobank'ın uluslararası aktivitelerinin önemli bir unsuru haline gelmesinin ümit edildiği kaydedildi. 
     
     ŞEKERBANK T.A.Ş. 
     Bir Türk bankası olan Şekerbank T.A.Ş., Şeker Pancarı Kooperatifleri Bankası olarak 19'te kuruldu. 
     Kuruluşunun ilk yıllarında bankanın başlıca rolü hükümet ile yerel şeker pancarı sektörü çiftçiler ve fabrikalar arasında, ödemelere ve nakit akışına aracı olmaktı. 
     Banka ayrıca, mahsulü işleyen fabrikalara, tarım makinaları üreten ve diğer benzeri faaliyetlerle şeker endüstrisine hizmet veren firmalara da yatırım yaptı. 
     Şekerbank T.A.Ş, 3 bin 328 çalışana ve İstanbul'da 43, Ankara'da 27 ve geri kalan 130'u ülkenin 60 yerleşim merkezinde bulunan, toplam 200 şubelik bir ağa sahip bulunuyor. 
     Coğrafi kapsama alanı bakımından özel bankalar arasında 3. büyük bankadan biri olan, 207 ATM'si, 0 bin bireysel müşterisi ve 90 binden fazla küçük ve orta ölçekli KOBİ müşterisi bulunan banka, krediler ve mevduattaki yüzde 1-2 civarındaki piyasa payı ile ilk 10 özel Türk bankası arasında yer alıyor. 
     
     RABOBANK 
     AAA kredi notuna sahip tek ticari banka olarak Rabobank Grubu, dünyanın kredibilitesi en yüksek özel finans kuruluşudur. 
     Hollanda piyasasında en geniş finansal hizmet sağlayıcısı olan Rabobank Grubu, 9 milyondan fazla bireysel ve ticari müşteriye sahip bulunuyor. 
     Grup, Hollanda'da finansal hizmetlerin her alanında piyasa lideri olarak yer alıyor. 
     Rabobank Grubu, Hollanda'daki 300 bağımsız yerel Rabobank'tan oluşuyor. 
     Rabobank Grubu, ayrıca Rabobank International kurumsal bankacılık, yatırım bankacılığı ve uluslararası bireysel bankacılık , De Lage Landen leasing ve bayi finasmanı vendor finance , Gilde Investment venture capital risk sermayesi , Interpolis sigorta ve Robeco varlık yönetimi gibi uluslararası olarak çok iyi tanınan uzmanlaşmış kuruluştan oluşuyor Bankanın uluslararası ağında 34 ülkede 236 ofis bulunuyor. 
     Rabobank International 1996'dan beri Türkiye'de gıda ve tarım sektöründeki firmalara kurumsal bankacılık hizmeti veriyor. 
     
</TEXT>
</DOC>
