<DOC>
<DOCNO> 273681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sonspo16.html </URL>
<DATE> 2004/09/21/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Konyaspor'da yaprak dökümü... 2 istifa daha geldi 
</HEADLINE>
<TEXT>

     Konyaspor'da Teknik Direktör Sakıp Özberk'in görevine son verilmesinin ardından başkan yardımcısı Nusret Argun ve Asbaşkan Cumhur Ünüvar istifa etti. 
     İstifasını bir dilekçe ile yönetime bildiren Argun, yönetimin teknik direktör Sakıp Özberk'e sahip çıkmadığını öne sürdü. 
     Beşiktaş başta olmak üzere Süper Lig'de mücade eden diğer tüm takımların yöneticilerinin, teknik direktörlerine sahip çıktığının altını çizen Argun, ''Konyaspor yönetimi kendini kurtarmak için Sakıp Özberk'i feda etti. Asıl görevi bırakması gereken yönetimdir'' dedi. 
     Kulüp başkanı Mehmet Köseoğlu'nun önceki dönemlerde takım için iyi işler yaptığını, ancak bugün böyle bir durumun söz konusu olmadığını savunan Argun, şunları söyledi 
     ''Sakıp Özberk gibi değerli hocalar kolay kolay yetişmiyor. Yönetim olarak hocamıza gereken desteği yapamadığımıza inanıyorum. Arkasında olsaydık, Özberk bugün takımın başında olurdu. Yönetimin almış olduğu bu karar nedeniyle ben de görevimden ayrılmayı uygun gördüm. Konyaspor'un başarılı olabilmesi için yönetimin bir an önce revize edilmesi gerekiyor.'' Bu arada Asbaşkan Cumhur Ünüvar da görevinden istifa etti. 
     
</TEXT>
</DOC>
