<DOC>
<DOCNO> 258283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sonspo12.html </URL>
<DATE> 2004/07/26/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
İngiltere Futbol Federasyonu'nda aşk skandalı... 
</HEADLINE>
<TEXT>

     İngiltere Milli Futbol Takımı Menajeri İsveçli Sven Goran Eriksson ile İngiltere Futbol Federasyonu Başkanı Mark Palios'un, federasyonda çalışan ve eski bir fotomodel olan Bangladeşli Faria Alam 38 ile ilişkileri olduğu ortaya çıktı. 
     Belçika'nın en çok satan gazetesi Het Laatste Nieuws Gazetesi'nin haberine göre, olayın ortaya çıkmasından sonra baskıların artması üzerine, İngiltere Futbol Federasyonu da olayı doğrulayarak, Eriksson'un ve Palios'un Faria Alam ile ilişkisini doğruladı. 
     Gazete, olayın Faria Alam'ın Eriksson ve Palios ile ilişkide olduğunu mail yoluyla anlatması sonunda ortaya çıktığını yazdı. 
     Bu arada Eriksson'un, kız arkadaşı Nancy Dellolio ile İsveçli teknik adamın eski fotomodelle ilişkisinin ortaya çıkmasından sonra ayrıldıkları belirtildi. 
     Nancy Dellolio'nun çok kızgın bir biçimde İtalya'dan İngiltere'ye geldiğini belirten gazete, Dellolio'nun, Eriksson'u olayın doğru çıkması durumunda kendisini ölümle tehdit ettiğini yazdı. 
     Öte yandan Eriksson'un adının ilk kez bir skandala karışmadığı, daha önce de İsveçli televizyon spikeri Ullrika Johnson ile ilişkisinin ortaya çıktığı belirtildi. 

     
</TEXT>
</DOC>
