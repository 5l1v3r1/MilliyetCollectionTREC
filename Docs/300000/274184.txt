<DOC>
<DOCNO> 274184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/yazar/cetiner.html </URL>
<DATE> 2004/09/23/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Rahmi Koç'u uğurlarken duyduklarım 
</HEADLINE>
<TEXT>


RAHMİ Koç'u deniz üzerinden dünya turuna birkaç gün önce uğurladık. Aslında iki geceydi ama kısmet işte, Migros'un Türkiye'de 50. altın yılı kutlaması üst üste gelince üç gün oldu. Orada da konuşulanlar Koç'un dünya gezisi üzerineydi. İki yıl uzaklarda kalacak mı, kalmayacak mı merakıydı 
Ama Rahmi Koç bunlara toptan cevabını vermişti, vermişti de galiba bir kez daha işlemesi gerekiyordu. Rahmi Koç yılbaşında İstanbul'a uçakla dönecek, tekne neredeyse orada kalacaktı. Ama sonra tekrar tekneye iltihak edecekti. 
Migros'u nasıl aldıklarını anlatırken... bizler de gerilere uzandık. 20 tane Migros kamyonu mahalle aralarında dolaşır seyyar bakkallık yapardı. Bugün ise 400'den fazla irili ufaklı mağazası olmuş. Avrupa'da da böyle, insanlar sağlıklı, uygarca alışveriş yapabiliyor. Devlet vergisini alıyor. 
Migros örnek oldu Gima açıldı, Tansaş açıldı. Şimdi yarış halindeler. Bence, bakkallar hiç şikayet etmesinler. Kaliteli mal satanlar bütün canlılıklarıyla gayet güzel iş yapıyorlar. 
Lise niçin kapanmıştı 
Anlatmak istediğim başka. Rahmi Koç'un davetinde iki önemli şey öğrendim. Oturduğum yerde gazetecilik yaptım 
Onar kişilik masalar hazırlanmıştı. Ben, Berna Tokar ve Vehbi Koç'un son dakikasına kadar yanında olan Dr. Faruk Turnaoğlu ve eşiyle, Aydın Boysan ve eşiyle aynı masada oturdum. 
Hemen yanımda Vural Görener'le tanıştırdı Faruk Bey. Banvit tavuklarının sahibiymiş. Hoşsohbet tatlı bir insandı Vural Bey. 
Aydın Boysan malum şen şakrak, masada gülmekten kırıp geçiriyor milleti Derken efendim, Rahmi Bey'le Vural Bey'in Robert Kolej'den mezun olduklarına geldi konu. Vural Bey, "Ama ben Kolejli sayılmam" dedi. Neden acaba 
- Evet, Koleji bitirdim ama ben aslen Alman Liseliyim... 
Müttefikler 2. Dünya Savaşı'nda kazanıp Almanlara yenilince, galiplerle mağluplar mütareke yaptılar aralarında. Savaş durmuş biz iki gün sonra Almanya'ya savaş ilan ettik. O zamanki hükümet bizim lisede ders veren Alman hocaları topladı. Doğru Yozgat'ta temerküz kampına gönderdi. Kaldık mı öğretmensiz O zaman Alman Lisesi mecburen kepenklerini indirdi Birkaç yıl kapandı bizler de diğer okullara dağıtıldık. 
Bu sözler, bana savaş öncesini anımsattı. Almanya'nın ünlü bilim adamları özellikle tıp profesörleri hepsi Türkiye'ye iltica etmişlerdi. Biz onlara kucak açmış ama onlardan çok şey öğrenmiştik. 
Şu savaşın cilvesine bakınız siz. 
Tavuk ayağı yiyorlar 
İkinci haberim şöyle Bir gün TV'den her nasılsa bir şey öğrenmiştim. Tavuğun kanat altı en lezzetli, en makbul yeriymiş Hemen "derisi ile gerisi" derler diyeceksiniz ama öyle değilmiş işte 
Vural Bey yine sürpriz bir haber verdi. Derisiyle gerisi lafıma karşı. 
- Tavuğun, dedi, en lezzetli parçası kanat altıdır. Biz ta Çin'e kadar kanat altını ihraç ediyoruz. Bayılıyorlar. Onların ayrı bir de pişirme yöntemleri var. Ben de denedim, hakikaten harika. 
- Demek Çin'e tavuk ihraç ediyoruz öyle mi 
- Elbette. Yalnız kanat altı değil, tavuğun ayağını da satın alıyorlar... çıtır çıtır yiyorlar işlemden geçirip. 
- En çok nereye satıyorsunuz tavuk 
- İsrail'e. 
Piyasayı kaçak veya yasal dolduran Çin malları canımıza okuyor Biz de onlara tavuğun gerisiyle, kanat altını ve ayaklarını satıyormuşuz Ne ilginç dünya olduk değil mi 
Hayırlı yolculuklar Rahmi Koç, hayırlı yolculuklar... 



</TEXT>
</DOC>
