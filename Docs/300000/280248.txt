<DOC>
<DOCNO> 280248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/yasam/axyas01.html </URL>
<DATE> 2004/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte 'Kral'ın katil zanlıları 
</HEADLINE>
<TEXT>


'Sinemacılar Kralı' Yavuz Çamlıca, şoförü ve kardeşi Bülent Çamlıca'yı öldürmekten aranan 3 kişi Antalya'da yakalandı 


İzmir'de öldürülen 'Sinemacılar Kralı' Yavuz Çamlıca ve kardeşi Bülent Çamlıca'nın cinayet zanlıları, Antalya'da ele geçti. 
2 Şubat 2004'te İzmir'de şoförü Enver Aktaş ile birlikte öldürülen Yavuz Çamlıca ve 13 Eylül 2004'te emekli polis memuru koruması Ramadan Dinarlı'yla birlikte öldürülen kardeşi Bülent Çamlıca'nın cinayet zanlıları Turan Doğan, Ali Gönül ve Halit Esat Beşok, Antalya Emniyet Müdürlüğü Kaçakçılık ve Organize Suçlar Büro Amirliği ekiplerince gözaltına alındı. 

Azmettirici aranıyor 
Zanlılardan Beşok'un, bir çetenin lideri ve her iki cinayetin sorumlusu olduğu bildirildi. Polis, cinayet zanlılarının, Yavuz Çamlıca'nın koruması emekli polis memuru Ramadan Dinarlı'yı da öldürmekten arandıklarını belirledi. Polis, cinayetin azmettiricisi olduğu ileri sürülen H.Ü.'yü arıyor. Zanlıların sorgulamalarının ardından İzmir'e gönderilmesi bekleniyor. 


</TEXT>
</DOC>
