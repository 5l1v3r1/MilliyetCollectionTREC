<DOC>
<DOCNO> 252874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/son/sontur19.html </URL>
<DATE> 2004/07/04/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
DEHAP Gençlik Kolları, Abdullah Öcalan lehine gösteri yaptı... 
</HEADLINE>
<TEXT>

     Demokratik Halk Partisi DEHAP Gençlik Kolları üyesi bir grup, terör örgütü elebaşı Abdullah Öcalan lehine gösteri yaptı. 
     Kızılay Yüksel Caddesi'nde toplanan grup, 'Halkın iradesi tecritle sınırlandıramaz'' yazılı pankart açtı ve ''Gençlik güneş için varolacak'', ''Güneşle doğduk güneşle yürüyeceğiz'' yazılı dövizler taşıdılar. Grup adına basın açıklamasını okuyan DEHAP Ankara İl Gençlik Kolları Başkanı Rahman Sümer, Hükümet'in Öcalan'a yaklaşımının bilinçli bir ''Tecrit'' ve ''Provokasyon'' olduğunu iddia ederek, ''Hukuk devletinin birinci kuralı gereği Sayın Abdullah Öcalan'ın avukatları ve ailesiyle görüştürülmesi gerektiğini düşünüyoruz'' diye konuştu. 
     AK Parti'nin, Kapatılan DEP'in eski milletvekillerinin bırakılması, Kürtçe yayın ve Kürtçe kursların açılmasıyla toplumu yanıltmaya çalıştığını ileri süren Sümer, sözde Kürt sorununun AB müzakereleri gereği göstermelik adımlarla ve ABD'den askeri operasyon istemekle çözülemeyeceğini savundu. 
     Sümer, Hükümet'in ''Çift taraflı ateşkesin sağlanması için Öcalan'la diyaloga geçmesi ve askeri operasyonlara son vermesi'' gerektiğini ileri sürdü. 
     Van Valisi'ne yapılan saldırıya da kınayan eylemciler düdük çalarak başladıkları protesto gösterisini yine düdük çalarak sona erdirdiler. 
     
</TEXT>
</DOC>
