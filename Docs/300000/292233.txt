<DOC>
<DOCNO> 292233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/siyaset/siy02.html </URL>
<DATE> 2004/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'dan 3 talep 
</HEADLINE>
<TEXT>


Şahin'den İsrail'e Filistin seçimine yardımcı olun, Filistin'le görüşün, Suriye ve Lübnan'la masaya oturun 

UTKU ÇAKIRÖZER Ankara 


Türkiye ve İsrail Dışişleri bakanlıkları müsteşarlarının düzenli görüşmeleri kapsamında Ankara'ya gelen İsrail Dışişleri Bakanlığı Müsteşarı Ron Prosor, dün Dışişleri Bakanlığı'na da vek let eden Başbakan Yardımcısı Mehmet Ali Şahin ve Dışişleri Müsteşarı Ali Tuygan ile görüştü. Şahin, Arafat sonrasında doğan fırsatın değerlendirilebilmesi için Türkiye'nin İsrail'den beklentilerini şöyle sıraladı "Yeni Filistin liderini belirleyecek 9 Ocak seçimine yardımcı olun ve Doğu Kudüs'teki Filistinlilerin seçme - seçilme hakkını kullanmasını sağlayın. Barış görüşmelerine yeniden başlayın. Suriye ve Lübnan'la da barış görüşmelerine başlayın." Olumlu yaklaşan Prosor, Şahin'e, "Türkiye bizim için vazgeçilmez müttefik. Bizim için önemlisiniz. Bunu göstermek için tüm üst düzey yetkililerimiz Ankara'ya geldi. Şimdi sıra sizde. Dışişleri Bakanı, başbakan yardımcıları ve Başbakan'ı bekliyoruz" davetini iletti. Prosor'a, Gül'ün aralıkta İsrail'i gideceği yanıtı verildi. 



</TEXT>
</DOC>
