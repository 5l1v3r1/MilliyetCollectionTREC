<DOC>
<DOCNO> 283430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/soneko12.html </URL>
<DATE> 2004/10/26/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Tüzmen 23 Ekim itibariyle ihracatta 50 milyar doları aştık 
</HEADLINE>
<TEXT>

     Devlet Bakanı Kürşad Tüzmen, 1 Ocak-23 Ekim tarihleri itibariyle ihracatta 50 milyar doları aşıldığını bildirdi. 
     Bakan Tüzmen, bugün düzenlediği basın toplantısında, ihracatta Türkiye için önemli baraj rakamlarının bulunduğunu, 2000 yılında 30 milyar doları aşıldığını hatırlatarak, İhracatçı Birlikleri kayıt rakamlarına göre, 1 Ocak-23 Ekim tarihleri arasında ihracatta 50 milyar 174 milyon 207 bin doları aşıldığını söyledi. 
     Tüzmen, 12 aylık ihracata bakıldığında da 60 milyar doları geçildiğini belirterek, şöyle devam etti 
     ''Tahmin ediyorum, bu sene Türkiye ihracatta 60 milyar doları geçen bir ülke olarak dünya sıralamasında yerini alacak. 
     Şu ana kadar yaptığımız ihracat geçen yılın toplamında yaptığımız ihracattan daha büyük rakam. Önümüzde iki ay var ve aylık ihracat rakamları böyle 6 milyar dolar civarına getirildiğinde, rahatlıkla 72 milyar dolarlık bir ihracat rakamını önümüzdeki sene yakalarız. Amacımız bunu daha yüksek çıkarmak'' 

     
</TEXT>
</DOC>
