<DOC>
<DOCNO> 273377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sonspo03.html </URL>
<DATE> 2004/09/20/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Avrupa'daki rakiplerden iyi haberler 
</HEADLINE>
<TEXT>

     Avrupa kupalarında mücadele eden takımlarımızın rakipleri bu hafta biri hariç kötü sonuçlar aldı. Fenerbahçe'nin 28 Eylül'de İngiltere'de karşılaşacağı Manchester United ise bu akşam Liverpool karşısına çıkıyor. 
     
     Bu maça dikkat 

     Manchester United, bu akşam evinde Liverpool'u konuk ediyor, tüm İngiltere'nin gözü bu maça çevrilmiş durumda. 
     28 Eylül'de Şampiyonlar Ligi maçında Fenerbahçe'nin de konuk olacağı Old Trafford'daki dev randevu özellikle Manchester için çok önemli. Zira Kırmızı-şeytanlar, ligin ilk 5 haftasında yalnızca 6 puan toplayabildi ve teknik direktör Alex Ferguson'ın geleceği tartışılmaya başlandı. 
     Grubun bir diğer takımı Sparta Prag, Çek liginde son dakika golüyle Liberec'i 1-0 yendi. Sparta Prag'ı galibiyete taşıyan sayıyı Jun kaydetti. 
     Fransız temsilcisi Lyon ise bu haftayı sessiz sedasız kapadı. Evinde Bastia'yı konuk eden Lyon, rakibine gol atmayı başaramadı ve maç 0-0 sona erdi. 
     
     Bodo 90'da kurtuldu 

     Beşiktaş'ın UEFA'daki rakibi Norveç temsilcisi Bodo Glimt, sahasında oynadığı maçta Brann Bergen karşısında yenilgiden son dakika golüyle kurtulabildi 1-1. Bodo'nun penaltıdan gelen golünü Beşiktaş ağlarını da havalandıran Berg attı. 
     
     Athletic Bilbao son dakikada yıkıldı 

     Trabzonspor'un UEFA Kupası'nda kozlarını paylaştığı İspanyol Athletic Bilbao, La Liga'da kendi evinde oynadığı maçta Deportivo karşısında üstünlüğünü koruyamadı ve son dakikada yediği golle 2-1 kaybetti. Iraola ile 55'te 1-0 öne geçe Bilbao'ya cevap bir dakika sonra Deportivolu Pandiani'den geldi. Son sözü ise Luque 90'da söyledi. 
     
     Egaleo berabere 

     Gençlerbirliği'nin rakibi Yunan Egaleo Atina ise, aynı kentin takımı AEK ile yenişemedi 1-1. 
     
</TEXT>
</DOC>
