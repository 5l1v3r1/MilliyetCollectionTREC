<DOC>
<DOCNO> 290024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/siyaset/axsiy01.html </URL>
<DATE> 2004/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'İslamcılar' AB'yi istiyor 
</HEADLINE>
<TEXT>


Bakan Gül, "Bir zamanlar AB'ye şüpheyle bakanlar, alternatiflerinin ne kadar sıkıntılı olduğunu gördü. Herkes AB gibi şeffaf, sivil bir toplumda yaşamak ister" dedi 

ANKARA Milliyet 


Başbakan Yardımcısı ve Dışişleri Bakanı Abdullah Gül, Zaman ve Vakit gazetelerine verdiği röportajlarda, "İslamcı kesimin, AB dışındaki alternatiflerin sıkıntısını gördüğünü" söyledi. Gül'ün sorulara verdiği yanıtlar, özetle şöyle 

Bir dönem AB'ye şüpheli bakanlar menfaat için mi, yoksa o değerleri içselleştirdikleri için mi AB'ci oldu 
Gül Alternatiflerine bakıldığında ne kadar sıkıntılı olduğunu gördü onların. Gerçekçi olmak lazım. Bir İslam birliğinde bugün gerçekçi baktığımızda, dayanışmanın, çok yakın işbirliğinin ötesinde, AB gibi bir şey mümkün mü Değil. Rejimlerine bakın. Hangi İslam ülkesinin, Türkiye Cumhuriyeti'nin yönetim şeklini, rejimini bu ülkede gerçekleştirirsek mutlu oluruz diyebiliriz. Hiçbirinin. Dolayısıyla bugün gerek aydınların, gerek halkın AB'den yana tercih kullanmasında demokratik, sivil, özgür bireyin hakkının öne çıkarıldığı, temel hak ve hürriyetlerin garanti altına alındığı, yönetimde her şeyin şeffaf olduğu, herkesin hesap verebildiği, herkes böyle bir toplumda yaşamak ister. Güvenlik ve istikrar boyutu da var. 

Önemli olan zamanlama 
Dindar kesimde AB için "kurtarıcı" imajı oluşmuştu. Fakat RP, başörtüsü gibi konulardaki kararlara bakılınca, Türk halkı, AB'nin demokratlığı konusunda yanıldı mı 
Gül Bazı konular sadece AB tarafından değil, her ülkenin kendi yönetimleri tarafından halledilmelidir... Bunlardan birisi başörtüsü meselesi. Çözülmesi gerektiğine inanıyoruz ve önemli olan bunları en iyi şekilde nasıl çözeceğiz en iyi zamanlama... Dindar kesimde AB'yle ilgili bazı sük tu hayaller görüyorum, "Herkes hürriyetleri tadacak, bizim sorunlarımız ise çözülmeyecek" düşüncesi var. Hayır, çözülecek, ama her şeyi AİHM'den, AB'den beklememek lazım. Leyla Şahin davasında, "Yasaktır" demiyor. Kararı Türkiye'ye bıraktı. Yani Türkiye bunu serbest de bırakabilir, yasaklayabilir de. Bunlar bir gün hallolacak... 

Sizin fikirlerinizin temelindeki atmosferde, "Patrikhane, azınlık, ruhban okulu" konularına tedirgin bakılırdı. Şimdi ikilem yaşıyor musunuz 
Gül Temelde aynı fikirlerimi muhafaza ediyorum. Ama, birçok şey değişiyor, bunlar içinde bazı ayarlamalar yapma durumunda oluyorsunuz. 


</TEXT>
</DOC>
