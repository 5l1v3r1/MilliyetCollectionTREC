<DOC>
<DOCNO> 296838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/son/sonspo06.html </URL>
<DATE> 2004/12/11/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Galatasaray'a Hakan yeter... 
</HEADLINE>
<TEXT>

     Galatasaray'ın büyük kozu Hakan, Fenerbahçe ağlarını 10 maçta tam 12 kez havalandırdı. Takımı bu sınavların 7'sini kazandı. 
     
     İmrendiren tablo 

     Dönem dönem ne kadar acımasızca eleştirilse de, Hakan Şükür’ün golcülüğü tartışılmaz. Çeşitli özel nedenlerinden ötürü sık sık suskunluğa girse de, yine kendini toparlayıp takımının gol yükünü omuzlamasını biliyor. Gelmiş geçmiş en büyük santrforlardan biri kabul edilen Kral’ın bir özelliği de, Sarı-Kırmızılı forma altında ezeli rakip Fenerbahçe’nin ağlarını tam 12 kez havalandırmış olması. Hiç de küçümsenecek bir rakam değil bu... 
     
     214 gollük kariyer 

     Üstelik tecrübeli oyuncu, Cim Bom’a uğurlu da geliyor. Onun Sarı - Lacivertli kaleye topu gönderdiği 10 maçta, Galatasaray rakibine yenilmiyor. Sarı - Kırmızılı takım, bu mücadelelerin 7’sinde galip ayrılırken, 3 maçta da sahadan beraberlikle ayrıldı. 33’lük futbolcu, Fenerbahçe’ye karşı lig maçlarında toplam 6 gol kaydetti. Son iki haftada yeniden açılan ve 1. lig kariyerinde şu ana kadar 214 gole ulaşan Hakan, bakalım pazar günü yine konuşacak mı 

     
</TEXT>
</DOC>
