<DOC>
<DOCNO> 298952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sontur08.html </URL>
<DATE> 2004/12/19/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
'Paranın iki katını vereyim beni bırakın' 
</HEADLINE>
<TEXT>

     Şenol AYDIN DHA 

KOCAELİ'nin Gebze İlçesi'nde pazarda yankesicilik yaptığı iddia edilen 41 yaşındaki Nahide Akdoğan, kendisini yakalayan cüzdanını aldığı kadına, "Paranın iki katını vereyim beni bırak'' dedi. 
     Pazar alışverişine arkadaşı 24 yaşındaki Filiz Kıdık ile çıkan ev kadını 30 yaşındaki Elmas Gültaş'ın cüzdanı çalındı. İki kadın, şüphelendikleri Akdoğan'ı takip etmeye başladı. Gültaş ve arkadaşı, içindeki parayı aldıktan sonra cüzdanı atmaya çalışan Nahide Akdoğan'ı suçüstü yakaladı. Bir anda neye uğradığını şaşıran Akdoğan, kendisini yakalayan Filiz Kıdık ile Elmas Gültaş'a, kendisini serbest bırakmaları için cüzdanın içerindeki paranın iki katı olan 60 milyon teklif etti. Ancak iki kadın polise haber vererek, Nahide Akdoğan'ı teslim etti. 
     Akdoğan, polis ekip otomobiline konulurken, 49 yaşındaki Zaide Akdil de görevlilerin yanına gelerek cüzdanının çalındığığını, durumu karakola bildirdiğini belirterek parasını çalan kişinin bu kadın olabileceğini söyledi. Çaldığının cüzdanın sahibi karşısında gören Nahide Akdoğan, çorabına sakladığı diğer cüzdanı çıkararak koltukların altına atmaya çalıştı. İçerisinde 613 milyon para çıkan cüzdanın Zaide Akdil'e ait olduğu ve karakoldaki ifadesinde bu miktarda para kaybettiğine ilişkin ifade verdiği ortaya çıktı. 
     Cüzdanlar içerlerindeki paralarla birlikte sahiplerine teslim edildi. Adliyeye sevk edilen Nahide Akdoğan tutuklandı. 
     
</TEXT>
</DOC>
