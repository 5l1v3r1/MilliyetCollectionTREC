<DOC>
<DOCNO> 292843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/son/sonspo02.html </URL>
<DATE> 2004/11/28/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Necati’ye talip var 
</HEADLINE>
<TEXT>

     Bu sezonki performansıyla Avrupa’da birçok kulübün dikkatini çeken Necati'ye Feyenoord’dan teklif geldi. Ancak yıldız oyuncu, ret cevabı verdi. 
     
     Gullit’in takibinde... 
     Feyenoord kulübünün, sezona süper başlayan ama son haftalarda durgunluk yaşayan Galatasaray’ın yıldızı Necati Ateş ile yakından ilgilendiği öğrenildi. Performansıyla milli takıma kadar yükselen yıldız golcüye Hollanda ekibinin, menaceri Harun Aslan aracılığıyla bir teklif götürdüğü belirtildi. Necati’nin ise Sarı-Kırmızılı takımdan ayrılmaya niyeti olmadığını açıklayıp, Feyenoord’un teklifini geri çevirdiği bildirildi. Teknik direktörlüğünü Gullit’in yaptığı Feyenoord’un Necati’yi uzun süredir takip ettiği ifade edildi. 
     
     5 haftadır suskun 
     Son olarak 9. haftada Kayserispor ağlarını havalandırdıktan sonra golü unutan Necati, neden suskun kaldığı konusunda da açıklamalar yaptı. Gol atamadığı için üzgün olduğunu belirten milli oyuncu, Tabii ki ben de gol atmak isterim. Ama ne yapalım bazen olmuyor. Ben atamam Hakan abi atar, Hakan abi atamazsa ben atarım. İkimiz de atamazsak Ümit arkadaşımız oyuna girer ve o görevini yapar. Sonuçta birileri atar ve bu takım yine kazanır. Zaten önemli olan Galatasaray’ın kazanmasıdır. Yoksa ben atmışım, o atmış hiç farketmezö diye konuştu. 
     
</TEXT>
</DOC>
