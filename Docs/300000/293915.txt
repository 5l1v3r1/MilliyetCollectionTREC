<DOC>
<DOCNO> 293915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sontur36.html </URL>
<DATE> 2004/12/01/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Sevgilisini vurdu, hastane yerine eve taşıdı .. 
</HEADLINE>
<TEXT>

     Antalya'da, tartıştığı sevgilisi tarafından tabancayla başından vurulan genç kız, sevgilisi ve 3 arkadaşı tarafından hastane yerine eve taşındı. Eli, yüzü yıkanan, üzeri değiştirilen ve yatırılan genç kız, polisin iki saat süren araştırması sonucu evde ağır yaralı halde bulundu. 
     Antalya Emniyet Müdürlüğü Asayiş Şube Müdürlüğü yetkililerinden alınan bilgiye göre, Antalya'da bir barda çalışan Ümmü Gülsüm Aydoğan 24 , sevgilisi D.A. 26 , Ö.Ö., Ç.M. ve yanlarına gelen arkadaşları B.Y. ile eğlenmek için başka bara gittiler. 
     Barda alkol alan ve masanın devrilmesine neden olan Ümmü Gülsüm Arslan ile kendisini ''tanındığı çevrede kendisini rezil ettiği'' gerekçesiyle uyaran sevgilisi arasında tartışma çıktı. Tartışma devam ederken bardan ayrılarak taksiyle oturdukları Sedir Mahallesi'ndeki Bakanoğlu Apartmanı'na yakınına giden sevgililer, arkadaşlarının yanında tartışmayı burada da sürdürdüler. Tartışma sırasında, Arslan'ın çantasında bulunan D.A'ya ait olduğu bildirilen ruhsatsız tabanca yere düştü. Tabancayı alan D.A, Arslan'ı başından vurdu. 
     

     
</TEXT>
</DOC>
