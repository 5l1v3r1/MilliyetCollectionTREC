<DOC>
<DOCNO> 272256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sondun03.html </URL>
<DATE> 2004/09/16/ </DATE>
<TIME> 06.00 </TIME>
<AUTHOR>  </AUTHOR>
<HEADLINE>
Annan ABD'nin Irak savaşı yasadışı 
</HEADLINE>
<TEXT>

     Birleşmiş Milletler Genel Sekreteri Kofi Annan, ABD'nin BM Güvenlik Konseyi'nin onayı olmaksızın Irak'ta savaşa gitme kararının ''yasadışı'' olduğunu söyledi. 
     Annan, İngiliz BBC televizyonuna verdiği demeçte, ''Umarım, BM'nin onayı ve uluslararası toplumun daha geniş desteği olmaksızın Irak benzeri bir operasyonu uzun süre görmeyiz'' diye konuştu. 
     Bir soru üzerine Annan, ABD'nin konseyin onayı olmadan savaşa gitmesi ''Bizim görüşümüze ve BM Tüzüğüne göre yasadışıdır'' dedi. 
     Annan, ayrıca Irak'ta hüküm süren şiddetin ülkede ocak ayında yapılması planlanan seçimlere gölge düşürebileceğine ilişkin endişelerini yineleyerek, ''Güvenlik durumu şu anki gibi olmaya devam ederse, seçimler güvenilir olmayabilir'' dedi. 
     
</TEXT>
</DOC>
