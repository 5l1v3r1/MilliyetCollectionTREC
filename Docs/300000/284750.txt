<DOC>
<DOCNO> 284750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/siyaset/siy03.html </URL>
<DATE> 2004/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşli davet edilince Çankaya'yı affetti 
</HEADLINE>
<TEXT>


2003'teki resepsiyona eşsiz davet edilince sert tepki gösteren AKP'li Koçak bu yıl davet alınca Türkiye'nin krizlerle kaybedecek vakti olmadığını söyledi 

ABDULLAH KARAKUŞ Ankara 


Cumhurbaşkanı Ahmet Necdet Sezer tarafından geçen yılki 29 Ekim Cumhuriyet Bayramı resepsiyonuna eşsiz davet edilince sert tepki gösteren AKP Afyon Milletvekili Mahmut Koçak, bu yıl eşli davet alınca diğer milletvekili arkadaşlarından "hoşgörü" istedi. 
Geçen yıl eşi türbanlı olamamasına rağmen eşsiz davet edilince, "Resepsiyona eşimle giderim ve katılırım, içeri almazlarsa o zaman konuşurum. Cumhurbaşkanımızın ayrı ayrı davetiye göndereceğini sanmıyorum" diyen Koçak, bu yıl Köşk'e eşli davet edildi. Resepsiyona eşli katılan Koçak, Sezer'i protesto ederek katılmayan AKP'lilerden "eşsiz davetiye" konusuna hoşgörüyle yaklaşılmasını istedi. Koçak, "Haklıydı, haksızdı tartışması yanlış. Cumhurbaşkanı'nın takdir yetkisi var ve bu şekilde kullanmış. Olaya böyle bakılırsa, ülkeyi sıkıntıya sürüklememiş oluruz" dedi. Türkiye'nin krizlerle kaybedecek vakti olmadığını belirten Koçak, hoşgörünün laf ta değil, icraatla ortaya konulması gerektiğini vurguladı. 



</TEXT>
</DOC>
