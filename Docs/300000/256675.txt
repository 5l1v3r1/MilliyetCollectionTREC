<DOC>
<DOCNO> 256675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/magazin/axmag01.html </URL>
<DATE> 2004/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacivat ve Karagöz kasaba sahibi oluyor 
</HEADLINE>
<TEXT>


'Hacivat ve Karagöz Neden Öldürüldü ' filmi için kurulacak 'kasaba', tarihi amaçla yıkılmayacak... 

BAYRAM KAYGUSUZ 

Ezel Akay, yönetmenliğini yapacağı yeni filmi 'Hacivat ve Karagöz Neden Öldürüldü 'nün başrol oyuncularını belirledi. Akay, çekimleri 2005'te Bursa'nın Orhaneli ilçesinde yapılacak filmde 'Hacivat'ı Haluk Bilginer'in, 'Karagöz'ü ise Ata Demirer'in oynayacağını açıkladı. Akay, bir dönem filmi olduğu için, 1230'lardaki Bizans ve Osmanlı'yı, iki tarihi kahramanın yaşadığı yeri anlatan bir kasaba inşa edeceklerini de söyledi. 
Filmin bütçesinin yaklaşık 1.5 milyon dolar olacağını anlatan Akay, şöyle konuştu 
"Orhaneli Belediyesi bize büyük destek veriyor. Hacivat ve Karagöz'ün yaşadığı kasabanın bu benzerini, filmin çekimleri tamamlandıktan sonra yıkmayacağız, buradaki tarihi yaşatacağız." 
Akay, yönetmenliğini üstlendiği son film 'Neredesin Firuze'de oynattığı sevgilisi Şebnem Dönmez'e de 'Hacivat ve Karagöz Neden Öldürüldü 'de rol verecek. Akay, "Filmde Hacivat'a şık olan kadını Şebnem Dönmez, onları kıskanan komedyeni de Cem Özer oynayacak" diye konuştu. 


</TEXT>
</DOC>
