<DOC>
<DOCNO> 275098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/son/sonspo10.html </URL>
<DATE> 2004/09/26/ </DATE>
<TIME> 06.50 </TIME>
<AUTHOR>  </AUTHOR>
<HEADLINE>
Futbola kilise karıştı Kimin nefesi kuvvetliyse 
</HEADLINE>
<TEXT>

     Norveç'te futbola kilise karıştı. Norveç Ligi'nin iki güçlü takımı Rosenborg ve Valerenga'yı destekleyen iki ayrı rahip kendi takımların başarısını sağlamak için kilisede tören düzenliyor. 
     Rosenburg'u destekleyen Tempe kilisesi rahibi Lars Sperre Rosenburg'un arka arkaya 12. lig şampiyonluğu elde etmek için mücadele ettiğini ve mücadele eden herkesin duayı hak ettiğini söyledi. 
     Oslo'daki Valeranga kilisesi rahibi Einar Gelius ise Rosenburg'un ligdeki en büyük rakibi Valenrenga'nın ligdeki istikrarlı gidişi nedeniyle bir teşekkür töreni düzenlemeye karar verdi. 
     Gelius Tanrı'ya ligdeki iyi gidiş nedeniyle teşekkür etmeleri gerektiğini belirterek, "Valeranga çok iyi gidiyor ve Tanrı'ya teşekkür etmek için tören düzenleyeceğiz. Şampiyonluk için dua etmenin Tanrı'ya garip gelecek birşey olduğunu düşünmüyorum" diye konuştu. 
     Teoloji profesörü Jacob Jervell ise bu görüşe katılmasının mümkün olmadığını dile getirerek şunları söyledi "Takımınız için dua etmek küfür gibi. Ben de bir futbol hayranıyım ve cennette sürekli tuttuğum takım olan Viking'in kazanacağının hayalini kuruyorum. Fakat Tanrı bir Viking taraftarı değildir ve kendi takımım için dua etmem." 
     
</TEXT>
</DOC>
