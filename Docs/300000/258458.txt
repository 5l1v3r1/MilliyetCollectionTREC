<DOC>
<DOCNO> 258458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sondun11.html </URL>
<DATE> 2004/07/27/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
The Guardian Kerry'yle dünya değişmeyecek 
</HEADLINE>
<TEXT>

     İngiliz The Guardian gazetesinde Simon Tisdall imzalı yazıda, "Kerry kazanınca dünya değişecek sananlar ağır hayalkırıklığına uğrayacak" deniyor. 
     Bush döneminde dünyada Amerikan aleyhtarlığının keskin biçimde arttığını belirten yazar, Guantanamo ve Irak'taki insan hakları ihlalleri yüzünden, ahlaki açıdan Amerika'nın geleneksel itibarının da darbe aldığını vurguluyor. 
     Bu hasarı onarmak için Kerry'nin asl mesajının dünya ile temas, diyalog ve işbirliğini artttırmak üzerinde odaklandığı belirtiliyor. Yazıya göre, Savunma Bakanı Donald Rumsfeld'in "arzu edenler koalisyonu" dediği, günübirlik, geçici ortaklıklar yerine Kerry, geniş kapsamlı, kalıcı ittifaklar arayacak. 
     Guardian yazarı, Kerry'nin seçildikten itibaren ilk 100 günde neler yapacağını vaat ettiğini belirtiyor. Uluslararası ilişkiler açısından bunlar şöyle sıralanıyor 
     "Çok tepki gösterilen Birleşmiş Milletler'i ziyaret ederek Amerika Birleşik Devletleri'nin bağlılığını yeniden teyit edecek, teröre karşı açılan savaşı, küresel biçimde uzlaşılan yöntemlerle uygulayacak, İsrail-Filistin anlaşmazlığı için üst düzey bir arabulucu tayin edecek, ki Bill Clinton'ın ismi geçiyor." John Kerry'nin Bush'tan farkının sadece yaklaşım farklılığından ibaret olduğunu belirtiyor Guardian yazarı. Amerika'nın yeni bir askeri müdahalesinin yine söz konusu olabileceğini vurguluyor. Kerry başkan olursa, Amerika'nın El Kaide ile, dolayısıyla Müslüman dünyayla cepheleşmesinde değişiklik olmayacağını kaydediyor. Küresel yoksulluğu azaltma konusunda Birleşmiş Milletler'in koyduğu milenyum hedeflerine erişmek için ikna edici bir mesajı da olmadığını yazmış. 
     Sadece tarz ve yöntem değişikliği getirecek Kerry'nin, başkan olursa devrim getireceğini sanmıyor, Guardian yazarı. 
     
</TEXT>
</DOC>
