<DOC>
<DOCNO> 284446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sontur28.html </URL>
<DATE> 2004/10/29/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Resmi nikah yaptırmayan kadının dramı... 
</HEADLINE>
<TEXT>

     Hatay'ın Reyhanlı İlçesi'nde yaşayan Nuriye Demir, birlikte yaşadığı kişi tarafından evinden atıldığı gibi çocuklarından da olduğunu ifade ederek, genç kızlara ''imam nikahı yaptırmayın'' çağrısında bulundu. 
     Nuriye Demir 21 , AA muhabirine yaptığı açıklamada, merkez ilçeye bağlı Kavalcık Köyü'nde 3 yıl önce Sait S. 30 ile resmi nikah yaptırmadan birlikte yaşamaya başladığını, bu birliktelikten 2 çocuğu olduğunu kaydetti. 
     Birlikte yaşadığı kişinin geçen ay kendini ''hiç uğruna'' evden attığını ve çocuklarını göstermediğini belirten genç kadın, durumu güvenlik güçlerine de bildirmesine karşın, bir dayanağı olmadığından sonuç alamadığını bildirdi. 
     Nuriye Demir, resmi nikahı olmadığı için 2 yaşındaki kızı Fevziye ile 10 aylık Sibel'in nüfus cüzdanlarının da olmadığını belirterek, şunları söyledi 
     ''Sait'le anlaşarak imam nikahı yaptık ama sonra huzursuzluklar başladı, evde sürekli geçimsizlik hakim oldu. Beni sebepsiz yere dövmeye başladı. Geçen ay beklenmedik şekilde beni evden kovdu ve çocukları başka yere kaçırdı. Jandarmaya ve akrabalara gittim. Kimse bana yardımcı olmadı. Bunlar yetmiyor gibi, imam nikahlı eşim evli çıktı. Kahroldum, yıkıldım. Ev, para, koca değil, sadece çocuklarımı istiyorum. Onlara kavuşmak için her şayi yapmaya razıyım.'' Genç kızlara da seslenen Nuriye Demir, ''Belki çok sevebilir ya da mecbur kalabilirsiniz ancak, imam nikahı ile evlenmeye sakın razı olmayın. Yoksa benim gibi sokak ortasında zor durumda kalırsınız. Hayatınız zehir olur'' dedi. 
     
</TEXT>
</DOC>
