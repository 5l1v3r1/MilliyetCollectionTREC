<DOC>
<DOCNO> 283485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sonspo04.html </URL>
<DATE> 2004/10/26/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Maç bitti ama, Manchester-Arsenal arasındaki kavga sürüyor... 
</HEADLINE>
<TEXT>

     M.United, Arsenal’in 49 maçlık yenilmezlik serisine son verdi ancak kavga sürüyor. Konuk ekibin oyuncularının Ferguson’a tünelde çorba fırlattığı iddia edildi. Wenger, hakemi suçlayıp, "Soyulduk" dedi. 
     
     Bezelyeli Sir Alex 

     Ada’da önceki gün oynanan Manchester United-Arsenal maçında olanlar sahada kalmadı Kırmızı Şeytanlar’ın 2-0 kazanıp, rakibinin 49 maçlık yenilmezlik unvanına son verdiği mücadele sonrası tünelde istenmeyen görüntüler yaşandığı bildirildi. Alex Ferguson’un maç öncesi açıklamalarıyla patlama noktasına gelen konuk ekibin oyuncularının M.United’ın Sir’ unvanlı hocasına bezelye çorbası fırlattığı belirtildi. 
     
     Her sene penaltı’ 

     M.United Kulübü olaylarla ilgili yorum yapmadı. Ferguson da konu hakkında sessizliğini korurken, bu galibiyetin lider Arsenal ile farkı 8’e indiren takımı için dönüm noktası olacağını söyledi. Arsenal’in hocası Arsene Wenger ise hakem Riley’i suçlayıp, Bize karşı Old Trafford’da M.United’ın her sezon bedava bir penaltısı var. Geçen sene kaçırdılar, bu sefer attılar. Burada hırsızlığa uğradık diyebilirim. Skoru hakem belirledi" diye konuştu. 

     
</TEXT>
</DOC>
