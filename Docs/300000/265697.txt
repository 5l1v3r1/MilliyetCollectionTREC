<DOC>
<DOCNO> 265697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/soneko25.html </URL>
<DATE> 2004/08/23/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
BDDK Başkanı Bilgin 2004 bankacılık için dönüm noktası olacak 
</HEADLINE>
<TEXT>

     Bankacılık Düzenleme ve Denetleme Kurumu BDDK Başkanı Tevfik Bilgin, 2004 yılının, Türk bankacılığı için bir dönüm noktası olacağını, hiç bir şeyin eskisi olmayacağını bildirdi. 
     Kurumunun düzenlediği 'Kredi Kuruluşları Kanunu Tasarısı Taslağı' sempozyumunda konuşan BDDK Başkanı, kanunu hazırlarken üzerinde durdukları en önemli noktanın, tüm dünya ile ortak, standart ve ortak dili getirmek olduğunu vurguladı. 
     Bilgin, Ulusal program çerçevesinde, Bankalar Kanunu'nun AB mevzuatı ile uyumlaştırılması ve şeffaflık ilkesinin uygulanmasını da amaçladıklarını kaydetti. 
     Taslak hazırlanırken, mevcut Bankalar Kanunu, SPK ve diğer kuruluşların mevzuatları, diğer ülke uygulamaları, şikayet ve başvurularıyla mahkeme kararlarının dikkate alındığını anlatan Bilgin, Kanun'un 15 Kısım, 181 madde ve 19 geçici maddeden oluştuğunu açıkladı. 
     Taslağın, 119. ve 146. maddeleri arasındaki hükümlerinin TMSF ile olduğunu belirten Bilgin, TMSF ile ilgili hükümlerin toplam içinde yüzde 26'lık yer bulduğunu kaydetti. 
     Taslakla getirilen yeniliklere değinen Bilgin, amaç maddesinin genişletildiğini, ekonominin gerekleri teşkilat, gözetim, ve tasarruffların sigortalanması gibi ifadelerin eklendiğini kaydetti. Bilgin, bir başka değişiklikle, Leasing ve Factoring şirketlerinin daha sonra hazırlanacak bir kanun ile BDDK kapsamında olacağını ifade ettiklerini vurguladı. 

     
</TEXT>
</DOC>
