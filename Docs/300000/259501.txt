<DOC>
<DOCNO> 259501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/spor/spo05.html </URL>
<DATE> 2004/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ringin Jöntürkleri 
</HEADLINE>
<TEXT>


Türk boksu uzun bir aradan sonra Atina Olimpiyatı'nda kan değiştirmiş, özüne dönmüş bir kadro ile mücadele edecek. İthal eldivenlerin yerine Türk gençleri madalya için yumruk sallayacak 

ATİNA YOLCULARI MURAT AĞCA 


Edirne sınırları içinde sıkışıp kalan, Uluslararası turnuvalardan hep başı önünde ayrılan, Türk boksuna yeni bir heyecan ve canlılık kazandırma uğruna denenmesi, hatta acilen uygulanması gereken bir formüldü Caner Doğaneli federasyonunun ilk yıllardaki projesi. 
Başta Türki Cumhuriyetleri olmak üzere Rus, Gürcü, Azeri ve Kazak sporcular Türk vatandaşlığına geçirilecek, onların başarılarıyla Türk Boksu "kabuk" değiştirecekti. Böylece amatör sporların dışlandığı kulüpler tekrar rekabetin içine çekilecek boks da kurtuluş yolunda ani bir sıçrama yapacaktı. 
Her aşaması zaman alan ve detayları bile hesaplanan bu proje hedefi tam 12'den vuran sonuçlarıyla oldukça başarılı bir formül gibiydi uzun yıllar...Boks Şubelerinin kapısını tekrar açan kulüpler, spor tarihine geçen altın madalyalar, peş peşe "ilk" lere atılan imzalar... 
İthal yumruklar gitti 
Ringde rayında gibiydi işler o aralar. Ta ki, "ithal madalyaların" sıkılıp teker teker ülkelerine dönmesine kadar. 
Bu gelişmelerinin ardından bu kez devreye acil bir "derlenme" ve "toparlanma" projesi sokan Doğaneli federasyonu, Milli Takımlar Baş Antrenörü Ahmet Uygur'un ellerine teslim ettiği genç bir kadro ile olimpiyatta "yeniden doğuş" mücadelesi yapmaya hazırlanıyor. Eleme ve baraj maçlarında büyük bir başarıya imza atan genç boksörlerimiz Rusya 11 ve Azerbaycan 9 'ın ardından 8 siklette olimpiyat vizesi alarak 49 Avrupa ülkesinin 46'sını geride bıraktı. Boks Federasyonu Başkanı Caner Doğaneli genç yumruklardan çok umutlu. Atina'da olimpiyat tecrübesi kazanacak olan bu takımın 2008 Pekin Olimpiyatı'ndan bir kaç altın madalya ile döneceğini söylüyor. Boks Milli Takım Antrenörü Ahmet Uygur ise İzmir'de Küba ile yapılacak ortak kampın tebrübe konusundaki eksiklerini de tamamlayacağını belirterek, "Ringe çıkan her sporcumuz ölümüne mücadele edecek. Damarlarımızda dolaşan kanın bilinci içindeyiz."diye konuşuyor. 
Türk Boksu Atina' da Atagün Yalçınkaya 48 , Sedat Taşçı 57 , Selçuk Aydın 60 , Mustafa Karagöllü 64 , Bülent Ulusoy 69 , Serdar Üstüner 75 , İ.Yıldırım Tarhan 81 ve Ertuğrul Ergezen 91 'den oluşan bir kadroya yepyeni ufuklara, zirveye uzanan umutlara yumruk sallmaya hazırlanıyor. 

Tarihçe 
Kelebek Muhammed Ali 
Boks ilk kez Antik Yunan'da milattan önce 688 yılında düzenlenen 23.Olimpiyad'da yer aldı. Mitolojiye göre bu sporun koruyucusu da Tanrı Apollon'dur. İlk profesyonel boksörler ise Roma döneminde ortaya çıktı. Modern çağlarda ise boks sporu özellikle İngiltere'de gelişmiş ve raund sistemi gibi yeni kurallara kavuşmuştur. Ayrıca nakavt da bu dönemde uygulanmaya başlanmıştır. 20. yüzyıl başlarında Amerika'ya taşınan boks, 1904 yılında modern olimypiyatlara dahil edildi. Uluslararası Amatör Boks Federasyonu AIBA da 1946'da Londra'da kuruldu. Boksta uluslararası başarılarıyla öne çıkan ülkeler arasında Küba, ABD, Rusya ve eski Sovyet ülkeleri sayılabilir. Olimpiyatta yumruk sallamış ünlü boksörler arasında ise Muhamed Ali, Laszlo Papp, Theopholis Stevenson ve Felix Savon bulunuyor. 

Antrenör gözüyle 
Çok iyi çalıştık 
"Atina'DA Avrupa'yı en fazla kontenjanla temsil edecek üçüncü ülke olmanın gururunu yaşıyoruz. 8 sıklette ringe çıkacak olan sporcularımız bir başka özelliği de öz be öz Türk gençlerinden oluşması. 2000 Sidney'de 5 sıkleti Gürcü, Azeri ve Kazak asıllı sporcular oluşturmuştu. Yeniden yapılanma konusunda özellikle son iki yılda büyük bir yol kateden Türk Boksu Atina Olimpiyatı'nda genç bir kadro ile kürsüye çıkabilme mücadelesi verecek. Bir yıllık yoğun hazırlık dönemini çok iyi geçirdik. Olimpiyat öncesi de Küba ile İzmir'de ortak kamp yapacağız." 
AHMET UYGUR 


Otorite gözüyle 
Gençler zorlanacak 
"Özellikle son 10 yılını "ithal yumrukların" parlak zaferleriyle zirvelerde geçiren Türk Boksu, Atina'da rüyadan uyanmanın ve "kendi özüne dönmenin" sancılarını yaşayacak. Uzun yıllar Rus antrenörler tarafından Rus ekolüyle Olimpiyat, Dünya ve Avrupa şampiyonalarına hazırlanan sporcularımız bu geçiş dönemindeki en ciddi sınavı Atina'da verecekler. Baraj ve eleme turnuvalarında büyük bir başarı elde ederek 8 siklette vizeyi kapan boksörlerimizin olimpiyat arenasındaki en büyük handikapı tecrübe eksikliği olacaktır. Milli takımımızın kaderini ilk tur kuraları da önemli ölçüde belirleyecek. Takımın en tecrübeli ismi 69 kilo temsilcimiz Bülent Ulusoy ilk turda Kübalı ya da Rus bir boksörle eşleşmezse kürsü yolunu açabilir. Gençlerde Avrupa şampiyonlukları bulunan Selçuk Aydın, Serdar Üstüner ve Atagün Yalçınkaya madalya beklentilerimize süpriz sonuçlarla cevap verebilirler. Ancak bu takımın gerçek hedefi 2008 Pekin Olimpiyatı olacaktır." 
FUAT ERCAN 


36 yılda 3 madalya 
Türk boksunun olimpiyat geçmişi 1968 Meksika Olimpiyatı'na kadar uzanıyor. Altı sporcuyla katıldığımız bu oyunlardan sonra bugüne kadar yedi olimpiyatta toplam 42 Türk boksörü ringe çıktı. Bu oyunların ikisi bizim açımızdan çok önemliydi. 1984 Los Angeles Olimpiyatı'nda 51 kiloda Eyüp Can ve 57 kiloda Turgut Aykaç bronz madalya kazanarak tarihi bir başarıyı yakaladılar. İki böksürümüz, Türkiye'ye oyunlar tarihinde bokstaki ilk madayları kazandırmakla kalmadılar, aynı zamanda tam 36 yıl aradan sonra güreş dışında bir dalda kürsüye çıkan ilk sporcular oldular. 12 yıllık suskunluk süreci sonrası 1996 Atlanta'da bu kez Malik Beyleroğlu göğsümüzü kabarttı. 74 kiloda finale kalan Beyleroğlu, şampiyonluk maçında Kübalı Hernandez'e 11 - 3 sayıyla yenilerek gümüş madalyanın sahibi oldu. 

BÜLENT ULUSOY 
Kariyeri 
Boksa 8 yaşındayken başladı. 1995 Avrupa Yıldızlar, 1996 Avrupa Gençler ve 2000 Avrupa Büyükler Şampiyonası'nda zirveye çıktı. 2001'de Dünya 3.'sü oldu. 2000 Sidney Olimpiyatı'nda çeyrek finalde elendi. 2001 Akdeniz Oyunları'nda altın madalya kazandı. Çeşitli uluslararası turnuvalarda kürsüye çıktı. Bu yıl Macaristan Turnuvası'nda 3., Bulgaristan Olimpiyat Eleme Müsabakaları'nda 3., Azerbaycan Olimpiyat Eleme Müsabakaları'nda da 1. oldu. 

Kimlik kartı 
Doğum Tarihi 07.01.1978 
Doğum Yeri Trabzon 
Branş 69kg 
Boy - Kilo 1.78m - 68 kg 
Sidney 2000 Çeyrek finale çıktı 
Kulübü Trabzon Belediyesi 
Antrenör Cahit Süme 

Atina 2004 programı 
15 Ağustos 
Erkekler 69 kilo Seçme 15 01 - 16 45 
Seçme 21 01 - 22 30 
19 Ağustos 
Erkekler 69 kilo Seçme 13 30 - 14 30 
Seçme 21 31 - 22 30 
22 Ağustos 
Erkekler 69 kilo Çeyrek final 20 31 - 21 30 
27 Ağustos 
Erkekler 69 kilo Yarı final 21 01 - 21 30 
29 Ağustos 
Erkekler 69 kilo Final 15 16 - 15 29 

MUSTAFA KARAGÖLLÜ 
Kariyeri 
Spora 12 yaşında başladı. Dört Türkiye Şampiyonluğu ve iki Uluslararası Ahmet Cömert Şampiyonluğu var. 2001'de İtalya'da ikincisi oldu. 2002'de Macaristan'daki turnuvada üçüncülük aldı. 2003'te Romanya Altın Kemer Şampiyonası'nda birinci oldu. 2004 Avrupa Şampiyonası'nda üçüncü olarak olimpiyat vizesi aldı. 

Kimlik kartı 
Doğum Tarihi 19.05.1981 
Doğum Yeri Ankara 
Boy - Kilo 1.83 m - 64 kg 
Eğitimi Lise mezunu 
Antrenörü Esat Çelik 
Kulübü Beşiktaş Spor Kulübü 

Atina 2004 programı 
15 Ağustos 
Erkekler 64 kilo Seçme 13 30 - 15 00 Seçme 19 30 - 21 00 
19 Ağustos 
Erkekler 64 kilo Seçme 19 30 - 21 00 
22 Ağustos 
Erkekler 64 kilo Çey.final 19 30 - 20 30 
27 Ağustos 
Erkekler 64 kilo Yarı final 14 31 - 15 00 
28 Ağustos 
Erkekler 64 kilo Final 20 41 - 20 54 

SERDAR ÜSTÜNER 
Kariyeri 
1999 Avrupa Gençler 2.'si, 2000 Dünya Gençler Şampiyonu oldu. 2003 Chavdry Turnuvası'nda 3., 2003 Avrupa Birliği Şampiyonası'nda 1., 2003 Green Hill Turnuvası'nda 3., 2004 İsveç Olimpiyat Elemeleri'nde 2. oldu. 

Kimlik kartı 
Doğum Tarihi 01.03.1983 
Doğum Yeri Kırkkale 
Branş 75kg 
Boy - Kilo 1.75 - 75kg 
Eğitim Kırkkale Üniversitesi BESYO öğrencisi 
Antrenör Yurdakul Güleren-Erdinç Güleren 
Kulübü Beşiktaş 

Atina 2004 programı 
14 Ağustos 
Erkekler 75 kilo Seçme 13 30 - 15 00 
Seçme 19 30 - 21 00 
21 Ağustos 
Erkekler 75 kilo Seçme 15 30 - 16 30 
Seçme 21 30 - 22 30 
25 Ağustos 
Erkekler 75 kilo Çey.final 20 31 - 21 30 
27 Ağustos 
Erkekler 75 kilo Yarı final 15 01 - 15 30 
28 Ağustos 
Erkekler 75 kilo Final 21 16 - 21 29 

SELÇUK AYDIN 
Kariyeri 
Boksa 10 yaşında başladı. 2002'de Macaristan, Ahmet Cömert turnuvalarında 1., Stranca, Chavdry turnuvalarında 2. oldu. 2002 Avrupa Şampiyonası'nda 3.'lüğü aldı. 2003 Macaristan Turnuvası'nda 2., Ahmet Cömert Turnuvasında 1. oldu. 2003 Avrupa Birliği Şampiyonası'nda 1.'lik aldı. 2003 Green Hill Turnuvası'nda 3. oldu. 2004 Macaristan Turnuvası'nda 3., Avrupa Şampiyonası'nda 2., Olimpiyat Test Turnuvası'nda 3. oldu. 

Kimlik kartı 
Doğum Tarihi 04.09.1983 
Doğum Yeri Trabzon 
Boy - Kilo 1.77 m - 60 kg 
Eğitimi KTÜ BESYO öğrencisi 
Antrenör Davut Çınar 
Kulübü Trabzon Belediye Spor Kulübü 

Atina 2004 programı 
16 Ağustos 
Erkekler 60 kilo Seçme 15 01 - 16 30 
Seçme 21 01 - 22 30 
20 Ağustos 
Erkekler 60 kilo Seçme 14 31 - 16 30 
24 Ağustos 
Erkekler 60 kilo Çey. final 20 31 - 21 30 
27 Ağustos 
Erkekler 60 kilo Yarı final 20 31- 21 00 
29 Ağustos 
Erkekler 60 kilo Final 14 41 - 14 54 

ATAGÜN YALÇINKAYA 
Kariyeri 
2003 Macaristan Baloton Turnuvası 1.'si. 2003 Avrupa Gençler Şampiyonası 1.'si, 2003 Green Hill Kupası 3.'sü, 2003 Avrupa Öğrenciler Boks Şampiyonası'nda 1. oldu. 2004'te Azerbaycan Olimpiyat elemelerinde 2.'liği aldı. 

Kimlik kartı 
Doğum Tarihi 14.12.1986 
Branş 48kg 
Boy - Kilo 1.65 - 48kg 
Antrenörü Esat Yılmaz 
Kulübü Fenerbahçe Spor Kulübü 

Atina 2004 programı 
18 Ağustos 
Erkekler 48 kilo Seçme 13 30 - 15 15 
Seçme 19 30 - 21 00 
21 Ağustos 
Erkekler 48 kilo Seçme 19 30 - 21 30 
24 Ağustos 
Erkekler 48 kilo Çey.final 19 30 - 20 30 
27 Ağustos 
Erkekler 48 kilo Yarı final19 30 - 20 00 
29 Ağustos 
Erkekler 48 kilo Final 13 30 - 13 44 

SEDAT TAŞÇI 
Kariyeri 
2002 Bulgaristan Strancata Turnuvası'nda 2., Yıldızlar Dünya Şampiyonası'nda 1. oldu. Macaristan Balaton Turnuvası'nda 2.'liği aldı. 2003 Gençler Avrupa Şampiyonasında 3. oldu. 2004 İsveç Olimpiyat Elemeleri ve 2004 Olimpiyat Test Turnuvası'nda 2. oldu. 

Kimlik kartı 
Doğum Tarihi 08.07.1985 
Branş 57kg 
Boy - Kilo 1.73 - 57kg 
Kulübü Fenerbahçe Spor Kulübü 
Antrenör Enver Yılmaz 

Atina 2004 programı 
16 Ağustos 
Erkekler 57 kilo Seçme 13 30 - 15 00 
Seçme 19 30 - 21 00 
20 Ağustos 
Erkekler 57 kilo Seçme 13 30 - 14 30 
Seçme 21 31 - 22 30 
23 Ağustos 
Erkekler 57 kilo Çey.final 20 31 - 21 30 
27 Ağustos 
Erkekler 57 kilo Yarı final 14 01 - 14 30 
28 Ağustos 
Erkekler 57 kilo Final 20 06 - 20 19 

YILDIRIM TARHAN 
Kariyeri 
2002 Ahmet Cömert Turnuvası 1.'si. 2003 Macaristan Turnuvası 2.'si. 2003 Ahmet Cömert Turnuvası 3.'sü. 2003 Avrupa Birliği Şampiyonası 1.'si. 2003 Green Hill Turnuvası 2.'si. 

Kimlik kartı 
Doğum Tarihi 24.11.1980 
Boy - Kilo 1.83 - 81kg 
Branş 81 kg 
Antrenör İrfan Polat 
Kulübü İstanbul Tekel Spor Kulübü 

Atina 2004 programı 
14 Ağustos 
Erkekler 81 kilo Seçme 15 01 - 16 30 
Seçme 21 01 - 22 30 
19 Ağustos 
Erkekler 81 kilo Seçme 14 30 - 16 30 
24 Ağustos 
Erkekler 81 kilo Çeyrek final 21 31 - 22 30 
27 Ağustos 
Erkekler 81 kilo Yarı final 21 31 - 22 00 
29 Ağustos 
Erkekler 81 kilo Final 15 51 - 16 04 

ERTUĞRUL ERGEZEN 
Kariyeri 
14 yaşında boksa başladı. 2000'de Bulgaristan Strancata'da ikinci olurken, aynı yıl Romanya'da Altınkemer'de birinciliği aldı. 2003'te Pakistan Karachi'de üçüncülük alan Ergezen, 2004 yılı Şubat ayında, en iyi derecesini elde ederek Olimpiyat vizesini elde etti. 2003 Green Hill Turnuvası ve 2004 Avrupa Şampiyonası'nda 3. oldu. 

Kimlik kartı 
Doğum Tarihi 20.07.1978 
Doğum Yeri Ardahan 
Branşı 91 kg 
Boy - Kilo 1.87 m - 91 kg 
Eğitimi Lise mezunu 
Antrenör Alparslan Yıldırım 
Kulübü Tekel 

Atina 2004 programı 
18 Ağustos 
Erkekler 91 kilo Seçme 15 16 - 17 15 
22 Ağustos 
Erkekler 91 kilo Çey.final 21 31 - 22 30 
27 Ağustos 
Erkekler 91 kilo Yarı final 15 31 - 16 00 
28 Ağustos 
Erkekler 91 kilo Final 21 51 - 22 04 


</TEXT>
</DOC>
