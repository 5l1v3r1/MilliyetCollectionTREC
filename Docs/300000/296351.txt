<DOC>
<DOCNO> 296351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sontur45.html </URL>
<DATE> 2004/12/09/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Altunbaş altı gün işkence görmüş 
</HEADLINE>
<TEXT>

     Yargıtay Birinci Ceza Dairesi, Birtan Altunbaş davasında mahkumiyet alan dönemin Ankara Emniyet Müdürlüğü Terörle Mücadele Şubesi'nde görevli dört polis memurunun cezasını aleyhte bozma gerekçelerini açıkladı. Yargıtay, bir kısmı emekli dört polisin, Birtan Altunbaş'a 6 gün boyunca sıra ile işkence yaptığını da belirtti. 
     Yargıtay, 'sanık polislerin Altunbaş'ı konuşmak için darp ettikleri ve ve bu fiillerini altı gün süren gözaltı boyunca sürdürdükleri, maktüldeki darba ilişkin yaraların yerleri ve sayıca çokluğundan anlaşılmıştır' görüşüne yer verdi. 
     Gerekçeli kararda, olayda failler belli olduğu için sanık polisler hakkında hüküm kurulurken verilecek cezada üçte birden yarıya kadar indirim yapılmasının yerinde olmadığı da vurgulandı. 
     
     Sanıklar yeniden yargılanacak 

     Sanıklar Ankara İkinci Ağır Ceza Mahkemesi'nde yeniden yargılanacak. Mahkeme, Yargıtay'ın bozma kararına uyarsa sanıklara yaklaşık dokuz yıla kadar ağır hapis eczası verilebilecek. 
     Ankara İkinci Ağır Ceza Mahkemesi, polis memurları İbrahim Dedeoğlu, Sadi Çaylı, Süleyman Sinkil ve Hasan Cavit Orhan'ı 'kastı aşan adam öldürmekten' sekizer yıl hapis cezasına mahkum etmiş, ancak bu cezayı 4 yıl 5 ay 10'ar güne indirmişti. 
     
     Altunbaş gözaltında öldürülmüştü 

     Hacettepe Üniversitesi öğrencisi Birtan Altunbaş, yasadışı bir örgüte üye olduğu iddiasıyla, 9 ocak 1991'de gözaltına alınmış ve uğradığı işkence sonucu hayatını kaybetmişti. 
     
</TEXT>
</DOC>
