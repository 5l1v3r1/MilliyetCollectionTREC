<DOC>
<DOCNO> 290318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/guncel/axgun02.html </URL>
<DATE> 2004/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgin koleksiyonundan 11 tarihi eser kayıp 
</HEADLINE>
<TEXT>


TMSF'nin el koyduğu Dinç Bilgin ve gelininin koleksiyonundaki tarihi eserlerin eksik olduğu ortaya çıktı. Eserler bulunamazsa, Bilginler hakkında suç duyurusu yapılacak 

Ömer Erbil - İstanbul 

Kültür ve Turizm Bakanlığı ile Tasarruf Mevduatı Sigorta Fonu TMSF , Dinç Bilgin'le gelini Zeynep Tuana Bilgin'e ait tarihi eser koleksiyonlarından kaybolan eserlerin peşine düştü. Bilgin'in koleksiyonundan 6, Zeynep Tuana Bilgin'e ait özel koleksiyondan da 5 eserin kaybolduğu belirlendi. Eserlerin daha önce satılıp satılmadığı araştırılıyor. 

Bodrumda bulunmuştu 
Bazı batık banka sahipleriyle yöneticilerinin malvarlıklarına 5020 sayılı yasa kapsamında TMSF tarafından el konulması için tedbir ve haciz uygulanırken, Dinç Bilgin'e ait 191 tarihi eserden oluşan özel koleksiyona el konulmamıştı. Milliyet'in bu olayı ortaya çıkarmasından sonra trilyonluk eserler, Dinç Bilgin'e ait villaya yapılan baskında bodrum katında bulunmuştu. Aynı şekilde Zeynep Tuana Bilgin'in evindeki eserlere de el konulmuştu. Bilgin, İstanbul Arkeoloji Müzesi'ne kayıtlı koleksiyon için, 1992'de Kültür ve Turizm Bakanlığı'ndan koleksiyoner belgesi almıştı. 
Eserlerin kaybolduğu, TMSF'nin el koymasının ardından yapılan sayımda ortaya çıktı. İstanbul Arkeoloji Müzesi uzmanlarınca, 24 Ağustos 2004'te Bilgin'in Sarıyer Büyükdere Cadddesi Topçu Karakol Sokak Alsit Vilları'ndaki evinde yapılan incelemede şu rapor hazırlandı 
"9 tarihi eserde, tahribat ve değişiklikler tespit edildi. Ayaklı kap Envanter no 124 , havan ve havaneli Envanter No. 134 , havan Envanter No.135 , koku şişesi Envanter No 177 , kulplu kadeh Envanter No 182 , koku şişesi Envanter No 186 kayıp. 
Zeynep Tuana Bilgin'in Çengelköy Özel Köşk Yolu'ndaki evinde yapılan incelemede ise şu tespitlere yer verildi 
21 eser üzerinde değişiklik yapıldığı görüldü. Bronz ayna Envanter No 72 , bronz kandil Envanter No 73 , bronz keçi figürini Envanter No 74 , bronz tavuskuşu figürini Envanter No 75 , bronz üç ayaklı, tutamaklı kap Envanter No. 76 koleksiyonda eksik. 1 kandil, 4 bronz pota, 2 bronz alem, 4 bronz alem başı, 1 demir çanak, 3 bronz fener fazla olarak tespit edildi. 


</TEXT>
</DOC>
