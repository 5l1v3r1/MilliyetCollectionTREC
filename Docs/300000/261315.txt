<DOC>
<DOCNO> 261315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/yasam/axyas01.html </URL>
<DATE> 2004/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümsüzlüğün sırrı bu kertenkelede mi 
</HEADLINE>
<TEXT>


Meksika'da bir gölde yaşayan 'axolotl' adlı kertenkele türü, kalbi dahil tüm organlarını yenileyebiliyor. 'Axolotl'un sırrı 15 yıl içinde çözülecek... 

ŞENOL ÇALABAKAN Frankfurt 

'Axolotl', Meksika'nın Xochimilco Gölü'nde yaşayan bir tür 'su kertenkelesi'. 
Erişkin halinde en çok 25 santimetre boya ulaşabilen bu son derece ilginç canlının, müthiş bir de özeliği var. 'Axolotl', diğer kertenkelelerdeki gibi sadece kuyruğunu değil, bacağı, gözü, hatta kalbi dahil birçok organını birkaç gün içinde yenileyebiliyor. Kalbi veya başka bir organı herhangi bir şekilde işlevini yitirdiğinde, 'axolotl', aynı bölgedeki hücrelere yenilenmeleri için sinyaller gönderiyor. Salgılanan hormonlar, sağlam hücreleri hasar gören hücrelere yönlendirerek, o bölgedeyi onarıyor. 
'Axolotl'un bu müthiş özelliğini keşfeden bilim dünyası da, kendini adeta yeniden yaratabilen bu hayvanı inceleme altına aldı. 'Axolotl'da ölümsüzlüğün sırrının yattığını düşünen Alman Max Planck Enstitüsü, mucize hayvanın araştırılması için bütçe ayırdı. Dresden'deki enstitüde görevli araştırmacı Elly Tanaka, 'axolotl'un biyolojik sırrının çözülmesinin 10 - 50 yıl sürebileceğini söyledi. 



</TEXT>
</DOC>
