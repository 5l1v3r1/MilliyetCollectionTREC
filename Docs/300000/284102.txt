<DOC>
<DOCNO> 284102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sonspo07.html </URL>
<DATE> 2004/10/28/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Dolmabahçe'de derbi heyecanı... 
</HEADLINE>
<TEXT>

     Birinci Süper Futbol Ligi'nde 30 Ekim Cumartesi günü günü karşılaşacak ezeli rakipler Beşiktaş ile Fenerbahçe, BJK İnönü Stadı'nda bugüne kadar 156 karşılaşma yaptı. 
     Resmi ve özel bu 156 maçın 54'ünde Fenerbahçe sahadan galip ayrılırken, Beşiktaş 52 galibiyet elde etti. BJK İnönü Stadı'ndaki 50 karşılaşma ise berabere sonuçlandı. 
     2 ekip arasında Dolmabahçe'de yapılan 156 karşılaşmada, siyah-beyazlıların toplam 177 golüne, sarı-lacivertliler 188 golle karşılık verdi. 
     
     LİGDE BEŞİKTAŞ ÜSTÜN 

     Derbinin oynanacağı BJK İnönü Stadı'nda yapılan lig maçlarında ise Beşiktaş, ezeli rakibine az da olsa üstünlük sağladı. 
     2 ekip, 1959'da başlayan lig serüveninde, o zamanki adıyla Mithatpaşa, şimdiki adıyla BJK İnönü Stadı'nda toplam 66 kez karşılaşırken, bunların 23'ünü Beşiktaş, 21'ini ise Fenerbahçe kazandı. 22 karşılaşmada ise taraflar birbirlerine üstünlük sağlayamadı. 
     Ligde BJK İnönü Stadı'nda siyah-beyazlılar 64, sarı-lacivertliler ise 60 gol kaydetti. 
     Ezeli rakiplerin geçen sezon BJK İnönü Stadı'nda oynadığı maçı Fenerbahçe 3-1 kazanmıştı. 
     
</TEXT>
</DOC>
