<DOC>
<DOCNO> 295951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sonspo26.html </URL>
<DATE> 2004/12/08/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Sakaryaspor'da, Akçaabat Sebatspor maçı hazırlıkları 
</HEADLINE>
<TEXT>

     Sakaryaspor, deplasmanda yapacağı Akçaabat Sebatspor maçı hazırlıklarını sürdürüyor. 
     Kayserispor galibiyetiyle moral bulan yeşil-siyahlılar, Akçaabat Sebatspor maçı hazırlıklarına Rüstemler Tesisleri'nde başladı. Antrenmanda teknik sorumlu Şaban Yıldırım, futbolculara çift kale maç ve dar alanda pas çalıştırması yaptırdı. 
     Yıldırım, idman sonrasında yaptığı açıklamada, kalan iki maçı da kazanıp, ilk yarıyı iyi bir yerde bitirmek istediklerini söyledi. 
     Akçaabat Sebatspor maçının çok önemli olduğunu belirten Yıldırım, şunları kaydetti 
     ''Kayserispor maçında takım olarak iyi bir futbol ortaya koyduk. Zaman zaman hatalar yaptık. Akçaabat Sebatspor maçı her iki takım için de büyük önem taşıyor. Ancak biz son iki maçımızı da kazanmak, ikinci yarıya daha umutla başlamak istiyoruz.'' 
     
</TEXT>
</DOC>
