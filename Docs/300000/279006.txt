<DOC>
<DOCNO> 279006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/spor/spo03.html </URL>
<DATE> 2004/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüzg rda uçup gitti 
</HEADLINE>
<TEXT>


Galatasaray'ın, Atatürk Olimpiyat Stadı'na yaptırdığı rüzg r panellerinde arıza çıktı. Direklerin çelik yerine dökme demirden olduğu, bundan dolayı panellerin koptuğu belirlendi. Üstelik Cim-Bom, Ali Sami Yen'e gidince bu yatırım da atıl hale geldi 

HALİL ÖZER 


1.250 milyon Euro gitti 
GALATASARAY Yönetimi'nin, Atatürk Olimpiyat Stadı'nda daha rahat oynayabilmek için geçen sezon yaptırdığı rüzg r panelleri arızalı çıktı. Türkiye Milli Olimpiyat Komitesi'nin araştırması üzerine paneller için Fransızlar ile anlaşma yapan Sarı - Kırmızılılar, onca maddi sıkıntıya rağmen 1 milyon 250 bin Euro karşılığında panelleri, Olimpiyat Stadı'nın çevresine dikti. Yaz mevsiminde çok iyi görünen bu direklerin sorunları, Eylül'de ortaya çıktı. 

Mühendisler inceledi 
BİR Türk şirketine yaptırıldığı öğrenilen ana direklerin çelik olması gerektiği, ancak dökme demirden yapıldığı saptandı. Bundan dolayı da sonbaharda sert rüzg rlar başladığında, bazı panellerin direklerden çıkmaya başladığı görüldü. Statla ilgilenen mühendislerin yaptığı incelemede, dökümden yapılan bağlantı noktalarının çelik olmaması nedeniyle kolayca koptuğu tespit edildi. Gelişme yönetimi şoke etti. 

Ölü yatırım oldu 
ASLAN, yapılan anlaşmaya göre bu rüzg r panellerinin parasını ödemiş, bunun kira bedelinden düşülmesine imza atmıştı. Cim - Bom, 1 milyon 250 bin Euro'yu ödedi ama, Ali Sami Yen Stadı'na dönünce de bu para boşa gitti. Üstelik, stada yapılan ödeme durunca da, tüm masrafları üstüne kaldı ve Sarı - Kırmızılılar açısından bu ölü bir yatırım oldu. Yapımcı şirketin dökme direkleri, çelikleriyle değiştireceği öğrenildi. 

10 numara Pancu 

Cim - Bom devrede 
ERHAN TELLİ 

BEŞİKTAŞ ile devre arasında yollarını ayıracağı söylenen Pancu'ya, Galatasaray Teknik Direktörü Hagi talip oldu. Rumen oyuncunun menajeri Popescu aracılığıyla Pancu'ya haber yollayan Sarı - Kırmızılı çalıştırıcının, "Ocak ayını bekle" dediği öğrenildi. Hagi'nin, ara transferde almak istediği 10 numaranın Pancu olabileceğini de söylediği iddia edildi. 

Hagi çok beğeniyor 
HAGİ'NİN sezon başında istediği bu futbolcu için Sarı - Kırmızılı yönetim temkinli yaklaşıyor. Pancu'nun, ilk milli formayı da Romanya'nın başında bulunduğu dönemde Hagi'nin elinden giymiş olması, Rumen hocanın ona olan beğenisinin bir göstergesi olarak yorumlanıyor. Cim-Bom, bu transferin gerçekleşmesiyle Petre'yi gözden çıkaracak. 

Aslan kaçana yanıyor 

CİM - BOM, Felipe için ödediği yaklaşık 3.5 milyon dolarlık bonservis bedelini kurtarmak için çabalarken, diğer yandan da Brezilyalı futbolcunun yükselişine gıptayla bakıyor. Alacaklarının ödenmediği gerekçesiyle FIFA'ya başvurup, Flamengo için lisansını çıkaran Sambacı'nın değerinin şimdilerde 8 milyon doları bulduğu belirtildi. Yıldız futbolcunun, Galatasaray ile davası hala devam ediyor. 

Conceiçao için rapor istendi 

TEKNİK Direktör Hagi, Bükreş'e götürülmeyip, tedavisine devam edilen Conceiçao için kulüp doktorlarından rapor istedi. Brezilyalı oyuncunun son durumu hakkında bilgi edinen Rumen teknik adamın, Conceicao'yu Trabzonspor karşısında oynatmayı planladığı öğrenildi. Hagi'nin bugün başlayacak antrenman öncesinde Sambacı ile bir görüşme yapacağı belirtildi. Beşiktaş derbisinde sakatlanan futbolcu, Cim - Bom'un oynadığı son iki maçta forma giyememişti. 


</TEXT>
</DOC>
