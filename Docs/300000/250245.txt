<DOC>
<DOCNO> 250245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/soneko40.html </URL>
<DATE> 2004/06/23/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Yağmur ve dolunun Kırıkkale'ye verdiği zararın bilançosu 9.2 trilyon 
</HEADLINE>
<TEXT>

     Kırıkkale'nin 5 ilçesinde Nisan ve Haziran aylarında yağan dolu ve yağmurun, 9,2 trilyon lira zarara yol açtığı bildirildi. 
     Valilik tarafından oluşturulan Hasar Tespit Komisyonu raporlarına göre, Kırıkkale'ye bağlı Delice, Keskin, Balışeyh, Yahşihan ve Sulakyurt ilçelerinde ekili alanlarda yapılan incelemeler sonucunda, 9.2 trilyon liralık zarar tespit edildi. 
     Delice İlçesi'ne bağlı 6 köyde, 1330 çiftçinin, yağmur ve dolu nedeniyle 40 bin dekarlık ekili alanının yüzde 90 oranında hasar gördüğüne dikkat çekilen raporda, ilçede 3.4 trilyon liralık maddi hasarın meydana geldiği kaydedildi. 
     Yahşihan, Balışeyh ve köylerinde yüzde 50, Kırıkkale'nin en büyük ilçesi Keskin'de yüzde 100'e varan oranda hasar meydana geldiği bildirildi. 
     Kırıkkale il genelinde 24 köyde, 2 bin 10 çiftçinin don, sel ve dolu nedeniyle toplam 98 bin 563 dekar alanının ortalama yüzde 70 oranında zarar gördüğü, toplam maddi zararın ise 9 trilyon 267 milyar 552 milyon 750 bin lira olduğu açıklandı. 
     
</TEXT>
</DOC>
