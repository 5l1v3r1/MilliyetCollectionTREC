<DOC>
<DOCNO> 283706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sondun35.html </URL>
<DATE> 2004/10/27/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Chirac Türkiye'nin üyeliği çantada keklik değil... 
</HEADLINE>
<TEXT>

     Fransa Cumhurbaşkanı Jacques Chirac, Türkiye'nin Avrupa Birliği üyeliğinin 'çantada keklik' olmadığını söyleyerek, üyelik süreciyle ilgili üç varsayımdan söz etti. 
     Fransa hükümet sözcüsünün açıklamasına göre, Cumhurbaşkanı Chirac, bugün yapılan Bakanlar Kurulu toplantısında Türkiye ile müzakere süreci sonunda üç senaryonun söz konusu olduğunu söyledi. 
     Bu senaryolardan ilki, Türkiye'nin reform çabalarının zamanı geldiğinde üyelik anlaşmasıyla sonuçlanabileceği ve Fransa'da referandumla onaylanabileceği İkinci varsayım ise, görüşmelerin sonuçsuz kalabileceği ve sürecin kesintiye uğrayabileceği Sonuncu senaryoya göre ise, müzakereler ilerlerken ciddi sorunlarla karşılaşılabilir ve Türkiye ile AB sonunda anlaşarak üyelik dışında bir çözüm bulabilir Chirac, bütün şartları yerine getirdikten sonra Türkiye'nin üyeliğinin Avrupa ve Fransa'nın yararına olacağına inandığını da yineledi. 
     
     Berlin zirvesinin perde arkası netleşiyor 

     Berlin'de dün yapılan Erdoğan-Chirac-Schröder zirvesinin perde arkası da netleşmeye başladı. Diplomatik kaynaklara göre, Başbakan Erdoğan zirvede müzakerelerin askıya alınması’ maddesinin Türkiye için özel olarak hatırlatılmasından duyulan rahatsızlığı dile getirdi. 
     Erdoğan, görüşme esnasında Chirac ve Schröder’e "başkalarına yapmadığınız kural hatırlatmalarını Türkiye için de yapmayın... Böyle bir tutum, Türk kamuoyunda Avrupa Birliği'ne olan ilgiyi zayıflatacak" dedi. 
     "Avrupalı siyasetçiler, Türkiye ile kendi kamuoyları arasında kalmıştır" diyen Erdoğan, "bunu aşmanın yolu, Avrupa kamuoyunu doğru bilgilendirmekten geçer" görüşünü ortaya koydu. 
     Alman ve Fransız liderler de, müzakerelere 2005'te başlanacağını, hedefin tam üyelik olduğunu vurguladı. 
     
</TEXT>
</DOC>
