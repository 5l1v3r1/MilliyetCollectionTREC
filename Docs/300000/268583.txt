<DOC>
<DOCNO> 268583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/ekonomi/eko05.html </URL>
<DATE> 2004/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'1.8 milyar dolar yabancı yatırım' 
</HEADLINE>
<TEXT>


KAZIM DOĞAN Frankfurt 

Almanya'nın Frankfurt kentinde Alman finans çevreleriyle yaptığı bir dizi toplantıda Türkiye'deki siyasi reform süreci konusunda bilgi veren Devlet Bakanı Ali Babacan, AB konusunda olumlu beklentiler içinde olduklarını kaydetti. 
Yeni açıklanan Merkez Bankası'nın cari ve ödemeler dengesine verilerine göre Türkiye'ye son yedi ayda doğrudan 1.8 milyar dolar yabancı sermaye girdiğini belirten Bakan Babacan bu gelişmenin finans çevrelerinin yakın takip ettiği bir konu olduğunu söyledi. Bakan Babacan şöyle dedi Türkiye'nin ekonomik ve siyasi istikrarda katetdiği mesafe sonucunda ve yatırım ortamının iyileştirilmesiyle ilgili alınan tedbirler neticesinde yabancı sermaye girişinde sevindirici gelişmeler görmeye başladık. Önümüzdeki üç yılda uygulayacağımız programla ilgili çok soru geliyor. Programın ana unsurları belli. Bu enflasyonu düşmeye devam etmesini sağlayacak yapısal reformların ağırlık kazandığı AB'ye katılım öncesi bir ekonomik program olacak. Bu programla IMF ile yeni bir stand by anlaşmasının müzakerelerine başlayacağız. 


</TEXT>
</DOC>
