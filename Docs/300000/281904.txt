<DOC>
<DOCNO> 281904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonspo20.html </URL>
<DATE> 2004/10/20/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Sakaryaspor Fenerbahçe deplasmanından puanla döneceğiz... 
</HEADLINE>
<TEXT>

     Sakaryaspor, Fenerbahçe ile deplasmanda yapacağı maçtan puanla dönmeyi hedefliyor. 
     Futbol Şube Sorumlusu İsmail Yenice, AA muhabirine yaptığı açıklamada, Ankaragücü galibiyetiyle moral bulduklarını belirterek, ''Futbolcularımız bu galibiyetle kazanamama stresinden kurtuldu, Fenerbahçe maçından da puanla döneceğiz'' dedi. 
     Fenerbahçe maçının iki takım açısından da zor geçeceğini ifade eden Yenice, ''Rakibimiz zirvede kalma, biz de alt sıralardan kurtulma mücadelesi veriyoruz. Futbolcularımızın önceki maçlara göre daha yüksek moralle çıkacakları bu maçtan puanla ayrılacağına inanıyorum'' dedi. 
     Yeşil-siyahlılar, Fenerbahçe maçının hazırlıklarını Rüstemler Tesisleri'nde çift antrenmanla sürdürüyor. 

     
</TEXT>
</DOC>
