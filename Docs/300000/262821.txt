<DOC>
<DOCNO> 262821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sonspo13.html </URL>
<DATE> 2004/08/12/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
ABD, Olimpiyatlardan en az 100 madalya bekliyor... 
</HEADLINE>
<TEXT>

     ABD Olimpiyat Komitesi, Atina Olimpiyatları'nda mücadele edecek 1 sporcusundan en az 100 madalya bekliyor. Olimpiyat Oyunları'nda ABD'nin 274 erkek ve 257 bayan sporcusu yarışacak. Komite, madalyaların dışında ABD'li sporcuların ''temiz'' çıkmasını da istiyor. 
     ABD Olimpiyat Komitesi Sözcüsü Darryl Seibel, sporcularından en az 100 madalya beklediklerini, ancak önemli olanın müsabakaları ''fair-play'' ile kazanmak olduğunu söyledi. 
     ABD, Sydney'deki oyunlarda 40'ı altın 98 madalya kazanarak en çok madalya kazanan ülke olmuştu. 
     Rusya, Çin, Avustralya, Almanya ve Fransa gibi ülkelerin güçlü ekiplerle oyunlara katıldığını belirten sözcü Seibel, ''Bunlar gibi kaliteli ekiplerle mücadele ederken 100 madalyaya ulaşmanın zor alacağının farkındayız'' dedi. 
     ABD'li sporcular atletizm, yüzme, güreş, futbol bayanlar , plaj voleybolu, voleybol ve teniste favori gösteriliyor. Oyunlarda ABD forması giyecek tenisçiler arasında Andy Roddick ve Venus Williams da yer alıyor. 
     ABD'nin ''Rüya Takım'' olarak adlandırılan erkek basketbol takımıyla birlikte bayan basketbol takımı da favoriler arasında. 
     
</TEXT>
</DOC>
