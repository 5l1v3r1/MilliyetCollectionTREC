<DOC>
<DOCNO> 256759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sondun30.html </URL>
<DATE> 2004/07/20/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Erdoğan-Chirac zirvesi bitti Olumlu bir görüşme oldu 
</HEADLINE>
<TEXT>

     Başbakan Recep Tayyip Erdoğan, Fransa Cumhurbaşkanı Jacques Chirac ile bugün olumlu bir görüşme yaptığını söyledi. 
     Erdoğan, Chirac'ın verdiği çalışma yemeğinden sonra, basına kısa bir açıklamada bulundu. 
     Helsinki zirvesinden bu yana Fransa'nın Türkiye'ye verdiği desteğin malum olduğunu belirten Erdoğan, şu anda bütün adımlar ve beklentilerin AB Komisyonu'nun ekim ayında vereceği İlerleme Raporu ile bağlantılı olduğunu kaydetti. 
     Erdoğan, AB Komisyonu raporu doğrultusunda liderlerin Türkiye'ye yönelik kararı şekillendireceklerini söyledi. 
     AB Komisyonu raporunun, Türkiye'nin tam üyeliğiyle ilgili değil, müzakere sürecinin başlamasına yönelik olduğunu kaydeden Erdoğan, Türkiye'de bu yönde reformlar yapıldığını ve bunların uygulanmasının yerine getirildiğini hatırlattı. 
     
</TEXT>
</DOC>
