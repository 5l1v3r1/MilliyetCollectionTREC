<DOC>
<DOCNO> 270352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sondun32.html </URL>
<DATE> 2004/09/09/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Reuters'ın analizi AB yolunda yeşil ışık var, tarih yok 
</HEADLINE>
<TEXT>

     İngiltere'nin Reuters haber ajansı, AB Komisyonu'nun gelecek ay yayınlayacağı ilerleme raporunda Türkiye'nin AB ile tam üyelik müzakerelerine başlaması yönünde ''yeşil ışık'' yakılacağını, ancak müzekerelere başlama tarihinin belli olmadığını savundu. 
     Ajansın AB yetkilileri ve diplomatlara dayanarak yayımladığı analize göre, AB kaynakları, nihai tartışmanın müzakerelere en erken gelecek yıl başlanıp başlanmaması ya da müzakerelere başlamadan önce Türkiye'ye insan hakları reformlarını tamamlayabilmesi için 6 ay daha süre tanınıp tanınmaması konusunda olduğunu söylediler. 
     Bazı Türklerin bunu yeni bir şart olarak görebileceği belirtilen analizde, bir üst düzey diplomatın, ''Türkiye ile müzakerelerde iptal düğmesine basmayacakları'' şeklindeki sözlerine yer verildi. 


     
</TEXT>
</DOC>
