<DOC>
<DOCNO> 289088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sonyas17.html </URL>
<DATE> 2004/11/15/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Kulak kiri aslında faydalı... 
</HEADLINE>
<TEXT>

     SSK İstanbul Eğitim Hastanesi Başhekimi ve KBB uzmanı Opt. Dr. Özgür Yiğit, halk arasında ''kulak kiri'' olarak tanımlanan salgının, kulağı dış etkenlerden koruduğunu söyledi. 
     Opt. Dr. Yiğit, A.A muhabirine yaptığı açıklamada, kulak kirini, dış kulak yolundaki bezlerin ürettiği salgının meydana getirdiğini anlattı. 
     Kulakta her zaman belli ölçüde salgı bulunduğunu kaydeden Yiğit, ''İnsanlar bundan rahatsız olmamalı. Normalde o salgı orada birikmez ve biz farketmeden kulak kendisi dışarı artar'' dedi. 
     İnsanların buna kulak kiri deyip geçmemesi gerektiğine işaret eden Opt. Dr. Yiğit, ''Kulak kiri yararlıdır. Hem bulunduğu ortamı nemli tutuyor, hem de dışardan gelen toz ve kirlerin zara kadar ulaşmasına, mantar oluşmasına engel oluyor'' diye konuştu. 
     Kirin içerde çok fazla birikmemesi halinde temizlemeye gerek olmadığını ifade eden Yiğit, kulağın her banyo sonrası normal pamuklu bir bezle, daha çok küçük parmakla temizlenmesi önerisinde bulundu. 
     Onun dışında kibrit ya da pamuklu çöp kullanılmamasını isteyen Opt. Dr. Özgür Yiğit, şöyle dedi 
     ''Hele hele, bunları kulağın iyice içine sokup karıştırmak çok zararlı. Çünkü dış kulak yolu çok kolay zedelenen bir cilde sahiptir. Altında kemik ve kıkırdak olduğu için çok çabuk zedelenir ve dış kulakta iltihaplanmaya neden olabilir. Belki bu tür şeylerle sadece kulağın en dış kısmı temizlenebilir. Ama onun dışında hiç kullanmamak gerekir.'' 
     
</TEXT>
</DOC>
