<DOC>
<DOCNO> 275762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/astro/index.html </URL>
<DATE> 2004/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çabuk kararlar 
</HEADLINE>
<TEXT>


Gün sosyal açıdan ve ortaklaşa konular açısından oldukça renkli geçebilir. Alınan kararları hemen uygulamak isteyeceğiz. Hızla söylenen kelimelerimize daha fazla özen göstermek gerekebilir.Koç'lar için kişisel alanda hareketlilik söz konusu. Hızlı adımlar ve yeni girişimler dikkat çekiyor. Boğa'lar daha dikkatli olmalılar ve kafalarını karıştıran konularda acele karar vermemeliler. İkizler pozitif günlerindeler. Kendilerine güvenerek hareket etmekten yana olmaları onlara şans getirebilir. Sosyal alanda canlılık söz konusu. Yengeç'ler bugün duygusal güven arayışındalar. İşlerine yönelik kararlarında ise üstlerden destek almaları mümkün. Aslan'lar bugün çok yönlülüğünü ortaya çıkarabilecekler. Değişik görüşlere açık olmaları onlara çok şey kazandırabilir. Başak'lar yeni planlarını ve düşüncelerini uygulamak için uygun bir dönemde bulunuyor. Özellikle ortaklaşa para konularında beklentileri olumlu yönde gelişebilir. 
Terazi'ler yakın ilişkilerde dikkatli olmaları halinde yeni tekliflere yakın olabilir. Ancak bu alanda ani fikirlerle hareket edilmemeli. Akrep'ler bugün aynı zamanda her işi bir arada yapmak isteyebilirler. Duygusal tepkilerinde kontrollü olmalı ve eve ait konuların üzerinde durmalılar. Yay'lar güne keyifli başlıyorlar. Sevgi ilişkilerinde iyimser ve heyecanlılar. Eğlence ve yaratıcı konular ön plana çıkabilir. Oğlak'lar çoktandır ihmal ettikleri işlerine yönelebilir. Detay gerektiren konularla ilgili hızlı kararları var. Kova'lar hareket ve iletişim açısından yoğun olabilir. Özellikle eğitim alanında yeni girişimler söz konusu. Balık'lar harcamaları konusunda temkinli olmalı. Alışveriş yaparken bütçelerine özen göstermelerinde fayda var. 

</TEXT>
</DOC>
