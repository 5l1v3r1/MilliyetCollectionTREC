<DOC>
<DOCNO> 294504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sonspo15.html </URL>
<DATE> 2004/12/03/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
İspanya'da bu hafta gözler Nihat'ta... İşte program... 
</HEADLINE>
<TEXT>

     La Liga'da 14. haftada lider Barcelona Nou Camp'ta Malaga'yla oynarken, Real Madrid Villarreal deplasmanında galibiyet arayacak. Nihat'lı Real Sociedad ise Real Betis'i konuk ediyor... 
     Yaptığı flaş transferlerin ardından aldığı sonuçlarla La Liga ve Şampiyonlar Ligi'nde dolu dizgin giden Barcelona, bu hafta ligin güçsüz ekibi Malaga'yı Nou Camp'ta ağırlayacak. 33 puanla şu anda en yakının rakibi Real Madrid'in 8 puan önünde liderlik koltuğunda oturan Rijkaard'ın ekibi, Malaga önünde favori. 
     Geçen hafta Levante'yi 5-0'la geçen Real Madrid ise, Villarreal deplasmanına çıkıyor. Villarreal'in alt sıralardan kurtulması için bu maçtan puan çıkarması gerekiyor. 
     İki haftadır fırtına gibi esen Nihat Kahveci ise bu hafta Real Betis filelerini havalandırmaya çalışacak. Anoeta Stadı'nda oynanacak karşılaşmayı Real Sociedad kazanırsa tehlikeli bölgeden kurtulup orta sıralara yükselecek. 

     
</TEXT>
</DOC>
