<DOC>
<DOCNO> 261759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/soneko17.html </URL>
<DATE> 2004/08/09/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
91 gün vadeli bono ihalesinde ortalama bileşik faiz yüzde 24.52 oldu 
</HEADLINE>
<TEXT>

     Hazine'nin bugün düzenlediği 91 gün vadeli TL cinsinden iskontolu referans bono ihalesinde, ortalama yıllık bileşik faiz yüzde 24.52, basit yıllık faiz ise yüzde 22.55 oldu. 
     İhalede 5 katrilyon 332.2 nominal teklif gelirken, nominal 2 katrilyon 724.4 trilyon lira, net 2 katrilyon 579 trilyon liralık satış yapıldı. Valörü 11 Ağustos 2004 olan bonoların geri ödemesi 10 Kasım 2004'te yapılacak. 
     İhalede, minimum bileşik faiz yüzde 23.19, maksimum faiz ise yüzde 24.75 düzeyinde gerçekleşti. 
     Hazine'nin en son 20 Temmuz'da düzenlediği 91 gün vadeli Türk Lirası cinsinden referans bono ihalesinde, basit faiz yüzde 23.04, bileşik faiz de yüzde 25.11, aynı gün düzenlenen 350 gün vadeli Türk Lirası cinsinden iskontolu Hazine Bonosu ihalesinde ise basit faiz yüzde 27., bileşik faiz de yüzde 27.66 olmuştu. 
     Hazine, yarın da 11 Ağustos 2004 valör ve 22 Şubat 2006 itfa tarihli 560 gün vadeli Türk Lirası cinsinden devlet tahvili, 11 Ağustos 2004 valör ve 6 Temmuz 2005 itfa tarihli 329 gün vadeli Türk Lirası cinsinden iskontolu Hazine bonosu ihalesi yapacak. 
     
</TEXT>
</DOC>
