<DOC>
<DOCNO> 275271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sondun39.html </URL>
<DATE> 2004/09/27/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Moskova'da Suriyeli bir ailenin evine baskın 2 yaralı 
</HEADLINE>
<TEXT>

     Rusya'nın başkenti Moskova'da, Suriyeli bir ailenin oturduğu eve dün gece baskın düzenleyen silahlı kişiler, aile fertlerinden ikisini yaraladı. 
     İnterfaks ajansı, silahlı 3 kişinin kişilerin, 6 kişilik ailenin evine zorla girdiğini, aile üyelerini silahla tehdit eden saldırganların bir kişiyi kafasına silahın kabzasıyla vurarak, bir kişiyi de kurşunla yaraladığını duyurdu. 
     Yaralılar hastaneye kaldırılırken, saldırganların evden hiçbir şey almadıkları belirtildi. 
     Moskova'da geçen Çarşamba günü Hindistanlı bir işadamı uğradığı silahlı saldırı sonucu hayatını kaybetmişti. 18 Eylül'de de Kafkas kökenli 4 kişi, Moskova metrosunda aşırı ırkçı dazlakların saldırısına uğramıştı. 
     Rusya'da bir süre önce iki uçağın teröristler tarafından düşürülmesi, Kuzey Osetya'da bir okulun basılarak içindekilerin rehin alınması ve Moskova metrosunda intihar eylemi düzenlenmesinden bu yana, ''esmer tenlilerin'' ırkçıların hedefi haline geldiğine dikkat çekiliyor. 
     
</TEXT>
</DOC>
