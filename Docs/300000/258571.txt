<DOC>
<DOCNO> 258571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sontur10.html </URL>
<DATE> 2004/07/27/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Teziç ÖSS sonuçları ortaöğretimdeki ihmalkarlıktır 
</HEADLINE>
<TEXT>

     YÖK Başkanı Erdoğan Teziç, 2004 Öğrenci Seçme Sınavı sonuçlarının, ortaöğretimde verilen eğitimin ihmalkarlığını gösterdiğini belirtti. Teziç, AKP'nin ÖSS'deki katsayı uygulamasını değiştirmek yönündeki girişiminin Türkiye'yi önümüzdeki yıllarda giderilmesi zor olumsuzluklarla karşı karşıya bırakabileceğini belirtirken, "Bu tehlikeyi Türkiye'nin aşmış olmasını umut etmek istiyorum" dedi. 
     Teziç, bir grup gazeteciyle yaptığı sohbet toplantısında eğitim sistemine ilişkin genel değerlendirmelerde bulundu. Teziç, ÖSS sonuçlarının sorulması üzerine sonuçların orta öğretimin nasıl bir düzeyde olduğunun tipik göstergesi olduğunu söyledi. Teziç, "Yoruma gerek bırakmayacak kadar ortaöğretimin nasıl ihmal edilmiş olduğunu ortaya koyuyor" derken, sorunun programlardan kaynaklandığını ifade etti. Teziç, ortaöğretimdeki ders yükünün çok fazla olduğunu söyledi. 
     Teziç, sınavda başarısızlığın ÖSS'den kaynaklanmadığını vurgularken, genel liselerdeki öğrenci sayısının yüzde 65'lerden 35'lere çekilmesi durumunda sınav başarısızlığının bugünkü kadar yüksek olmayacağını kaydetti. Teziç, meslek liselerinin mutlaka alanlarında eğitimlerini sürdürmesi gerektiğine dikkat çekerken, şöyle dedi 

     
</TEXT>
</DOC>
