<DOC>
<DOCNO> 296317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sontur11.html </URL>
<DATE> 2004/12/09/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Ailesini terkedip 14 yaşındaki kızla yaşamaya başladı 
</HEADLINE>
<TEXT>

     Soner KOCAER-ANTALYA DHA 

ISPARTALI evli ve 2 çocuk babası 30 yaşındaki Hidayet Coşar, ailesini terkedip Van'da tanıştığı 14 yaşındaki N.I. ile birlikte Antalya'da yaşamaya başladı. 
     Önceki gün kimlik kontrolü sırasında çiftin durumundan şüphelenen polis, küçük kızın çelişkili ifadeleri üzerine, Coşar ile N.I.'yı karakola götürdü. Karakolda ifade veren N.I., "Bir iş gezisi için Van'a gelen Hidayet Coşar ile tanıştık. Uzun süre telefonla konuştuktan sonra babamla birlikte Konya'daki bir akrabamızın yanına geldim. Hidayet de Konya'ya gelerek beni babamdan istedi. Babam kabul etti. Hidayet'le 6 aydır Antalya'da birlikte yaşıyoruz'' dedi. 
     N.I.'nın ifadesi üzerine Hidayet Coşar gözaltına alınırken, Cumhuriyet Başsavcılığı olayla ilgili soruşturma başlattı. Yapılan araştırma sonucu Coşar'ın evli ve iki çocuk babası olduğu ortaya çıktı. 
     Doktor raporu için hastaneye sevkedilen N.I.'nın bakire olmadığı ortaya çıkarken, genç kız Coşar'dan şikayetçi olmadı. Hidayet Coşar ise tutuklanma istemiyle adliyeye sevk edildi. 
     
</TEXT>
</DOC>
