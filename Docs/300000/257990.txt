<DOC>
<DOCNO> 257990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/yasam/yas02.html </URL>
<DATE> 2004/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüzcünün 'pişkini' 
</HEADLINE>
<TEXT>


Alanya'da bıçak tehdidiyle kaçırıp tecavüz ettiği Alman genç kızdan yazdığı mektupla af dileyen Ali Başan, mahkemeye ise 'Grup seks teklif ettiler' dedi 

TESLİME TOSUN Antalya DHA 

Tecavüz ettiği Alman Alexandra Amara'ya 21 cezaevinden mektup yazan Ali Başan 32 , af diledi. 
Hukuk fakültesi öğrencisi Amara ve erkek arkadaşı Adrian Andreas Jung, 19 Eylül 2003 akşamı Alanya Kalesi'ni gezdikten sonra Damlataş mevkiine inmek istedi. Çifti ağaçlık alanda bıçak tehdidiyle durduran fırın işçisi Başan, kuytu bir yere götürdü. 

'Çocuğumu düşün' 
Amara'nın boşalttığı çantasını, elini bağladığı Jung'un başına geçiren Başan, bıçak tehdidiyle genç kıza tecavüz eti. Ardından çiftin para, fotoğraf makinesi ve kimlikleriyle kaçan Başan, iki gün sonra yakalanarak cezaevine konuldu. 'Sevgili Alexandra Amara'ya' diye başladığı mektupta, Başan şöyle yazdı 
"Olay günü yüksek miktarda ilaç almıştım. Siz de Allah'a inanıyorsunuzdur. Tüm cesaretimi topluyor, anlayış göstermenizi diliyorum. Eşim kısa süre önce doğum yaptı. Onlara bakacak tek kişi benim. Beni affetmezseniz 57 yıla mahk m edileceğim. İfadeniz üç kişinin hayatını kurtarır. Zoraki bir şey olmadığını, paranızı çalmadığımı söylerseniz yeterli olacak. İfadenizi değiştirirken, lütfen eşimi ve çocuğumu düşünün. Yerimde siz olsanız ne yapardınız Her insan hata yapar. Ailemin mutluluğu elinizde. İsterseniz her yıl Türkiye'ye geldiğinizde size iyi bir ev sahipliği yapar, kalacak yerinizi sağlarım." 

Mahkemede 'şaştı' 
Amara, Alanya Ağır Ceza Mahkemesi'ne gönderdiği bu mektubun 'itiraf belgesi' olarak dosyaya konulmasını isterken, Başan, mahkemeye yazdığı mektupta ise tecavüzü şöyle 'reddetti' 
"Grup seks davetini kabul etsem, şik yet olmayacak, teşekkür edeceklerdi. Bu olayın sebebi, grup seksin ne olduğunu ve ne anlama geldiğini bilmememdir. Ben tek başımaydım, onlar iki kişi. Erkek dev gibi. Tecavüz yeri her yerden görülebiliyor. Alexandra bana oral seks bile uyguladı. Zorla yapmış olsam, bunu yaptırmaya cesaret edemezdim, tehlikeli olabilirdi." 


</TEXT>
</DOC>
