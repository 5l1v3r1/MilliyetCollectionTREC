<DOC>
<DOCNO> 282040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/magazin/axmag01.html </URL>
<DATE> 2004/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Demek Mehmet Ali reytinglere bakmıyor' 
</HEADLINE>
<TEXT>


Seda Sayan'ın, kadınlardan şovmen olamayacağını söyleyen Mehmet Ali Erbil'e cevabı ağır oldu "Mehmet Ali ağzımı açtırmasın .." 

YAŞAR ÇAKMAK 

Mehmet Ali Erbil'in kadın şovmenleri hedef alan konuşması, Seda Sayan'la dostluğunu bitirdi. Erbil, kadınların şovmen olamayacağını, yurtdışında yıllardır şovları erkeklerin sunduğunu belirttiği konuşmasında, "Kadınlar işin şov bölümünü yapamıyor" dedi. Sayan, Erbil'in bu tür sivri çıkışları yüzünden çevresinde kimsenin kalmadığını, kendisinin de Erbil'i sildiğini belirtti. Sayan, "Mehmet Ali ağzımı açtırmasın. 22 Kasım'da, Kanal D'de 'Sabah Sabah Seda Sayan' adlı programı tekrar sunmaya başlayacağım. Mehmet Ali hiç reytinglere bakmıyor" diye konuştu. 



</TEXT>
</DOC>
