<DOC>
<DOCNO> 267735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/spor/spo06.html </URL>
<DATE> 2004/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu işin şakası yok 
</HEADLINE>
<TEXT>


Ciddiyetsizlik, sporcunun en büyük düşmanlarından biri. O olmasa, Kara-Kartal tarihinin en ağır hezimetlerinden birini alır, nagalip Del Bosque burnundaki çiçekle İspanya'ya dönerdi 

TAMER BAĞLAN 


Geçen sezon Ziya Doğan'la çehre değiştiren, 'sıra takımı' gözüyle bakılırken ligi zirvelerde bitiren, 11 maçlık üst üste kazanma rekorunu egale eden Trabzonspor bu sezona da rekorla başladı. 31 sezondur 1. Lig'de mücadele eden Bordo - Mavililer ilk kez, ilk dört haftayı kayıpsız kapadı. 
Liderin, hafta arası yaşadığı büyük hayal kırıklığından sıyrılıp, moralli Gençler'i zorlanmadan geçmesi, tam bir teknik direktör başarısı. Ders alınması gereken diğer bir olay da, Gökdeniz'in birkaç çapulcuya pabuç bırakmayıp, gerçek bir profesyonele yakışır biçimde hemen toparlanması. 
Son yılların güçlü ekibi Gençlerbirliği'nin gidişatı ise hiç de iç açıcı değil. Yeterli kadrolarına rağmen, Kırmızı - Siyahlılar geçen sezonları aratacak gibi. Erdoğan Arıca, top rakipteyken takımının çok etkisiz kalışından şikayet ediyor. Peki bu, kimin kabahati 
Fenerbahçe ve Galatasaray ligin en hazırlıksız takımları önünde iyi oynamadan, kalite farkıyla kazandılar. Henüz iyi takım olmadıklarının farkındalarsa sorun yok. Eğer aksini düşünüyorlarsa, ilerleyen haftalarda hüsrana uğrarlar. Belki Galatasaray Türkiye'de idare eder, ancak Fenerbahçe'nin önünde Şampiyonlar Ligi de var. Bu arada, Sarı - Kırmızılılar '10 numara' sorununu Hagi'yi oynatarak çözmeyi düşünüyorlarmış. Aslında buna hiç gerek yok Maç boyunca Sarı - Kırmızılılar'ın yedek kulübesine bakanlar, Hagi'nin zaten oynadığının farkına varırlar 
Giray Bulak'ın gereksiz 'kötü zemin' bahanesine aldırmayın Golcüleri fırsatları cömertçe harcamasaydı dörtte dört yapıp, Denizlispor da tarih yazacaktı bu hafta. Ne var ki, bu kayıplar yaşanacak. Üstelik Ankaraspor ligin en hazır ekiplerinden biri. Belli ki, ilk sezonları olmasına rağmen, onlar da ligin yüksekleri için puan toplayacak. 
Tarek El Taib ve Macanga merkezli Gaziantepspor 75 dakika futbol oynadı, İbrahim Akın ve Ali Güneş güdümlü Beşiktaş 15 dakika saldırdı. Tek farklı skorun ardında 'Ciddiyetsizlik' denen sporun ve sporcunun baş düşmanlarından biri vardı. Aksi halde üst üste 10 lig maçında kazanamayıp rekor kıran Kartal, tarihinin en ağır hezimetlerinden birini yaşar, nagalip Del Bosque burnundaki çiçekle birlikte soluğu İspanya'da alırdı... 
İstanbulspor'u çalıştırdığı dönemdeki 107 maçta, tüm sıkıntılara rağmen yalnızca 45 yenilgi yaşamıştı Aykut Kocaman. Şimdi daha iddialı ve olanakları daha çok olan bir kulüpte raytingini arttırmaya çalışacak. Henüz ısınma turlarında aldığı sonuçlardan da belli ki, bunu başaracak. 
Rizespor'la Konyaspor başabaş oyunlardan sonra, bu sezon ilk kez galibiyetle tanışırlarken, üç beraberliğin ardından nihayet Ankaragücü de kazandı. Başkent takımı bir maç daha, savunmada ne kadar iyiyse gol yollarında o derece zorlandı. Belli ki, Reha Kapsal forvetle ilgili ciddi sorunlar yaşıyor. Ligde attıkları dört golün Faruk 2 , Yılmaz ve Adem'den gelmesi de, zaten bunu kanıtlıyor... 

HAFTANIN PORTRESİ 
TARIK EL TAİB G.Antep 
Türk futbolunun üzerine bomba gibi düştü bu Tarık. Allahım o ne yetenek, o ne marifet. Libyalı sanki bir fişek. Sahada basmadık yer bırakmıyor, adrese teslim paslar atıyor. Sudan ucuz bir fiyatla Gaziantep formasını üzerine geçiren ve Beşiktaş'ı tek başına yerle bir eden Afrikalı klasıyla parmak ısırtıyor. Attığı nefis golle jeneriklere adını çabuk kazıyan sihirbaz Libyalı bu sezon daha çok konuşulacak gibi gözüküyor. 

HAFTANIN KARMASI 
Petkoviç Trabzon 
Gürol Ç.Rize 
Adem Dursun A.Gücü 
Tomas G.Saray 
İbrahim Akın Beşiktaş 
El Taib G.Antep 
Gökdeniz Trabzon 
Aurelio F.Bahçe 
Tita B.B.Ankara 
Yunus Malatya 
Van Hooijdonk F.Bahçe 

HAFTANIN TAKIMI 
GAZİANTEPSPOR Kadrosunu hemen hemen her yıl yeniliyor ancak istikrarından hiçbir şey kaybetmiyor. Bu yıl büyük takım fobisini de üzerinden atmışa benziyor. Önce Galatasaray, ardından Beşiktaş'tan üç puan almak öyle her babayiğidin harcı değil. Futboluyla herkese şapka çıkartan Gaziantep, daha çok canlar yakacağını açık açık işaret ediyor. 

HAFTANIN HOCASI 
NURULLAH SAĞLAM Bilgisi, zekası ve yenilikçi kimliği ile Gaziantepspor'u sürekli ileriye taşıyor. Her maçında oyunu çirkinleştirmeden, sahaya futbolun en güzel yönlerini yansıtmaya çalışıyor. Oyuncularıyla kurduğu sevgi köprüsü meyvelerini kasa kasa veriyor, Nurullah hoca, koyduğu hedeflere emin adımlarla ilerliyor. 

HAFTANIN HAKEMİ 
SERDAR TATLI KAYSERİ - F.BAHÇE Yeni sezona da hazır girdiğini gösterdi. Biraz kondisyon problemi gözlense de doksan dakika kontrolü hiç kaybetmedi, pozisyonlara yakın olmaya gayret etti. Birkaç ters faul kararına rağmen oyunun sonucunu etkileyecek bir hata yapmadı, yardımcılarıyla diyalogları tam not aldı. Otoriter kimliğini sahada çabuk benimsetti, ilk zorlu maçında sınıfı geçti. 

GOL KRALLIĞI Futbolcu Takım Maç Gol Van Hooijdonk Fenerbahçe 4 5 Fatih Tekke Trabzonspor 4 5 Hakan Şükür Galatasaray 4 4 G.Karadeniz Trabzonspor 4 4 

GOL PASI Futbolcu Takım Maç Gol Pası Lee Eul Yong Trabzonspor 3 3 Timuçin Beyazıt Denizlispor 4 3 Gürol Azer Çaykur Rizespor 4 3 Bernt Thijs Trabzonspor 4 3 

ALTIN ELDİVEN Futbolcu Takım Maç Gol Zafer Özgültekin Ankaragücü 4 3 Volkan Demirel Fenerbahçe 4 3 Michael Petkovic Trabzonspor 4 3 Aly Mondragon Galatasaray 4 4 Zdravko Zdravkov Ç.Rizespor 4 4 

KART CEZALILARI 
Süper Lig'de bu hafta kart cezalısı yok. 

HAFTANIN SONUÇLARI 
Kayseri - F.Bahçe 0-2 
Van Hooijdonk Dk. 45 1 ve 73 
Trabzon - G.Birliği 3-1 
Mehmet Yılmaz Dk. 8, 
Gökdeniz Dk. 33 ve 75 , Uğur Dk. 80 
Sakarya - G.Saray 1-2 
Ragıp Dk. 2, Hasan Şaş Dk. 16, 
Hakan Şükür Dk. 79 
Beşiktaş - G.Antep 3-4 
Erdal Dk. 3, Devran Dk. 38, Mehmet Polat Dk. 52, Tarek Dk. 59, Carew Dk. 77 ve 81, Ali Güneş Dk. 82 
A.Gücü - A.Sebat 2-1 
Adem Dursun Dk. 37, Semavi Dk. 42, Faruk Namdar Dk. 68 
D.Bakır - Malatya 1-2 
Yunus Dk. 8 ve 68, Sinan Dk. 85 
Konya - İst.Spor 2-1 
Zafer Biryol Dk. 66, Bushi Dk. 71, 
Tayfun Dk. 78 
Ç.Rize - Samsun 2-0 
Murat Sözkesen Dk. 2, Cem Baki Dk. 31 
Ankara B. - Denizli 3-2 
Tita Dk. 9 ve 59, Serhat Dk. 43, 
Saffet Dk. 65, Krathochvil Dk. 80 pen. 

HAFTANIN MAÇLARI 
3 Eylül Cuma 20.00 Türkiye-Gürcistan Avrupa Ümitler Şampiyonası Grup Eleme maçı , 
4 Eylül Cumartesi 20.00 Türkiye-Gürcistan, 2006 Dünya Kupası Grup Eleme maçı 
Birinci Süper Lig'de Milli karşılaşmalar nedeniyle bu hafta maç oynanmayacak. 


</TEXT>
</DOC>
