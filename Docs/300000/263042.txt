<DOC>
<DOCNO> 263042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/yazar/asik.html </URL>
<DATE> 2004/08/13/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Uydu siyaset 
</HEADLINE>
<TEXT>


Hakk ri'nin Çukurca ilçesinde üç er PKK mayınıyla şehit oldu... 
Güneydoğu'da her gün birer ikişer şehit veriyoruz... 
Bunlar gazetelerin iç sayfalarında bir iki sütun haber ya oluyor, ya olmuyor... 
İktidardan ses yok... 
PKK Güneydoğu sınırlarımızın hemen ötesinde ABD himayesinde yaşıyor... 
ABD, PKK'nın üzerine gitmediği gibi Türk askerinin sınırı aşmasına da izin vermiyor... 
AKP iktidarının ABD karşısında boynu kıldan ince... 
Üstüne üstlük... Afganistan'da komutayı iki yıl aradan sonra 2005'te tekrar Türkiye alıyor... 
Türkiye'nin bu defa Afganistan'a ciddi miktarda asker göndereceği ve K bil'in dışında da operasyonlara katılacağı söyleniyor... 
Yani Afganistan'da Amerika adına çarpışacağız... 
Amerika ise, askerimizi şehit eden teröriste kol kanat gerecek. 
Ve AKP hükümeti ağzını açıp ABD'ye 
- Önce beni tehdit eden teröristi ortadan kaldıralım Afganistan'ı sonra düşünürüz, diyemeyecek... Diyemiyor... 
Atatürk'ün "Tam bağımsız" Türkiye'si görün ne hallere düşürüldü... 

AKP hükümeti gerçekten farklı işler yapıyor... 
Örneğin, en güvenilir ulaşım aracı olan treni en güvenilmez ulaşım aracı haline getirdi... 
Haldun Ertem 

Halkçı iktidar... Yıllardır gazetelerde okuruz... Ülkenin bir yanında küçük bir savaş tehlikesi olsa derhal Amerika, Japonya, İngiltere gibi ülkeler yurttaşlarını uyarır 
"Türkiye güvensiz ülke, çok mecbur kalmazsanız gitmeyin..." 
Peki siz AKP hükümetinin hiç halkı "Irak tehlikeli ülke, gitmeyiniz" diye uyardığını duydunuz mu Hayır uyarmıyorlar... Ve şoförler birer ikişer keklik gibi avlanıyorlar Irak'ta... Peki neden uyarmıyor hükümet halkı ve şoförleri 
Efendim işadamları ve ABD alınırmış... Bu da hükümetin "insanlık notu" işte... 

Adamın birisi karısını hiç iz bırakmayacak şekilde öldürmeye karar vermiş. 
Biraz düşününce en temiz yöntemi bulmuş. İstanbul'dan Ankara'ya bir tren bileti almış... 
Mehmet Mumcu 

Noter tasdikli... Üniversite mezunu genç, doktora yapmak için devlet kurumuna başvuruyor... Kendisinden kimi evraklar isteniyor 
Lisans diploması... Not ortalaması... vs. vs. 
Ancak bu belgelerin noter onaylı olması şart... Devletin bir kurumu, diğer kurumunun verdiği belgeyi ancak noter onaylı olursa kabul ediyor... Komedi. 
Genç mezun notere gidiyor. Noter ne mi yapıyor Belgelerin orijinallerini şöyle gözle kontrol ediyor. Üzerine bir imza atıp geri veriyor. 
Ve 7 sayfayı imzalamanın bedeli olarak 70 milyon lira tahsil ediyor... İyi mi 

Raylarda cümbüş Temel'i Londra'ya makasçı kursuna göndermişler... Kurs dönüşü işe başlatırken müfettişler sınavdan geçiriyor 
- Seni eşinle birlikte falanca kasabada lojmana yerleştireceğiz. Makaslardan sorumlu olacaksın. Diyelim ki bir gün sağ taraftan 110 kilometre hızla bir yük treni geliyor. Karşıdan da aynı hat üzerinden 120 kilometre hızla yolcu treni geliyor. Aralarında 100 metre mesafe kalmış. Ne yaparsın 
- Derhal Fadime'yi çağırırım, demiş Temel... 
- O neden 
- Gelsin cümbüşü o da seyretsin... 
Biri daha önce İstanbul Belediyesi'nde deniz otobüsü, diğeri belediye otobüsü işleten Ulaştırma Bakanı ile TCDD Genel Müdürü, şimdi birlikte o cümbüşü seyrediyorlar... 
Ulaştırma Bakanı her cinayet sonrasında ne diyeceğini iyi biliyor 
- İstifa etmemi gerektiren bir sebep yok... 
Son 25 yılda üç hafta arayla 46 kişinin öldürüldüğü tren kazası da yok... 
Son iki kazada ölü sayısı gerçekten 46 mıdır O da meşk k... 
Pamukova kazasında ölenlerin isim listesi bütün çağrılara rağmen bir türlü yayımlanmıyor. 
Devleti yönetenlerde her şey var ama devlet sorumluluğu yok... 
Dün de bir demiryolu görevlisi trenden hız gösterge kutusunu alıp kaçarken jandarma tarafından yakalandı. Pamukova kazasından sonra da kaçırmışlardı sözü geçen kutuyu... 
TCDD eski Genel Müdürü Doç. Vedat Bilgin soruyor 
- ATS sistemi çalışmadığı takdirde devreye girmesi gereken iki fren sistemi daha var. Bunlar neden çalışmadı 
Ne bilsin yetkililer Onlar daha çok dinci kadrolaşmayla, yetişkin personelin ayağını kaydırmayla falan meşgul... Vedat Bilgin hızlandırılmış trenin alt ve üst yapıyı tahrip ettiğini, Tavşancıl kazasının bu nedenden kaynaklanmış olabileceğini ekliyor. Olabilir. Bütün bunlar istifayı gerektirmez. Koltukta kalıp suç delillerini karartmaları, kendilerini kurtarmaları lazım çünkü... 

Ulaştırma Bakanı Binali Yıldırım istifa ederse ne olacak Yerine eski İstanbul belediyesinden başka biri gelecek 



</TEXT>
</DOC>
