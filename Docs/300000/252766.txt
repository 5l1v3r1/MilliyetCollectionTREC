<DOC>
<DOCNO> 252766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/guncel/gun09.html </URL>
<DATE> 2004/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeşil cenneti küle dönüştüren ihmal 
</HEADLINE>
<TEXT>


MUSTAFA OĞUZ DHA 

Seferihisar'da çıkan yangında 200 hektarlık ağaçlandırma sahası kül oldu. Eski DSP Milletvekili Burhan Bıçakçıoğlu ile çiftliğinde çalışan Fami Halilol Ahmedov ve Ramazan Çakır, yangına neden oldukları iddiasıyla gözaltına alındı. Bıçakçıoğlu'nun Kavakdere köyünde bulunan besi çiftliğinin yanından, önceki gün öğle saatlerinde alevler yükseldi. Alevler, rüzg rın da etkisiyle bitişikteki ağaçlandırma sahasına sıçradı. Köylülerin müdahale yetersiz kalırken, 5 helikopter, 5 THK uçağı, Türk Hava Kuvvetleri'ne ait 2 C - 130 uçağı, 9 dozer, 41 arazöz ve askeri birlikler yardıma geldi. Yangın saat 20.30'da kontrol altına alınabildi. İzmir Orman Bölge Müdürü İsmail Üzmez, "Yangının bölgedeki bir çiflikten çıktığını helikopterden gördük. Jandarma da aynı tespiti yaptı" dedi. 
Jandarma, Bıçakçıoğlu, Ahmedov ve Çakır'ı gözaltına aldı. Bıçakçıoğlu'nun olay sırasında çiftlikte olmadığı, çalışanları hayvanların altına serilen kuru otları yakınca, ormanın tutuştuğu belirtildi. 
Adliyeye sevk edilen Bıçakçıoğlu ile Çakır serbest bırakılırken, Ahmedov tutuklanarak, cezaevine konuldu. 


</TEXT>
</DOC>
