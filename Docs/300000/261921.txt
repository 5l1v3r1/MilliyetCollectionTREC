<DOC>
<DOCNO> 261921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/guncel/gun90.html </URL>
<DATE> 2004/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

'Demiştik' toplu gösterisi... 

Demedik mi .. No 1 
Yaklaşık 2 sene önce, Kanal D'de yayınlanan "Sen Gidince" adlı bir yarışma yayınlanıyordu. 2 kız 2 erkek bir villaya kapatılıyor, gazete, radyo, televizyon, telefon... dış dünyayla bağlantı kurabileceği tüm imkanlar ellerinden alınıyor, stüdyoda, o hafta olan ve olmayan haberlerden yola çıkılarak çeşitli bantlar seyrettiriliyor ve dörder haberden hangilerinin doğru ve yanlış olduğunu bulmaya çalışıyorlardı. Yapımcı şirketin ANS soru yazımı sırasında "ŞOK "la kurduğu enteresan bağlantı sonucu yarışmanın editörlüğünü ve metin yazarlığını yapmıştık... 
İşte Eylül 2002'de yayınlanan 2.bölümün "Yalan Haber" bölümünden bir haber 
"Dünyaya rezil olduk... Altın kızın doping skandalı... Geçtiğimiz günlerde Avrupa şampiyonasında 1500 metrede birinci olarak atletizmdeki ilk altın madalyamızı kazanarak tarihe geçen Süreyya Ayhan, Brüksel'deki atletizm Grand Prix'inde de birinci olarak ülkemize bir başka gurur daha yaşatmıştı... Başarısıyla tüm dünyanın ilgisini üzerine çeken Süreyya Ayhan'ın ülkemize yaşattığı sevinç, yaşanan doping skandalıyla bir anda rezalete dönüştü .. Berlin'deki koşudan sonra alınan idrar örneklerinde doping maddesi tespit edildi .. Madalyası ve yarışmada kazandığı 15 bin Euro ödülü geri alınan Süreyya Ayhan, 2 sene yarışmalardan men edildi .. Süreyya Ayhan'ın, yakın çevresine, "yarışma öncesi çektiğim şiddetli baş ağrısı yüzünden hap aldım, içinde doping maddesi olduğundan haberim yoktu " dediği öğrenildi... Tüm yurtta büyük hayal kırıklığına yol açan olayla ilgili soruşturma açan atletizm federasyonu henüz resmi bir açıklama yapmadı .." 
2 sene sonra, ufak tefek detaylar haricinde, haber gerçek oldu. Ama haberin içeriği, yani "doping" henüz belli değil. Süreyya'yı linç etmemek lazım. Kapasitesinin çok üzerinde bir şeyler isteyerek, omuzlarına taşıması imkansız bir yük veren bizleriz ne de olsa... N'apsın kızcağız, beklentileri boşa çıkarmamak adına böyle yapmak zorunda kalmış olabilir. Malum, regl olması bile yasak .. 

Mühim olan insanlık... 
Napolyon 

Demedik mi .. No 2 
19 Mayıs'ta, binlerce kilometreyi iki palmiye için teperek Maldivler'de çektiği "Sarı Sarı" klibini büyüteç altında iyice incelemiştik 4 Haziran'da da, ikinci klibiyle ilgili yaptığı açıklamaya klibini Petronas Kulelerinde çekerek Malezya'nın tanıtımına katkıda bulunacağı... karşı iki kelam etmiştik. Ve Mahsun'a demiştik ki "Etme, eyleme Mahsun Ne güzel Harran'da çekerken klipleri, Metroseksüel-İtalyanlığa geçtikten sonra Maldivler'e takılır oldun... Senin söylediğin şarkıyla klipteki abla ve ortam hiç olmuş mu Türkü eşliğinde şakkada şukkada oynadıktan sonra, değil Maldivler'de, Ay'da çeksen ne olacak Son kez uyarıyoruz Sinyor Mahsunotti, size İtalyan havası yaramadı. Yapın şöyle "Alem Buysa Kral Benim" gibi bir şarkı, isterseniz hiç klip çekmeyin. Biz de yine "Lo Lo Meahsun" diye bağıralım peşinizden..." 
"Şimdi öğreniyoruz ki, Mahsun iki klip birden çekmiş, biri Harran'da bkz.yukarıdaki paragraf diğeri Nemrut'ta. Bu kliplerle 1,5 milyona vuracakmış satışları. Aklın yolu bir valla, tebrik ediyoruz, ufacık bir katkımız olduysa bu doğru yolun bulunmasında ne mutlu bize. Hakkımızı da helal ediyoruz... Keşke "doğudaki çalışmalarımız, oranın turizmine büyük katkı sağlayacak" demeseymiş bi de. Nemrut'u da, Harran'ı da bilmeyen yok, kendisi yeni keşfetti herhalde .. Dur bakalım, hele klibi bi görelim, belki farklı bir şeyler yapmıştır. Tabii Nemrut diye "hooop, koy kamerayı iki kral kafasının önüne" şekli yaptıysa geçen sefer Maldivler'de iki palmiye önünde yaptığı gibi, durum vahim .. İnşallah görürüz Kommagene Krallığının kalıntılarını. Yoksa yine yazarız bak Mahsun .. Sonra yine aramasın menajerin "Niye taktınız siz Mahsun'a " diye .. 

Yeni Çıkmış 
Erman Toroğlu Formayı biraz fazla çekiyor omuz dekoltesi oluyor, Dekolte gece içindir ya... Şansal Büyüka Zaten gece maçı hocam... 
Rıdvan Dilmen Göğüs dekoltesi de var... ve derin sessizlik 

Deme 
"Böyle mücadele edin canımı yiyin .." b b 
</TEXT>
</DOC>
