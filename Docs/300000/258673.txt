<DOC>
<DOCNO> 258673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/spor/spo00.html </URL>
<DATE> 2004/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İmza ve sorular 
</HEADLINE>
<TEXT>


NECİL ÜLGEN 


Medyayı suçlamak ve yalanlamaktan başka bir şeyde kullanmadığın basın toplantılarının sonuncusuna, koltuğunun altında Milliyet Gazetesi ile çıkacaksın... Doğru olduğunu bile bile "Daum ve Özaydınlı yumruk yumruğa geldi" haberini yalanlayacaksın... Bir de, "İsterdim ki altında imza olsun" diyeceksin... 
Yani .. İmza olsa ne yapacaktın sayın başkan 
İlla ki, imza istiyorsan Necil Ülgen... Yani ben. 
Ama imzamı sadece sen istedin diye koymuyorum. Artık bahanesi kalmayacak net ve açık sorular da soruyorum. 
Bu sorular kamuoyunun vicdanını, aklını meşgul eden ve aynı kamuoyu tarafından senin ve yönetiminin şahsında kulübe zarar vermemek için sürekli ertelenen sorular. 
Ya yanıt ver başkan, ya da bir daha kimseye soru sorma. 
Hele saygınlığından senin de şüphe etmediğin Milliyet gibi bir gazeteyi, kulüp işlerini daha kolay yürütebilmek, zaman kazanmak, durumu kurtarmak için asla itham etme. 
Haberin imzasını öğrendin şimdi biz de imzalı soruların yanıtlarını görelim 
Saygınlıktan söz ediyorsun. Kaptan Rüştü'yü dövenleri, kongre üyesi yapmanın neresi saygınlık 
Peki saygınlık isteyen bir kulübün yönetiminde ihale yolsuzluğu nedeniyle hakkında dava açılmış ya da zorla sözleşme imzalattırarak mülk sahibi olmuş isimlerin ne işi var 
"Sen yalancısın" diyen eski bir yöneticiye, bu saygınlık yüzünden mi yanıt veremiyorsun, yoksa mensubu olduğu kurumla ilişkilerin nedeniyle mi sessiz kalıyorsun 
Reina çıkışında seni görüntülemek isteyen medyaya, "Hepinizi tokatlarım" demek hangi saygın başkana yakışır 
"Yönetimin üzerinde kimse yoktur" diyorsun. O zaman, "işçimiz" dediğin Daum, nasıl oluyor da, Hakan Bilal Kutlualp'in azledilmesini istiyor 



</TEXT>
</DOC>
