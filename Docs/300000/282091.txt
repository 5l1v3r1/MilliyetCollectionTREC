<DOC>
<DOCNO> 282091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/yazar/tamer.html </URL>
<DATE> 2004/10/21/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yeşiller İstanbul'da, yeşil Bursa AB'de 
</HEADLINE>
<TEXT>


Milliyet Business'in Bursa'da yayınlanması nedeniyle pazartesi akşamı Çelik Palas Oteli'nde Bursalılarla biraraya geldik. Bursa h l yeşil, Çelik Palas da yerli yerinde, ama Bursalı işadamı alıp başını gitmiş. Bursa, Türkiye'den önce AB'ye girmiş bile. 
Bursa Valisi Oğuz Kaan Köksal, "İhracatta İstanbul'dan sonra ikinci duruma yükseldik. İzmir'i geride bıraktık," diyor. İstanbul'a döner dönmez ilk işim Türkiye İhracatçılar Meclisi TİM'in istatistiklerini taramak oldu. Bu istatistiklerden yola çıkarak hazırladığımız alttaki tabloda da görebileceğiniz gibi toplam ihracatımızın yarıdan fazlası, yıllardır İstanbul'dan. Hep ikinci durumda olan İzmir ise bu yıl az farkla da olsa üçüncülüğe gerilemiş. 6 yıl önce Ankara'nın yarısı kadar ihracat yapan Kocaeli de Ankara'yı yakalamış. 

Vali'nin rakamları 
Bursa Valisi Köksal çok iddialı "Bu yıl Türkiye'nin toplam ihracatı 50 milyar dolar civarında gerçekleşecek. Biz Bursa olarak 10 milyar doları aşacağız, Türkiye'nin toplam ihracatının beşte birini gerçekleştireceğiz" diyor. TİM'in elindeki istatistikler ilk 7 aylık. Rakamlara baktığınızda Bursa'nın son 5 ayda 7 küsur milyar dolar ihracat yapması mümkün mü Ekim sonuna yaklaştığımıza göre sayın Vali'nin herhalde bir bildiği vardır 
Yine Vali'den öğrendiğimize göre otomotivden tekstile ve tarıma dayalı sanayiye Bursa sınırları içindeki üretimin ihraç edilen bölümü, yurtiçinde tüketilenden daha fazlaymış. Otomotiv ve otomotiv yan sanayiinde son yıllardaki büyük hamlenin de katkısıyla Bursalılar, AB standartlarında üretimi çoktan yakalamışlar. 
İspanya AB'ye üye olduğunda bir gecede 400 fabrika birden kapanmıştı. Türkiye 10 yıl sonra AB'ye tam üye olursa, Bursa'da kapısına kilit vurulacak fabrika olmaz herhalde. 

Yeşiller İstanbul'da 
Yeşil Bursa'mızın ihracattaki bu atılımının iyimserliğiyle gece yarısı İstanbul'a dönüp, yeşil rüyaların eşliğinde sabahı ettim. Zira ertesi gün Avrupa Parlamentosu'ndaki Yeşiller'in Hilton'daki toplantısına katılacaktım. 
Avrupalı Yeşiller ve Avrupa Özgür İttifakı EFA Grubu, son Avrupa Parlamentosu AP seçimlerinde tek bir parti olarak mücadele ederek AP'ye 42 milletvekili sokmayı başardılar. 
Düne kadar Türkiye'de insan hakları ihlallerini en yüksek sesle eleştirenlerin başında Yeşiller geliyordu. Bugünse Türkiye'nin AB üyeliğini en gönülden savunanlar onlar. Yıllık kongrelerini ilk kez AB'ye üye olmayan bir yerde gerçekleştirerek, Türkiye'ye önemli bir jest yaptılar. 
1968'de Avrupa'daki öğrenci olaylarının Kızıl Danny'si, Yeşiller EFA Grubu eşbaşkanı Daniel Cohn - Bendit, h l nasıl da ateşli ateşli konuşuyor "Türkiye'yi Avrupa'ya entegre edebilirsek, İstanbul, Ankara ve Türkiye'yi demokrasi ve İslamiyetin Mekke'si haline dönüştürmeyi başarabilirsek, dünyaya önemli bir mesaj vermiş oluruz. Herkes anlar ki bizim terörizme karşı mücadelemiz İslamiyete değil, totaliter bir ideolojiye karşıdır..." 

İllere göre ihracatımız milyon dolar 1998 1999 2000 2001 2002 2003 2004 7 ay İstanbul 16 355 15 297 16 138 17 926 21 024 27 529 20 138 Bursa 1 605 2 022 1 884 2 302 2 788 3 697 2 756 İzmir 3 375 3 221 2 869 3 043 3 397 4 070 2 612 Ankara 975 1 068 999 1 018 1 120 1 818 1 217 Kocaeli 527 551 612 848 1 223 1 620 1 203 Manisa 645 671 808 819 1 195 1 586 1 147 Sakarya 74 68 85 113 398 827 1 087 Gaziantep 504 453 469 568 564 818 647 Denizli 223 271 288 559 709 889 644 Adana 353 356 377 464 480 598 425 Türkiye 27 486 26 670 27 040 30 945 36 125 47 880 35 064 
Kaynak Türkiye İhracatçılar Meclisi 



</TEXT>
</DOC>
