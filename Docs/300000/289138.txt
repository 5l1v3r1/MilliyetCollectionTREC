<DOC>
<DOCNO> 289138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/spor/axspo01.html </URL>
<DATE> 2004/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümitler bitmesin 
</HEADLINE>
<TEXT>


Ukrayna'yı İnönü Stadı'nda saat 20.00'de ağırlayacak Ay-Yıldızlı ekip, grubun en kritik sınavına çıkıyor, zor karşılaşmada taraftardan büyük destek bekliyor 


Biletler çok ucuz 
AVRUPA Futbol Şampiyonası Grup Elemeleri'nde mücadele eden Ümit Milli Takımımız bugün Ukrayna ile karşılaşacak. BJK İnönü Stadı'nda 20.00'de başlayacak ve Kanal D'nin naklen yayınlayacağı karşılaşmayı İrlandalı Alan Kell, Barry Mcdonell ve Ciaran Delaney hakem üçlüsü yönetecek. Bayhan Gürhan, Deniz Arcak ve Emrah Keskin'in konser vereceği maçın biletleri 1 ve 2 milyon liradan satılacak. 

"Yenmeliyiz" 
TEKNİK Direktör Raşit Çetiner, gruptan çıkabilmeleri için Ukrayna'yı yenmek zorunda olduklarına dikkat çekti. Çetiner, "Uzun süredir takım olma yolunda mücadele ediyoruz. Bunun bir eksiği var, o da saha sonucu. İnşallah bu maçla birlikte seyircimizin önünde galip gelerek, iyi başlangıç yapmak istiyoruz. Stada bizi desteklemeye gelsinler. Bize inansınlar. Biz de, onlarabayram sevinci yaşatalım" dedi. 

PUAN DURUMU O G B M A Y P Ukrayna 4 3 0 1 10 3 9 Danimarka 3 2 1 0 6 4 7 TÜRKİYE 4 1 2 1 3 3 5 Gürcistan 3 1 1 1 2 7 4 Yunanistan 3 1 1 1 3 3 4 Arnavutluk 4 1 1 2 4 5 4 Kazakistan 3 0 0 3 0 3 0 
Diğer maçlar 
Yunanistan - Kazakistan 
Gürcistan - Danimarka 

Avusturya sınavı 

A2 Milli Futbol Takımı, Future Cup Turnuvası'nda ikinci maçını bugün İstanbul'da Avusturya ile yapacak. Atatürk Olimpiyat Stadı'nda 17.00'de başlayacak karşılaşma ücretsiz olacak ve Kazakistan'dan Sergey Tsaregradskiy yönetecek. Ayrıca Olimpiyat Stadı'na Bakırköy ve Gaziosmanpaşa'dan özel otobüs seferleri düzenlenecek. İlk maçında Polonya'yı deplasmanda 2 - 0 yenen Türkiye'nin grubunda Almanya ve İskoçya da yer alıyor. 


</TEXT>
</DOC>
