<DOC>
<DOCNO> 284431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sontur13.html </URL>
<DATE> 2004/10/29/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Yangını görüntülemeye giden muhabir, apartmanının yandığını gördü 
</HEADLINE>
<TEXT>

     Sefa KARACAN DHA 

AFYON'da yerel bir gazetede muhabirlik yapan 19 yaşındaki Emel Kiper, akşam saatlerinde polis telsizlerinden kendi oturdukları mahallede bir apartmanın çatısının yandığını öğrenince hemen harekete geçti. Kiper, yangının oturduğu binada çıktığını görünce gözyaşlarını tutamadı. 
     Ambaryolu Caddesi'ndeki İlter Apartmanı'nın çatısında önceki akşam saat 16.15 sıralarında yangın çıktı. Polis telsizinden geçen yangın ihbarı üzerine birçok gazeteci olay yerine geldi. Bir yerel gazetede muhabir olarak çalışan 19 yaşındaki Emel Kiper de yangın yerine geldiği zaman gözlerine inanamadı. Çatısında dumanlar yükselen apartmanın kendi oturduğu bina olduğunu gören Kiper ağlamaya başladı. 
     İtfaiye ekipleri, iftar öncesi trafik sıkışıklığı nedeniyle 7 dakikalık gecikmeyle olay yerine gelmelerine rağmen, alevlerin büyümesini ve evlere sıçramasını önledi. Yangının çıkış nedeni belirlenemedi. 
     
     ÇATI YANGINLARI iÇİN UYGULAMA 
     Yangın yerinde inceleme yapan Afyon Belediye Başkanı Abdullah Kaptan, son zamanlara kent genelinde sık yaşanan çatı yangınları konusunda belediye olarak önlem alacaklarını söyledi. 
     Kaptan, çatı katlarında kullanılmayan eşya, karton, koli gibi yangının büyümesine neden olabilecek eşya bulundurulmasını istedi. 
     
</TEXT>
</DOC>
