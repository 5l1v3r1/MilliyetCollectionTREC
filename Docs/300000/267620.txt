<DOC>
<DOCNO> 267620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sonspo33.html </URL>
<DATE> 2004/08/30/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Diyarbakırspor Biz oynadık, Malatyaspor galip geldi... 
</HEADLINE>
<TEXT>

     Diyarbakırspor Kulübü Menajeri İsmet Yılmaz, Malatyaspor maçında aldıkları mağlubiyet ile ilgili olarak, ''Biz oynadık, Malatyaspor galip geldi'' dedi. 
     Yılmaz, yaptığı açıklamada, cezaları nedeniyle dün Gaziantep'te Malatyaspor ile oynadıkları maçta istenilen oyunu sahaya yansıttıklarını ve maçın ilk 15 dakikası dışında oyun üstünlüğünün kendilerinde olduğunu söyledi. 
     Maçta 15 korner kullandıklarını ve çok sayıda gol fırsatı yakaladıklarını bildiren Yılmaz, şöyle konuştu 
     ''Maçta bireysel bir kaç hatamız oldu. Rakibimiz de bu hataları değerlendirdi. Oysa biz yakaladığımız fırsatları değerlendirseydik, farklı galibiyetle ayrılırdık. Biz oynadık, Malatyaspor galip geldi. Futbolcularımızın sergilediği oyundan memnunuz. Takım uyumunu yakalamak üzereyiz. Bireysel hatalarımızı giderirsek sorunumuz kalmaz.'' Yılmaz, futbolculara 2 gün izin verdiklerini ifade ederek, çarşamba günü Gençlerbirliği maçı hazırlıklarına başlanacağını kaydetti. 
     
</TEXT>
</DOC>
