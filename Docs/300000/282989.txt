<DOC>
<DOCNO> 282989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sontur26.html </URL>
<DATE> 2004/10/24/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
"Dur" ihtarına uymayan hırsız polisi uğraştırdı 
</HEADLINE>
<TEXT>

     Konya'nın Beyşehir İlçesi'nden çaldığı otomobille Antalya'ya gelen hırsızlık zanlısı, polisin dur ihtarına uymayınca, filmlerdeki görüntüleri aratmayacak kovalamaca sonucu yakalandı. 
     Konya'nın Beyşehir İlçesi'nde Muhammet Ertuğrul'a ait 42 UA 039 plakalı otomobili çalan M.E, Konya-Akseki-Alanya karayolu kavşağında polis tarafından durdurulmak istendi. Dur ihtarına uymayan ve kullandığı aracı polislerin üzerine süren M.E. kaçmaya çalıştı. Zanlı M.E ile polis arasında kovalamaca başladı. 
     Antalya'nın Akseki İlçesi'ne doğru kaçan M.E'nin otomobili, Gündoğmuş ilçe kavşağı yakınlarında virajı alamayarak, toprak yığınına çarptı. Kazadan yara almadan kurtulan zanlı, Gündoğmuş İlçe Jandarma ekipleri tarafından yakalanarak Manavgat polisine teslim edildi. 
     
</TEXT>
</DOC>
