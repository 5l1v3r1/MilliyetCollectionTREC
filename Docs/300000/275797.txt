<DOC>
<DOCNO> 275797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/siyaset/axsiy01.html </URL>
<DATE> 2004/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'MGK, gölge hükümetti' 
</HEADLINE>
<TEXT>


Gül, "Birkaç yıl önce 'gölge hükümet' olan bu kurum, bir danışma organı haline getirildi" dedi 


Dışişleri Bakanı Abdullah Gül, Milli Güvenlik Kurulu'nun birkaç yıl önce "gölge hükümet" gibi davrandığını, artık bir danışma organı haline geldiğini söyledi. 
New York'ta temaslarını sürdüren Gül, ABD Dış Politikası İçin Ulusal Komite ile ABD - Türk Toplumu'nun ATS ortaklaşa düzenlediği yemekli toplantıya katıldı. 
Türkiye'de son 2 yıldaki reformlarla demokrasinin ve insan haklarının en üst seviyedeki standartlara çıkarılmaya çalışıldığını ifade eden Gül, bir soru üzerine asker - sivil ilişkilerinin 2 - 3 yıl öncesine göre çok farklı bir durumda olduğunu söyledi. 
Bu ilişkilerin de demokratik ülkelerdeki seviyeye geldiğini belirten Gül, şöyle konuştu "Güçlü ordumuzun varlığıyla biz de çok övünüyoruz. Ancak güçlü olmaları ayrı, demokratik sistem içindeki yerleri ayrı bir konu. Yaptığımız köklü değişiklikle bütün askeri harcamalar Meclis'in denetimi altına alındı. Milli Güvenlik Kurulu Genel Sekreterliği'ne bir büyükelçi atandı ve birkaç yıl önce 'gölge hükümet' durumundaki bu kurum tam anlamıyla bir danışma organı haline getirildi." 




</TEXT>
</DOC>
