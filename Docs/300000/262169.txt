<DOC>
<DOCNO> 262169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sontur23.html </URL>
<DATE> 2004/08/10/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Annesini dövdüğü için babasını öldürdü, 12 yaşında katil oldu .. 
</HEADLINE>
<TEXT>

     Kırşehir'de geçen hafta öldürülmüş halde bulunan Hüseyin Karakuş'un, eski eşini dövdüğü için 12 yaşındaki oğlu tarafından öldürüldüğü anlaşıldı. 
     İddiaya göre, Hüseyin Karakuş Çiçekdağı İlçesi Yeni Mahalle'de oturan eski eşi Meliha Bulut'un yanına gitti. Eski eşinden para isteyen Karakuş, para vermeyi kabul etmeyen Meliha Bulut'u alkolün etkisiyle dövdü. 
     Annesinin dövülmesine sinirlenen A.K 12 , mutfaktan aldığı ekmek bıçağını babasının kalbine sapladı. Hüseyin Karakuş 33 , olay yerinde hayatını kaybetti. 
     Geçen hafta Cumartesi günü meydana gelen olayda Hüseyin Karakuş, eski eşinin evinde öldürülmüş halde bulunmuş, olayla ilgili olarak Meliha Bulut gözaltına alınmıştı. 
     Olayla ilgili soruşturma sonucunda cinayeti işlediği anlaşılan A.K. polis ekiplerince gözaltına alındı. 
     
</TEXT>
</DOC>
