<DOC>
<DOCNO> 255702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sonspo28.html </URL>
<DATE> 2004/07/15/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Beşiktaş'ın derdi grip... 
</HEADLINE>
<TEXT>

     Beşiktaş'ın Avusturya kampı devam ederken, kulüp doktoru Ayhan Optur, çalışmaların sorunsuz devam ettiğini ve ciddi bir sakatlık yaşanmadığını bildirdi. 
     Dr. Optur, kulübün resmi internet sitesinde yaptığı açıklamada, ''Tek sorun havanın değişikliği. Avusturya'da havanın çok değişken olması nedeniyle, sadece 2-3 oyuncumuz soğuk algınlığına yakalandı'' dedi. 
     Hertha Berlin maçı öncesi son antrenmanda, ayağında burkulma meydana gelen İbrahim Toraman'ın, bugün takımla birlikte çalışmalara başladığını belirten Optur, dünkü maçta sol üst baldırında gerilme meydana gelen Sergen'in ise bugün dinlendirildiğini kaydetti. 
     Optur, Salzburg'daki çalışmalarda soğuk algınlığı dışında ciddi bir sakatlık meydana gelmemesinin sevindirici olduğunu ifade etti. 
     
</TEXT>
</DOC>
