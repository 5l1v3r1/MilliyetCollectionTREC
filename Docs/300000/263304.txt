<DOC>
<DOCNO> 263304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/guncel/gun17.html </URL>
<DATE> 2004/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkent sarı ışığı da dikkate almamış 
</HEADLINE>
<TEXT>


ANKARA Milliyet 

TCDD, Başkent Ekspresi makinistlerinin, önce sarı sonra da kırmızı ışığı dikkate almadığını bildirdi. TCDD'den yapılan açıklamada, Başkent Ekspresi'nin kaza noktasına girişi sırasında sinyalin kırmızı olduğunun kesin olarak tespit edildiği, ekspresin kırmızı sinyalden 1559 metre önceki sarı sinyali de dikkate almadığı kaydedildi. Adapazarı Ekspresi'nin geçişine ayarlı olan makasın kilit tertibatının kaza sırasında tahrip olduğu belirtilen açıklamada, çarpışan lokomotiflerin her ikisinin de dinamik fren donanımının çalışır vaziyette olduğu vurgulandı. Lokomotiflerin ATS sistemine geçmesi için çalışmanın sona erdiği belirtildi. 


</TEXT>
</DOC>
