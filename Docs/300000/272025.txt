<DOC>
<DOCNO> 272025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sonsiy09.html </URL>
<DATE> 2004/09/15/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
''Çocuklara cihat propagandası'' Meclis gündeminde... 
</HEADLINE>
<TEXT>

     CHP İstanbul Milletvekili Berhan Şimşek, Kültür ve Turizm Bakanı Erkan Mumcu'ya, bakanlığının izni ile satışa sunulan Çocuk Dergisi'nin promosyonu olarak dağıtılan VCD aracılığıyla cihat propagandası yapıldığı iddialarını sordu. 
     Şimşek, TBMM Başkanlığı'na sunduğu yazılı soru önergesinde, bakan Mumcu'ya şu soruları yöneltti 
     ''Basınımızda, İslami yayıncılık yapan Atak Organizasyon adlı yayın kuruluşunun Kültür Bakanlığı'nın izniyle satışa sunduğu ''Çocuk Dergisi''nin yanında cihat propagandasının yapıldığı VCD'li promosyon dağıttığı şeklinde çıkan haberler doğru mudur 
     Şehitler Cennete Gider VCD setinin içinde uğrunda canımızı vereceğiz bazı değerler vardır ifadelerinin yer aldığı çizgi filmde, kalaşnikoflar, tanklar, bombalar ve küçük bir kız çocuğu eşliğinde birtakım şehit militanların tanıtıldığı, bu kişilerin hayatı ve Allah yolunda ölümlerinin anlatıldığı doğru mudur 
     Basınımızda çıkan bu haberler doğru ise kalaşnikof silahlar ve bombalar eşliğinde cihat propagandalı promosyon VCD'lerin dağıtımı bilginiz dahilinde mi yapılmaktadır 
     Cihat propagandalı VCD dağıtımı bilginiz dahilinde değilse satış izninin kaldırılması konusunda bir girişiminiz olmuş mudur '' 
     
</TEXT>
</DOC>
