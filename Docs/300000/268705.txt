<DOC>
<DOCNO> 268705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sondun18.html </URL>
<DATE> 2004/09/03/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Teröristler bir eve sığındı.. Çatışma başladı... 
</HEADLINE>
<TEXT>

     Kuzey Osetya'da bir okulda çok sayıda kişiyi rehin alan teröristlerin saklandığı sanılan bir evin etrafında çatışma çıktığı bildirildi. 
     Olay yerindeki AFP muhabiri, Beslan'daki okulun yakındaki evin etrafından bir dizi patlama ve silah sesleri geldiğini aktardı. 
     Bu arada eylemcilerin, demiryolu kavşağı yakınına, kentin güneyine doğru kaçtığı bildirildi. 
     İtar-Tass ajansı, birçok eylemcinin kentten kaçmaya çalıştığını duyurdu. 
     Ambulanslar ve araçların, okuldan yaralı çocukları tahliye ettiği kaydediliyor. 
     
     YARALI SAYISI 200 CİVARINDA 

     Kuzey Osetya'daki okula içinde askerlerin bulunduğu üç zırhlı personel taşıyıcısının yaklaştığı ve bölgeden çok şiddetli patlamalar ve yoğun silah sesleri duyulduğu haber veriliyor. 
     Rus İtar-Tass ajansı, patlamaların, Rus güçlerinin rehinelerin kaçması için okul duvarına delik açmasından kaynaklandığını duyurdu. 
     Reuters muhabiri, şiddetli çatışmaların sürdüğünü açıklarken, ambulans ve özel otomobillerin onlarca yaralı çocuğu okuldan tahliye ettiği belirtiliyor. 
     Itar-Tass ajansı, hastaneye 200 civarında yaralı rehine götürüldüğünü aktardı. 
     Okuldaki rehine sayısının 350 ile 1500 arasında olduğuna ilişkin çeşitli açıklamalar yapılmıştı. 
     
</TEXT>
</DOC>
