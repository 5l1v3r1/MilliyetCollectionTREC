<DOC>
<DOCNO> 258866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sonyas17.html </URL>
<DATE> 2004/07/28/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Obez kadınlar çetesi, dükkan sahiplerinin korkulu rüyası oldu 
</HEADLINE>
<TEXT>

     Güney Afrika'nın doğusundaki Durban liman kentinde, obez kadınların kurduğu bir çetenin iki aydır kentteki dükkan sahiplerinin korkulu rüyası haline geldiği bildirildi. 
     Güney Afrikalı polis memuru Michael Read yaptığı açıklamada, hırsızlık yapan çetenin, kentin alışveriş bölgelerindeki giysi ve kozmetik mağazalarını hedef aldığını söyledi Read'e göre, çetenin bazı üyeleri ''gürültü yaparak'' güvenlik görevlilerinin dikkatini dağıtırken, diğerleri çaldıklarını çantalarına dolduruyor. 
     4-10 kişilik gruplar halinde gezen çete üyelerinin, genellikle butikleri ve kozmetik malzemesi satan dükkanları hedef aldığını belirten Read, çete üyelerinin çaldıkları malları daha sonra sokak satıcılarına sattığını kaydetti. 
     Çete üyelerinden çoğunun tutuklandığını, ancak birkaçının halen yakalanamadığını belirten Read, mağazalarda çalışan güvenlik görevlilerini, grup halinde dolaşan obez kadınlar gördüklerinde tetikte olmaya çağırdı. 
     
</TEXT>
</DOC>
