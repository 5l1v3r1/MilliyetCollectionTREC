<DOC>
<DOCNO> 269778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/sonsiy19.html </URL>
<DATE> 2004/09/07/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Barzani Ankara'da "Türk şoförlere saldırıları kınıyoruz" 
</HEADLINE>
<TEXT>

     Irak Kürdistan Demokratik Partisi IKDP yetkilisi Neçirvan Barzani, temaslarda bulunmak üzere Ankara'ya geldi. 
     Barzani, Esenboğa Havaalanı'nda yaptığı açıklamada, Ankara'da Türk yetkililerle Irak'a ilişkin genel konular ve ikili ilişkileri değerlendirmek istediklerini söyledi. 
     Türk şoförlere yönelik saldırılara ilişkin bir soru üzerine Barzani, bu saldırıları kınadıklarını belirtti ve söz konusu olayların kendi kontrollerindeki bölgede olmadığını hatırlattı. 
     Barzani, terör örgütü PKK Kongra-Gel'in Irak'taki unsurlarına ilişkin bir soru üzerine de, ''topraklarının komşuları tehdit edecek şekilde kullanılmasına hiçbir zaman sıcak bakmadıklarını'', Türk yetkililere bu görüşlerini bir kez daha ileteceklerini ifade etti. 
     Neçirvan Barzani'nin akşam üstü Dışişleri Bakanı ve Başbakan Yardımcısı Abdullah Gül tarafından kabul edilmesi öngörülüyor. 
     
</TEXT>
</DOC>
