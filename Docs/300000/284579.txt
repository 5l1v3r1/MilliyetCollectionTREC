<DOC>
<DOCNO> 284579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/yazar/asik.html </URL>
<DATE> 2004/10/30/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Şikeli sohbet... 
</HEADLINE>
<TEXT>


Gazete ve televizyonlarda çarşaf çarşaf şike iddiaları... Mafyanın, "maç ve hakem bağlamaya" yönelik telefon konuşmaları... İtiraflar... 
Önceki yılki Diyarbakırspor - Altay maçı... Geçen yılki Rizespor - Akçaabat Sebat spor maçından sonra, Akçaabat kalecisi Metin Aktaş'ın kendilerine yenilen Rizesporlu oyunculara yaptığı "teşekkür " konuşması... Bu maçın devre arasında Rizespor Teknik Direktörü Yılmaz Vural'ın sahayı terk edip ardından istifa etmesi henüz belleklerden silinmiş değil. 
Hepsi bu kadar mı 
Geçen sezon oynanan Diyarbakırspor - Elazığspor maçıyla ilgili eski Elazığspor Başkanı Baki Aydın'ın, dünkü Milliyet'te yer alan şu sözleri 
"Doğru, futbolcular Diyarbakırsporlu futbolcuları kastediyor canı gönülden oynamadılar. Ancak herkes bu maçı konuşuyor. Neden Bursa'ya 8 oyuncusunu götürmeyen Gençlerbirliği unutuluyor " 
Yine dünkü gazetemizde, UEFA Asbaşkanı Şenes Erzik'in aşağıdaki demeci 
"Mafya ve şike dedikoduları Türkiye'nin dışarıdaki itibarını sarsıyor. Açıklamalar ve haberler ne yazık ki şike olduğunu gösteriyor." 
Örnekler saymakla bitecek gibi değil. Ve durum bu kadar ortada iken Galatasaray İkinci Başkanı Ergun Gürsoy, bakın ne diyor 
- Türkiye'de şike yapıldığına inanmıyorum. Olsaydı geçen yıl Trabzon'a yenilirdik... 
Dam üstünde saksağan, vur beline kazmayı... 


Adalet Bakanı Çiçek, "Yolsuzlukla mücadelede yalnızım" demiş. 
Yoo, Başbakan da var... 
Ama o damardan girdi, bir türlü çıkamadı... 
Haldun Ertem 

Meclis kutlaması Meclis Başkanı Bülent Arınç, geçen kandilde milletvekillerine kutlama mesajı göndermiş, milletvekili Emin Şirin, kendisine bu mesajların bedelini hangi kaynaktan karşıladığını sormuştu. 
Meclis Başkanı Arınç, soruya h l cevap vermedi. 
Emin Şirin'e dün sorduk 
- Meclis Başkanı, mesaj ile Cumhuriyet Bayramınızı da kutladı mı 
Kutlamamış... Daha ziyade Diyanet'le ilgili konulara bakıyor anlaşılan... 

Franklar yok muydu Türk mü, Türkiyeli mi, tartışmaları arasında Prof. Baskın Oran, Fransa'da "Frank" diye bir ırkın olmadığını söylemişti. Okurlarımızın itirazı üzerine Baskın Oran'la yeniden konuştuk. Prof. Oran, Frankların geçmişte var olduğunu ancak bugün kimlik oluşturacak bir etkiye sahip olmadıklarını kaydetti... Tartışma sürüyor... Bir okurumuz 
- Osmanlı döneminde, Avrupalılar bize "Osmanlı" dedikleri kadar "Türk" de derlerdi... Türk, bu ülke insanının genel adıdır, kucaklayıcı deyimdir, diyerek tartışmayı süslüyor. 

Hangi PKK... Ankara Temsilcimiz Fikret Bila'nın son kitabı "Hangi PKK" Abdullah Öcalan ve PKK'nın dününü - bugününü, Apo'nun yakalanmasından sonra oluşan strateji değişikliğini, askerlerin yeni durumla ilgili değerlendirmelerini, ABD'nin bölgedeki hesaplarını vb. irdeliyor... 
PKK ilk terör eylemlerini 1984 yılında başlatmıştı... Aradan geçen 20 yılda çok acılar yaşandı. Artık rüzg rlar bir başka cepheden esiyor... 
Abdullah Öcalan ilk zamanlarda bir "Bağımsız Kürt Devleti Projesi"nin peşindeydi. 1999 yılında yakalandıktan sonra "Demokratik Cumhuriyet" tezine doğru strateji değişikliği yaptı... Kitaptan okuyoruz 
...Öcalan'ın demokratik çözüm dediği bu strateji değişikliği "iki kurucu halk" yaklaşımıyla Türkiye Cumhuriyeti'nin yeniden oluşturulması ve yeni anayasasında "Türk ve Kürt" olarak iki kurucu ulusun kabul edilmesi talebine dayanır. Etnik temele dayalı olmayan Türk üst kimliğini reddeden ve bu çerçevede "Türkiye ulusu" denilmesini öneren söz konusu yaklaşım Öcalan ve PKK'nın "Bağımsız Büyük Kürdistan Devleti" iddiasından 1999 sonrasında geldiği çizgiyi göstermektedir... Aynı model Kürtlerin yaşadığı Irak, İran ve Suriye için de savunulmaktadır. 
KONGRA - GEL, 4 ülkede Türkiye, Irak, İran, Suriye Kürtler için devlet olmayan bir otorite oluşturacak, bir nevi koordinasyon görevi yapacaktır... 
Abdullah Öcalan'ın yönelişi karşısında TSK'nın aldığı pozisyon nedir Diğer Kürtlerin ve ABD'nin hesapları nedir AB süreci konuyu nasıl etkilemektedir Bu soruların yanıtları kitapta... 



</TEXT>
</DOC>
