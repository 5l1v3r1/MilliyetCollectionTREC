<DOC>
<DOCNO> 271814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sontur49.html </URL>
<DATE> 2004/09/14/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
10 günlük bebeğini çatıdan attı .. 
</HEADLINE>
<TEXT>

     Kastamonu'da bir kadın, 10 günlük bebeğini evin çatısından atarak öldürdüğü iddiasıyla tutuklandı. 
     AA muhabirinin aldığı bilgiye göre, Kastamonu'nun Vakıf Mahallesi'nde yaşayan ve 6 ay önce eşinden boşanan ve annesiyle birlikte yaşamaya başlayan Halime Bayır 34 , 10 gün önce doğum yaparak bir kız çocuğu dünyaya getirdi. 'Merve' adını verdiği bebeğini yanına alan Bayır, iddiaya göre, annesine ''komşu ziyaretine gidiyorum'' diye ayrılarak, oturdukları evin yanında bulunan ve uzun süredir boş olan 2 katlı ahşap evin çatısına çıktı. Bayır, evin çatısından 10 günlük bebeğini atarak ölümüne neden oldu. 
     Vatandaşların polise ihbarı üzerine yakalanan Bayır, çıkartıldığı mahkemece tutuklanarak cezaevine gönderildi. 
     Bu arada, Bayır'ın tedavi gördüğü ve eşiyle psikolojik sorunları nedeniyle boşandığı öğrenildi. 
     
</TEXT>
</DOC>
