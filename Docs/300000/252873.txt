<DOC>
<DOCNO> 252873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/son/sontur18.html </URL>
<DATE> 2004/07/04/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Konya... Düğün konvoyunda kaza 7 ölü, 4 yaralı 
</HEADLINE>
<TEXT>

     
Konya'da meydana gelen trafik kazasında, 7 kişi öldü, 4 kişi yaralandı. 
     Alınan bilgiye göre, Konya'nın Güneysınır İlçesi'nden Bozkır İlçesi'ne giden düğün konvoyunda bulunan 42 SR 687 plakalı otomobil, Güneysınır-Bozkır karayolunun 6. kilometresinde, hatalı sollama nedeniyle, karşı yönden gelen 70 AR 299 plakalı otomobille çarpıştı. 
     Kazada yaralanan 4 kişiden kimliği belirlenen Nurgül Candan 3 ve sürücü İhsan Arı 43 , Konya Numune Hastanesi'ne kaldırıldı. Nurgül Candan'ın durumunun ağır olduğu bildirildi. 
     Diğer 2 yaralının ise Selçuk Üniversitesi Meram Tıp Fakültesi Hastanesi'nde tedavi altına alındığı öğrenildi. 
     
     ÖLENLERİN KİMLİKLERİ 

     Kazada, hatalı sollama yaptığı iddia edilen 42 SR 687 plakalı otomobilin sürücüsü Bahri Sürücü'nün Konya Emniyet Müdürlüğü Haber Merkezi'nde polis memuru olarak görev yaptığı öğrenildi. 
     Kazada Bahri Sürücü ile birlikte aynı araçta bulunan eşi Fatma, çocukları Murat, Bilal ve Ramazan'ın hayatını kaybettiği bildirildi. Kazaya karışan 70 AR 299 plakalı otomobilin sürücüsünün ise İhsan Arı olduğu belirlendi. Kazada, İhsan Arı, Arzu Monyanlı, Nurgül ve Hakkı Candan yaralanırken, aynı araçta bulunan Selahattin ve Server Candan hayatını kaybetti. 

     
</TEXT>
</DOC>
