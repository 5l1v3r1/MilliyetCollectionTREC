<DOC>
<DOCNO> 286552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/magazin/yazdud.html </URL>
<DATE> 2004/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İpek 'Büyü'nün esiri oldu 
</HEADLINE>
<TEXT>


Köşebaşı'nda çalışanlara psikolog, Mabeyin Restaurant, Boğaziçi Tıp'da karboksiterapi, Muazzez Abacı-Adnan Şenses Feshane'de, 'Gönülden Gönüllere Şiirler', Atilla'nın mutlu günü, 


Efendim, dört gün Bursa'daydım. Müthiş bir yazı dizisi hazırladım, önümüzdeki günlerde okuyacaksınız. Demedi demeyin. Neyse, ayağımın tozuyla İstanbul gecelerine daldım. Ramazan olması nedeniyle çok renkli değil eğlence dünyası. Tabii iftarı, sahuru bilmeyen bir gençlik sokaklarda tozlu dumanlı bir yaşamın içinde yuvarlanıp gidiyor ya... Neyse. Güzel arkadaşım sevgili İpek Tuzcuoğlu, oğlum olsa ancak bu kadar sevebileceğim İzmir DHA'nın başarılı ismi Cesur Sert, yakışıklılığı ile İzmirli kızların ve ünlü isimlerin gözdesi olan menajer Emre Akova ile birlikte Köşebaşı Etiler'de yaptık iftarımızı. İpek'in erkek arkadaşı, benim güzel dostum, WMC Group Başkanı medya, reklamcılık ve iletişim Hakan Yangın önemli bir iş toplantısı olması nedeniyle aramızda yoktu. Köşebaşı'nın sahibi sevgili Ali Akkaş ile yemek öncesi sohbet ettim. Ali gerçekten mükemmel bir patron. Kendisini garsonluktan tanırım. Kısa zamanda çok yol kat eden bir Sivaslı. Biliyorsunuz Köşebaşı Ankara, Bodrum ve İstanbul'un pek çok semtinde zinciroldu. Ali sabahın köründe işin başında. Buranın etleri özel. Hayvanları kendileri besliyor, kesip buzhanelerinde koruyor, sonra şubelere dağıtıyorlar. Mezeler günlük. Ben teravi sonrası yemek yediğim için Köşebaşı'nda iftar sıkışıklığı yoktu ama yine de doluydu. İkinci partiymiş. Ali, salon şefi Piro Ciantra, garson Hasan Alkan, mutfak şefi Sertan Çelikbaş uzun süredir gitmediğim için özlemişler, masayı donatmışlar. Közde patlıcan, soğan, biber, sarmısak ve domates, bol nar ekşisi katılmış gavur dağı salatası... Yani yiyemediğin ne varsa, masadaydı. Ali "Siparişi bana bırakın" dedi. Önce fındık lahmacun, ardından çöp şiş, kuzu şiş, pirzola, kaburga geldi. İpek çok beğendi. Bizim çocuklar da öyle. İpek şu aralar müthiş koşturuyor. TRT'ye çektiği 'Dudaktan Kalbe' adlı filmin ardından yeni projelere dalmış vaziyette. Aralık ayında merakla beklenen' Büyü' adlı sinema filmi de bence epey ses getirecek getirmesine de İpek'i çok yormuş, sinirlerini yıpratmış. Şu günlerde adaşı olan bir psikoloğa gidiyor. 36 bedene düşen İpek hala 'Büyü'nün etkisinde. Film, 700 yıl önce yapılmış bir büyünün günümüzde tekrar harekete geçmesini anlatıyor. Ve olaylar gelişiyor. Orhan Oğuz'un yönetmenliğini yaptığı 'Büyü' korku ve gerilimin bir arada olduğu, insanın adrenalinini yükselten bir film. Belki biliyorsunuzdur, İpek İzmirli, Karşıyakalı'dır. Onun işlerini de İzmirli bir danışman takip ediyor Bizim Emre Akova. Kerem Görsev, Yasemin Kozanoğlu, Berna Öztürk, Nefise Karatay, Yüksel Ak, Ebru Destan, Esra Eron, Vatan Şaşmaz gibi ünlü isimlere danışmanlık yapan Emre bence çok başarılı. O nedenle İpek ile uyum içinde çalışırlar diye düşünüyorum. Neyse, yine daldan dala atlıyorum. Biz tatlılara geçerken Ali masaya geldi yine ve "Abla, Köşebaşı çalışanları artık psikolog kontrolünde işe hazırlanıyor. Düşünsene, adam Adana'dan gelmiş. Aldığı aylık 300 -400 milyonmuş. Burada bin dolar kazanıyor. İstanbul gibi bir metropolde yaşarken ne yapması gerektiğini, müşteriye nasıl davranacağını psikologtan öğreniyor" deyince şaşırdım valla. Pek çok yeniliği yapan Köşebaşı bir ilk'e daha imza atmış anlaşılan. Helal olsun. O akşam saat 01.00'de masadan zor kalktık. 


Abacı-Şenses ittifakı 

Cumartesi günü Anadolu yakasındaki mekanları köşeme almıştım. Bir yeri atlamışım Mabeyin Restaurant. Diyarbakırlı bir büyüğümle bir kez gitmiştim. 30 yıllık bir müesese. Mabeyin'in patronları, Çavuşoğlu Baklavaları'nın da kurucuları. Turizm Bakanlığı'nın Özel Tesis İşletme Belgesi verdiği Mabeyin Restaurant üç ana bölümden ve 5 ayrı salondan meydana geliyor. Mönü Güneydoğu yöresinin lezzetleri Patlıcan kebabı, alinazik, sebzeli bahar kebabı, Antep mutfağına ait yuvarlama, ekşili ufak köfte, şiveydiz, ekşili taraklık... Ayrıca İtalyan salata çeşitleri, Çin böreği ve vejetaryenler için özel seçenekler var. Ailelerin yeğlediği ve rahat ettiği bir yer. Çünkü çocuklarınız bakıcıların gözetiminde oluyor. Fiyatlar da uygun. Evet, Anadolu yakasında oturan ve yöresel yemekleri seven okuyucularım Size bir adres daha işte. Sizi ihmal ettiğimi iddia etmezsiniz artık. Mabeyin'in telefon numarası 0216 422 55 80. Efendim, bu akşam geleneksel Feshane Şenlikleri'nde Türk Sanat Müziği'nin yaşayan iki efsanesi Muazzez Abacı ve Adnan Şenses'in konseri var. Eyüp Feshane sahnesinde saat 21.00'de sahne alacak olan muhteşem ikilinin konser biletleri 15 milyon lira. Kaçırmayın derim. 

Boğaziçi Tıp'tan hanımlara özel 

tilla Kaplakarslan, Türkiye'nin sayılı manken ve fotomodel ajanslarından birinin patronuydu. Disiplini, dürüstlüğüyle tanınan, sevdiğim bir arkadaşım olan Atilla bir süre Amerika'da yaşadı. Eski eşi sevgili Nuray'a, New York'da şık bir güzellik salonu, kendine 'Vision Agency' adlı bir manken ve fotomodel ajansı açtı. Biricik kızını da yanına aldı. Fakat vatan özlemi ağır basınca Levent Gazeteciler Sitesi'nde bir büro daha açıp New York -Türkiye arasında gidip gelmeye başladı. Atilla, Türk -Amerikan Dernekleri Federasyonu tarafından gerçekleştirilen 29 Ekim Cumhuriyet Balosu'nda muhteşem bir defile yaptı. Ortalık ayağa kalktı. Gizem Özdilli, Meral Bayram, Didem Öner, Yeşim Erçetin, Neslihan Yavuzcan'ın katıldığı defile büyük yankı uyandırdı. New York Başkonsolosu Ömer Onhon, Türk -Amerikan Dernekleri Federasyonu Başkanı Dr. Ata Erim tarafından kutlanan Atilla'yı ve mankenlerini bu yüzden ben de köşeme aldım. Efendim, Beşiktaş'daki Boğaziçi Tıp Merkezi'nin ortağı ve Genel Koordinatörü Şah Yaycı muhteşem bir insan. Yardımsever, dost, dürüst ve işine sahip bir yönetici. Uzun süredir Şah ile görüşememiştim. Karın bölgesindeki yağlardan yakınan bir arkadaşım benden yardım isteyince Şah'ı aradım. Offf, acaip ilerlemişler. Şimdi çok moda olan karboksiterapi'ye başlamışlar. Cilt altına karbondioksit gazı enjekte ediyorlar. Verilen karbondioksitle o bölgedeki dokuların yağları yıkılıyor, tükeniyor. Önce LPG uygulanıp sonra karboksiterapi yapılınca çok hızlı sonuca varılıyor. Bölgesel yağ fazlalıkları, çatlak, doku sarkmaları, ameliyat izleri bu yöntemle gideriliyor. Pek çok manken bu tedaviye başlamış bile. Boğaziçi Tıp, medikal estetikte çok başarılı. Dr. Mustafa Karataş ve Dr. Akın Demiralay'ı bir deneyin derim. Telefon numarası 0212 227 00 00. Mübarek Ramazan ayının son haftasına girerken iftar için size bir kaç adres veriyorum. Sevinçleriniz okyanuslar, üzüntüleriniz ise kum tanesi kadar olsun. Hoş kalın. 



</TEXT>
</DOC>
