<DOC>
<DOCNO> 286138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sontur07.html </URL>
<DATE> 2004/11/04/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Üniversiteli Selen kaza kurbanı 
</HEADLINE>
<TEXT>

     Zafer TOKUŞ DHA 

SAKARYA Üniversitesi İktisadi ve İdari Bilimler Fakültesi 2'nci sınıf öğrencisi, 20 yaşındaki Selen Aras, arkadaşları ile birlikte bindiği otomobilin karşı yönden gelen belediye otobüsünün altına girmesi sonucu öldü. 
     Kaza, önceki geceyarısı Serdivan Tunahan Tesisleri yakınlarında meydana geldi. Aydın Tohumoğlu yönetimindeki 34 ZK 8877 plakalı otomobil, aşırı hız ve dikkatsizlik sonucu karşı yönden gelen belediye otobüsünün altına girdi. Kazada üniversite öğrencisi 20 yaşındaki Selen Aras olay yerinde hayatını kaybetti. Kazada ayrıca aynı fakültede eğitim gören 3.sınıf öğrencisi Naci Eryılmaz ile araç sürücüsü Mühendislik Fakültesi bölümü 2.sınıf öğrencisi Aydın Tohumoğlu da yaralandı. Yaralılar Sakarya Devlet Hastanesi'nde tedavi altına alındı. Ailesi Aras'ın cenazesini Sakarya Devlet Hastanesi morgundan alarak doğum yeri olan Düzce'ye götürdü. 
     Sakarya Üniversitesi Rektörü Prof. Dr. Mehmet Durman, tarfik kazalarının Türkiye'de ciddi bir sorun olduğunu, kazadan büyük üzüntü duyduğunu söyledi. Prof. Dr. Durman, kampus yolunun h al a tehlikelerle dolu olduğunu, 30 bine yakın öğrencinin eğitim öğretim gördüğü üniversite yolununu biran önce yapılması gerektiğini belirterek, "Kampus yolumuzun çift şeritli olması gerekiyor. Bunun için yetkililere gerekli girişimleri yaptık. Ama h al a bir çözüm bulunamadı. Bu yolda büyük bir facia yaşanmadan gerekli önlemlerin alıması talebimizi bir kez daha dile getiriyorum'' dedi. 

     
</TEXT>
</DOC>
