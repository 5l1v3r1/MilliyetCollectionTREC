<DOC>
<DOCNO> 290123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sondun50.html </URL>
<DATE> 2004/11/19/ </DATE>
<TIME> 22.56 </TIME>
<AUTHOR>  </AUTHOR>
<HEADLINE>
Prens William, asker olmak istiyor... 
</HEADLINE>
<TEXT>

     İngiliz tahtının Prens Charles'dan sonra ikinci veliaht adayı Prens William, üniversiteyi bitirince ''özel muamele görmeden'' asker olmak istediğini söyledi. 
     Yedi yıl önce Paris'te trafik kazasında ölen annesi Prenses Diana ve Prens Charles'ın büyük oğlu William, İngiliz basınına verdiği nadir demeçlerinden birinde, İskoçya'nın St. Andrews Üniversitesi'nde coğrafya bölümü son sınıfını gelecek yıl bitirdikten sonra orduya yazılarak asker olabileceğini belirtti. 
     ''Kraliyet ailesi mensubuyum veya taht varisiyim diye şımartıcı özel muameleyi sindiremem'' diyen 22 yaşındaki Prens William, ''Askerlerimiz nerede ne yapar, bunu bilmek isterim'' diye konuştu. William, ''Yapmak bilmek istediğim çok iş var, askerlikle iyi başlangıç yapabileceğimi umuyorum'' dedi. 
     İngiliz basın yayın organları, Prenses Diana'nın 31 Ağustos 1997'de 36 yaşında ölümünün ardından Prens William'ı, 2005'te üniversiteyi bitirene dek bütünüyle rahat bırakma sözü vermiş bulunuyor. 
     Diana'nın ikinci çocuğu, Willam'ın kardeşi Harry de, Arjantin'de polo atları çiftliği ve Afrika-Avustralya gezilerinden sonra askerliğe hazırlanıyor. 
     Prens William, ''Babamla Kraliçe II. Elizabeth'in oğlu Galler Prensi Charles aramız çok iyi. Onun zor günleri oldu. Medya onu rahat tutmalı'' dedi. 
     İskoçyada yüksek tahsil hayatında durgun düşünceli kişiliği gelişen William, hayatın içinde olmanın güzel olduğunu, alışverişi tamamen kendisinin yaptığını söylüyor ve diyor ki ''Bir gün sokakta genç bir kız ansızın benimle evlenmek istediğini söyledi. Öyle kalakaldım.'' 
     
</TEXT>
</DOC>
