<DOC>
<DOCNO> 290200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sonspo16.html </URL>
<DATE> 2004/11/19/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Belçika'da amatör bir takım ırkçılık nedeniyle ligden ihraç edildi... 
</HEADLINE>
<TEXT>

     Belçika'da amatör futbol takımlarından KFC Haren, ırkçılık yaptığı gerekçesiyle Belçika Futbol Federasyonu tarafından ligden 1 sezon boyunca ihraç edildi. 
     Federasyon, KFC Haren'in oyuncularının yine aynı ligde mücadele eden KV Maccabi adlı Yahudi kökenlilerden oluşan takımla yapılan maçta, Yahudiler aleyhine slogan attıkları ve maç sonrası soyunma odalarında 2. Dünya Savaşı'nda Hitler'in kullandığı Nazi şarkılarını söyledikleri için cezalandırdığını açıkladı. 
     KFC Haren Kulübü yönetimi, karara karşı herhangi bir girişimde bulunmayacaklarını belirtirken, olay nedeniyle çok üzgün olduklarını dile getirdiler. 
     Ayrıca KV Maccabi Kulübü'nün açtığı dava nedeniyle KFC Haren'in oyuncuları makemede ırkçılık suçlamasıyla yargılanacak. 
     Öte yandan Brüksel Belediyesi de KFC Haren Kulübü'nün kiraladığı sahanın sözleşmesini feshedeceğini açıkladı. 
     
</TEXT>
</DOC>
