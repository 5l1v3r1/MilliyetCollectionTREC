<DOC>
<DOCNO> 250173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sondun06.html </URL>
<DATE> 2004/06/23/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
İngiliz askerler, suçsuzluğu kanıtlanırsa serbest bırakılacak... 
</HEADLINE>
<TEXT>

     İran'da tutuklanan İngiliz askerlerinin suçsuzluğunun kanıtlanması halinde çok yakında serbest bırakılacakları bildirildi. 
     İran resmi haber ajansı İRNA'nın haberine göre, adı açıklanmayan üst düzey bir yetkili, İngiliz askerlerinin yanlışlıkla İran karasularına girdiği ve saldırı niyeti taşımadığı ortaya çıkarsa serbest bırakılacaklarını söyledi. 
     Aynı yetkili, İngiltere Dışişleri Bakanı Jack Straw'un İran Dışişleri Bakanı Kemal Harrazi ile yaptığı telefon görüşmesinin bu kararda çok etkili olduğunu belirtti. 
     İran donanmasına ait gemiler, önceki gün İran ve Irak'ı ayıran Basra Körfezi'ndeki Şattülarap kanalında İran karasularına giren 3 İngiliz devriye botuna el koymuş ve 8 İngiliz askerini tutuklamıştı. 
     
</TEXT>
</DOC>
