<DOC>
<DOCNO> 253789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sondun22.html </URL>
<DATE> 2004/07/08/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Metin Kaplan, temyiz başvurusunda bulundu 
</HEADLINE>
<TEXT>

     Almanya'da faaliyetleri yasaklanan İslami Cemiyet ve Cemaatleri Birliği'nin İCCB yöneticisi Metin Kaplan, sınır dışı edilebileceği yönünde karar alan Münster Yüksek İdare Mahkemesi'nin kararına karşı, Federal İdare Mahkemesi'nde temyiz başvurusunda bulundu. 
     Münster Yüksek İdare Mahkemesi'nin bir sözcüsü, Kaplan'ın temyize başvurma nedenini yazılı açıklaması için şimdi en az 5 Ağustos'a kadar zamanı olduğunu bildirdi. 
     Mahkeme tarafından 26 Mayıs'ta alınan bir kararda, Kaplan'ın sınır dışı edilmemesi için neden bulunmadığı ifade edilmiş, Köln İdare Mahkemesi ise temyize başvurabilmesi için en az 2 ay süreyle sınır dışı edilmemesi yönünde karar almıştı. 
     Kaplan'ın bu süre içinde Köln kenti sınırlarını terk etmemesi ve her gün polise bildirim yapması zorunlu kılınmıştı. 
     
</TEXT>
</DOC>
