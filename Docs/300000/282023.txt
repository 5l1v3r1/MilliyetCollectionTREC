<DOC>
<DOCNO> 282023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/guncel/agun.html </URL>
<DATE> 2004/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Geldiğimiz için mutluyuz' 
</HEADLINE>
<TEXT>


Topkapı Sarayı Darphane binasında düzenlenen yemeğe katılan Cohn - Bendit, "Avrupa kültürüne yeni değerler katacak insanlarla tanışma imk nı bulduk" dedi 

MUSTAFA SEVEN 

Avrupa Parlamentosu AP Yeşiller Avrupa Özgür İttifakı EFA Grubu, İstanbul Toplantısı'nın ikinci akşamında Topkapı Sarayı Darphane binasında düzenlenen yemekli eğlencede stres attı. AP Yeşiller EFA Grubu Eş Başkanı Daniel Cohn-Bendit ve Yeşiller Grubu Eş Başkanı Monica Frassoni, ilerleyen saatlerde Tarkan ve Sezen Aksu'nun parçalarıyla bol bol dans etti. 
Gecede, CHP'li Kemal Derviş, eşi Catherine Derviş ve Zülfü Livaneli'nin yanı sıra çok sayıda davetli yer aldı. Avrupalı parlamenterlerle, kendileri için hazırlanan yer sofrasında yemek yiyen Cohn - Bendit, Yeşiller'in Türkiye'ye gelmesinden çok mutlu ve gururlu olduğunu belirterek, "Ayrıca o kadar şanslıyız ki Avrupa kültürüne yepyeni değerler katacak insanlarla İstanbul'da tanışma imk nı bulduk" dedi. 
Frassoni de bu toplantıyı sadece bir buluşma olarak değil, Türkiye'nin gösterdiği başarının adımlarından biri olarak hatırlayacaklarını kaydetti. Gecenin ilerleyen saatlerinde Cohn - Bendit, şarkıcı "Sema" ile birlikte Livaneli'yi de sahneye davet etti. Livaneli, Nazım Hikmet'in, şiirinden bestelediği "Karlı Kayın Ormanı" adlı şarkıyı Avrupalı parlamenterlerle söyledi. Şarkının bitmesiyle sahneye fırlayan Cohn - Bendit, "İşte bu Avrupa kültürüdür" diye konuştu. Bendit ve davetliler bol bol halay çekti. 

Yer sofrasında yemek 

Gecede Cohn - Bendit, yer sofrasında yemek yedi. "Karlı Kayın Ormanı" adlı şarkıyı Livaneli ile birlikte söyleyen Cohn - Bendit, "İşte bu Avrupa kültürüdür" dedi. Cohn - Bendit, Frassoni ve Cem Özdemir, gecede bol bol halay çekti. 


</TEXT>
</DOC>
