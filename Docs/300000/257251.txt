<DOC>
<DOCNO> 257251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/spor/axspo02.html </URL>
<DATE> 2004/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolaysa eve git 
</HEADLINE>
<TEXT>


Fenerbahçe Teknik Direktörü Daum, Almanya kampında disiplini korumak için bir dizi yasaklar getirdi. Alman hoca, kurallara kendisinin de uyacağını söylediği için ailesinin yanında kalamıyor 

CÜNEYT KARAKAYA 


'Gelip parayı isteyin' 
FENERBAHÇE'NİN Almanya kampında uygulanan yasaklar listesini Milliyet ele geçirdi. Daum tarafından belirlenen maddeler ve ağır para cezaları nedeniyle otel içinde adeta kuş uçmadığı bildirildi. Bu maddelerin kampta yer alan herkes için geçerli olduğunu dile getiren Alman hocanın, "Kurallara ben de uyacağım. Eğer uymazsam çekinmeden gelip parayı isteyin" dediği öğrenildi. 

Ailesini göremiyor 
UYULACAK kurallar listesindeki en pahalı ve en ağır madde ise kampı gece terk etmek olarak belirlendi. Bu maddeden en çok etkilenen isim de Daum oldu. Kaldıkları otel ile evinin arasındaki beş dakikalık mesafeye rağmen Alman çalıştırıcı ailesinin yanına gidemedi. Daum'un bir geceyi evinde geçirebilmesi için 5 bin Euro ödemesi gerekiyor. 

Yasaklar listesi 
Otel dışında bir yerde kalmak 5 bin Euro.İzinsiz kamptan ayrılmak 3 bin Euro.İzinsiz röportaj yapmak Bin Euro.Geç uyanmak 400 EuroYemeğe geç inmek 200 Euroİdman otobüsüne gecikmek 100 EuroKola içmek 50 EuroHuzursuzluk çıkarmak Fiyatı özel belirlenecek. 

Fener'e çıtır çerez 6-1 

İki devrede de üçer gol 
FENERBAHÇE, Alman 4. Lig ekiplerinden Yurdumspor'a gol yağdırdı, maçı 6-1 bitirdi. Deniz ile gol yağmuruna başlayan Sarı - Lacivertliler, Semih ile farkı ikiye çıkardı, Roth'un kendi kalesine ters vuruşu, ilk yarının skorunu belirledi 3-0. İkinci yarıda Hasan Ramadani ile bir gol bulan rakip, önce Aurelio'nun penaltısına, ardından da Semih ve Selçuk'un sayılarına engel olamadı, Fenerbahçe 6-1'lik skorla maçı farklı kazandı. 

Maçın karnesi 
HAKEMLER Volkan Ateş, Christian Erbs, Ayhan Ünal 
FENERBAHÇE Volkan 6 Recep Dk.46 5 - Önder 6 Serkan Dk.46 7 , Luciano 6 Fatih Dk. 46 6 , Servet 4 , Fabiano 6 Taylan Dk.77 5 , Mehmet Yozgatlı 5 , Deniz 7 Aurelio Dk. 46 6 , Ümit Özat 7 Selçuk Dk.46 6 , Tuncay 5 Mahmut Hanefi Dk.46 6 , Murat Hacıoğlu 5 , Semih 7 
YURDUMSPOR Galic 4 - Casper 4 , Seiler 4 , Roth 3 , Hasan Ramadani 5 , Engin 4 Daftari Dk. 85 , Soner 4 Hemmersbach Dk.46 4 , İaia 4 Ümit Dk.83 , Bas 4 , Şükrü 4 Jamal Dk.63 4 , Wendt 4 Nathaniell Dk. 46 4 
GOL Deniz Dk.21 , Semih Dk.27 ve 79 , Roth Dk.45 kendi kalesine , Hasan Ramadani Dk. 62 , Aurelio Dk.72 pen , Selçuk Dk. 88 
SARI KART Galic 

'Hadi bana eyvallah' 

YURDUMSPOR karşısında iki şık kafa golü atan Semih, gideceğinin sinyalini verdi. Fazla şans bulamadığı için Teknik Direktör Daum ile görüşen ve Ankaraspor'a gitmek için izin isteyen futbolcu, dünkü karşılaşmada oyundan çıkarken foto muhabirlerine, "Çekin, çekin... Bunlar son fotoğraflarım" diye takıldı. Karşılaşma için Köln'den Solingen'e geçen Fenerbahçe'nin dünkü maçına sadece 2 bin gurbetçinin gelmesi hayal kırıklığı yarattı. 

Forvette sancı var 

FENERBAHÇE, Almanya kampında tam bir forvet kaosu yaşıyor. Teknik Direktör Daum, hücum hattında sürekli farklı isimler değerlendirmesine karşın ideal ikilisini bir türlü bulamadı. Takıma geç katılan Van Hooijdonk'u antrenman eksiği nedeniyle yetersiz bulan tecrübeli teknik adam, Serhat ve Nobre'nin sakatlıklarıyla da tam bir çıkmaza girdi. 


</TEXT>
</DOC>
