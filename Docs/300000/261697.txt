<DOC>
<DOCNO> 261697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/yazar/akyol.html </URL>
<DATE> 2004/08/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Muhafazak r Düşünce' 
</HEADLINE>
<TEXT>


DÜŞÜNCE hayatımızdaki çeşitlenmeyi yansıtan bir örnek "Muhafazak r Düşünce" dergisinin ilk sayısı yayımlandı. www.muhafazakar.com 
260 sayfa, yazarların hemen tamamı akademisyen. İlk sayısı "Gelenekten Geleceğe" konusunu tartışıyor. Tam 'muhafazak r' bir konu 
İkinci sayısı "Cemaatten cemiyete, cemiyetten nereye " konusunu tartışacak. 
Dergide Bengül Güngörmez "Muhafazak r Paradigma" konulu yazısında, muhafazak rlığın "aydınlanma akılcılığı"na tepkiyle oluştuğunu belirtiyor. Aydınlanma akılcılığına göre, "özgür iradelerine sahip eşit bireyler başkalarının rehberliğine ihtiyaç duymaksızın 'akıllarıyla' her şeyi sorgulayıp tartışabilir" ve "bütün insanlıkta ortak bir akıl" vardır. Bu aklı egemen kılmak için, geçmişten gelen değerleri ve kurumları "temizleyerek" toplumu yeniden 'kurmak' gerekir. Bu sebeple "Aydınlanma'nın aklı" devrimcidir, totaliterdir, Jakobendir. Sf. 11 vd 

BURKE, Scruton, Nisbet, Vincent, Oakeshott gibi muhafazak r filozoflardan alıntılar yapan Güngörmez, "Aydınlanma'nın aklına karşı bir akıl" öne sürdüklerini anlatıyor. Mesela Vincent'e göre 
"İnsanlar rasyonel makineler değildirler duyguların, düşüncelerin ve genellikle de tutarsız hareketlerin karmaşık ağının öznesidirler... Tam bir tutarlılık arayışı rasyonalist bir mittir. İnsanlığın genel motivasyonu olarak aklı görmek, yüzeysel bir insanlık görüşüdür." Sf. 27 
Yazar, "aklın, bilimin egemenliği" diye kurulan totaliter rejimleri hatırlatarak muhafazak rların bu eleştirisinin haklı olduğunu söylüyor. 
'Akıl' farklı anlaşılınca, siyaset de farklı oluyor. Murat Yılmaz'ın yazısından öğreniyoruz ki, aydınlanmacı akıl toplumu toptan değiştirecek totaliter bir devrimci siyaseti savunurken, aklın alanının sınırlı olduğuna inanan muhafazak rlar siyasetin, yani devlet gücünün de sınırlı olması, bireyi ve toplumu serbest bırakması gerektiğini savunuyor. Bu noktada liberalizmle muhafazak rlık aynıdır. Sf. 143 vd 
Ayşe Kadıoğlu'nun da belirttiği gibi, özellikle Türkiye'de Kemalist otorite karşısında muhafazak rlık ve liberalizm iç içe olmuştur. 

DERGİDE Fatih Duman'ın "Edmund Burke Muhafazak rlık, Aydınlanma ve Siyaset" konulu yazısı, muhafazak r düşüncenin bu kurucu filozofunu, özellikle Jakoben akıl ile muhafazak r akıl arasındaki farkı ve bunun siyasetteki devrimci ve evrimci yansımasını çok güzel anlatıyor. Sf.31 vd 
Çağımızın önde gelen muhafazak r filozoflarından Michael Oakeshott'un "Muhafazak r Olmak Üzerine" adlı klasikleşmiş yazısı da dergide yer alıyor. Sf. 55 vd 
Halis Çetin, "Muhafazak rlık Kaosa Karşı Kosmos" adlı felsefi analiz yazısında siyasi bakımdan muhafazak rlığın devrime karşı evrimi, yani "zor'a karşı kendiliğinden" gelişmeyi savunduğunu anlatıyor. Sf. 103 vd 
Dergide AKP de inceleniyor. Sf. 149 vd 
Milliyetçi Prof. Mümtaz'er Türköne "Milliyetçi ideolojilerde millete zararlı unsurlar olabilir mi " sorunun cevabını araştırıyor ve 'evet' sonucuna varıyor tabii... Sf. 85 vd 
Muhafazak r bir vecize 'Her şeyin aşırısı, radikali zararlıdır. 



</TEXT>
</DOC>
