<DOC>
<DOCNO> 298398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/spor/spo01.html </URL>
<DATE> 2004/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bosque İstifa yok 
</HEADLINE>
<TEXT>



ORHAN YILDIRIM 

'Hata yapmadım' 
BEŞİKTAŞ'IN teknik patronu Del Bosque, Avrupa defterinin kapanmasının ardından istifasının söz konusu olmadığını söyledi. İspanyol hoca, "Düşündüğümde hata yaptığımı sanmıyorum. Artık lige dönmemiz lazım. Bnunu dışında istifa ya da başka bir şey düşünmüyorum" dedi. Del Bosque, kötü bir maç çıkaran Juanfran'ın hasta olduğunu, oyunu daha da hızlandırmak için ikinci yarıda yerine İbrahim Akın'ı aldığını vurguladı. 

'Çok kızıyorum' 
TALİHSİZ bir gece yaşadıklarını kaydeden Siyah - Beyazlılar'ın hocası, maçla ilgili değerlendirmesini şöyle yaptı "Bugünkü maçı tek kelimeyle nasıl açıklayacağımı bilmiyorum. Son anlarda ortaya çıkan canlanma biraz daha önceden yaşansaydı, belki sonuç istediğimiz gibi olabilirdi. Bu maçın böyle bitmesi beni çok kızdırıyor. Bu sonuca bahane bulamıyorum. Oyuncularıma da yüklenmek istemiyorum". 

Bilbao'dan gol şov 

GRUPTAKİ diğer maçta Athletic Bilbao, deplasmanda Standard Liege'e 7 - 1'lik skorla gol yağdırdı. İlk on dakikada iki golle rakibinin gardını düşüren Ezquerro, 55'te hat - trick yaptı. İspanyol ekibinin diğer gollerini Yeste, penaltıdan Iraola, Horno ve Etxeberria attı. UEFA Kupası'na veda eden Liege'in tek sayısı Onyewu'dan geldi. 


</TEXT>
</DOC>
