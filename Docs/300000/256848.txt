<DOC>
<DOCNO> 256848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sonspo06.html </URL>
<DATE> 2004/07/20/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Yunan basını İbrahim Kutluay, Panathinaikos'a dönmek istiyor... 
</HEADLINE>
<TEXT>

     Milli basketbolcu İbrahim Kutluay'ın, geçtiğimiz sezon ayrıldığı Panathinaikos takımına geri dönmek istediği iddia edildi. 
     Atina'da yayımlanan Ta Nea gazetesi, Ülker'de forma giyen Türk basketbolcunun yeni takım arayışında olduğunu, 2007 yılına kadar bağlı olduğu takımı ile yolunu ayırmayı istediğini yazdı. 
     Kutluay'ın varolan durumdan Panathinaikos yönetimini haberdar ettiğini belirten gazete, Türk basketbolcu ile Ülker yönetiminin sözleşmeyi karşılıklı feshetmelerinin ise an meselesi olduğunu öne sürdü. 
     Ta Nea, Panathinaikos yönetiminin, taraftarın özel bir sevgi duyduğu Kutluay'ın Ülker ile sözleşmenin sona ermesini beklediğini, ancak ondan sonra Türk basketbolcuya teklifte bulunmayı düşündüğünü kaydetti. 
     
</TEXT>
</DOC>
