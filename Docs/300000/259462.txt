<DOC>
<DOCNO> 259462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/guncel/gun05.html </URL>
<DATE> 2004/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'tan 100 kilo bomba getirdiler 
</HEADLINE>
<TEXT>


Habur sınırında Irak'tan gelen bir kamyonun gizli bölmelerinde 100 kilo C - 4 patlayıcıyla binlerce Kalaşnikov mermisi ele geçti 

DİYARBAKIR DHA 

Şırnak'ın Silopi ilçesindeki Habur sınır kapısından Türkiye'ye giriş yapan bir kamyonda yapılan aramada yaklaşık 100 kilo C - 4 plastik patlayıcı, 10 bin 50 Kalaşnikov mermisi, 9 milimetre çapında bir tabanca, 20 fünye ve 7 telsiz ele geçirildi. 
Irak'tan Türkiye'ye dün sabah giriş yapan Haşim Yener'in kullandığı 73 DY 695 plakalı kamyon, şüphe üzerine Jandarma ekiplerince aramaya alındı. Kamyonun gizli bölmelerindeki detaylı aramada, 100 kilo C - 4'ün yanı sıra mermi, fünye, tabanca ve telsizler bulundu. 

Cizre'de alacaklar 
Gözaltına alınan Yener ifadesinde patlayıcı, mermi, fünye, tabanca ve telsizleri Irak'tan aldığını, bunları kendisine verenlerin de "Bunları Cizre'ye götür, gelip senden alacaklar" dediklerini söyledi. Yetkililer, olayla ilgili soruşturmanın sürdürüldüğünü bildirdi. 
Bu arada, Habur'da ele geçirilen 100 kiloluk C - 4'lerle ilgili açıklama yapan bir uzman, "Yerleştirme ve tesisler iyi seçilirse İstanbul'un dörtte üçü gider" dedi. 


</TEXT>
</DOC>
