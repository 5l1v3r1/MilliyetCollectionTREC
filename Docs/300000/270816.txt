<DOC>
<DOCNO> 270816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/ekonomi/eko07.html </URL>
<DATE> 2004/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuveyt Türk'ten faizsiz kredi kartı 
</HEADLINE>
<TEXT>


EKONOMİ SERVİSİ 

Kuveyt Türk'ün faizsiz kredi kartı 'Siz Card' satışa sunuldu. Siz Card'ın tanıtıldığı basın toplantısında konuşan Kuveyt Türk Bireysel Bankacılıktan Sorumlu Genel Müdürü Khaled El Roby, devrim olarak nitelendirdiği yeni kartın, Türk aile bütçesine yardımcı olmak amacıyla üretildiğini söyledi. 
Süresi bir yıl olan Visa lisansı altındaki Siz Card'ın, bin dolar limitli seçeneği 100 dolardan, 2 bin dolar limitli seçeneği de 200 dolardan tüm Kuveyt Türk şubelerinde satılıyor. 
Kart ile sunulan sistemde, kredi kartı borcuna faiz getirilmiyor. Kart sahipleri her ay toplam borçlarının yalnızca yüzde 25'ini ödüyor, geri kalan borç faiz işletilmeden Merkez Bankası MB kurundan dolara endekslenip bir sonraki aya kalıyor. Kart sahipleri, her ay yüzde 25 ödeme sistemiyle, kredi kartlarını yüzde 0 faiz sistemiyle kullanıyor. 


</TEXT>
</DOC>
