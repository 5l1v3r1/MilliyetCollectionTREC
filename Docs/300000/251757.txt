<DOC>
<DOCNO> 251757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sontur45.html </URL>
<DATE> 2004/06/29/ </DATE>
<TIME> 22.42 </TIME>
<AUTHOR>  </AUTHOR>
<HEADLINE>
THY uçağında yaralanan 2 işçi ameliyat edildi. 
</HEADLINE>
<TEXT>

     Türk Hava Yolları'nın THY ''Rize'' adlı uçağındaki patlamada yaralanarak International Hospital'a kaldırılan 2 işçi ameliyat edildi. 
     AA muhabirinin aldığı bilgiye göre, THY'nin İzmir-İstanbul seferini yapan TK-317 sefer sayılı ''Rize'' uçağının yolcularını boşaltmasının ardından gerçekleşen patlamada yaralanan temizlik işçileri Özgür İskender 28 ile Cevat Aydemir 24 , International Hospital'da ameliyata alındı. 
     Patlamada sol el parmakları kopan, bu elin diğer kemiklerinde ileri derecede kırıklar ve doku kaybı, sağ el parmaklarında da kırık ve az oranda yumuşak doku kaybı gerçekleşen, yüzü ile vücudunda yanık izleri ile alt çenede doku kaybı olan Özgür İskender, Opr. Dr. Nezail Demirciler ve Opr. Dr. Mithat Ulay tarafından ameliyat edildi. 
     Yüzü ile vücudunda ikinci derecede yanıklar, sol gözünde yaygın kornea ve sklera yanıkları ile göz küresi delinmesi, sağ gözünde de yaygın kornea ve sklera yanıkları olan Cevat Aydemir'i ise Opr. Dr. Nezih Özdemir ameliyat etti. 
     Hastane yetkilileri, hayati tehlikesi bulunmayan İskender ile Aydemir'in tedavilerinin sürdürüldüğünü bildirdiler. 
     
</TEXT>
</DOC>
