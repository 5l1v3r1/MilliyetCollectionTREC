<DOC>
<DOCNO> 265570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/guncel/gunz1.html </URL>
<DATE> 2004/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>



Topbaş İstimlak çalışmaları başladı 

İSTANBUL Milliyet 
İstanbul Büyükşehir Belediye Başkanı Kadir Topbaş eşi ile dün geldiği Kadıköy Evlendirme Dairesi'nde, AKP'nin Şişli Belediye Başkan adayı olan Muhsin Divan'ın kızı Tuba ile Ziya Sarıkaya'nın nik hını kıydı. Alibeyköy'deki istimlak çalışmalarıyla ilgili değerlendirmelerde bulunan Topbaş, "İstimlak çalışmalarını başlattık. Dere yatağına 30 metre uzaklıktaki yerlerin istimlak çalışmaları yapılacak, kamuya ait yerlerin ise daha sonra" diye konuştu. 

Bakan Yıldırım'a eskort kuyruğu 

RECEP DEMİRCİ Erzincan DHA 
Erzincan'ın Refahiye ilçesinde düzenlenen "Bal Festivali"ne katılan ve doğum yerinde coşkuyla karşılaşan Ulaştırma Bakanı Binali Yıldırım'a, gezisi boyunca çeşitli kuruluşların 22 daire müdürünün makam araçları eşlik etti. Gümüşakar köyünde hemşerilerinin kete ve ayran ikram ettiği Yıldırım, 22 daire müdürüyle birlikte vatandaşların sorunlarını dinledi. 

Hızlı tren ihalesi için sekiz başvuru 

ANKARA Milliyet 
TCDD Genel Müdürlüğü'nün Ankara - İstanbul çift hat hızlı demiryolu projesinden sonra gündemine aldığı Ankara - Konya hattının ilk etap ihalesine 8 yerli ve yabancı şirket başvurdu. Başvurulara ilişkin değerlendirmenin ardından, projeler hazırlanacak. 2008'e kadar tamamlanması planlanan Ankara - Konya çift hat demiryolu güzerg hıyla projenin tamamlanmasının ardından, inşaat çalışmalarına başlanacak. 

Tren, traktöre çarptı 4 yaralı 

Gaziantep'te, yük treninin hemzemin geçitte traktörle çarpışması sonucu 4 kişi yaralandı. Makinist Osman Şahin idaresindeki 64954 sefer sayılı tren, İslahiye ilçesi girişindeki hemzemin geçitte Rıdvan Polat'ın kullandığı 27 SK 084 plakalı traktörle çarpıştı. Ağır yaralanan Polat'la traktörün römorkunda bulunan Hüseyin Gültekin, Mehmet Koyuncu ve Tahir Güvenç, Gaziantep Devlet Hastanesi'ne sevk edildi. 

PKK'nın bombacısı Mardin'de yakalandı 

MARDİN DHA 
Mardin'in Dargeçit ilçesinde düzenlenen operasyonda büyük kentlerde sansasyonel eylemlere hazırlanan bir PKK KONGRA - GEL üyesi terörist yakalandı. Mardin Valisi Temel Koçaklar yaptığı yazılı açıklamada, terör örgütünün başta metropoller ve turistik merkezler olmak üzere bombalı eylem yapma arayışında olduğunu belirtti. Aydın kod adlı Erol Doğan'ın 23 bir istihbaratın değerlendirilmesi sonucu 18 Ağustos'ta Dargeçit Altıyol Jandarma Karakol Komutanlığı'nca yakalandığı açıklandı. 

Şırnak'ta mayın patladı 1 şehit 

ŞIRNAK DHA 
Şırnak'ta Balveren beldesi yakınlarında yola döşenen bir mayının patlaması sonucu bir köy korucusu şehit oldu. Şırnak bölgesinde önceki gün PKK'lı teröristlere karşı başlatılan ve yaklaşık 5 bin asker ile geçici korucunun katıldığı operasyon devam ediyor. Operasyonlar sürerken, dün öğlen saatlerinde Balveren beldesi ile Besta bölgesi arasında yola döşenen bir mayın patladı. Mayın patlaması sonucu bir geçici köy korucusunun şehit olduğu öğrenildi. 

Adana savcısına rüşvet davası 

NEŞET KARADAĞ Adana DHA 
DGM'de görev yaparken rüşvet aldığı iddiasıyla açığa alınan Adana Savcısı Semih Üreten ve beş sanık hakkında 27 yıla kadar ağır hapis istemiyle dava açıldı. Üreten'in, bir dönem çete suçundan yargılanan CHP'nin Adana Büyükşehir Belediye Başkan adayı Şükrü Bülent Özülkü'den 80 milyar lira ve değerli bir saat aldığı iddia edildi. Dönemin Adana DGM Başsavcısı Nuri Yiğit'e yapılan ihbar üzerine açığa alınan Üreten hakkında hazırlanan dosya, Tarsus Başsavcılığı'na gönderildi. Başsavcı Orhan Usta, Üreten'le, daha önce Adana 2 Nolu DGM'de yargılanan Arif Bakımlı ile Derya Rüfai Bakımlı, Mehmet Güler, Erdoğan Efe ve Nadir Turgay Canver hakkında, "rüşvet almak, rüşvet fiiline aracılık etmek, 3628 sayılı yasaya çetecilik muhalefet" suçlarından dava açtı. Sanıklardan birinin savcı olması nedeniyle dosya Yargıtay'a gönderildi. 


</TEXT>
</DOC>
