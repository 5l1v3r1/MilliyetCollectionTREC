<DOC>
<DOCNO> 287202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sontur05.html </URL>
<DATE> 2004/11/08/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Uzman Çavuş, evlenme vaadiyle 17 yaşındaki kızla ilişkiye girmiş 
</HEADLINE>
<TEXT>

     Enis YILDIRIM TRABZON, DHA 

TRABZON İl Jandarma Komutanlığı'nda görevli 29 yaşındaki uzman çavuş Mahmut Süygün, 17 yaşındaki S.C.'yi evlenme vaadiyle kandırıp cinsel ilişki kurduğu ididasıyla, 7.5 yıla kadar hapis istemiyle yargılanıyor. 
     Uzman çavuş Mahmut Süygün, iddiaya göre geçen yıl arkadaş ortamında tanıştığı S.C.'yle bir süre birlikte oldu. Mahmut Süygün, aşık olduğunu ve evlenmek istediğini söylediği S.C.'yle yalnız kaldığı evinde cinsel ilişkiye gidi. Evlilik hayali kuran S.C., geçen nisan ayında ziyarete gittiği sevgilisi Süygün'ün evini boş buldu ve aldatıldığını anladı. 
     Tüm çabalarına rağmen Mahmut Süygün'e ulaşamayan S.C., kandırıldığını anlayınca başına gelenleri ailesine anlattı. Soluğu cumhuriyet savcılığında alan S.C.'nin ailesi Uzman Çavuş Mahmut Süygün'den şikayetçi oldu. İfadesi alındıktan sonra serbest bırakılan Süygün hakkında, reşit olmayan mağdureyle rızaen cinsel ilişkide bulunmak' suçundan Trabzon 1. Ağır Ceza Mahkemesi'nde 7.5 yıla kadar hapis cezası istemiyle dava açıldı. Hakkında idari kovuşturma da yapılan Mahmut Süygün açığa alındı. 
     Kandırılmasının kendisini çok incittiğini belirten S.C., savcılıktaki ifadesinde, "Aşık olduğum için cinsel ilişkiye girdim. Ama hayellerimi aldı gitti. Çok bekledim, geri dönmedi. Ölmek istedim, başaramadım. Ailemin yüzüne bakamadım. Ama artık dört elle hayata sarıldım. Onun yüzünü bile görmek istemiyorum'' dedi. 
     S.C., Süygün'ün ailesinin kendini telefonla arayıp tehdit ettiğini de ileri sürdü. 
     
</TEXT>
</DOC>
