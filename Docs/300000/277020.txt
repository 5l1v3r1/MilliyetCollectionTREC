<DOC>
<DOCNO> 277020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/ekonomi/eko06.html </URL>
<DATE> 2004/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Havaalanı gensorusu bakanı görevden etti 
</HEADLINE>
<TEXT>


DIŞ HABERLER SERVİSİ 

İran'da muhafazak r milletvekillerinin, İran Yol ve Ulaştırma Bakanı Ahmed Hürrem hakkında başkent Tahran'daki İmam Humeyni Havaalanı projesini yabancı bir şirkete vererek "İran'ın ününe leke sürme" suçlamasıyla meclise verdiği gensoru önergesi kabul edildi. Dün yapılan oturuma katılan 258 milletvekilinden 188'i gensoru önergesine olumlu oy verirken, 58 milletvekili olumsuz oy kullandı ve 9 milletvekili çekimser kaldı. Önergede, Ulaştırma Bakanlığı'nda kötü yönetim sonucu ölümcül hava, demir ve kara yolu kazalarına yol açmak ve bakanlıkta adı mali yolsuzluklara karışan bürokratların görevden alınmaması gibi suçlamalar da yer aldı. İran hükümeti, İmam Humeyni havayolu projesinin 2. safhasını ve işletme ihalesini Türk şirketi Tepe - Akfen - Ventures'e TAV vermiş, ancak Devrim Muhafızları "bu şirketin İsrail ile ilişkisi bulunduğunu" iddia ederek, havaalanını 8 Mayıs'ta kapatmıştı. 


</TEXT>
</DOC>
