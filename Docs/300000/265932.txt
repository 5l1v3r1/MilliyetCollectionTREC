<DOC>
<DOCNO> 265932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sondun19.html </URL>
<DATE> 2004/08/24/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Necef'e yardım götüren konvoya saldırı 2 ölü... 
</HEADLINE>
<TEXT>

     Irak'ta Amerikan güçlerinin kuşatması altındaki Şiilerin kutsal kenti Necef'e yardım götüren bir kamyonla bir ambulansa direnişçiler tarafından saldırı düzenlendiği bildirildi. 
     Bölgedeki bir Reuters kameramanı, yardım konvoyundaki araçların başkent Bağdat'ın güneyindeki Latifiye'de saldırıya uğradığını ve araçların ateşe verildiğini kaydetti. 
     Kameraman, ambulansta iki ceset gördüğünü belirtti. 
     Necef'e yardımların koordinatörlüğünden sorumlu bir dini yetkili de kente Bağdat'tan yardım malzemesi taşıyan bir kamyonla bir ambulansın saldırıya uğradığını, ancak başka ayrıntı bilmediğini söyledi. 
     Amerikan güçlerine karşı direnişe geçen Şii milislerle, ABD askerleri arasında Necef'te üç haftadır süren çatışmalarda, yüzlerce kişi öldü. 
     
</TEXT>
</DOC>
