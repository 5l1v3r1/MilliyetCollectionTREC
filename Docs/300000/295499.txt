<DOC>
<DOCNO> 295499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sondun45.html </URL>
<DATE> 2004/12/07/ </DATE>
<TIME> 19.26 </TIME>
<AUTHOR>  </AUTHOR>
<HEADLINE>
BAE'den dönen Rus turist, 35 binden fazla elmasla yakalandı 
</HEADLINE>
<TEXT>

     Birleşik Arap Emirlikleri'nden ülkesine dönen bir Rus kadın turist, 35 bin 500 adet elmasla yakalandı. 
     Rus gümrük yetkilileri, Domodedovo havalanında yakalanan 33 yaşındaki kadının çok sakin davrandığını ve yanında değerli bir şey olduğunu beyan etmeden havaalanında çıkmaya çalıştığını söylediler. 
     Yetkililer, arama sonucunda üzerlerine birçok elmas iliştirilmiş çok sayıda yüzük ve küpe ele geçirildiğini, özellikle bir kemere gizlenmiş, binlerce değerli taş bulunduğunu belirtti. 
     Gümrük yetkililerinin açıklamasında, havaalanı görevlilerinin elmasları saymasının saatler aldığı kaydedildi. Yetkililer, bu değerli taşların değerinin 1 milyon dolardan fazla olduğunu tahmin ediyor. 
     Yakalanan turist ise kendisini 115 bin dolarlık bir hediye aldığını söyleyerek savundu. 
     
</TEXT>
</DOC>
