<DOC>
<DOCNO> 265240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/yazar/theper.html </URL>
<DATE> 2004/08/21/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Radara girdiniz 
</HEADLINE>
<TEXT>


Yaz ayları yani tatil ayları, karayolu trafiği bir alem. Yola çıkın, trafik ekibi bir yerlerde sizi çevirir, "Radara girdiniz efendim " Yani bu demek ki hız sınırını aştınız. Peki karayollarında başka yasaya aykırılık yok mu Var, bakın cezayı gerektiren neler var 
Trafiği aksatacak veya tehlikeye sokacak şekilde şerit değiştirmek.Gidişe ayrılan en soldaki şeridi sürekli işgal etmek.Öndeki aracı güvenli bir mesafe bırakmadan takip etmek.Dönüş kurallarına uymamak.Geçme kurallarına uymamak.Şerit izleme ve değiştirme kurallarına uymamak.İndirme ve bindirme kurallarına uymamak.Park etmenin Yasak olduğu yerlerde park etmek.Yükü, karayoluna değecek, düşecek, dökülecek, saçılacak, sızacak, akacak, kayacak, gürültü çıkaracak şekilde yüklemek. 
Bu saydıklarım uzayıp gidiyor. Demek istiyorum ki zabıtanın görevi sadece "Radara yakalandınız efendim" demek değil, bu saydıklarımı da denetleyecek, gerekli para cezasını yazacak veya trafikten men edecek. Karayollarında asıl kazalara neden olan sair kurallara aykırılıkların da izlenmesi lazım. Bugün yapılan, işin kolaycılığıdır. 



</TEXT>
</DOC>
