<DOC>
<DOCNO> 266538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sondun41.html </URL>
<DATE> 2004/08/26/ </DATE>
<TIME> 20.41 </TIME>
<AUTHOR>  </AUTHOR>
<HEADLINE>
Uzay Mekiği baharda yeniden ucacak 
</HEADLINE>
<TEXT>

     Amerikan Havacılık ve Uzay Dairesi NASA , uzay mekiğinin baharda yeniden uçmaya hazır hale geleceğini bildirdi. 
     NASA Başkan Yardımcısı Bill Readdy, yaptığı açıklamada, Columbia uzay mekiğinin 2003 Şubat'ında yaptığı kaza ve 7 kişilik mürettebatının ölümünün ardından tam bir yıl önce uzay mekiğinin uçuşlarına yeniden başlamasının zor olduğunu söylediğini, ancak bir yıl sonra uçuşların baharda başlayabileceğini açıklamaktan mutluluk duyduğunu belirtti. 
     Readdy, mekiği 18 Mart ve 18 Nisan tarihleri arasında Uluslararası Uzay İstasyonu'na göndermeyi öngördüklerini ifade etti. 
     Uzay mekiği programının yöneticisi Bill Parsons da geçen yılın zorlu geçtiğini, ancak kaza soruşturma komisyonu ve NASA uzmanlarının önerileri doğrultusunda Discover uzay mekiğinde yapılan değişikliklerle, mekiğin uçuşa hazır getirilmeye çalışıldığını kaydetti. 
     Uzay İstasyonu'nun yetkilileri, istasyonun yönünü belirleyen bozuk jiroskopun yerine yenisinin getirilmesi için uzay mekiğinin uçuşlarına yeniden başlayabilmesini sabırsızlıkla bekliyorlar. 
     
</TEXT>
</DOC>
