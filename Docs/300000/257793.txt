<DOC>
<DOCNO> 257793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/siyaset/siy05.html </URL>
<DATE> 2004/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Örtbas ettirmeyeceğiz 
</HEADLINE>
<TEXT>


MUSTAFA BAĞDİKEN Sakarya DHA 


CHP Genel Başkanı Deniz Baykal, dün Pamukova'daki kaza yerinde incelemede bulundu sağda ve kurtarma çalışmalarına katılan askerlere teşekkür etti. Baykal, tren kazasının örtbas edilmesine izin vermeyeceklerini belirterek, "Bu görünmez kaza değil. Emir kulu makinistler gözaltına alınmış. Emri yerine getirdiler diye suçun onlara yıkılması söz konusu olmamalı" dedi. Hızlandırılmış tren uygulamasını başlatanların sorumlu olduğunu söyleyen Baykal, "Hukukçularımız devreye giriyor. 36 vatandaşın hesabını soracağız" diye konuştu. Gözaltındaki makinistlerle konuşmasının engellendiğini söyleyen Baykal, "Hızlı tren uygulaması eski tren hatları üzerinde yapılıyor" dedi. 



</TEXT>
</DOC>
