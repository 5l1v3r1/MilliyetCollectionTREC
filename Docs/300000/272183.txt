<DOC>
<DOCNO> 272183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/magazin/axmag01.html </URL>
<DATE> 2004/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Törede, 'Sil Baştan' 
</HEADLINE>
<TEXT>


ARİF ARSLAN Batman DHA 

Kanal D'nin sevilen dizilerinden 'Sil Baştan'ın pazar akşamından itibaren ekranlara gelecek yeni bölümlerinin çekimleri Batman'ın tarihi ilçesi Hasankeyf'te sürüyor. Yönetmen Gül Oğuz, dizinin konusunun töre cinayeti olması nedeniyle, çekimlerin ilk günlerinde ilçe halkının kendilerine temkinli yaklaştığını söyledi. İddialı bir dizi hazırladıklarını, Hasankeyf'teki çekimlerin çok verimli geçtiğini belirten Oğuz, şöyle konuştu "Hasankeyf'in tarihi güzelliği bizi buraya çekti. Dizinin konusu töre cinayeti olduğu için, ilk başta halk bize karşı temkinli davrandı. Ancak daha sonra kaynaştık. İlçe sakinlerinden artık olumlu tepkiler alıyoruz. 10 gün boyunca çekim yaptık." 



</TEXT>
</DOC>
