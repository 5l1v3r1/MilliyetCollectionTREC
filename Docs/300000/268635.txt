<DOC>
<DOCNO> 268635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/siyaset/siy10.html </URL>
<DATE> 2004/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Başöğretmenliğe' CHP'den itiraz var 
</HEADLINE>
<TEXT>


ANKARA Milliyet 


CHP, öğretmenliği "öğretmen", "uzman öğretmen" ve "başöğretmen" gibi üç kariyer basamağına ayıran düzenlemenin yer aldığı Mili Eğitim Temel Kanunu ve Devlet Memurları Kanunu'nda Değişiklik Yapılmasına İlişkin Kanun'un 1. ve 2. maddelerinin iptali ve yürürlüğünün durdurulması istemiyle Anayasa Mahkemesi'nde dava açtı. CHP'li Selami Yiğit'le birlikte başvuru dilekçesini Anayasa Mahkemesi Genel Sekreterliği'ne veren CHP Grup Başkanvekili Haluk Koç, yasaya göre toplam öğretmen sayısının sadece yüzde 20'sinin uzman olarak tanımlanacağını kaydetti. Milli Eğitim Kanunu'nun 43. maddesine göre, tüm öğret-menlerin uzman sayıldığını vurgulayan Koç, değişiklikle öğretmenlerin yüzde 80'ininden uzmanlık statüsünün geri alındığını, bunun da kazanılmış hakkın geri alınması anlamına geldiğini belirtti. 



</TEXT>
</DOC>
