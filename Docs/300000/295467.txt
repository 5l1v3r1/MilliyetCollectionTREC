<DOC>
<DOCNO> 295467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sondun13.html </URL>
<DATE> 2004/12/07/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Kemal Derviş'ten Le Figaro'ya AB makalesi.. 
</HEADLINE>
<TEXT>

     CHP milletvekili Kemal Derviş, ''AB'nin kurduğu barış bölgesini güneye ve Akdeniz'e yaymak için Türkiye'ye evet demesi gerektiği'' belirtti. 
     Derviş, Le Figaro gazetesine yazdığı makalede, bölgesel barış ve istikrar için Türkiye'nin AB üyeliğinin gerekliliğini anlattı. 
     ''2. Dünya Savaşı'ndan sonra harap olan kıtanın tekrar ekonomik olarak gelişmesi ve Fransa ile Almanya'nın barışmasının AB projesinin en önemli başarılarından biri olduğunu'' kaydeden Derviş, ''AB'nin bir barış alanı yaratarak dünyaya örnek olduğunu'' bildirdi. 
     ''AB'nin bu barış alanını yaymasının zorunluluğuna'' işaret eden Derviş, ''AB'nin, çağdaşlıkla İslam arasında aşılamayacak bir duvar olmadığını göstermesi gerektiğini'' belirtti. 
     Kemal Derviş, ''AB'nin, yalnızca Fransa'nın değil, Avrupa'nın da demografik ve ekonomik gelişmesine büyük katkıda bulunan ve aynı zamanda Avrupa'nın bir parçası olan Müslüman kültürünün hassasiyetinin gelişmesini kabul etmenin dışında cesaretlendirmesi gerektiğini de'' kaydetti. 
     ''Bu hassasiyetin, sorunların kaynağı değil, tam tersine güçlü Avrupa'nın zenginliğine katkıda bulunacak bir unsur olması için çalışılması gerektiğini'' ifade eden Derviş, ''Kabul etmek gerekir ki bu kolay bir yol değil, ancak başka yol yok'' dedi. 
     CHP milletvekili Kemal Derviş, ''bu hedefe ulaşma konusunda güçlü ve müreffeh Türkiye'nin AB için çok gerekli olduğunu'' belirtti ve ''AB'nin bu tarihi fırsatı kaçırmaması gerektiğini'' vurguladı. 
     
</TEXT>
</DOC>
