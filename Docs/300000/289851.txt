<DOC>
<DOCNO> 289851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sonsiy03.html </URL>
<DATE> 2004/11/18/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Blair Türkiye çok inançlı Avrupa'nın sıradışı simgesi 
</HEADLINE>
<TEXT>

     İngiltere Başbakanı Tony Blair, AB'ye üye olmak için bekleyen Türkiye'nin "gelecekteki muazzam değişimin habercisi" ve çok-inançlı bir Avrupa'nın sıra dışı simgesi olacağını bildirdi. 
     Tony Blair, Londra Belediye Başkanı'nın geleneksel yıllık ziyafetinde yaptığı konuşmada AB genişlemesine de değindi. Tony Blair, "Şimdi Avrupa bir dönüm noktasında. Üye sayısı 25'e yükselmiş durumda, diğerleri ise katılmak için sırada bekliyor. 
     Onlardan biri Türkiye, gelecekteki muazzam değişimin habercisi ve bir üye olarak, çok inançlı Avrupa'nın sıra dışı bir simgesi olur" dedi. 
     Blair, Avrupa ile ABD'nin birbirlerine karşı kibir ve güç gösterisine girmemesi gerektiğini vurguladı. Sonuçta ABD ve Avrupa'nın ortak değerlerinin, şimdiki sığ uyuşmazlıkların gösterdiğinin aksine bir okyanus kadar derin olduğunu kaydeden Blair, Avrupa ve ABD işbirliği olmadan Balkanlar, Orta Doğu, Afrika, iklim değişikliği, Çin'in büyüyen bir ekonomik güç olarak meydan okuması gibi sorunların çözülemeyeceğini savundu. 
     
</TEXT>
</DOC>
