<DOC>
<DOCNO> 260547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sonspo07.html </URL>
<DATE> 2004/08/04/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Süper Lig'de ilk yarı liderleri ve şampiyonlar... 
</HEADLINE>
<TEXT>

     Birinci Süper Futbol Ligi'nde 2004-05 sezonu için geriye sayım devam ederken, ilk yarıyı ilk 2 takım arasında kapatan ekipler, genellikle lig sonunda şampiyonluğa ulaşıyor. 
     Maçlar 2 grup halinde yapıldığı için 1959 yılındaki ilk sezonun değerlendirmeye alınmadığı araştırmaya göre, şampiyon takımlar, çok büyük bir oranda ilk yarıyı ilk 2 sırada tamamlayanlar arasından çıkıyor. 
     Birinci Lig tarihinde, 1959 yılı dışında geride kalan 45 sezonda, 26 kez ilk yarıyı lider, 15 kez ikinci, 3 kez üçüncü ve 1 kez de beşinci bitiren takım şampiyon oldu. 
     45 şampiyonluktan 41'i, ilk yarıyı ilk 2 sırada tamamlayanlardan çıkarken, yalnızca 4'ünde daha alt sıralarda yer alan takımlar mutlu sona ulaşabildi. 
     Birinci Futbol Ligi'nde bugüne dek Galatasaray 19, Fenerbahçe 10, Beşiktaş 9, Trabzonspor 5, Altay ve Kocaelispor da 1'er kez ilk yarıları lider tamamladı. 
     
     EN İLGİNÇ SEZONLAR 

     1969-70 sezonunda ilk yarıyı lider kapatan Altay, sezonu şampiyon Fenerbahçe'nin 8 puan gerisinde bitirdi. 
     Birinci Futbol Ligi'nin en ilginç sezonlarından birisi de 1974-75'de yaşandı. Ligin ilk yarısını lider Galatasaray'ın 4 puan gerisinde 2. sırada tamamlayan Fenerbahçe, sezon sonunda ezeli rakibine 5 puan fark atarak, 2 puanlı ligde zoru gerçekleştirdi ve şampiyon oldu. 
     1983-84 sezonunda ilk yarıyı 25 puanla lider kapatan Galatasaray, sezonu şampiyon Trabzonspor'un 6 puan gerisinde ancak 3. sırada tamamlayabildi. 
     1994-95 sezonunda yine ilk yarı lideri Galatasaray, sezon sonunda ipi göğüsleyen Beşiktaş'ın 10 puan gerisinde kaldı. 
     1997-98 sezonunun ilk yarısını lider Fenerbahçe'nin tam 6 puan gerisinde 3. sırada tamamlayan Galatasaray, ligin ikinci yarısında ortaya koyduğu performansla, ezeli rakibine 4 puan fark atıp şampiyon olmuştu. 
     Son olarak 2003-04 sezonunda Beşiktaş adeta bir mucizeyi gerçekleştirdi. İlk yarıyı 8 puan önünde kapattığı ezeli rakibi Fenerbahçe şampiyonluğa ulaşırken, siyah-beyazlılar tam 14 puan geride 3. sırada sezonu bitirebildi. 
     
     İLK YARILARIN LİDERİ GALATASARAY 

     Geride kalan 45 sezonda, ligin ilk yarılarını en çok lider kapatan takım Galatasaray oldu. 
     Sarı-kırmızılılar, 45 sezonun 19'unda devreyi lider kapadı ve 15 kez de mutlu sona ulaştı. 
     Fenerbahçe, 10 kez ilk yarıyı lider bitirip 15 kez, Beşiktaş 9 kez ilk yarı lideri olup 10, Trabzonspor ise 5 kez devreyi önde kapatıp 6 kez şampiyon oldu. 
     
     İLK YARI LİDERLERİ VE ŞAMPİYONLAR 

     

Sezon İlk Yarı Lideri Şampiyon 1959-1960 Beşiktaş Beşiktaş 1960-1961 Galatasaray Fenerbahçe 1961-1962 Galatasaray Galatasaray 1962-1963 Galatasaray Galatasaray 1963-1964 Beşiktaş Fenerbahçe 1964-1965 Fenerbahçe Fenerbahçe 1965-1966 Beşiktaş Beşiktaş 1966-1967 Fenerbahçe Beşiktaş 1967-1968 Fenerbahçe Fenerbahçe 1968-1969 Galatasaray Galatasaray 1969-1970 Altay Fenerbahçe 1970-1971 Galatasaray Galatasaray 1971-1972 Galatasaray Galatasaray 1972-1973 Galatasaray Galatasaray 1973-1974 Fenerbahçe Fenerbahçe 1974-1975 Galatasaray Fenerbahçe 1975-1976 Fenerbahçe Trabzonspor 1976-1977 Trabzonspor Trabzonspor 1977-1978 Fenerbahçe Fenerbahçe 1978-1979 Trabzonspor Trabzonspor 1979-1980 Trabzonspor Trabzonspor 1980-1981 Trabzonspor Trabzonspor 1981-1982 Fenerbahçe Beşiktaş 1982-1983 Fenerbahçe Fenerbahçe 1983-1984 Galatasaray Trabzonspor 1984-1985 Beşiktaş Fenerbahçe 1985-1986 Galatasaray Beşiktaş 1986-1987 Galatasaray Galatasaray 1987-1988 Galatasaray Galatasaray 1988-1989 Beşiktaş Fenerbahçe 1989-1990 Beşiktaş Beşiktaş 1990-1991 Galatasaray Beşiktaş 1991-1992 Beşiktaş Beşiktaş 1992-1993 Kocaelispor Galatasaray 1993-1994 Galatasaray Galatasaray 1994-1995 Galatasaray Beşiktaş 1995-1996 Trabzonspor Fenerbahçe 1996-1997 Galatasaray Galatasaray 1997-1998 Fenerbahçe Galatasaray 1998-1999 Fenerbahçe Galatasaray 1999-2000 Galatasaray Galatasaray 2000-2001 Galatasaray Fenerbahçe 2001-2002 Galatasaray Galatasaray 2002-200 Beşiktaş Beşiktaş 2003-2004 Beşiktaş Fenerbahçe      
</TEXT>
</DOC>
