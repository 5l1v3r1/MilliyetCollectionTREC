<DOC>
<DOCNO> 254246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/astro/index.html </URL>
<DATE> 2004/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın yeni haritası 
</HEADLINE>
<TEXT>

Irak devletinin yeni haritasında "yanan yol"da yer alan Ay, Irak halkının geçirdiği travmayı ve zor koşulları açık biçimde gösteriyor 


Irak'ta yeni devlet aniden, planlanandan iki ay öncesine alındı. Her şey o kadar plana uygun biçimde yerleşiyor ki... 28 Haziran'daki devir anında Ay 8 derece Akrep burcunda yer alıyordu. Politik astrolojide Ay halkı, toplumun huzurunu, kişileri bir arayan getiren kültürel bağları simgeler. Akrep burcundaki Ay ise hem huzursuz ve zor durumda hem de daha önce size "yanan yol" olarak belirttiğimiz zodyak bölgesinde yer alıyor 15 Terazi-15 Akrep arasında kalan bölüm . Yanan yol şiddet, terör ve bela içerir. 
Irak devletinin yeni haritasında büyük bir üçgen ve büyük yarım üçgen sekstil açı kalıpları görülüyor. Üçgenin bir ucunda yer alan Uranüs devrimleri, demokratikleşmeyi açıklar. Bununla birlikte dinsel öğelerle bezeli Balık burcunda ve aynı zamanda haritanın dış faktörlerini açıklayan 7'nci evinde duruyor. Bu bakımdan bu yenilenme dış unsurlardan, ABD müdahalesi ile şekillenerek ortaya çıkarken, yanan yoldaki Ay ve Güneş düğümü ile de üçgen açıda olması, huzur taşımayacağını anlatıyor. 

Irak'ta dengeler çok hassas 

Bu haritada yükselen Başak burcunda Jüpiter'in yer alması ve Jüpiter'in 7 ve 8'inci evlerin de yöneticisi olması bu girişimde yükselen burç ABD'nin olduğunu ama 8'inci evin de işin içinde olması çözülmeyi, bozulmayı ve büyük dönüşümlerin de işin içinde olduğunu gösteriyor. Jüpiter bu haritada ABD'yi anlatıyor ve Başak burcunda düşük durumda, kısaca ABD'nin de Irak'ta ne kadar zor durumda olduğunu gösteriyor. Yapılan girişimin gücü de son derece zorda görülmekte. Zira Başak burcunun yöneticisi Merkür güçsüz olduğu Yengeç burcunda ve kısıtlamaları, kontrolü ve sıkıntıları açıklayan Satürn'le birleşiyor, ondan uzaklaşmaya çalışıyor. 
28 Haziran günü Bağdat için Güneş'le birlikte yükselen yıldızın Bellatriks olduğunu görüyoruz. Bu yıldız başarının ancak var olan zayıflıklarla mücadele ederek geleceğini ve bir bedelin ödenmesi gerektiğini anlatır. Ayrıca haritanın tepesinde Boğa burcunun son derecesinin yer alması hükümetin değişeceğini gösteriyor. Bu derece ile birleşen, Alcyone adlı yıldız ise gözü kapalı hareket ve önyargılarla ilişkilidir ve doğal olarak Saddam'ın duruşmasının getireceği zor sonuçları anlatıyor. 



</TEXT>
</DOC>
