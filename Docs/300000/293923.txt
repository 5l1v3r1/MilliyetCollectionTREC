<DOC>
<DOCNO> 293923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sontur44.html </URL>
<DATE> 2004/12/01/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
"Kayınpederim 'Torunumun kanını değiştireceğim' deyince dayanamadım" 
</HEADLINE>
<TEXT>

     Samsun'un Tekkeköy İlçesi'nde meydana gelen olayda eşinin Almanya'dan izne gelen anne ve babasını öldürdüğü iddiası ile tutuklanan sanık, mahkemede kayınpederinin, 'torunumun kanını değiştireceğim' diyerek kendisine hakaret etmesi nedeniyle olayın meydana geldiğini söyledi. 
     Samsun 1. Ağır Ceza Mahkemesi'ndeki davada, boşanmak üzere olduğu eşinin anne ve babası Nuran ve İbrahim Salkut'u tabancayla öldürmekten tutuklanan bir çocuk babası Ahmet Özcan 25 ile olay karıştıkları iddia edilen Sercan Binici 19 ve Atanur Gümüş'ün 20 yargılanmasına başlandı. 
     Duruşmada, olaydan pişmanlık duyduğunu belirten sanık, öldürme kastının olmadığını savundu. 
     Ailevi nedenlerle eşiyle boşanma aşamasında olduğunu, bu nedenle de kayınpederi ile aralarında tartışma çıktığını belirten Özcan, ''Tartışma sırasında kayınpederim 'torunumun kanını değiştireceğim' deyince kendimi kaybettim. Ancak kayınvalidemin nasıl vurulduğunu anlamadım'' diye ifade verdi. Diğer sanıklar ise haklarındaki suçlamaları kabul etmeyerek, tahliyelerini istediler. 
     İfadelerin ardından mahkeme heyeti dosyadaki eksikliklerin giderilmesi için duruşmayı erteledi. 
     
</TEXT>
</DOC>
