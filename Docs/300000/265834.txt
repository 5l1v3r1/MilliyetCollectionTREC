<DOC>
<DOCNO> 265834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/ekonomi/eko06.html </URL>
<DATE> 2004/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuruş cüzdanı hafifletecek 
</HEADLINE>
<TEXT>


Paradan altı sıfır atılmasıyla dolaşımdaki madeni paraların toplam ağırlığı yaklaşık 721 ton azalacak 

ANKARA Milliyet 

Vatandaşın yılbaşından itibaren cebine girmeye başlayacak Yeni Türk Lirası'nın YTL alt birimi olacak Yeni Kuruş, deyim yerindeyse 'yükte hafif, pahada ağır' olacak. Yeni Kuruş'un kullanıma girmesiyle, vatandaşın kullandığı madeni paranın ağırlığı yaklaşık 721 ton azalacak. Halen tedavüldeki madeni paraların ağırlığı, yaklaşık 7 bin 77 ton olarak hesaplanıyor. 

Değeri artacak 
Önümüzdeki yılbaşında piyasaya verilecek altı çeşit Yeni Kuruş'un toplam ağırlığının 6 bin 356 ton olacağı göz önüne alındığında ise vatandaşın cebindeki paranın 721 ton daha azalacağı görülüyor. Yeni tedavüle girecek madeni paralar içinde, yaklaşık 8.5 gram ile madeni 1 YTL en ağır para olacak. 1 kuruşların ağırlığı ise yaklaşık 2.7 gram olacak. Bozuklukların toplam değeri de bugüne göre 2.3 kattan fazla artacak. Şu anda tedavüldeki madeni paraların toplam değeri 127.2 trilyon lira civarındayken, Yeni Kuruşların toplam değeri 425 trilyona yaklaşacak. 


</TEXT>
</DOC>
