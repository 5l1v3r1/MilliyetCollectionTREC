<DOC>
<DOCNO> 280059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sonsiy03.html </URL>
<DATE> 2004/10/14/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Türkiye'nin AB üyeliği Fransa Meclisi'nde 
</HEADLINE>
<TEXT>

     Fransa Meclisi, hükümetin talebi üzerine Türkiye'nin Avrupa Birliği üyeliği konusunu Genel Kurul'da tartışacak. 
     Saat 16.00'da başlayacak oturumda ilk konuşmayı Fransa Başbakanı Jean-Pierre Raffarin yapacak. 
     
     Oturumda herhangi bir oylama yapılmayacak. 
     Fransa'da bir süredir Türkiye'nin üyeliğiyle ilgili bir referandum yapılması tartışılıyor. 
     Bu referandumun, Türkiye ile müzakerelerin tamamlanmasının beklendiği 10-15 yıl içinde gerçekleşmesi planlanıyor. 
     Fransa, bu amaçla anayasasını değiştirmeyi bile gündemine aldı. 
     
     Raffarin, oylamaya karşı 
     Fransa Başbakanı Jean-Pierre Raffarin, Türkiye ile müzakerelerin başlatılmasının parlamentoda tartışılabileceğini, ancak bu konuda oylama yapılmasına karşı olduğunu açıklamıştı. 
     Raffarin, tartışma ülke genelinde ve parlamentoda olabilir. Ama daha başlangıçta sert bir biçimde ve sonsuza kadar bu tartışmayı kapatma kararı alamayız'' diyerek parlamento oylamasına taraf olmadığını belirtmişti. 
     
</TEXT>
</DOC>
