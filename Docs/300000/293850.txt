<DOC>
<DOCNO> 293850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sonspo07.html </URL>
<DATE> 2004/12/01/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Buyrun İnönü'ye... Bu akşamın favorisi Beşiktaş... Muhtemel 11'ler... 
</HEADLINE>
<TEXT>

     Beşiktaş bu sezon kendi evindeki Avrupa maçlarında bir başka oynuyor. Rakip de tam dişimize göre Standard Liege. 
     
     Tümer formayı kaptı 

     Samsunspor maçının yıldızı Tümer, sonunda istediğini aldı... Teknik direktör Del Bosque’nin Standard Liege karşısında sahaya süreceği ilk onbirde tecrübeli futbolcunun önemli bir rol üstleneceği ifade edildi. İspanyol teknik adamın dünkü idman sonrasında öğrencisiyle özel olarak görüştüğü ve Sana güveniyorum. Samsunspor maçındaki gibi istekli ve mücadeleci olmalısınö dediği kaydedildi. 
     
     UEFA’ya göre favori Beşiktaş 

     Beşiktaş, UEFA’nın resmi internet sitesinde yapılan ankette, bugün yapacağı Standard Liege maçının favorisi olarak gösterildi. İnternetteki www.uefa.comö adresli resmi sitede yapılan ankete katılanların yüzde 68’i Beşiktaş’ın kazanacağı yolunda oy kullanırken, Standard Liege galibiyeti yüzde 16, beraberlik de yine yüzde 16 oy aldı. Bu arada bahis şirketleri de bu karşılaşmada Siyah-Beyazlı ekibi favori gösteriyor. Bahis şirketleri Beşiktaş’ın galibiyetine 1.60, beraberliğe 3.60, Standard Liege’in galibiyetine ise 5.50 veriyor. 
     
     A.Bilbao-S.Bükreş 

     Beşiktaş’ın yer aldığı B Grubu’nun diğer maçında Athletic Bilbao, San Mames’te Steaua Bükreş’i konuk edecek. 6 puanla liderlik koltuğunda oturan Rumen ekibinde üç önemli oyuncunun sakatlığı teknik direktör Walter Zenga’yı kadro kurmakta zorluyor. Hafta sonunda Racing Santander karşısında aldığı 3-0’lık galibiyetin moraliyle sahaya çıkacak Athletic de ise sakat veya cezalı oyuncu bulunmuyor. 21.45’te başlayacak maçı Yunan Georgios Kasnaferis yönetecek. 
     
     İşte muhtemel 11'ler 

     Beşiktaş Ramazan, Fatih, Mustafa, Emre, İ.Üzülmez, A.Hassan, Okan, A.Yıldırım, Tümer, İ.Akın, Pancu. 
     Standard Liege Runje, Deflandre, Dragutinovic, Onyewu, Leonard, Conceicao, Curbelo, Geraerts, Mutavdzic, Bangoura, Tchite. 
     Stat İnönü. 
     Saat 21.45. 
     Yayın Kanal D. 
     Hakem Pedro Alves Oliveira Portekiz . 

     
</TEXT>
</DOC>
